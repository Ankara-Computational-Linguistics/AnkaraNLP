ve çevik bir köpektir. Sahibine ve ailenin diğer üyelerine son derece sadıktır. Sert görünümüne karşın, çocuklarla en iyi anlaşan köpek ırklarından biridir. Bekçi ve yakın koruma köpeği olarak görevini eksiksiz yerine getirir. Diğer köpeklere karşı pek müsamahalı değildir. Yabancı gördüğü kimselerle tanıştırılmadığı sürece onlara kuşkuyla yaklaşır. Birçok iri ırk gibi, bu ırkta da yavruluk döneminden başlayacak bir itaat eğitimi ve sosyalleştirme, ileride sorunlar yaşanmasının önünü alacaktır. Ev ortamına uyum sağlar ve ev içerisinde sessiz, uysal, ağırbaşlı bir tavır sergiler. Enerji yüklü bir ırk olduğundan, evde beslenen Cane Corsolar düzenli olarak yürüyüş ve egzersiz yapabilmelidir. Ancak ideal yaşam alanları bahçeli evler ve çevresinde açık alan bulunan yerlerdir. Çok iyi bir koruma ve bekçi köpeğidir. Bunun yanı sıra polis köpeği olarak da yararlanılmaktadır. Güney Afrika'daki yel değirmenleri listesi Güney Afrika'daki yel değirmenlerinin listesidir. Yapıların bilinen tarihleri kalın harfle yazılmıştır. Kalın olmayan eğik yazılar ise bilinen ilk tarihi ifade eder. "Notlar" bölümünde aksine bir görüş belirtilmediği sürüce, tarihte böyle bir yel değirmeninin varlığı bilindiği algılanmalıdır. Salt River yel değirmenlerinden birisi 1844, bir diğeri ise 1896 yılına kadar ayakta duruyordu. Tüm kayıtlarda referans olarak aksi belirtilmediği sürece kullanılan kaynak : 'tır. Edward Frederick Lindley Wood Edward Frederick Lindley Wood, 1. Halifax Kontu (d. 16 Nisan 1881, Powderham Kalesi, Devon, İngiltere – 23 Aralık 1959, Garrowby Hall, Yorkshire), 1925'ten 1934 yılına kadar "Lord Irwin" olarak bilinen ve Viscount Halifax olarak 1934 yılından itibaren 1944 yılına kadar, 1930'ların en üst düzey İngiliz Muhafazakâr siyasetçilerden biri oldu. Bu süre boyunca, özellikle 1938 yılından 1940'a kadar Dışişleri Bakanı olarak çok sayıda üst düzey bakanlık yaptı. Bu nedenle sık sık, II. Dünya Savaşı öncesinde yatıştırma politikasının mimarlarından biri olarak kabul edilir. Savaş sırasında, Washington'da İngiliz Büyükelçisi olarak görev yaptı. Avustralya'daki yel deÄŸirmenleri listesi Bu liste Avustralya'da bulunan yel deÄŸirmenlerini listeler. Yapıların bilinen tarihleri kalın harfle yazılmıştır. Kalın olmayan eğik yazılar ise bilinen ilk tarihi ifade eder. Tüm kayıtlarda referans olarak aksi belirtilmediği sürece kullanılan kaynak : 'tır. Mustafa Talha Gönüllü Prof. Dr. Mustafa Talha Gönüllü (d. 3 Nisan 1959, Adıyaman), Türk akademisyen ve kimya mühendisi, çevre mühendisliği uzmanı. Adıyaman Üniversitesi rektörlüğünü yapmaktadır. İlk, orta ve lise eğitimini Malatya'da tamamladı. İstanbul Teknik Üniversitesi Kimya Mühendisliği Bölümünü 1981, Yüksek Lisansı 1983 ve doktora çalışmalarını ise 1987 yılında tamamladı. 1982–1987 yılları arasında İstanbul Teknik Üniversitesi'nde araştırma görevlisi olarak çalıştı. Uygulamalı mühendislik konusunda Kanada'daki Waterloo Üniversitesi'nde 1989–1990 yılları arasında öğretim üyeliği yaptı ve burada önemli projeler üretti. Kanada'dan döndükten sonra Yıldız Teknik Üniversitesi Çevre Mühendisliği Bölümünde öğretim üyesi olarak çalışmaya başladı ve süreç içinde fakülte ve bölümde idari görevlerde de bulundu. Yüzlerce ulusal ve uluslararası akademik çalışmalarının yanı sıra, kendi geliştirdiği bilimsel metotlarla ve ürettiği 500’ün üzerinde ulusal ve uluslararası proje ve uygulamalı araştırma çalışmasıyla Üniversite-Sanayi-Kamu İşbirliği ve AR-GE çalışmalarına hayatı boyunca ayrıcalıklı olarak önem verdi. Yedek subay olarak ifa ettiği askerlik görevinde de yine AR-GE çalışmaları içinde bulundu ve birçok proje ve araştırma ile katma değer sağladı. Çevre konusunda; İstanbul Sanayi Odası, Belediyeler, Sivil Toplum Örgütleri Kapsamında Jüri Üyeliği ve birçok Proje Olimpiyatının değişmez jüri üyesi olarak bu kapsamda her zaman ön planda yer aldı. 11. Cumhurbaşkanı Abdullah Gül tarafından 2011 yılında Adıyaman Üniversitesi rektörü olarak atandı. Bu göreve, 12. Cumhurbaşkanı Recep Tayyip Erdoğan tarafından 2015 yılında yeniden atandı. Hâlen bu görevini sürdürmektedir. Evli ve üç çocuk babasıdır. Calvin Harris Calvin Harris (d. Adam Richard Wiles; 17 Ocak 1984) İskoç DJ, söz yazarı, besteci ve prodüktör. İlk albümü I Created Disco'yu 15 Haziran 2007'de piyasaya sürdü. Bu albümden çıkan "Acceptable in the 80s" ve "The Girls" teklileri listelerde üst sıralarda yer aldı. İkinci albümü Ready for the Weekend'i 2009'da piyasaya sürdü. Bu albüm UK Album Chart listesinde 1 numarayı kadar yükseldi. Bu albümden "I'm Not Alone", "Ready for the Weekend", "Flashback" ve "You Used to Hold Me" adında 4 tekli çıkardı. "L.E.D. Festival" başlıklı bir remix albümünü bir derginin Ağustos sayısında ücretsiz bir albüm olarak 2010 yılı Temmuz ayında yayımlanmıştır. Şu sıralar Harris, 2012 yazında yayınlayacağı albüm için çalışmalarını sürdürüyor. Kylie Minogue, Sophie Ellis-Bextor, Dizzee Rascal ve Rihanna (uluslararası listelerde büyük başarı kazanan "We Found Love") dahil olmak üzere diğer sanatçılar için şarkılar yazmış ve bestelemiştir. Calvin Harris'in "Motion" albümü 15 şarkıdan oluşmaktadır. Calvin Harris'in bu albümde John Newman,Ellie Goulding ve Hurts gibi önemli isimlerle düetleri bulunmaktadır. 31 Ekim 2014 tarihinde albümünü yayımlamıştır. Calvin Harris; Dumfries'de doğdu. Onun çocukluk kahramanı Steve McManaman'dı. Futbolcu olma hayalleri bile kurmuştur fakat müzik onun için en iyi seçim olmuştur. Gençlik yaşlarında elektronik müzik demoları kaydetti. News of the World haberlerine göre, Harris bu kayıtlar sırasında asosyal bir kişilik olmuştur. O, ilk şarkılarını 1999 ve 2002 yılları arasında yayınlamıştır fakat bir başarı elde edememiştir. 2007 yılına gelindiğinde ise, ilk albümü "I Created Disco"yu piyasaya sürmüştür. Bradley Steven Perry Bradley Steven Perry (23 Kasım 1998), Amerikalı oyuncu. En tanındığı yer Disney Channel orijinal dizisi İyi Şanslar Charlie'deki "Gabe Duncan" 'dır. 2007 yılında "Choose Connor" ve "Magnificent Max" filmlerinde rol almıştır. Daha sonra 2009 yılında 4 filmde oynamıştır, bunlar da: "Old Dogs","Who Shot Mamba?","Opposite Day" ve "The Goods: Live Hard, Sell Hard" 'dır.2010 ve 2011 yılında ise sırasıyla "Peacock" ve Disney Channel Orijinal Filmi Sharpay's Fabulous Advanture ve Good Luck Charlie, It's Christmas! . 2008 yılında Without a Trace dizisinde, 2010'dan günümüze kadar devam eden İyi Şanslar Charlie'de oynamıştır. The Notting Hill Mystery The Notting Hill Mystery (1862–63), "Charles Felix" takma adını kullanan bir yazar tarafından yazılmış İngilizce dedektiflik romanı. Romanın ilk baskısının illüstrasyonları George du Maurier tarafından çizilmiştir. Yazarın gerçek kimliği yaşadığı dönemde hiçbir zaman ortaya çıkmamıştır. Ancak birçok eleştirmene göre romanın yazarı, takma isimle birkaç roman yazmış olan avukat Charles Warren Adams'tır (1833-1903). Romanın tekniği ve tarzı o dönem için çığır açıcıdır ve ilk dedektiflik romanı olarak değerlendirilir. "The Notting Hill Mystery" ilk defa "Once A Week" dergisinde sekiz bölüm olarak 29 Kasım 1862'den itibaren tefrika edildi ve kitap olarak ise 1863 yılında aynı derginin yayımcısı olan Bradbury & Evans tarafından George du Maurier'in illüstrasyonlarıyla birlikte yayımlandı. Derginin editörlerine göre romanın el yazması dergiye "Charles Felix" takma adıyla gönderildi. 1952'de William Buckler yazarın Charles Warren Adams (1833–1903) olduğunu öne sürdü ve Ocak 2011'de ise "The New York Times Book Review" yazarı Paul Collins de aynı sonuca vardı. Bir avukat olan Adams, "Charles Felix" adı altında yayımlanan bir başka kitap olan "Velvet Lawn"'un yayımcısı Saunders, Otley & Co. şirketinin tek sahibiydi. Collins teorisini birkaç satırlık kanıtlara dayandırdı. Bunlardan biri de "The Manchester Times"'ın 14 Mayıs 1864 tarihli sayısında yer alan "Literary Gossip (Edebi Dedikodu)" sütununda yer alan yazıydı: "Anlaşılan o ki Saunders, Otley & Co. tarafından yayımlanan yeni Charles Felix romanı "Velvet Lawn", firmanın tek yetkilisi olan Bay Charles Warren Adams'a ait." Suç yazarı ve şair Julian Symons ve Collins gibi eleştirmenlere göre "The Notting Hill Mystery" ilk dedektiflik romanıdır. Ancak genel olarak, daha sonraki dönemde eserlerini yayımlamış olan Wilkie Collins ve Émile Gaboriau ilk dedektiflik romanı yazarı olarak bilinir. Romanda, baş karakterin günlükler, aile mektupları, ifadeler, kimyasal analiz raporları, olay yeri haritaları gibi çeşitli kaynaklardan topladığı delilleri kendi bulguları olarak sunması gibi yenilikçi teknikler kullanılmıştır. 1920'lere kadar romanlarda ortak öğe olarak görülmeyen bu unsurlar, zamanın romanlarına göre oldukça ilerideydi. Romanda, bir sigorta müfettişi Ralph Henderson'ın topladığı dokümanlar, karısını öldürdüğünden şüphelenilen Baron "R___"ye karşı kullanılır. Kadın, uyurgezerlik sırasında kocasının özel laboratuvarına girip bir şişe asit içtiği için ölmüştür. Baronun yakın zamanda karısı adına beş hayat sigortası poliçesi satın aldığını öğrenen Henderson'ın şüpheleri artar. Müfettiş vakayı araştırdıkça, bir değil üç cinayetin olduğunu ortaya çıkarır. Romanın başından itibaren Baron'un suçlu olduğu okuyucu tarafından da bilinse de suçu nasıl işlediği gizemini korur. Sonunda suçu nasıl işlediği anlaşılır ancak son zorluk olarak Baron'un nasıl yakalanacağı konusu ortaya çıkar, çünkü Baron mükemmel cinayet işlemiş gibi görünmektedir. Roman ilk yayımlandığı 1863 yılından sonra, 1945'te Londra'daki Pilot Press Ltd.'nin "Novels of Mystery from the Victorian Age" başlıklı antolojisi içinde yeniden basıldı. Mart 2011'de roman British Library tarafından "istek üzerine basım" sistemi dahilinde sunuldu. Romanın çok fazla talep görmesi sonucunda, yazılışının 150 yıldönümü sebebiyle 2012 yılında ticari bir kopya olarak yayımlanmasına karar verildi. Bu basımda 1863 tarihli basımın fotoğraf kopyaları kullanıldı. Disintegration (The Cure albümü) G Disintegration, İngiliz alternatif rock grubu The Cure'un sekizinci stüdyo albümüdür. 1 Mayıs 1989 tarihinde Fiction Records etiketiyle satışa sunulan albüm 1980'li yılların başında çokça gözlenen gotik rock türüne bir örnektir. Kaydı Reading, Berkshire'da gerçekleştirilen "Disintegration"ın yapım sürecinde David M. Allen da görev almıştır. Tüm sözler Robert Smith tarafından yazılmış ve tüm müzik The Cure (Smith/Gallup/O'Donnell/Thompson/Williams) tarafından yapılmıştır. Belçika’daki yel değirmenleri listesi Bu listede Belçika on il ve bir başkent (Brüksel) şeklinde ayrılarak belirtilmiştir. Günümüzde Lüksemburg şehrinde ayakta kalmış hiçbir yel değirmeni bulunmamaktadır. Disintegration Disintegration ÅŸu anlamlara gelebilir: Aşktan Ölsem "Aşktan Ölsem" 2000 yılında Üniversaldan çıktı. Albümde sözleri Nadide Sultan'a ait "Kalbimsin", Gökhan Özen'in müziğini yaptığı ve Hakkı Yalçın 'ın sözlerini yazdığı "Alışkanlık Yaparım", yıllar önce Esengül'ün seslendirdiği "Taht Kurmuşsun Kalbime" besteleride var. En Çok ilk klip çekilen "Alışkanlık Yaparım" öne çıktı ve ciddi bir satış rakamı yakaladı. Koordinasyon Koordinasyon ya da eşgüdüm, belirli bir amaca ulaşmak için türlü işler arasında bağlantı, ilişki, düzen ve uyum sağlamaktır. Koordinasyon ÅŸu anlamlara da gelebilir: Arapaho Arapaho ya da Arapahoe ÅŸu anlamlara gelebilir: NetBIOS Ağ'a bağlı aygıtların birbirleri ile haberleşmesi için kullanılan bir API (Uygulama programlama arayüzü)'dir. NetBIOS, Network Basic Input/Output System (Ağ Temel Giriş/Çıkış Sistemi) 'in kısaltmasıdır. Bu, ayrı bilgisayarlarda yerel alan ağı üzerinden iletişim kurmak için OSI Modelini sağlayan uygulamaların oturum katmanı ile ilgili hizmet vermektedir. NetBIOS bir ağ protokolü değildir sadece bu protokol üzerinde çalışan bir API'dir. Eski işletim sistemleri NetBIOS 'u sırasıyla NetBIOS Frames (NBF) ve NetBIOS over IPX/SPX (NBX) protokollerini kullanılarak IEEE 802.2 ve IPX/SPX üzerinden çalıştırırdı. Modern ağlarda, NetBIOS normal olarak NetBIOS over TCP/IP (NPT) protokolü aracılığıyla TCP/IP üzerinden çalıştırılır. Sonuç olarak ağdaki her bilgisayar bir IP adresi ve bir NetBIOS adının her ikisine de sahip olan bir hostname 'e karşılık gelir. Danimarka'daki yel deÄŸirmenleri listesi Danimarka'da bulunan yel deÄŸirmenlerinin listesidir. Halen ayakta kalan yel değirmenleri kalın harfle yazılmıştır. Ayrıca yapıların bilinen yapım tarihleri de kalın harfle yazılmıştır. Koyu renkli olmayan italik yazılar ise bilinen ilk tarihi ifade etmektedir. Ntop ntop bir ağ üzerindeki trafiği izlemek amacıyla geliştirilmiş bir yazılımdır. codice_1 dizininde bulunur. ntop'un kendi web sunucusu bulunmaktadır. C'de yazılmıştır. Virtual LAN VLAN (Virtual LAN), Sanal yerel alan ağı anlamına gelen VLAN,yerel ağ içerisinde çalışma grupları oluşturmak,yerel ağı anahtarlarla bölmektir. VLAN kullanılması broadcast trafiği azaltılmış olur.Bu durum bant genişliğinin artmasını sağlar.Yerel ağın performansını arttırdığı gibi Firewall ile kullanıldığında güvenlik konusunda geliştirim sağlayabilir.Server bilgisayarları ile client bilgisayarlarının bir arada bulunması pek de mantıklı değildir.Mesela bir üniversitede bir öğrencinin okulun akademik çalışanların ulaştığı sunuculara herhangi bir kural olmadan ulaşması pek de mantıklı değildir.Bu, ağ içerisinde güvenlik açısından bir gömlek daha üstün olmasını sağlar.Sadece yerel ağda değil,örneğin bir öğrencinin bilgisayarını ele geçirip kullanarak iç ağa zarar vermek isteyen birisi ağın yalnızca öğrenciler ile ilgili kısmı etkileyebilir.Bu sebeple içerideki güvenliğin de en az dışarıdan gelecek saldırılara karşı olduğu kadar kontrol altına alınması gereklidir. Ayrıca broadcast mesaj trafiğini azaltır.Broadcast atılan mesaj sadece o VLAN üzerinde dağılır.VLAN içeride aynı ağda olmalarına rağmen farklı ağlar gibi göründüğünden iki ayrı vLAN içerisinde aynı IPyi almış iki bilgisayar olabilir. LAN içerisinde birbirinden bağımsız çalışma grupları oluşturmanın en etkin yolu VLAN anahtarla kullanmaktır.VLAN üzerindeki her çalışma grubu güvenlik duvarının farklı ethernet kartlarına veya ağ arayüzlerine bağlanmalıdır.VLAN kullanılan bir ağda VLANların kendi arasındaki yönlendirilmesi için 3.katmana kadar çıkabilen farklı bir cihaza ihtiyaç duyulur. VLAN 2 şekilde konfigüre edilebilir : http://serdarkocaoglu.wordpress.com/2008/11/27/vlan-nedir/ http://www.avd.com.tr/destek/genel-bilgiler/201-vlan-nedir.html ÖZBİLEN,Alper,Bilgisayar Ağları ve Güvenliği,Pusula Yayıncılık 2005 GNL Entertainment 2005 yılında merkezi İstanbul olmak üzere, Almanya'da Köln ve Amerika Birleşik Devletleri'nde Los Angeles olmak üzere 2 yabancı ofisi de bulunan müzik yapım, konser organizasyon ve menajerlik şirketidir. 2005’te kurulduğundan bu yana bünyesine eğlence sektörünün birçok dalını ekleyerek başarılı bir şekilde büyümektedir. GNL Entertainment Group içinde Sanatçı Menajerliği, Müzik Yapım Şirketi, Yabancı Sanatçı & Ünlü Ajansı, Uluslararası Konser Organizasyon & Prodüksiyonu, Etkinlik Prodüksiyonunu barındırmaktadır. Nil Karaibrahimgil, Yalın, Meyra, Aynur Aydın, Emre Atabay ’ın resmi menajerlik şirketi olan GNL Entertainment Group Türkiye’nin en büyük sanatçı menajerliği şirketlerinden biridir. GNL Entertainment Group, 2011 yılında GNL Records ismiyle bünyesine müzik yapım şirketini eklemiştir. GNL ile çalışan sanatçılar arasında Ajda Pekkan, Sertab Erener, Nil Karaibrahimgil, Model, Reyhan Karaca, Betül Demir, Levent Dörter, Meyra, Burcu Güneş, Bengisu ve İrem Derici yer almaktadır. Yeni kurulmuş olmasına rağmen, şu anda DMC'nin ardından Türkiye'deki 2. büyük albüm yapım şirketi haline gelmiştir. GNL Uluslararası Sanatçı & Ünlü Ajansı, uluslararası alanda etkinlik şirketleri tarafından en çok tercih edilen ajanslardan biridir. Şirket, reklam ve marka konumlandırma anlaşmaları dışında ünlü isimlerin, markaların PR etkinliklerine de katkıda bulunmasını sağlayacak çalışmalar yapmaktadır. Ajans, festival programlarının oluşması ve performans içeren projelere danışmanlık hizmeti de vermektedir. GNL Uluslararası Sanatçı & Ünlü Ajansı’nın profesyonel ekibi projenin her adımına dahil olarak müşteri memnuniyetinin mükemmel olmasını amaçlamaktadır. Ajansın daha önce çalıştığı sanatçılardan bazıları; GNL Entertainment , uluslararası konser organizasyon ve prodüksiyon ekibi, Türkiye’de ve Dünya'nın çeşitli yerlerinde çok büyük organizasyonlara imza atmaktadır. Uluslararası konser organizasyonlarında Türkiye'nin en büyük ilk 5 şirketinden bir tanesidir. 2012 yılında Madonna ve 2013 yılında Roger Waters konserlerinin organizatörlüğünü BKM ile beraber gerçekleştirmiştir. Uluslararası Konser Organizasyonları konusunda bazı referanslar; 2014 2013 2012 2011 2010 2009 2008 2007 2006 Etkinlik Prodüksiyon departmanı, ekibi ile yaptığı etkinliklerin tüm organizasyon ve tüm prodüksiyonunu üstlenmektedir. Her yıl 25 Nisan tarihinde Çanakkale'de yapılan Anzac Törenleri 2006 Yılından beri GNL Entertainment tarafından organize edilmektedir, 15.000'den fazla Avustralya ve Yeni Zelanda vatandaşı bu törene katılarak ulusal tarihlerine saygı göstermektedirler. Fransa'daki yel deÄŸirmenleri listesi Fransa'da bulunan yel değirmenlerinin listesidir. Kalın harfle yazılanlar günümüzde hala ayakta, italik harfle yazılanların ise tarihte var olduğu bilinmektedir. 15. Afife Tiyatro Ödülleri 15. Afife Tiyatro Ödülleri ya da 15. Afife Jale Ödülleri, Afife Tiyatro Ödülleri kapsamında 2011 yılında verilen, 5 özel ödül ile 14 ayrı dalda ödülden oluşan tiyatro ödülleridir. 14 daldaki adaylar ile özel ödül sahipleri 21 Mart 2011'de açıkladı. Ödüller 18 Nisan'da Lütfi Kırdar Uluslararası Kongre ve Sergi Sarayı’nda yapılan bir törenle verildi. Töreni Korhan Abay sunarken, Tan Sağtürk de özel bir gösteri sahneledi. 15. Afife Tiyatro Ödülleri'nde İBB Şehir Tiyatroları, on dört kategorinin on üçünde sekiz farklı oyun ile toplam 21 defa aday gösterildi. Topluluk bu adaylıklardan yedisinde ödüle layık görüldü. İstanbul Devlet Tiyatrosu ise 8 adaylıkta 4 ödül kazandı. En çok dalda aday gösterilen oyun İBB Şehir Tiyatroları yapımı "Dünyanın Ortasında Bir Yer" oldu. Oyun, altı daldaki adaylıklarından biri için ödül aldı. En fazla ödül alan oyun ise ikişer ödülle yine aynı topluluğun yapımı olan "Tehlikeli İlişkiler" ile İstanbul Devlet Tiyatrosu yapımı "Ölüleri Gömün" oldu. Yılın En Başarılı Sahne Müziği ödülü, tamamı İBB Şehir Tiyatroları yapımı olan üç farklı oyundaki ("Dünyanın Ortasında Bir Yer", "Romeo ve Juliet", "Çığ") çalışmaları için Can Atilla'ya verildi. Ray of Light (anlam ayrımı) Ray of Light ÅŸu anlamlara gelebilir: Like a Virgin (anlam ayrımı) Like a Virgin ÅŸu anlamlara gelebilir: Almanya'daki yel deÄŸirmenleri listesi Almanya'da bulunan Yel değirmenleri onaltı eyalete ayrılmış şekilde gösterilmektedir. Baden-Württemberg'de günümüze kadar ayakta kaldığı belirtilen, Cleebronn oyun parkında sadece sahte tek bir yel değirmeni bulunmaktadır. Bavyera'da günümüze kadar ulaşabilen yel değirmeni bulunmamaktadır. Renanya-Palatina'da günümüze kadar ulaşabilen yel değirmeni bulunmamaktadır. Saarland'da günümüze kadar ulaşabilen yel değirmeni bulunmamaktadır. Şahruh Mirza (Farsça: شاهرخ میرزا‎ "Šāhrukh Mīrzā"; 20 Ağustos 1377 - 13 Mart 1447), Timur İmparatorluğu üçüncü hükümdarı. Annesi Karahitaylar'dan Tugay Terken Aga'dır. Daha çocukluk yıllarında çok okuyan bilimle, sanatla uğraşan akıllı bir mirza idi. Diğer mirzaların aksine gençlik yıllarında siyasi çekişmelerden uzak durdu ve ordu işlerine fazla karışmadı. Timur, Şahruh'u çok sevmesine rağmen ordu işlerine ilgisizliğinden dolayı Şahruh'u veliahtı ilan etmedi. Timur İmparatorluğunun Herat merkezli Horasan valiliğini yaptı. Timurla birlikte Anadolu seferine katıldı, Ankara Savaşı'nda ordunun sol cenah komutanlığını üstlendi. Timur, 1405 yılında Çin seferi sırasında öldü. Ölmeden önce tahtını torunu Pir Muhammed'e bıraktı ve kararlarına uyulması konusunda yanında bulunanlara yemin ettirdi. Fakat iktidar kavgası Timur ölür ölmez alevlendi ve Timur'un oğulları ve torunları arasında imparatorluğa hakim olma mücadelesi başladı. Şahruh Herat'ta, Miranşah'ın oğulları "Mirza Ömer" ve "Ebubekir" Azerbaycan'da, Halil Sultan ise Semerkand'da Pir Muhammed'i yenerek hakimiyetini ilan etti. Azerbaycan'da bulunan Mirza Ömer ve Ebubekir kardeşler arasında başlayan geçimsizlik, ilerleyen zamanlarda yerini açık bir taht mücadelesine bıraktı. Mirza Ömer bu mücadelede başarı sağlayamayınca amcası Şahruh'a sığınmıştır. Fakat kısa bir zaman sonra ona karşı da ayaklanmış ve "Murgab" yöresinde amcasıyla yaptığı savaşı kaybetmiştir. Şahruh'un isteği üzerine tedavi edilmek üzere Herat'a gönderildiği sırada yolda ölmüştür. Kardeşinin ortadan kalkmasının ardından Azerbaycan'da hakimiyetini sağlamlaştıran Ebubekir'in karşısına bu sefer, zamanında Timur'un önünden kaçarak, önce Memlüklere daha sonra da Osmanlı Devletine sığınan Karakoyunlu Kara Yusuf çıkmıştır. 14 Ekim 1406 da Aras nehri kıyısında Kara Yusuf ile yaptığı savaşı kaybeden Ebubekir kaçmak zorunda kalmış ve Kara Yusuf'un Tebriz'i işgal etmesini önleyememiştir. Ebubekir kaybetmiş olduğu yerleri tekrar geri almak için girişmiş olduğu mücadelede başarı elde edememiş, 21 Nisan 1408'de Tebriz'in güneybatısındaki Serdrud'da yapılan ikinci savaşı kaybetmekle kalmamış, babası Miranşah da Türkmenler tarafından öldürülmüştür. Azerbaycanda hakimiyeti Kara Yusuf'a kaptıran Ebubekir, çareyi Kirmandaki "İdigu Barlas'ın" oğlu "Sultan Üveys'in" yanına gitmekte bulmuştur. Fakat orada da hakimiyeti ele geçirme faaliyetlerinden dolayı Sultan Üveys'in askerleriyle 1409 yılında yapmış olduğu savaşı kaybederek öldürülmüştür. Böylece Timur'un ölümünden 3 yıl gibi kısa bir sürede Azerbaycan ve Irak-ı Acem havalisi Timurlu mirzalarından boşaltılmış, Karakoyunlular boşalan bu bölgelerde hakimiyetlerini kuvvetlendirmiştir. O dönemde Şahruh, Özbeklerin saldırısına uğrayan Harezmi 1413 yılında tekrar ele geçirdikten sonra oğlu Uluğ Bey'in Semerkand'dan göndermiş olduğu fillerle ordusunu takviye ederek Fars bölgesine sefer düzenlemiştir. 1414-1415 yılları arasında kardeşi Ömer Şeyh'in oğlu Mirza İskenderle mücadele ederek bu bölgeyi de kendine tâbi kılmış ve önünde Kara Yusuf'a karşı düzenleyeceği seferler için hiçbir engel kalmamıştır. Kara Yusuf, Timurlu mirzalarını yenip Celayirli Sultan Ahmet'i 1410 yılında ortadan kaldırdıktan sonra tüm Azerbaycan havalisine hakim olunca Timur İmparatorluğunun batıdaki tehlikeli komşularından biri haline gelmiştir. Daha batıda ise Osmanlı İmparatorluğu, Çelebi Mehmet'in taht mücadelesinden galip ayrılarak fetret devrine son vermesi ve Anadoluda yapmış olduğu fetih harekâtlarıyla, Timur'a bağlı olan Anadolu beyliklerini ortadan kaldırmasıyla, Anadolu birliği büyük ölçüde tamamlanmıştır. Batıdaki bu gelişmeleri takip eden Şahruh, imparatorluğunun kaydedilen bu topraklarını yeniden ele geçirmek için yönünü batıya çevirmiştir. Sefere çıkmadan önce diplomatik girişimlerde bulunarak rakiplerinin kendine boyun eğmelerini sağlamak isteyen Şahruh, yazdığı mektupla elçisini Kara Yusuf'a göndermiştir. Elçilik heyeti Kara Yusuf'tan; ele geçirdiği Kazvin ve Sultaniye şehirlerini boşaltmasını, öldürülen Miranşah'ın karısı ve kızını mallarıyla birlikte geri vermesini, adına hutbe okutup sikke kestirmesini talep etmiştir. Kendisinden talep edilen istekleri reddeden Kara Yusuf elçileri geri göndermiş ve elinde bulunan kaleleri tahkim ettirmeye başlamıştır. Yine bu sırada Akkoyunlu Kara Yülük Osman Bey'in Şahruh'a gönderdiği, fakat Kara Yusuf'un eline geçen daha sonra oğlu Kara İskenderle Osmanlılara gönderdiği bir mektubunda; tüm Anadolu beylerinin, Bizans ve Trabzon Rum İmparatorlarının, Gürcü meliklerinin, Luristan, Şirvan ve Gilan hakimlerinin Timurlu Hakan'ını bekledikleri yazıyordu. Batıdan gelen bu haberlere Şahruh, sert bir cevap vermek için ülkesinin her yerine haber göndererek savaş hazırlıkları yapmalarını buyurmuştur. Mirza Uluğ Bey Semerkand'da bırakılmak suretiyle 15.000 kişilik kuvvet göndermesi istenmiş, Herat'ta ise daruga olarak Seyyid Ahmet Tarhan bırakılmıştır. Şahruh, ordusuyla 25 Ağustos 1420'de Herat'tan hareket ederek "Magan gölüne" gelmiştir. Burada ordusuna Harezm Valisi "Emir Şah Melik" katılmış ve "Emir Hasan Sufi" Tarhanla birlikte öncü birliklerin komutanı (karavul) tayin edilmiştir. 12 Eylülde ilerleyişine devam eden Şahruh, Nişabur üzerinden şeyh ve evliyaların türbelerini ziyaret ederek Rey'e varmıştır. Buradaki katılımlarla Timurlu ordusunun sayısı yaklaşık 90.000 bulmasına rağmen bizzat Timurlu tarihçilerin de ifadesine göre; herkes Türkmenlerle yapılacak savaşı düşünerek, alınacak sonuçtan pek de ümitli görünmüyorlardı. Çünkü Kara Yusuf, Timur'un hükümdarlık zamanında bile ele geçirilememiş azılı bir rakipti. Öncü olarak gönderilmiş olan Emir Şah Melik, tedbirli davranmak için Kara Yusuf'a tekrar elçi göndererek barış yapmak istediğini, Sultaniye ve Kazvin'i Timurlulara bırakması halinde Suriye ve Anadolu topraklarının kendisine bırakılacağını ifade etmiştir. Fakat Kara Yusuf gelen elçiyi Tebrizde tutuklatarak, hazinesindeki bütün parayı askerlerine dağıtıp savaş için hazırlık yapmıştır. Öte yandan Kara Yusuf, Osmanlı Sultanı I. Mehmet'e yazdığı mektupta; Şahruh'un boğazlara kadar tüm Anadoluyu istila edip, Balkanlardan Deşt-i Kıpçak'a geçeceğini, Derbent geçidinden Azerbaycan'a dönme niyetinde olduğunu iddia ederek yaklaşan tehlike karşısında Osmanlıları harekete geçirmeye çalışmıştır. Ordusuna savaş düzeni veren Şahruh, Kazvin'e "Emir Yusuf Hoca" komutasında birliklerini göndererek burayı ele geçirmiştir. Sultaniyede ise Kara Yusuf'un oğlu Mirza Cihanşah'ın sert bir direnişe hazırlandığı haberini almıştır. Fakat Tebriz tarafından Cihanşah'a gelen bir haberle tüm dengeler tamamen değişmiştir. Bu önemli haber ise, Kara Yusuf'un Tebriz yakınlarındaki Saidabad'da öldüğü ve yanında bulunan 50.000 kişilik Türkmen ordusunun dağıldığı haberidir. Durumun birdenbire değişmesiyle Cihanşah yanına aldığı kıymetli eşyalarla Şahruh'un huzuruna çıkmış ve bağlığını bildirmiştir. Kara Yusuf'un öldüğünü, ordusunun dağıldığını ve Sultaniye'nin sahipsiz kaldığını öğrenen Şahruh, hızla bu şehir üzerine ilerlemiştir. Oğlu Mirza Baysungur'u Tebriz üzerine, diğer oğlu "Sultan İbrahim'i" de Maraga üzerine gönderen Şahruh, 21 Kasım 1420 de Sultaniyeye girmiştir. Kalede bulunan yerli halka zarar verilmemesini emreden ve ordunun yağma yapmasını men eden Şahruh, kaleye vali tayin ettikten sonra, Miyane ve Erdebil üzerinden 14 Aralıkta Aras Nehrini geçerek Arran Karabağında kışlamıştır. Burada ülkesinin her yerine fetihnameler gönderen Şahruh, Horasan halkını elde ettiği galibiyetten dolayı bazı vergilerden muaf tutmuştur. Mirza Baysungur komutasındaki birlikler hiçbir zorlukla karşılaşmadan Tebriz'e kadar ilerlemiştir. Timurlu mirzası burada, daha önce Kara Yusuf'un Erzincan emiri "Pir Ömer Bey" tarafından tutsak alınıp Tebriz'de hapsedilen Kara Yülük Osman'ın oğlu "Yakup Bey" tarafından karşılanmıştır. Baysungur, Yakup Bey'e babasının yanına dönmesi için izin vermiş ve kendisi de bir süre sonra Karabağ'a doğru hareket etmiştir. Kışı Karabağ'da geçiren Şahruh, çevre hükümdarlıklardan gelen elçileri kabul etmiştir. Buradan hem Memlüklü sultanı Muavyed Şeyhe, hem de Altın Orda hanı Uluğ Muhammed Han'a elçiler gönderilmiştir. Mısır'a gönderilen elçinin oraya vardığı sırada, sultan ölmüş ve yerini alan Seyfeddin Tatar, elçiyi iyi karşılayarak bir mektupla geri dönmesine izin vermiştir. Aynı şekilde Deşt-i Kıpçak'a gönderilen elçi de iyi karşılanarak, başkent Herat'a dönmüştür. Karabağ'daki kışlağından 24 Aralık 1421'de ayrılarak Tebriz'e hareket eden Şahruh, 1 Nisan 1422'de "Kara Kömek'e" gelerek ordugâh kurmuştur. Gence yöresinde ayaklanan Kara Koyunlu oymaklarından "Karamanlı" oymağı beyi "Yar Ahmet" üzerine Baysungur komutasında birlikler sevkedilmiştir. Bunu haber alan Yar Ahmet, Baysungurla yaptığı savaşı kaybederek Gürcistan'a doğru kaçmaya çalışmış, fakat bunu başaramayarak Tavuş çayı üzerindeki "İsferzen kalesine" sığınmıştır. Baysungur kaleyi kuşatarak Yar Ahmet'i ele geçirmiş ve babasının huzuruna göndermiştir. Casuslar aracılığıyla Bayezid kalesinin erzak ve kıymetli eşyalarla dolu olduğu haberini alan Şahruh, kalede bulunan "Mirza İsfend'in" elçisiyle bildirdiği bağlılık isteğine güvenmeyerek, oğlu Mirza Muhammed Cuki'yi bu kaleyi fethetmekle görevlendirmiştir. Cuki zorlu bir kuşatmanın ardından kaleyi fethetmiş ve ganimetleri babası Şahruh'a göndermiştir. İlerleyişine devam eden Timurlu ordusunun ana kolu, Erciş üzerinden Ahlat'a varmış, ordunun bir kısmı da baş kaldıranların üzerine gönderilmiştir. Mirza İsfend, Bayezid kalesindeki kuşatmadan kurulduktan sonra Muş'a kaçmış, Timurlu birliklerin kendisini ele geçirmek üzeri yaklaştıkları haberini alınca Diyarbakıra kardeşi Kara İskenderin yanına sığınmıştır. Şahruh havaların ısınmasıyla birlikte ordusunu dinlendirmek amacıyla Tebriz'e geri dönmeyi planlarken aldığı istihbarat sonucu, Kara Koyunlu mirzalarının Diyarbakır'dan hareketle Azerbaycan'a yöneldiklerini, Ahlat ve Adilcevaz'a yaklaştıklarını öğrenmiştir. Timurlu ordusunun uzakta olmamasına rağmen düşmanın böyle bir girişimde bulunmasını beklemeyen Şahruh, yanında bulunan beylerle toplantı yapmış ve onların görüşlerini dinlemek istemiştir. Toplantıda bulunan Kara Yülük Osman; "Türkmenlerin ve Kara Yusuf yanlılarının tamamen yokedilmediği takdirde, ülkenin düzene girmeyeceğini ve ahalinin durumunun düzelmeyeceğini" belirtmiştir. Bu sözler karşısında Şahruh, tek çıkar yolun savaş olduğuna karar vermiş ve ordusuyla 28 Temmuz'da "Koruk Kurgan" mevkiinde beklemeye başlamıştır. Türkmenlerin Ağrı ile Erzurum arasındaki "Eleşkird ovası" yakınlarındaki bir dere kenarında ağırlıklarını bırakıp savaş düzenine geçmesiyle 30 Temmuz 1422 yılında savaş başlamıştır. Kara Koyunlular cesurca mücadele etmelerine rağmen, Timurlu ordusunun sayıca üstün olması ve orduda bulunan fillerin sağladığı avantajlar nedeniyle galibiyet Şahruh'un olmuştur. Bu galibiyetten sonra Şahruh Azerbaycan hakimliğini oğulları ve büyük beylerine teklif etmişse de, Kara İskender'den çekindikleri için hiçbirisi bu teklifi kabul etmemiştir. Böyle bir seferin ardından ele geçirdiği yerleri başıboş bırakıp gitmek istemeyen Şahruh, son çare olarak Kara Yülük Osman'ın oğlu Ali Bey'i vasalı olarak daruga tayin edip Azerbaycan'da bırakmış ve Herat'a geri dönmüştür. Şahruh'un batıya düzenlediği ilk seferi tamamlayıp merkezine geri dönmesinin ardından Tebriz, Kara Koyunlu Mirzası İsfend tarafından ele geçirilmiş, ardından Kerkük mevkiinden gelen Kara İskender şehri kardeşinin elinden almıştır. Bununla birlikte Azerbaycan'da yeniden Kara Koyunluların hâkimiyeti oluşmaya başlamıştır. Timurlu Hükümranı Şahruh'a boyun eğmiş olan Kara Koyunlu oymaklarının üzerine ordu sevkeden İskender, onları yenerek eline geçirdiği beyleri cezalandırmıştır. Ardından Sultaniye'ye ilerleyerek şehri ele geçirdiği gibi, Sultaniye, Zencan ve Kazvin hâkimi Emir Yusuf Hoca tutsak alınarak Kara Koyunlular'ın eski hakimiyet sahası oluşturulmuştur. 1427 yılında Timurluların vasalı olan Şirvanşahlara karşı sefere çıkarak Semahi'de büyük bir tahribatta bulunan Kara İskender, Şirvanşah Halilullah'ın kaçarak Şahruh'a sığınmasıyla, Derbent'e kadar olan bölgeyi yağlamalamış ve kendi kontrolü altına almıştır. Daha güneyde ise Memlüklü orduları, Akkoyunlulara ait olan Urfa kalesini kuşatarak etrafı yağmalamış ve Kara Yülük Osman'ın oğlu "Habil Bey" tutsak alınmıştır. Batıdan gelen bu olumsuz haberlerle birlikte Kara Yülük Osman'ın huzura çıkıp Şahruh'tan yardım talep etmesi üzerine; hem İskender'e hem de Memlüklülere haddini bildirmek için tekrar sefere çıkılması kararlaştırılmıştır. Savaş hazırlıkları yapmaları için tüm emir ve beylerine ulaklar gönderen Şahruh, öncü tayin ettiği Mirza Baysungur ve "Alike Kükeltaş" komutasındaki kuvvetleri yola çıkardıktan sonra, hazırlıklarını tamamlayıp 10 Nisan 1429 da Herat'tan ayrılmıştır. Timurlu ordusu, Nişabur, Damgan ve Simgan üzerinden 8 Haziran 1429da Rey'e gelmiştir. Şahruh ordusunun selameti için yolu üzerinde bulunan şeyh ve evliyaların türbelerini ziyaret etmeyi ihmal etmemiştir. Rey'de ülkenin çeşitli yerlerinden gelen birliklerin de katılımının ardından hızlı bir ilerleyişle haziran ayı sonlarına doğru Sultaniye'ye varılmıştır. Şahruh ve ordusunun yaklaştığı haberini alan Kara Koyunlu savunucuları, kalabalık orduya karşı koyamayacakları için Sultaniye şehrini boşaltmışlardır. Sultaniye'ye girdikten sonra bayramı burada geçiren Timurlu Hakan'ı, savaş hazırlıklarını tamamladıktan sonra 2 Ağustos' ta Tebriz'e yönelmiştir. Kara İskender de kardeşleri Cihan Şah ve "Ebu Said" ile beraber Kara Koyunlu ordusunu Urmiye gölünün batısındaki Salmas mevkiinde toplayarak, Timurlu ordusunu beklemeye başlamıştır. 17 Eylül 1429da yapılan savaş 3 gün sürmüş, İskender ve sol kanat'a kumanda eden Cihan Şah'ın cesurca savaşmalarına rağmen galibiyet Şahruh'un olmuştur. Şahruh, oğlu "Mirza Muhammed Cuki" komutasındaki birlikleri Kara İskender'i yakalamak için yola çıkarmış, bu sürek avı Erzurum'a kadar devam etmişse de İskender ele geçirilememiştir. Şahruh da Salmas ovasından 7 Ekim 1429da hareketle, Nahcivan ve Alıncak üzerinden Karabağ'a kışlamak için çekilmiştir. Timurlu Hakan'ı kışlak yurdundayken huzuruna Kara Yusuf oğlu Ebu Said gelerek kardeşi Kara İskenderle aralarının açık olmasından dolayı bağlılık yemini etmiştir. Bu yemin Şahruh tarafından kabul görmüş ve kendisine Azerbaycan hakimliği verilmiştir. Selmas ovasındaki zafer Timurlu ordusularına Anadolu ve Suriyenin kapılarını açmıştır. Şahruh'un Karabağ'da bulunduğu sırada Şam, Mısır ve Venedik'ten hediyelerle elçiler gelerek kazanılan zaferi tebrik etmişlerdir. Çünkü bu hadise o dönemde batıda bulunan kudretli devletleri yeniden endişe içerisine sokmuştur. Üstelik o sırada Selanik yüzünden Osmanlılarla anlaşmazlık yaşayan Venedikliler, Osmanlıları iki ateş arasında bırakmak için Şahruh'dan Anadolu'yu istila etmesini talep etmişlerdir. Fakat Şahruh bu teklifi kabul etmeyerek elçileri geri göndermiş ve Azerbaycan'da ordusunun bir bölümünü bırakarak Herat'a geri dönme kararı almıştır. Onun Horasan'a dönme niyetinde olduğunun öğrenilmesiyle hem Osmanlı Devleti, hem de Memlüklü Sultanlığı rahat bir nefes almış ve oluşan gerginlik ortamı sona ermiştir. Kışın sona ermesiyle, Azerbaycan'da düzeni sağlamak ve Kara Koyunlu ulusunun gücünü bu topraklarda zayıflatmak için Şahruh; 10.000 çadırdan fazla Türkmen'in, Horasan'a göçürülmesini buyurmuştur. Timurlu Hakan'ı hazırlıklarını tamamladıktan sonra 5 Mayıs 1430da Karabağ'dan ayrılmış ve 26 Eylül 1430 tarihinde başkent Herat'a varmıştır. Şahruh tarafından bağlılığı kabul edilen Kara Koyunlu Ebu Said'in Azerbaycan hakimliği kısa bir süre devam etmiştir. 1432 yılında batıdan gelen haberlere göre; Kara İskender kardeşi Ebu Said'i Erdebil tarafında yapılan bir savaşta öldürmüş ve bölgeye hakim olarak halka zulmettiği öğrenilmiştir. Yörede hakimiyeti tekrar ele alan Kara İskender, oğlu "Mirza Yar Ali"'yi Van gölü civarını idare etmekle görevlendirmiştir. Yar Alinin halktan çok ağır vergiler alması bölgede memnuniyetsizlik yaratmıştır. Halkın Kara İskender'e şikayette bulunması üzerine İskender'in huzuruna çağrılan Yar Ali, babasından çekindiği için Şirvanşah Halilullah'ın yanına kaçmıştır. Halilullah, kendisine sığınan mirzayı babasının isteyeceğini tahmin ediyor ve ona teslim etmezse İskender'in başına bela olacağını biliyordu. Bundan dolayı Halilullah, Yar Ali'nin tutuklanarak Şahruh'a gönderilmesine karar vermiştir. Herat sarayın gelen mirza, burada iyi karşılanarak Çağatay örf ve adetlerine göre yaşamını sürdürmeye devam etmiştir. Fakat bir süre sonra Şahruh, mirzanın Horasan'a göçürülen Türkmenleri isyana teşvik etmesinden endişelenerek, oğlu Uluğ Bey'in yanına Semerkand'a gönderilmesini buyurmuştur. Oğlunun Şirvanşah tarafından tutuklanarak Timurlulara gönderilmesine öfkelenen Kara İskender, hazırladığı orduyla Şirvan'a saldırarak birçok yeri yağmalamıştır. Şirvanşah Halilullah ise İskender'e karşı koyamayarak Mahmudabad'a firar etmiştir. Burada efendisi Şahruh'a ve Kara Koyunlular'ın diğer rakibi Ak Koyunlu Kara Yülük Osman'a elçi gönderen Halilullah, her ikisinden de ülkesini geri alabilmek için yardım talep etmiştir. Hazırladığı orduyla Erzurum'a ilerleyerek burayı ele geçiren Osman Bey, buranın yönetimini oğlu Şeyh Hasan'a vererek olan biteni Şahruh'a bildirmiştir. Yaşanan bütün bu kargaşa ortamı Timurlu hükümdarını batıya yeni bir sefere çıkmaya mecbur etmiştir. Fakat yönetimi altında bulunan birçok bey ve emir, daha önce düzenlenen iki seferin bir fayda sağlamayışından dolayı yeni bir sefere çıkılmaması konusunda Şahruh'a karşı gelmişlerdir. Tüm muhalefetlere rağmen Timurlu hükümdarı aldığı karardan geri dönmeyerek beylerine sefer hazırlıklarına başlamaları için emir vermiştir. Herat'tan "Emir Nizameddin Fermanşeyh" vekâleten bırakılarak 5 Kasım 1434 yılında yola çıkan ordu, diğer iki seferde olduğu gibi yolları üzerindeki şeyh ve evliyaların türbeleri ziyaret edilerek 1435 yılı Şubat ayı ortalarında Rey'e varılmıştır. Şahruh burada huzuruna gelen emirlerini kabul etmiş ve Van'da bulunan metbuu Cihanşah'ın çağrılmasını buyurmuştur. Huzura kabul edilen Cihanşah, yanına Şahruh'a itaat etmiş olan bazı Kara Koyunlu beyleri de verilmek suretiyle Kara İskender'in elinde bulunan bölgeleri fethetmekle görevlendirilmiştir. İskender'i ele geçirme görevi ise Mirza Muhammed Cuki ve Şirvanşah Halilullah'a verilmiştir. 60.000 kişiyle yola çıkan Cuki, İskender'in Tebriz'den ayrılarak Alıncak kalesine geldiği haberini babasına ileterek yoluna devam etmiştir. Şahruh Tebriz'i tekrar ele geçirmiş ve oğluna takibe devam edilmesi emrini vermiştir. Sığındığı kalede üzerine gelen Timurlu ordusuna karşı koyacak kadar güçlü olmadığını anlayan İskender, haremini burada bırakarak Anadolu içlerine doğru kaçmıştır. Bunun öğrenilmesi üzerine Şahruh, Kara Yülük Osman'a haber göndererek İskender'in yolunu kesip firarına engel olmasını buyurmuştur. Beyinin verdiği emre uyan Osman Bey, topladığı yaklaşık 20.000 kişilik orduyla Erzurum'da İskender'in yolunu kesmek istemiştir. 1435 yılı Eylül ayı başlarında yapılan savaşta Kara Koyunlu ordusu ağır darbe almasına rağmen savaş kazanılmış ve Akkoyunlu Kara Yülük Osman Bey savaş alanında hayatını kaybetmiştir. Akkoyunluların savaşı kaybetmesiyle Erzurum Kara İskender'in eline geçmiştir. Fakat bu galibiyet Mirza Muhammed Cuki'nin yaklaşmasıyla sona ermiş ve İskender, daha önce babası Kara Yusuf gibi yaparak Osmanlılara sığınmak üzere Tokat'a doğru kaçışını sürdürmüştür. Savaşın yapıldığı yere gelerek ölüleri gören Cuki, Akkoyunluların kaybetmesine hiddetlenerek civarda bulunan Türkmenlerin üzerine yürümüş ve onları cezalandırmıştır. Daha sonra da İskender'i takibe devam ederek Aksaray'a kadar ilerlemiştir. Bu sırada Azerbaycan'da tekrar hakimiyetini pekiştirerek kışlamak üzere Karabağ'a geçilen Şahruh, Anadolu'da bulunan oğluna geri dönmesini buyurmuş ve Osmanlı padişahı II. Murat'a elçi göndermiştir. Edirne'ye giden elçiler ""İskender'in fitne, fesat işler yaptığını, şimdi ise kaçarak buraya geldiğini, sığınma talebinin reddedilerek tutuklanıp Timurlu Hakan'ı Şahruh'a teslim edilmesi"" talebinde bulunmuşlardır. Ayrıca Şahruh, Anadoluda bulunan diğer beyliklere de yazı göndererek, İskender'i yurtlarına almamaları konusunda uyarmıştır. "Alıncak kalesi" ise Şahruh tarafından kuşatmasına rağmen Türkmenlerin sert direnişleri sonucu ele geçirilememiştir. Kuşatma devam ederken Cihanşah, İskender'in ve kendi oğullarının kaldığı "Kabban kalesini" fethetmek için Şahruh'tan izin istemiştir. Ayrıca bu kalede Kara İskender'in önde gelen beyleri, veziri ve hanımı bulunmaktaydı. Yanına aldığı birliklerle kaleyi kuşatan Cihanşah, kalede bulunanların Timurlu ordusuyla başa çıkamayacaklarını anlayıp teslim olmaya karar vermeleri üzerine "Emir Çakmak", kale beyleriyle görüşmek için gönderilmiştir. Çakmak, teslim olmaları halinde her birinin mal ve can güvenliğinin sağlanacağı konusunda teminat vermesi üzerine kale, Cihanşah'a sulh yoluyla teslim olmuştur. Alıncak kalesinde ise durum; kuşatmanın uzun süresinden dolayı Türkmenleri zor durumda bırakmaya başlamıştır. Bu duruma fazla dayanılamayacağını anlayan ve Kabban kalesinin düştüğünü haber alan Kara İskender'in hanımı "Şahım", teslim olma şartlarının konuşulması için Timurlu hanımlarından birinin kaleye gelmesini istemiştir. Bunun üzerine Emir Çakmak'ın hanımı "Fatma Biki" kaleye giderek, kalede bulunanların teslim olmalarını sağlamıştır. Daha sonra Şahım, Şahruh tarafından Kara Koyunlu Cihanşah ile evlendirilmiş, Kara İskender'in diğer hanımları ise Timurlu beylerine nikâhlanarak hediye edilmiştir. Kara İskender'in ele geçirilememiş olması ve doğudan gelen haberlere göre Harezm'in Şeybani hanı Ebu'l Hayr tarafından istila edilmesiyle Şahruh, batıda durmanın artık bir fayda sağlamayacağını anlamış ve Herat'a dönme kararı almıştır. Azerbaycan hakimliğini ""al tamamı yarlık"" ile Kara Koyunlu Cihanşah'a bırakmış, ona ""adil olmasını, memleketin imar faaliyetlerinde gayretli olmasını, halkına ve ibadet edenlere saygılı davranması"" konusunda nasihatlerde bulunmuştur. 2 Mayıs 1436 yılında kışlak Karabağ'dan hareket eden Timurlu ordusu, Ucan yolu üzerinden Aras nehrini geçmiş ve 14 Ekim 1436 yılında başkent'e dönmüştür. Batıya düzenlemiş olduğu 3 seferden de kalıcı bir sonuç alamayan Timurlu Hakan'ı, batıya olan ilgisini kaybederek yönünü karmaşa ve istila altında bulunan Harezm'e yönelmiştir. Irak-ı Acem, Azerbaycan ve Doğu Anadoluda Kara Koyunluların varlığı, Şahruh'un dönemin güçlü iki devleti olan Osmanlı ve Memlüklü Devletine karşı doğrudan doğruya baskıda bulunmasını engellemiştir. 40 yıl Timurlu tahtında oturan Sultan Şahruh'un son yıllarda ülke, büyük çoğunlukla emniyete kavuşmuştur. Ülkesini babası Emir Timur'un sahip olduğu otoriter yapıya tekrar kavuşararak gücünü diğer ülkelere kabul ettirmiştir. Hükümranlığı döneminde fetih hareketleriyle birlikte sistemin oturtulması üzerine de çalışan Şahruh döneminde medeniyet, bilim ve sanat büyük bir gelişme göstermiştir. Bu gelişmeler oğlu Uluğ Bey döneminde devam etmiş ve Ali Kuşçu gibi bilim insanları Timur Devleti'nde yetişmiştir. 1447 yılında başkent Herat'ta vefat eden Sultan Şahruh'tan sonra Timur Devleti'nin tahtına oğlu Uluğ Bey geçmiştir. Valentin Ä°glinskiy Valentin İglinskiy ( Валентин Иглинский) d. 12 Mayıs 1984, Nur-Sultan), Kazak profesyonel yol bisikleti yarışçısı. Şu an UCI ProTeam takımlarından 'da yarışmaktadır. Ağabeyi Maksim İglinskiy de kendisi gibi bisikletçi ve aynı takımda yer almaktadır. Tour de Bulgarie DMC Doğan Music Company ya da bilinen adıyla DMC, 2000 yılında İstanbul'da kurulmuş Doğan Holding'e bağlı bir albüm yapım şirketidir. 2017 yılsonu verileriyle, müzik sektöründe CD satışlarında %25, radyo ve televizyon müzik listelerinde %42 ve dijital satışlarda %48 pazar payına sahip olan DMC, Türkiye'nin en çok kazanan müzik şirketlerinden biridir. Aşağıdaki listede son yıllarda bir veya birden fazla projede DMC ile çalışmış sanatçıların listesi bulunmaktadır. Aglet Aglet, ayakkabı bağı gibi bazı iplerin her iki ucundaki küçük plastik veya metal kılıftır. Bir bağcığın sökülmesini engeller. Phineas ve Ferb (Disney Channel Orijinal) dizisinde bir bölümde yer verilmiştir. Hakkında şarkı yazılmıştır. Mark Renshaw Mark Renshaw (d. 22 Ekim 1982, Bathurst), Avustralyalı profesyonel yol bisikleti yarışçısı. Şu an UCI ProTeam takımlarından 'ta yarışmaktadır. 2010 Fransa Bisiklet Turu mücadelesinde Julian Dean'i dürterek rahatsız ettiği için yarıştan diskalifiye edildi. 2012 Cumhurbaşkanlığı Türkiye Bisiklet Turu mücadelesinde 4. etapta ise takımından vatandaşı Matthew Goss ile birlikte bitişi aynı anda geçti. Fotofinish'e göre Renshaw, bitiş çizgisini ilk sırada geçerek etabı kazandı. Chelmsford Chelmsford, Birleşik Krallık'ın İngiltere ülkesinin Doğu İngiltere bölgesinde bulunup Essex Metropoliten-Olmayan ve Törensel Kontluğu'nun merkez şehri ve Essex shire-kontluğuna bağlı olan ikincil Chelmsford Borough Yerel İdaresi'nin de merkezi şehridir. Kraliçe II. Elizabeth'in tahta geçmesinin 50. yılı onuruna 2012'de, Galler Ülkesi'nde St Asaph, İskoçya'daki Perth ile birlikte "şehir" olma statüsü kazandığı ilan edilmiştir . Chelmsford'da Cilalı Taş Devri'ndan ve Springfield semtinde ise geç Tunç Çağı'ndan arkeolojik kalıntılar bulunmuştur. İlk şehir antik Roma asıllıdır. MO 60'ta şehir mevkinde "Caesaromagus (Sezar'ın pazar yeri)" adlı bir askeri kale kurulmuş ve etrafında sivil binalar yapılmıştır. Ama antik Romalılar Britanya adasını terketmeleri ile kale ve etrafı unutulmuş ve kaybolmuştur. Fakat şehrin mevki "Londinium-Camulodonum" yolu üzerinde idi ve bu yol bu mevkide "Can Nehri" üzerinden "Ceolmaer's ford" adlı bir su içinden geçme yerinden geçmekteydi. 1199'da Londra Başpiskoposu Maurice şimdiki şehrin merkezinde bulunan olan "Can Nehri" üzerindeki geçiş mevkine taştan bir köprü yaptırmıştır. O köprünün yerinde bulunan nehir geçme yeri olan "Ceolmaer's ford" burada gelişen yerleşkenin ismi olmuştur. Başpiskopos, köprüsü kenarında Salı ve Cumartesi günleri bir pazar kurulması için "pazar kurma berati" vermiştir. Bu haftalık pazar günümüzde bile şehir merkezinde o günlerde kurulmaktadır. 12. yüzyıl ortalarına kadar, burada kurulan yerleşkenin nüfusu ancak birkaç yüze erişmişti; ama bu nüfus o zaman İngiltere'si için önemli sayılmaktaydı. 1086'daki Normanların genel nüfus ve arazi sayımı olan Domesday Kitabı'nda kasaba adı "Celmeresfort" olarak geçer ve 1189'da ilk defa "Chelmsford" adı belgelenemektedir. 13. yüzyıl başlarında Essex'de Brentwood kasabası ile birlikte yörel mahkeme merkezi oldu. 1218'de ise Chelmsford Essex Kontluğu merkez şehir yapıldı. Şehir bu kontluk başkentlik niteliğini o zamandan günümüze kadar devamlı korumaktadır. 1274'te Chelmsford yakındaki "Writtle" adlı bir köyde sonradan İskoçya Kralı olan Robert the Bruce'un doğduğu iddia edilmektedir. Şehir 1381'de çıkan büyük Wat Tyler "Köylüler Ayaklanması"'nın merkezi idi. Ayaklanmacılar Londra'ya yürüyüp başkenti ellerine geçirip Kral'dan asıl ve zenginlerin köylüler ve çiftçiler üzerindeki feodal derebeylik haklarının elemine edilmesini sağlamışlardı. Ama bu ayaklanma Wat Tyler'in Londra'da öldürülmesi ile bastırıldı. Bu büyük halk ayaklanmasını merkezinde söndürmek üzere İngiltere Kralı II. Richard Chelmsford'a gelip yerleşti ve büyük sayıda "isyancı" bu şehirde (günümüzde "Primrose Hill" adı verilen mevkide) kurulan darağaçlarında idam edildi. 1516'da VIII. Henry şehrin hemen yanında bulunan Boleyn arazilerini satın aldı ve önce metresi sonra karısı olan Ann Boleyn için "Beaulie Sarayı" adı verilen bir saray yaptırdı. Bu saray sonradan VIII. Henry'nin büyük kızı olan I. Mary için kraliçe olmadan önceki resmi ikamet sarayı oldu. 1644-1645'te kendini "Büyücü Bulucu General" olarak tanıtan "Mathews Hopkins" tarafından büyücü olarak suçlanıp, mahkeme edilip ve suçlu bulunan 300 kadar masum yaşlı kadının birçoğu Chelmsford'daki yörel mahkemede yargılanmış; son günlerini Chelmsford hapishanesinede geçirmiş ve bu şehirde kurulan darağaçlarında idam edilmişlerdir. Chelmsford 19. yüzyıldan itibaren önemli bir sanayi merkezi olmaya başlamıştır. 1878'de Büyük Britanya'da ilk elektrik mühendisliği aletleri fabrikası bu şehirde kurulmuştur. 1898'de ise Britanya'da ilk "bilyalı yataklar" fabrikasının kurulduğu şehir olmuştur. 1898'de ise "radyonun icat edicis" olan Guglielmö Marconi dünyda ilk defa radyo imal etmek için fabrikası 50 işçi ile Chelmsford Hall Street'te kurmuştur. 1920'de bu fabrika Britanya adasında halkın kendi aletleri ile dinleyebileceği radyo yayınlarına başlamış ve 1922'de ise Chemlsford yakınıda Writtle'da bulunan "Marconi Araştırma Merkezi"'nden Britanya'da ilk defa günlük programlı olarak halk radyosu yayınına başlanmıştır. Bu nedenle Chelmsford Britanya'da "Radyo Şehri" olarak ün yapmıştır. II. Dünya Savaşı'nda Chelmsford önemli Britanya harp sanayi merkezi olmuştur. Ayrıca İngiltere arazisini Alman çıkartmasından korumak üzere kurulan savunma hattı Chelmsford'dan geçmekte idi ve şehir ve etrafındaki kırsal alanda çok sayıda çimentodan koruma mevki yapılmıştı ve bunlardan çoğu günümüzde de görülebilmektedir. Şehirdeki Hylands House Malikane Parkı büyük bir Alman esir kampı idi. Ama harbin son yıllarında İngiliz Ordusu (SAS) Özel Harp Güçleri için karargâh da olmuştu. Chemlsford, sanayi önemi dolayisiyla büyük Nazi Alman havagücü bombardımanına da sahne olmuştur. 1980'li yıllardan itibaren Chemsford önemli sanayilerini kaybetmiş ve şehirdeki büyük fabrikalar kapanmıştır. İngiltere'de önemli savaş sanayi şirketi olan Marconi'nin Chelmsford'daki tüm radyo fabrikası ve büyük elektrik mühendisliği aletleri fabrikalarının tümü kapatılmıştır. Bilyalı yataklar şirketinin fabrikası kapatılıp arazisi ve bazı binalar lüks apartmanlara dönüştürülmüştür. Bu fabrikanın yıkılan kısımları Anglia Ruskin Üniversitesi'nin Chelmsford'da bulunan Rivermead Kampüsü arazinin nüvesi olmuştur. Fakat şehrin Londra'ya yakınlığı ve Essex'in merkez şehri olması, Chelmsford'un 21. yüzyılda bir idari ve dağıtım merkezi olarak gelişip büyümesine destek olmuştur. Chelmsford Londra'nın merkezinde olan Charing Cross'un 32 km kuzey-doğusunda ve antik Roma döneminden kalma ve aynı kontluk içinde bulunan antik Colchester'den hemen aynı uzaklıktadır. Böylece Chelmsford metropoliten Londra şehirsel alanı için ve özellikle Londra'da finansal şirketlerinin merkezleri bulunan Londra Şehri ve "Docklands"'da çalışanlar için bir "yatakhane" yerleşkesi özelliği taşımaktadır. Bu çalışma yerlerine "Great Eastern Main Line" varoş demiryolu hattında işleyen tren seferleri ile 30-35 dakikalık ve karayolu ile A12 ana karayolunun kullanarak 60 dakikalık bir seyahatle yetişmek mümkün olmaktadır. Chelmsford civarında bulunan önemli mevkiler ve yönleri şöyle verilebilir: İngiltere'de 2011'de bir nüfus sayımı yapılmakla rağmen bu sayımı incelemek ve sonuçları basmakla görevlendirilen özel sektör şirketi daha bu görevi başaramamıştır. (3.5.2012) Bu nedenle eldeki demografi verileri çok eskidir ve 2001 nüfus sayımına aittir. Bu sayıma göre Chelmsford nüfusu yaklaşık 69,500 kişi idi ama bu istatistiğin gerçekten çok küçük olduğu ve o zamandan beri şehrin çok daha değişip, genişleşip büyüdüğü kabul edilmektedir. Chelmsford'un şu resmî kardeş şehir anlaşmaları vardır: Ä°fconfig Ifconfig (arabirim yapılandırmasının kısaltması) Unix benzeri işletim sistemlerinde komut satırından yapılandırma, kontrol ve TCP/IP ağ arabirim parametreleriyle sistem yapılandırma betiğidir. Ifconfig aslında BSD'nin TCP/IP paketinin bir parçası olarak BSD4.2 de ortaya çıktı. Ifconfig' in yaygın kullanımı, IP Adres ve ağmaskesi yapılandırması ve belirli bir arabirimi etkinleştirme veya devre dışı bırakmayı içerir. Çoğu Unix benzeri işletim sistemlerinde açılış sırasında kabuk betikleri ile ifconfig'i çağırarak kendi ağ arabirimlerini başlatırlar. Sistem yöneticilerinin ağ arabirimlerini görüntelemek ve analiz etmek için yardımcı bir program olarak kullanılabilir. Aşağıda Linux tabanlı bir işletim sisteminde örnek bir ifconfig çıktısı şöyle olabilir: Bu çıktıda 3 tane arabirimin olduğunu görüyoruz. Windows 95, Windows Me mevcut IP bilgilerini grafiksel olarak sunmak için winipcfg'i kullanır. Ipconfig, ifconfig'e benzer şekilde komut satırından çalışır. Windows NT işletim sistemi çekirdeğinde kurulu gelir. Ayrıca Windows DHCP istemcisini denetler. Mac OS X'de IP yapılandırma aracı olarak ifconfig kullanılabilir. Komut satırından BootP ve DHCP istemcisini kontrol edebilirsiniz. Mac OS X'de ağ yapılandırmasını yönetmek için alt seviyede çalıştığından, ağ ayarları için ifconfig kullanımı önerilmez. Mac OS X'de ağ ayarlarını değiştirmek için /usr/sbin/ipconfig veya /usr/sbin/networksetup kullanılabilir. iwconfig, Linux kablosuz araçları için bir bileşendir. Adını, ifconfig'den alır. Linux ifconfig'den farklı olarak kablosuz ağ arabirimlerini yönetir. kablosuz bağlantının kalitesi ve sinyal okuma gibi özellikleri vardır. Ethernet adaptörlerini yapılandırmak için diğer ilgili araçlar şunlardır: ethtool, mii-tool. http://en.wikipedia.org/wiki/Ifconfig The Confessions Tour The Confessions Tour, Amerikalı şarkıcı Madonna'nın ikinci konser albümü. 26 Ocak 2007'de Warner Bros. Records tarafından yayımlandı. Şarkıcının 2006 yılındaki Confessions Tour adlı turnesini içeren albümün yönetmenliğini Jonas Åkerlund yaptı. Turnenin Londra'daki konserleri sırasında Wembley Arena'da kaydedilen albüm, CD ve DVD formatlarında yayımlandı. DVD tüm konseri içerirken CD sadece on üç canlı şarkıyı kapsamaktadır. Albüm, Madonna'nın 2006'da kurduğu yapım şirketi Semtex Films tarafından yayımlanan ilk çalışmasıdır. "The Confessions Tour", eleştirmenlerden genelde olumlu tepkiler aldı ve 50. Grammy Ödülleri'nde En İyi Uzun Müzik Videosu ödülünü kazandı. Yayımından sonra albüm Avustralya, Belçika, Çek Cumhuriyeti, İspanya, İtalya, Macaristan ve Portekiz'deki resmî listelerde bir numara oldu. ABD'de "Billboard" 200 albüm listesinde on beşinci sıraya kadar yükseldi. "The Confessions Tour" dünya genelinde 1,2 milyondan fazla kopya sattı. 2006'da yayımladığı konser albümü "I'm Going to Tell You a Secret"tan sonra Madonna, ikinci konser albümü "The Confessions Tour"u yayımladı. Albüm 15-16 Ağustos 2006'da Wembley Arena'da, 2005 yılında çıkarttığı "Confessions on a Dance Floor" stüdyo albümünü desteklemek amacıyla düzenlenen Confessions Tour'un Londra konserinde kaydedildi. "The Confessions Tour", yeni yapım şirketi Semtex Films'ten çıkan ilk Madonna çalışması oldu. Jonas Åkerlund yönetmenliğinde kaydedilen turne, DVD ve CD formatlarında yayımlandı. DVD'de turnenin şarkı listesindeki yirmi bir şarkının tamamı yer alırken, CD'de on üç şarkıya yer verildi. Turne ilk olarak 2006 yılının Şükran Günü'nde NBC'de gösterildi. Yayın düzenlendi ve "Paradise (Not for Me)" gibi bazı şarkılar çıkarıldı. Madonna'nın aynalarla kaplı bir haçın üzerinde asılıyken sergilediği "Live to Tell" performansı medyadan ve dinî gruplardan sert tepkiler aldı. "Live to Tell"i "Confessions on a Dance Floor" albümünden Madonna'nın başından dikenlerden yapılmış bir taç çıkardığı "Forbidden Love" performansı izledi. Asyalı medya ve hizmetler şirketi Fridae, DVD'deki bu performans nedeniyle albümün Singapur, Malezya ve Doğu Asya'nın bazı bölgelerinde yasaklandığını bildirdi. Allmusic'ten Stephen Thomas Erlewine, "Yirmi yıllık hitlerin yeniden yorumlanması ilginç olsa da albümün CD versiyonunu dinlemek eğlenceli değil. DVD görsellerin canlılığından ve gösterinin verimliliğinden dolayı o kadar soğuk gelmiyor, ama yine de bu, öncelikle bir öncekinin üzerinden bir yıl geçtikten sonra başka bir konser CD/DVD'sine para vermeyi önemsemeyen fanatik hayranları ilgilendiriyor." dedi. Slant Magazine'den Ed Gonzalez, albümdeki konser finalinin "biraz içten olduğu sürece Madonna'nın müziğinin iyi olması için seks veya politika ile motive edilmesine gerek olmadığının anımsatıcısı" olduğunu belirtti. Stylus Magazine'den Thomas Inskeep de turnenin finalini övdü ve "["The Confessions Tour"] neredeyse tamamen yüksek tempolu, ölümüne sahnelenen, yine de Madonna'nın yıllardır yaptığı en hayat dolu şey. CD'de ise canlı gösteriden seçilen 13 güzel şarkı yer alıyor." dedi. Fakat üç kişinin hayattaki acılarını itiraf ettikleri "Confessions" adlı bölümde diskin hızını kaybettiğini ifade etti. "BBC"den Tom Young turneyi canlı izlemediğini belirtti ve "Performanslar bazı yerlerde önemini kaybetti ve parça/sahne değişimleri gereksiz uzundu. [...] Konser albümleri ne kadar ilerlerse ilerlesin, bu iyi yapılmış bir iş." dedi. Pitchfork Media'dan Stephen M. Deusner albüm için olumsuz bir değerlendirme yaptı ve "Suç çoğunlukla Madonna'nın kendisinde. Sahnede derin bir kuyudan harika pop şarkıları çıkarıyor, parası ve böyle bir gezici sirki yeniden yaratma gücü var. Peki neden seyirciyle performans arasındaki duvarı yıkmıyor ve bunu dev bir partiye dönüştürmüyor? [...] Åkerlund size bir konser filminden istemeyeceğiniz her şeyi veriyor: boşluk veya sahne hissi vermeyen devamlı yapılan hızlı kesintiler, performans hissi vermeyen başka müziklerin üzerine kaydedilen müzikler ile vokaller ve heyecanını gösteren seyircilerin gösterildiği birkaç sahne." dedi. About.com'dan Bill Lamb ""The Confessions Tour" Madonna'nın sanatsal bakış açısına hâlâ müthiş şekilde uygun olduğunun iyi bir kanıtı. Estetik açıdan zorlayan her proje gibi, bazı bölümler ilgi görmeyebilir, fakat yoğun anlar muazzam." yorumunu yaptı. "The Hindu" yaptığı yorumda "Madonna dünyayı bir dans pistine çevirmeyi amaçlayan bu çabadaki tüm engelleri çıkartıp atıyor, herkes onun bu enerjisine şapka çıkarmalı." ifadesini kullandı. 10 Şubat 2008'de Los Angeles'ta Staples Center'da düzenlenen 50. Grammy Ödülleri'nde "The Confessions Tour", En İyi Uzun Müzik Videosu kategorisinde ödül kazandı. ABD'de albüm, Nielsen SoundScan'e göre 40.000 ilk hafta satışıyla "Billboard" 200 listesine on beşinci sıradan girdi. Kanada'da Canadian Albums Chart'a ikinci sıradan giriş yaptı. "The Confessions Tour" resmî ARIA Albums Chart listesine giremedi, ama 12 Şubat 2007'de Australian Top 40 DVD listesine birinci sıradan girdi. Art arda olmayan dört hafta boyunca DVD listesinin zirvesinde kaldı. 2007'nin yıl sonu listesinde "The Confessions Tour", Avustralya'nın en çok satan yirmi yedinci DVD'si oldu. Albüm Australian Recording Industry Association (ARIA) tarafından 10.000 kopya DVD satışının ardından altın sertifika ile ödüllendirildi. Birleşik Krallık'ta UK Albums Chart'a yedinci sıradan girdi. Japonya'da albüm, Oricon haftalık albüm listesinde onuncu sıraya ulaştı ve on iki hafta boyunca listede kaldı. Hong Kong'da Uluslararası Fonogram Endüstrisi Federasyonu tarafından 2007 yılının en çok satan ilk on uluslararası albümünden biri olduğu için Altın Disk Ödülü ile ödüllendirildi. Avrupa çapında "The Confessions Tour", Belçika (Valonya), İspanya, İtalya ve Portekiz'de listelerin zirvesine çıkarken diğer Avrupa ülkelerinde ilk ona girdi. Meksika, Norveç ve Yeni Zelanda'da albüm, listelerin ilk onuna az farkla giremedi. Avrupa'daki başarılar albümün "Billboard"un European Top 100 Albums listesine Norah Jones'un stüdyo albümü "Not Too Late"in ardından ikinci olarak girmesini sağladı. "The Confessions Tour"un DVD'si dünya çapında 1,2 milyondan fazla kopya sattı. Chiaki Kuriyama Tsuchiura, Ibaraki’de doğan Chiaki, Japonya’da 1990’ların ortalarında, çocuk modelliğinin trend olduğu dönemde ünlü bir modeldi. 1997’de, Kishin Shinoyama tarafından çekimi yapılan "Shinwa-Shōjo" ve "Shōjokan" photobook’larında yer aldı. Çocuk moda dergileri olan Nicola (1997-2001) ve “Pichi Lemon” (1996-2001)’a da model olarak poz verdi. Japonya’da bir oyuncu olarak ün kazanmaya, korku filmleri Shikoku (1999) ve Ju-On (2000) ile başladı. Ayrıca aksiyon filmi Battle Royale’da Takako Chigusa rolünü oynadı. Bazı önemli Japon televizyon dizilerindeki (Rokubanme no Sayoko gibi) rollerinin ardından, Quentin Tarantino’nın 2003 filmi olan “Kill Bill, Volume I”de, Yakuza patronu O-Ren Ishii’nin bodyguard’ı okul kızı Gogo Yubari rolüyle ilk Hollywood çıkışını yaptı. Filmde, “hi”, “bingo”, “Black” ve “Mamba” kelimeleri hariç, Chiaki’nin tüm replikleri Japonca’ydı. Bunların yanında, samurai filmi Azumi 2: Death or Love’ ve Takashi Miike’nin “Yōkai Daisensō” filmlerinde de önemli rolleri vardır. 2010’da, DefStar Records plak şirketi altında "Ryūsei no Namida" adındaki single’ı piyasaya sürüldü. Şarkı, "Mobile Suit Gundam Unicorn" için ilk bitiş teması olarak kullanıldı. Bu single’ın ardından "Kanōsei Girl", "Cold Finger Girl", ve "Oisihi Kisetsu/Ketteiteki Sanpunkan" isimli üç single daha çıkardı; "Cold Finger Girl", "Level E"’nin anime adaptasyonunun açılış müziği olarak kullanıldı. Bu single’ların ardından, 2011’de “Circus” isimli albümünü piyasaya çıkardı. SMDS (SMDS) Anahtarlamalı Çok megabitlik Veri Servisi (ing. : "Switched Multi-megabit Data Service" ) 1990 yıllarda veri alışverişi için LAN, MAN ve WAN'a bağlanmak için kullanılan bir bağlantı servisidir. Avrupa'da bu hizmet Genişbant Bağlantısız Veri Servisi (CBDS) (ing. : "Connectionless Broadband Data Service") olarak bilinmektedir. SMDS, LAN'lar arasında yüksek hızda veri iletişimi yapmak için telefon şirketleri tarafından sunulan bağlantısız bir paket dağıtım hizmetidir. Halka açık genişbantlı anahtarlama hizmeti veren ilk ağ uygulamasıdır. LAN'lar arasındaki bağlantılar kiralık hatlar üzerinden ya da SMDS üzerinden kurulabilir. Kiralık hatlar kullanmak, n adet LAN arasında bağlantı kurabilmek için n(n-1)/2 adet kiralık uzun hat kullanmak gerekir. Kiralık hatlar ağ maliyeti yönünden pahalı bir uygulamadır. Ayrıca, kiralık hatların aylık kira ücreti sabittir ve kullanım olmasa bile bu ücret ödenir. Oysa SMDS hizmetinden yararlanarak n adet LAN arasında bağlantı kurmak için, LAN'ların en yakın SMDS yönlendiricisine birer kısa erişim hattı üzerinden bağlanmaları yeterlidir. Bu durumda n adet kısa erişim hattı kullanılacağı için hat maliyeti daha düşük olacaktır. Bu kısa bağlantılar, genellikle DQDB kullanan bir MAN üzerinden olabileceği gibi kısa kritik hatlar üzerinden de yapılabilir. SMDS ağı, LAN'lar arasında yüksek hızda ve patlamalı(bursty) trafiğe uygun bir omurga oluşturur. LAN'lar arasındaki paket gönderme işlemi kısa sürede tamamlandığı için zamanın büyük kısmında LAN'lar arasında veri iletimi olmaz. Bu nedenle, kesintili trafik için SMDS kiralık hatlara göre daha ekonomiktir. SMDS'de gönderilen paketlerin paket biçimi Şekilde gösterilmiştir. Kaynak ve Varış adresleri 4 bitlik bir kodu izleyen 15 haneli bir telefon numarasından oluşmaktadır. Telefon numarasının her hanesi 4 bit ile kodlanmıştır. Telefon numarası, ülke kodunu, alan kodunu ve abone numarasını içerir. Ücretlendirme işleminde hata yapılmasını önlemek amacıyla, yönlendiricide, gelen paketlerin kaynak adresleri ile bağlanan hat numarası karşılaştırılarak aynı olup olmadıkları kontrol edilir. Adres yanlış ise paket elenir, doğru ise paket varış adresine doğru gönderilir. SMDS hizmeti, paketlerin veri alanında ne tür veri olduğuna bakmaz. Veri alanında bir "ethernet" paketi, bir IBM "Token Ring" çercevesi ya da başka bir paket olabilir. Veri alanında bulunan veri, üzerinde hiçbir değişiklik yapılmaksızın gönderen LAN'dan alacak olan LAN'a iletilmektedir. SMDS'deki yönlendiricilerde, her abone hattı için bir sayaç bulunur. Bu sayacın değeri sabit bir hızda artar. Örneğin abone ortalama 800.000 kbps'lik iletim hızındaki bir iletim hizmeti için sözleşme yapmış ise, bu abonenin sayacı saniyede 800.000 bit(ya da 100.000 byte) artar. Abone sürekli veri gönderme durumunda, bir saniyede 800.000 bit'lik veri gönderebilir. Bu durumda abonenin ortalama veri gönderme hızı 800.000 bps'dir. Eğer abone bir süre veri göndermezse, bu süre içinde sayaç değeri 10 us'de bir byte artacağından, abonenin sayacında sonradan kullanabileceği bir kredi birikir. Abonenin sayaçta birikmiş olan byte sayısına eşit uzunlukta ya da daha kısa bir paket göndermesine izin verilir. Abone bir paket gönderdiğinde, sayaç değeri ile gelen paketin uzunluğu kıyaslanır. Sayaç değeri gelen paket uzunluğundan büyükse, paket gideceği yere gönderilir ve sayaç değeri gönderilen paket uzunluğu kadar azalır. Eğer sayaç değeri gelen paket uzunluğundan küçükse, paket elenir; gönderilmez. Kazane Höyük Kazane Höyük, Şanlıurfa ili'nin yaklaşık 4 km. güneydoğusunda yer alan bir höyüktür. Bölgede topraktaki organik kalıntılar üzerinde yapılan araştırmalara göre MÖ 3. binyılın ortalarında ovada kamış, saz ve ot türleri yönünden yoğun bir bitki örtüsü olduğu anlaşılmaktadır. İklim, daha yağışlı bir iklim olmalıdır. Çevredeki tepeler muhtemelen ormanlıktı. Höyükteki kazılar 1992 yılında Virginia Üniversitesi'nden Patricia Wattenmaker başkanlığında başlamıştır. Kazılarda amaç, Güneydoğu Anadolu Projesi kapsamında yapılacak kanalların yerleşmenin güneyinde ve doğusunda, aşağı ve dış şehir alanlarında yapacağı tahribattır. Bu kazılarda tabakalanmayı anlayabilmek için höyüğü batısında, MÖ 4. binyıl yerleşmesi, doğusunda aşağı şehir ve güneyde dış şehir olmak üzere üç açma üzerinde çalışılmıştır. Höyükte 1996-98 yıllarında Reinhard Bernbeck, Susan Polock ve C. Coursey tarafından, Erken Halaf ve Halaf yerleşmeleri üzerinde ikinci dönem kazıları yapılmıştır. Kazılardan ortaya çıkan sonuçlara göre höyüğün Neolitik Çağ, Halaf Dönemi, Geç Kalkolitik Çağ, Erken Tunç Çağı ve Orta Tunç Çağı'nda yerleşim gördüğü anlaşılmaktadır. Aşağı şehirde yer alan Halaf yerleşiminin 20 hektarlık bir alana yayılmış olduğu belirtilmektedir. Obeyd yerleşiminin de geniş bir alana yayıldığı anlaşılmaktadır. Halaf tabakalarından birindeki açma, Kuzey Suriye'deki Tell Sabi Abyad'dan bilinen Halaf Geçiş malzemesi verirken diğer açmalardan Orta ve Geç Halaf buluntuları elde edilmiştir. Mimari açıdan en zengin buluntular yerleşmenin Erken Tunç Çağı I. evreye göre hızla büyüdüğü Erken Tunç Çağı'nın II. ve III. evrelerinde görülmektedir. Aşağı şehirde anıtsal boyutta taş temelli bir surla çevrili en az 900 metrekarelik kerpiç bir yapı açığa çıkarılmıştır. Binanın 1 metre kalınlıktaki taş temellinde çamur harç kullanılmıştır. Surdan iç kısma 13 metrelik dar bir koridordan girilmektedir. Yapıda açığa çıkarılan, birbirine geçit vermeyen iki mekan vardır. Erken Tunç çağı yerleşiminin yaklaşık 40 hektarlık bir yayılma alanıyla Güneydoğu Anadolu'da bilinen en büyük yerleşim olduğu belirtilmektedir. Yapılardaki özenli işçilik ve anıtsal yapılar, yerleşimin bir kent olduğunu doğrulamaktadır. İşbölümüne dayalı bir ekonomi olduğu, yöneticinin iç kalede ikamet ettiği anlaşılmaktadır. Halay yerleşimi tabakalarından sağlanan materyal üzerinden yapılan, hata payından arındırılmış radyokarbon tarihleme yöntemi sonucu yerleşmenin MÖ 6000 – 5500 tarihlerinde başlamış olduğu yönündedir. Atatürk Barajı'ndan Harran Ovası'na ulaşan su kanallarından birinin, Kazane Höyük Halaf yerleşiminin tam ortasından geçtiği görülmektedir. Cihan Sağlam Cihan Sağlam (d. 1985, İstanbul), Türk oyun yazarı, yönetmen ve yapımcı. Cihan Sağlam, 21 Ekim 1985 yılında İstanbul’da doğdu. Beykent Üniversitesi Güzel Sanatlar Fakültesi’nde Oyunculuk ve Sinema-TV bölümlerinde çift anadal yaptı. 2011 yılında İstanbul’da "The Club" isimli sanat kolektifini açtı. Aynı mekanın genel sanat yönetmenliği görevini yürütmektedir. 2011 yılında sahneye koyduğu "Neverland" isimli tiyatro oyunu, down sendromlu bir insanın başrolünde oynadığı profesyonel bir tiyatro oyunu olması dolayısıyla dünyada bir ilk olarak kayıtlara geçmiştir. Aynı isimli oyunun sahne arkası deneyimi ise "Tan Aytıs Gölgesini Arıyor" isimli belgesel projesine taşıdı. Projenin çekimleri halen devam etmektedir. Cihan Sağlam, tiyatro oyun yazarlığının yanında televizyon ve sinema alanında senarist ve senaryo danışmanı olarak da çalışmaktadır. Türk sinemasının 100. yılı dolayısıyla hazırlanan "53 Sanatçı 100 Filmi Anlatıyor" konulu Yüzyıllık Perde isimli kitabın ortak yazarlarındandır. Özellikle tiyatro oyun yazarlığı, yönetmenliği ve senaryo yazımı konularında çeşitli festivallerde atölyeler düzenleyip, seminerler vermektedir. Sağlam, halen Beykent Üniversitesi’nde Sinema-TV alanında doktora programına devam etmektedir. Stiliyan KovaÃ§ev Stiliyan Georgiev Kovaçev veya doğum adıyla Petrov Georgiev Kovaçev (; d. 26 Şubat 1860, Yambol ili - ö. 11 Temmuz 1939, Sofya), Bulgar asker. Birinci Balkan Savaşı sırasında Rodop Müfrezesi'ne ve daha sonra 4. Ordu'ya komuta etti. 1913 yılında II. Balkan Savaşı'nda Stoyan Danev hükumetinde kısa bir süreliğine savunma bakanlığı yaptı. Rick Grimes Rick Grimes, The Walking Dead'de yer alan bir kurgusal karakterdir. Andrew Lincoln taraf覺ndan canland覺r覺lmaktad覺r. Rick Grimes başarılı bir şerif yardımcısıdır.Onun ortağı ve en iyi arkadaşı Shane Walsh ile birlikte kaçan bir mahkûmla çatışırken vurulmuş ve komaya girmiştir, uzun süre hastane de yatmıştır, uyandığında ise her şey değişmiştir, dünyayı korkunç bir virüs istila etmiş, insanlığı yürüyen ölülere çevirmiştir. Hayatta kalma savaşı içerisinde ailesini bulduktan sonra birçok bölge de lider konumunda bulunmuştur. Halkını kurtarmak için, zombi sürüsü geçtiği sırada köprüyü patlatarak engellemiştir. Patlama sonucunda ağır yaralanmıştır. Ölüp ölmediği şu an belirsizdir. Encyclopedia of Life Encyclopedia of Life (Türkçesi: "Yaşam Ansiklopedisi") ya da kısaca EOL olarak bilinen çeşitli kullanıcılar tarafından oluşturulan, dünyadaki 1.9 milyon biyolojik tür hakkında bilgiler sunan bir ansiklopedi. Proje, ileride bilinen her tür hakkında madde, video, ses dosyaları, resimler barındırmayı hedeflemektedir. Proje, 30.000 girişiyle 26 Şubat 2008 tarihinde açıldı. Proje, yeniden tasarlanmış arayüzü ve araçları ile 5 Eylül 2011'de yeniden hizmete açıldı. Proje aynı zamanda İngilizce, Almanca, İspanyolca, Fransızca, Galiçyaca, Sırpça, Makedonca ve Arapça dillerini desteklemektedir. Sergey SergeyeviÃ§ Bodrov Sergey Sergeyeviç Bodrov (27 Aralık 1971, Moskova, SSCB - 20 Ekim 2002), Güney Osetya'da dünyaya geldi. Rus yönetmen, aktör ve senarist. "Kavkazkiy Plennik" (Kafkas Esiri), "Brat" (Birader), "Vostok-Zapad" (Doğu-Batı), "Brat-2" (Birader 2) "Medvejiy Potselu" (Ayının Öpücüğü) adlı filmlerin başrol oyuncusu, "Marafon-15" (Maraton-15) ve "Vzglyad" (Bakış) adlı programların sunucusu. Yeni Filminin çekimleri için gittiği Kolka dağında çığ altında kalarak yaşamını yitirmiştir. S. S. Bodrov, 27 Aralık 1971 günü Moskova'da doğdu. Babası yönetmen Sergey Vladimiroviç Bodrov, annesi Valantine Nikolaevna'dır. Çocukluğunda bir çöp kamyonu sürücüsü olmak istediği söylenir. 1265 numaralı yoğun Fransızca eğitimi veren bir okulda okur. Öğretmenleri onun hareketli olduğunu ama asla huysuz bir çocuk olmadığını söymişlerdir. Okul Sergey'e görev bilinci kazandırmıştır. Örneğin her gün okuldan sonra Sergey, sınıfıyla birlikte şekerleme fabrikasında çalışırdı. İşleri, üretilen şekerlemeleri paketlemekti. Kazandıkları para okulda toplanır ve bu parayla geziye giderlerdi. Bodrov, Gerasimov Sinematografi Enstitüsü'ne başvurmak istedi. Ama babası sinemanın bir tutku olduğunu, eğer sinema olmazsa, beklemesi ya da onu sonsuza kadar unutması gerektiğini söyledi. Kendisinde bu tutkuyu o an için göremeyen Bodrov 1989'dan 1994 yılına kadar Moskova Devlet Üniversitesi'nin Sanat Tarihi bölümünde okudu. Uzmanlık alanı Rönesans dönemi Venedik sanatıydı. Okulu yüksek derece ifade eden kırmızı diploma alarak bitirdi. Ama kütüphanede ya da bir müzede çalışamayacağından çok emindi. Sergey Bodrov, kendi deyişiyle, üniversitede çevresindeki herhangi bir nesnenin üzerindeki estetiği görmeyi öğrendi. 1998 yılında, Rönesans'ta Venedik resim sanatı konusunda yazdığı yüksek lisans tezini başarıyla savundu. 1991 yılında İtalya'da tekrar sanat konusunda eğitim aldı. Kıyı şehirlerinden birinde cankurtaran olarak çalıştı ve kazandığı parayla da ülkeyi gezdi. Bir röportajında Sergey'e, aldığı eğitimin hayatına bir katkısı olup olmadığını sorduklarında şöyle demişti: "Elbette bir katkısı var. Gidin herhangi bir şehre. O şehir hakkında ne bilirsiniz? İşte meydanı şuradadır, burada dükkanlar vardır... Ama ben oradaki bir müzede, karşısında tüm gününüzü geçirebileceğiniz bir tablo olduğunu bilirim. Ve işte o gün, hayatınıza katılmıştır." 1995 yılında yönetmen olan babası bu filmin çekimleri için Dağıstan'a gidecekti. Sergey, babasına ne iş olursa yapabileceğini söyledi. Ama bir anda kendini Saşa Kostılin'i oynayan Oleg Yevgeneviç Menşikov'un partneri olarak buldu. Artık filmdeki baş rollerden birini, İvan (Vanya) Jilin'i oynuyordu. Jilin öldürme yeteneği olmayan, adeta tarihin isteğiyle bir savaşa sürüklenmiş bir askerdir. İnsanlardan nefret etmeyen ve öldürme arzusu olmayan Jilin savaştan sağ çıkar, ama kana susamış, öldürmeye aşina Saşa ölür. Film, Cannes Film Festivalinde FIBRESCI ödülünü almıştır. Soçi Film Festivali büyük ödülünü, Karlovy Vary Uluslararası Film Festivali'nde Kristal Küre ve jüri özel ödülünü, Avrupa Film Ödülleri'nde En İyi Senaryo ödülünü, Rusya'da sinema basınının verdiği Yılın En İyi Filmi ödülünü ve Moskova'da düzenlenen Stalker Film Festivali'nde büyük ödülü kazandı. Ayrıca Sidney film festivalinde izleyici özel ödülünün de sahibi oldu. S. Bodrov, O. Menşikov'la Soçi Film Festivali En İyi Rol Ödülü'nü paylaştı.F. Abradimov'la birlikte sinema basını en iyi rol ödülüne layık görüldü. Baltık İncisi Film Festivali'nde En İyi Çıkış Yapan Aktör ödülünün sahibi oldu. Babasıyla birlikte Rusya Devlet ödüllerinin sanat ve edebiyat dalında verdiği ödülün kazananı oldu. 1994 FIFA Dünya Kupası elemeleri 1994 FIFA Dünya Kupası elemelerine toplamda 147 ülkenin millî takımı katılırken, bunlardan 22'si turnuvaya katılmaya hak kazandı. 24 takımın mücadele ettiği etkinliğe, ev sahibi ile son şampiyon herhangi bir eleme maçı oynamadan doğrudan katılmaya hak kazandı. 1994 FIFA Dünya Kupası'na katılan 24 takımın kıtalara göre dağılımı aşağıdaki gibi belirlendi: Toplamda 497 karşılaşmanın oynandığı elemelerde 1446 gol kaydedilirken, maç başına gol ortalaması 2,91 olarak hesaplandı. Kıtasal eleme sonuçları için aşağıdaki maddelere bakınız: İki ayaklı olarak oynanan play-off karşılaşmalarında OFC/CONCACAF play-off'u galibi Avustralya'ya üstünlük sağlayan Arjantin turnuvada mücadele etmeye hak kazandıl. Kanada'yı penaltılar sonucu 4-1'le geçen Avustralya, CONMEBOL'dan gelen Arjantin'le play-off oynamaya hak kazandı. Avustralya'yı toplamda 2-1'le geçen Arjantin turnuvaya katılmaya hak kazandı. Aşağıdaki 24 takım 1994 FIFA Dünya Kupası'na katılmaya hak kazandı: Orman sarmaşığı Ivy çoğul ivies (Hedera) (Türkçe: Orman sarmaşığı), kışın yapraklarını dökmeyen, 12 ila 15 türü Avrupa, Kuzeybatı Afrika genelinde ve Asya'nın doğusunda özellikle Tayvan ve Japonya'da yetişen odunsu bitki. Her zaman yeşil, 20-30 metreye kadar uzayarak, yerde veya kayalar üzerinde halı gibi yayılan ağaçlara tırmanan odunsu bir bitkidir. Vatanı Batı Asya Avrupa'dır. Türkiye'nin değişik orman bölgelerinde özellikle geniş yapraklı ağaç ormanlarında sık görülür. Orman ağaçları için zararlıdır. Kültüre de alınmış, alacalı ve küçük yapraklı formları da geliştirilmiştir Bahçe ve parklarda süs bitkisi olarak da yetiştirilmektedir. En eski çağlardan itibaren bile iyi şifa kaynağı olarak bilinen bir çiçektir. Sıkça başvurulan orman sarmaşığı günümüzde eski zamandaki gibi rağbet görmemekle birlikte son dönemlerde bazı ilaçlarda etken madde olarak kullanılmaktadır. Yine çok faydalı olarak bilinen orman sarmaşığı çayı da bitkisi kadar fayda sağlamaktadır Biti kaynar su ile haşlandıktan sonra, 8-10 dakika demlendikten süzülür biraz'cık bal ile tatlandırı lmalı'dır. Günce 1-2 bardak tavsiye edilir.! Orman sarmaşığı çayı üst solunum yolları nezlesi ve iltihaplı kronik bronşite karşı kullanıla bilir. Safrakese'si romatizma ve gut karşıda kullanıla bilir. Mirco Gennari Mirco Gennari (d. 29 Mart 1966), San Marinolu eski futbolcudur. Kariyerini San Marino Ligi takımlarında geçirmiştir. San Marino millî futbol takımı formasını kırk sekiz kez giymiştir. Andy Selva ve Damiano Vannucci kendisini geçene kadar San Marino millî takımı formasını en çok giyen isimdi. Ivan Matteoni Ivan Matteoni, (d. 21 AÄŸustos 1971, San Marino) San Marinolu futbolcudur. San Marino millî futbol takımıyla 44 maça çıkan Matteoni, millî takımda en çok forma giyen altıncı futbolcudur. Federico Gasperoni Federico Gasperoni (d. 10 Eylül 1976, San Marino), kaleci pozisyonunda görev yapmış San Marinolu millî futbolcudur. San Marino millî futbol takımıyla 41 maça çıkan Gasperoni, millî takımda en çok forma giyen yedinci futbolcudur. Luca Gobbi Luca Gobbi (d. 12 Haziran 1971), defans pozisyonunda görev yapmış San Marinolu millî futbolcudur. Profesyonel kariyerine 1990 yılında Juvenes/Dogana kulübünde başladı. Daha sonra sırasıyla AC Cattolica Calcio, Juvenes/Dogana, Tre Penne kulüplerinde oynadı. San Marino millî futbol takımıyla 41 maça çıkan Gobbi, millî takımda en çok forma giyen yedinci futbolcudur. 2005 Copa Libertadores Finali 2005 Copa Libertadores Finali CONMEBOL federasyonunun düzenlediği Libertadores kupasının 2005 yılında iki ayaklı olarak oynanan final karşılaşmasıdır. İki Braziya takımının karşı karşıya geldiği final mücadelesinde Paranaense takımı São Paulo takımına iki maç sonunda toplamda 1-5 kaybederek kupayı kaybetmiştir. Ponza Deniz Muharebesi (1552) Ponza Deniz Muharebesi, Ceneviz Cumhuriyeti Donanması ile Fransa Krallığı'nın eşlik ettiği Osmanlı İmparatorluğu Donanması'nın savaştığı; 5 Ağustos 1552 günü, Ponza adası açıklarında gerçekleştirilen ve İtalya Savaşı'nın bir parçası olan deniz muharebesi. Turgut Reis'in komuta ettiği Osmanlı Donanması, Andrea Doria komutasındaki Ceneviz Donanması karşısında zaferle ayrıldı. Yaklaşık 100 kadırgadan oluşan Osmanlı Donanması, Fransa-Osmanlı ittifakı gereğince, Kutsal Roma Cermen İmparatoru V. Karl ile mücadele etmesi için Fransa Kralı II. Henri tarafından Akdeniz'in batısına gönderildi. Osmanlı Donanması'na, Fransa'nın İstanbul'daki elçisi Gabriel de Luetz yönetiminde üç Fransız kadırgası da eşlik etti. Bu kuvvetler, İtalya'nın güneyindeki Calabria kıyılarına saldırılar düzenlerken, Reggio Calabria şehrini ele geçirdi. 5 Ağustos 1552 tarihinde Ponza adası açıklarında karşılaşan iki donanmanın mücadelesinden Osmanlı Donanması zaferle ayrılırken; Andrea Doria'nın donanmasındaki 7 kadırga ele geçirildi. Muharebenin ardından Fransız kadırgalarının eşlik ettiği Osmanlı Donanması, 13 Ağustos günü Mayorka'ya girdi. Kış aylarını ise Sakız Adası'nda geçirmesinin ardından Antoine Escalin des Aimars komutasındaki Fransa Donanması'na katıldı ve 1553 yılında, Korsika'nın İşgali'nde görev aldı. Nicola Bacciocchi Nicola Bacciocchi (d. 16 AralÄ±k 1971, San Marino), San Marinolu eski futbolcudur. San Marino millî futbol takımıyla 33 maça çıkıp bir gol atmıştır. Ponza Deniz Muharebesi Ponza Deniz Muharebesi ÅŸu anlamlara gelebilir: Nicola Ciacci Nicola Ciacci (d. 7 Temmuz 1982, San Marino), San Marinolu futbolcudur. Kariyerini SS Pennarossa takımında sürdürmektedir. San Marino millî futbol takımıyla 16 maça çıkıp bir gol atmıştır. Manuel Marani Manuel Marani , (d. 7 Haziran 1984, San Marino) San Marinolu futbolcudur. Kariyerini US Russi takımında sürdürmektedir. San