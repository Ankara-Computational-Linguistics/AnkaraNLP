bu sürümde yer almaktadır. Yani eğer bir ağ sitesine girildiğinde, o ağ sitesi Internet Explorer 8 ile uyumlu değilse Uyumluluk Görünümü, kendi kendine devreye girerek Internet Explorer 7 kipine geçmektedir. Beta 2 sürümünde JavaScript destekleyen ağ sitelerine girildiğinde, kullanıcı, Uyumluluk Görünümü düğmesine basmak zorundaydı ve JavaScript verimi RC1 ile fark edilir derecede artırılmıştır. Beta 2 ile genel tarayıcı verimi, Beta 1'e göre artırıldı fakat bu verim, RC1 ile daha fazla yükseltildi. Bitiş sürümü ise 19 Mart 2009 tarihinde yayımlanmıştır. Windows XP Service Pack 2 veya Service Pack 3 (yalnızca 32 bit sürümleri), Windows Server 2003 Service Pack 2 (32 bit ve 64 bit sürümleri), Windows Vista Service Pack 1 veya Service Pack 2 (32 bit ve 64 bit sürümleri) ya da Windows Server 2008 (32 bit ve 64 bit sürümleri) için ayrı sürümler halinde yayınlandı. Zaten Windows 7 üzerinde dahili internet tarayıcısı olarak bulunmaktadır. 19 Mart 2009'da çıkmıştır. Kararlı sürümü 22 Şubat 2011'de çıkmıştır. Kararlı sürümü 8.0.7601.17514'tür Internet Explorer 9 (veya kısaca IE9), üç haftalık bir ürün geliştirme sürecinin sonucunda, gizli bir teknik önizleme sürümü sunulmuştur ve bu sürüm 2009 Microsoft Profesyonel Geliştirici Konferası'nda (PDC 2009) tanıtılmıştır. Bu aşamadan sonra diğer kısımların geliştirilmesine başlanmıştır. Bu kısa geliştirme süresince, tüm CSS 3.0 seçicileri, border-radius CSS 3 özelliği, daha hızlı JavaScript, gömülü ICC (International Color Consortium: Uluslararası Renk Konsorsiyumu) v2/v4 ve hızlandırılmış donanım desteği eklenmiştir. Bu sürüm için planlanan en dikkat çeken yeni özellik ise ağ sitelerini görüntüleme konusunda, tarayıcı donanımlardan da yaralanacak; en başta ekran kartı ki bu da Direct2D ve DirectWrite uygulamalarıyla bağlantılı olarak çalışacak; böylece ağ sitelerinin görüntülenme verimi ve görüntü kalitesi artırılmış olacaktır. 2010 Mart ayından Ağustosa kadar beş teknik önizleme sürümü yayımlandı. 15 Eylül 2010 tarihinde ise genel bir beta çıkarıldı. Bu betada, yeni özelliklerin hemen hemen tümü yer almakla birlikte tarayıcıya yeni bir yüz katan kullanıcı arayüzünde büyük değişiklikler görülmektedir. 14 Mart 2011 tarihinde kararlı sürümü yayımlananan Internet Explorer 9, Windows XP'yi desteklememektedir. Kararlı sürümü 14 Temmuz 2015'te çıkmıştır. Kararlı sürümü 9.0.40 9.0.8112.16421'dir. 26 Ekim 2012 tarihinde Windows 8 ve Windows Server 2012 ile beraber piyasaya sürülmüştür. 26 Şubat 2013 tarihinde Windows 7 için indirilebilir hale gelmiştir. Windows 7 SP1'den önceki Windows sürümlerine destek vermemektedir. Kararlı sürümü 9 Aralık 2014'te çıkmıştır. Kararlı sürümü 10.0.23 10.0.9200.17183'tür. Opera (web tarayıcısı) Opera; Opera Software tarafından geliştirilen; Windows, macOS ve Linux işletim sistemlerinde çalışan bir web tarayıcısıdır. Blink tarayıcı motorunu kullanır. Piyasadaki beklentileri karşılayan özelliklere sahip olan Opera; dahilî açılır pencere ve reklam engelleyici, sekmeli gezinti, dahili arama, Opera'nın gelişmiş işlevlere sahip çığır açan e-posta yazılımı, haberci, IRC sohbet ve kullanıcıların farklı ihtiyaçlarını karşılayan özelleştirme yetenekleriyle dikkat çeken bir web tarayıcıdır. Opera birkaç fare tıklamasıyla özelleştirilebilir. Opera, Google Chrome ile aynı altyapıyı kullanmaktadır. Yeni Ã–zellikler Güncel Sürüm bilgisi: Microsoft Windows: Macintosh: UNIX: Safari (web tarayıcısı) Safari, Apple tarafından geliştirilen ve WebKit motorunu temel alan bir web tarayıcısıdır. İlk kez 2003'te Mac OS X Panther ile birlikte çıkmış, 2007'de iPhone'un çıkmasıyla birlikte iOS cihazlarda mobil sürümü yer almıştır. Apple'ın geliştirdiği tüm cihazların varsayılan tarayıcısıdır. 2007'de çıkan Windows sürümünün geliştirilmesi 2012'de durdurulmuştur. Bu tarayıcının asıl gayesi Apple'ın Mac OS ile tamamen uyumlu bir ağ tarayıcısına sahip olmasıdır (zira Safari öncesi Mac OS'te Microsoft'un çok eskiden geliştirdiği, uyumsuz bir Internet Explorer sürümü kullanılıyordu). Apple Macintosh bilgisayarlar 1997 yılına kadar sadece Netscape Navigator ve Cyberdog web tarayıcıları ile sevk edildi. Mac için Internet Explorer, daha sonra Apple ve Microsoft arasındaki beş yıllık anlaşmanın bir parçası olarak (ve sonrası için) Mac OS 7.1 varsayılan web tarayıcısı olarak yer aldı. Apple, alternatif olarak Netscape Navigator içerecek şekilde devam etmesine rağmen Microsoft bu süre boyunca Mac için İnternet Explorer'ın Mac OS 8 ve Mac OS 9 ile bağlantılı üç büyük sürümünü piyasaya sürdü. Microsoft en nihayetinde, Mac OS X DP4'den Mac OS X v10.2'e kadar piyasaya sürdüğü tüm Mac OS X'lerde varsayılan tarayıcı olarak yer alan ve bir İnternet Explorer 5 sürümü olan Mac OS X'i piyasaya sürdü. Maxthon Eski adı MyIE2 olan Maxthon web tarayıcı yazılımı, yüksek derecede özelleştirelebilir arabirime sahip, güçlü sekmeli bir tarayıcıdır. Kendi sayfa işleme motoruna sahiptir; özgün yapılandırılmış WebKit ve Trident çekirdeği kullanır. Kullanıcılar, istedikleri tarama motoru ile internette gezinebilir. Windows PC, Windows Phone, Mac, iOS, Linux ve Android platformlarında yayımlanmaktadır. Muson iklimi Muson iklimi, tropikal iklim özellikleri taşıyan Güney, Güneydoğu ve Doğu Asya’da etkilidir. Görkemli yağmur bulutları, aralıksız yağış ve güçlü rüzgârları başta gelen özelliğidir. En yağışlı iklim tipidir dolayısı ile sık sık sel felaketi görünür. Buralarda Yaz mevsimleri ılık ve yağışlı , kışlar kuru soğuk geçer. Bu yönüyle savan iklimi ile benzerlik gösterir. Sıcaklık ortalaması bütün yıl 10 °C nin üstündedir. Yıllık sıcaklık farkı daha kuzeyde yer aldığından Savan iklimine göre fazladır. Yıllık yağış miktarı 1000-1500 milimetre civarındadır. Ancak kıyı kesimlerde bu yağış miktarı çok daha fazla olabilmektedir. Dünyanın en fazla yağış alan yeri, Hindistan’ın kuzey doğusunda yer alan Assam bölgesindeki Çerapunçi'dir. Yıllık 12000 mm yağış alabilmektedir. Hindistan'da su ve nehirler kutsal sayılır, her sene Muson mevsiminde nehirlerde törenler yapılır. Ganj nehri, bu törenlerin merkezini oluşturur. Bitki örtüsü kışın yaprağını döken geniş yapraklı muson ormanlarıdır. Muson ormanlarının tipik ağacı ise tik ağacıdır. Muson, yaz ve kış aylarında farklı davranışlar göstermektedir. Hint yarımadasının Asya kıtasını sıkıştırması ile yükselen Himalaya Dağları, Hint Okyanusundan gelen nemli ve göreceli olarak soğuk ya da sıcak olan havanın tüm yağışını aynı periyotlarla Hint anakarası üzerinde bırakmasına yol açmaktadır. Amerika'nın Las Vegas kentini de kapsayan kesiminde, Asya musonuna göre sakin kalmakla birlikte Amerika kıtasına ait Muson sistemi bulunmaktadır. Yaz Musonları, üç aylık bir dönemde etkili olur. Soğuk olan Hint Okyanusundan anakaraya doğru esen nemli rüzgâr, alçak basınç alanı oluşturarak bol miktarda yağış bırakır. Kış aylarında ise karadan denize doğru serin ve kuru eser. Nisan-Eylül ayları arasında Güney Asya'da kara sıcaklığı ortalaması 45 derece iken, denizlerde sıcaklık 25 derece olur. Muson yağmurları şiddetli olabileceğinden, özellikle karaya vurdukları sahil kesimlerinde ciddi sel baskınlarına ve dev dalgalara sebep olurlar.Ayrıca asit yağmuru yağar. Türkiye İlaç ve Tıbbi Cihaz Kurumu İlaç ve Tıbbi Cihaz Genel Müdürlüğü (TİTCK) Türkiye Cumhuriyeti Sağlık Bakanlığı'na bağlı olarak görev yapan bir genel müdürlüktür. TBMM, 2 Mayıs 1920 tarihinde çıkardığı "3 sayılı kanunla" "Sıhhiye ve Muavenet-i İçtimaiye Vekaleti"'ni, yani bugünkü adıyla, Sağlık Bakanlığı'nı kurmuştur. İlaç ve Eczacılık Genel Müdürlüğü, 1936 yılına kadar Hıfzısıhha Dairesi, 1936'dan 1946 yılına kadar ise, Hıfzısıhha İşleri Umum Müdürlüğü'ne bağlı "Eczacılık ve Müstahzarlar Şube Müdürlüğü" adıyla görev yürüttü. 11 Şubat 1946 tarih ve 4862 sayılı yasayla Eczacılık ve Tıbbi Müstahzarlar Genel Müdürlüğü’ne dönüştürülen kurum, 28 Şubat 1982 tarih ve 17619 sayılı Resmi Gazete’de yayımlanan bir kararname ile "İlaç ve Eczacılık Genel Müdürlüğü" adını aldı. Kurumun ilk genel müdürü, eczacı Münir Osman Eren'dir. 2 Kasım 2011 tarihli 1. Mükerrer Resmi Gazete'de yayımlanan 663 sayılı Kanun Hükmünde Kararname ile Sağlık Bakanlığı'nın yapılanmasına ve sağlık sistemine ilişkin köklü değişiklikler yapıldı. Sağlık Bakanlığına bağlı olarak özel bütçeli "Türkiye İlaç ve Tıbbi Cihaz Kurumu" kuruldu. 10 Temmuz 2018 tarihinde 1 Numaralı Cumhurbaşkanlığı Kararnamesi ile adı "İlaç ve Tıbbi Cihaz Genel Müdürlüğü" olarak değiştirildi. İlaç, tıbbi cihaz ve kozmetik ürünlere yönelik düzenleyici, denetleyici, yönlendirici politikalar geliştirerek ve uygulayarak insan sağlığına hizmet etmek. Mercedes C-Serisi Mercedes C-Serisi, Alman otomobil üreticisi Mercedes-Benz tarafından, 1993 yılından bu yana 190 modelinin yerine üretilen 4-kapılı bir kompakt sedandır. Udmurtça Udmurt dilini (Udmurtça: удмурт кыл) konuşanlar Udmurtya, Başkurdistan, Tataristan, Mariy El, Perm Krayı, Kirov ve Sverdlov oblastında bulunmaktadır. Resmî dil olarak Udmurtya'da geçerlidir. Ayrıca Finceyle yakından akrabadır. Violet Hill (şarkı) "Violet Hill", İngiliz alternatif rock grubu Coldplay tarafından "Viva la Vida or Death and All His Friends" adlı albüm için yazılan şarkıdır. Şarkı, grubun internet sitesinden iki milyon kez indirilmiştir. "Violet Hill", "Viva la Vida or Death and All His Friends" albümünün ilk teklisi olarak Amerika Birleşik Devletleri'nde 9 Mayıs 2008 tarihinde piyasaya sürülmüştür. Şarkı, genelde olumlu tepkiler almıştır. "Violet Hill", 2009 Grammy Ödülleri'nde "En İyi Rock Şarkısı" ve "En İyi Rock Grup Performansı" dallarında ödüllere aday gösterilmiştir. "Violet Hill"in video klibi Asa Mader yönetmenliğinde, Sicilya'daki Etna Yanardağı'nda çekilmiştir. Video klibin 'Dancing Politicians' adını taşıyan alternatif versiyonu, grubun internet sitesine 17 Mayıs'ta gönderilmiştir. Bu alternatif versiyonda George W. Bush, Fidel Castro, Richard Nixon, Hugo Chávez, Robert Mugabe, Usame bin Ladin, Saddam Hüseyin, Boris Yeltsin, Barack Obama, Bill ve Hillary Clinton, Tony ve Cherie Blair ve II. Elizabeth ve Prens Philip göze çarpmaktadır. Şarkının video klibi 2008 MTV Video Müzik Ödülleri'nde "En İyi UK Video" ve "En İyi Özel Efektler" ödüllerine aday gösterilmiştir. Ayrıca Q Ödülleri'nde de iki adaylığı bulunmaktadır: "En İyi Parça" ve "En İyi Video". "Violet Hill", ABD "Billboard" Hot 100 listesine 24 Mayıs 2008 tarihinde 40 numaradan giriş yapmıştır. Listenin 40 numarasından öteye geçememiştir. Şarkı, yayımlandıktan üç hafta sonra "Billboard" Hot Modern Rock Tracks listesine 9 numaradan giriş yapmıştır. Kanada listesinde 6 numaraya yükselen şarkı, 17 Mayıs 2008 tarihinde İngiltere listesinin 8 numarasına ulaşmıştır. USB bellek aygıtı USB flaş sürücüsü, USB hafıza ünitesi, flash disk, USB çubuk ya da USB bellek USB 1.1 , 2.0 iken şimdi artık 3.0 üretilmeye başlanmıştır, arayüzü ile entegre edilmiş, kapasiteleri 1 TB'a kadar ulaşabilen, küçük, hafif, çalışma esnasında sökülüp takılabilir NAND-tipinde veri depolama aygıtlarıdır. Neredeyse USB veriyolunu destekleyen tüm sistemler tarafından kullanılabilir. USB flaş bellekler aynı zamanda flaş sürücü, flaş disk adları ile de bilinmektedir. Flaş sürücüler sadece bilgisayarın USB girişine takılı olduğu sürece çalışır durumdadırlar ve harici güç kaynağı veya pil gücüne ihtiyaç duymazlar ve her türlü bilgi saklanabilir. Optik sürücülerden daha hızlı ve kullanımı daha kolaydır. USB flaş bellekler saklayabildikleri veri miktarına göre çeşitlendirilirler. 2 GB ile 1 TB arasında veri saklayabilen USB bellekler mevcuttur. Antonov An-26 Antonov An-26 (Nato rapor adı: Curl) çift motorlu hafif turboprop nakliye uçağıdır ve Antonov An-24'den geliştirilmekle birlikte askeri kullanıma özgüdür. İlk olarak 1969'da görülmüştür, geniş kargo rampası ile birlikte arka gövdede değişiklikler olmuştur. Bununla birlikte An-26 Çin'de Xian Uçak Fabrikası tarafından lisanslı olarak Y-14 adından üretilmektedir, ismi Y-7 serisi olarak değiştirilmiştir. Veriler Jane's All The World's Aircraft 1988-89 çalışmasından alınmıştır. Lotus 100T Lotus 100T, Lotus'un 1988'deki Formula 1 aracıdır. Dream Evil Dream Evil, İsveçli power metal grubu. 1999'da, şu an grubun ritim gitarcısı olan Fredrik Nordström tarafından kurulmuştur. İsimlerini 1987 çıkışlı bir Ronnie James Dio albümünden almaktadırlar. Yapımcı Fredrik Nordström’da kendine ait bir metal grubu kurmanın heyecanı vardı, fakat tek başına kendiyle aynı müzik görüşüne sahip birilerini bulmak zordu. Nordström 1999 yılında Yunanistan adalarında yaptığı seyahat sırasında genç gitarist Gus G. ile tanıştı. İki müzisyen, aralarındaki yaş farkına rağmen iyi anlaştılar. Daha sonra bir grup kurmak için planlara başladılar. Onların, gruplarına katmak istedikleri ilk kişi Snowy Shaw oldu. Baterist başlangıçta onların teklifini reddetti ama sonradan fikrini değiştirerek grubun ilk albümünde çalmaya kabul etti. Vokalist Niklas Isfeldt o sıralarda bir grupta olmadığı ve herhangi bir projede yer almadığı için gruba katılmayı kabul etti, ayrıca bass görevleri yerine getiren grup arkadaşı Peter Stålfors’u da bu gruba getirdi. Bir süre sonra grupta sorunlar çıkmaya ve grup dağılmaya başladı. Sonra grup Century Media Records ile bir anlaşma yaptı. Nordström ve Gus grubun adını ortaçağ tamesında Dragonslayer olarak değiştirdiler.Grup bu ismi çok orijinal bulmadığı için son olarak grubun adının Dream Evil olmasına karar verdiler. Dream Evil grubunun ilk albümünün adını Dragonslayer koydular 2002 yılı Nisan ayında çıktı ve bu ilk albüm büyük ilgi gördü, festivallerde çıkmaya başladılar ve Blind Guardian sponsorluğunda dünya turuna çıktılar. Japonya ve Avrupa turlarına da çıktıktan ve tekrar döndükten sonra iki hafta içinde 2.albümleri olan Evilized ı 20 Ocakta çıkardılar. Gus 2004 yılının sonlarına doğru gruptan ayrıldı ve yerine Mark Black geçti.2005 Yılında Niklas Isfeldt ve Peter Stålfors da gruptan ayrıldı ve onların yerlerine Jake E. Berg ve Tommy Larsson geçti.2006 da Snowy Shaw’ın gruptan ani ayrılışından sonra grup birkaç ay sessizliğe gömüldü. 25 Ocak 2008 yılında In the Night adlı albümleri çıktı. 25 Ağustos 2008'de grubun ilk DVD'si "Gold Medal in Metal (Alive & Archive)" piyasaya çıktı. Reform (anlam ayrımı) Reform ÅŸu anlamlara gelebilir: Viva la Vida "Viva la Vida", İngiliz alternatif rock grubu Coldplay tarafından "Viva la Vida or Death and All His Friends" adlı albüm için yazılan şarkıdır. Albümün ikinci teklisi olarak 25 Mayıs 2008 tarihinde yayımlanmıştır. Şarkı, Amerika Birleşik Devletleri ve İngiltere listelerinin zirvesine yerleşerek, grubun en başarılı şarkısı olmuştur. "Viva la Vida", 2009 Grammy Ödülleri'nde "Yılın Kaydı" ve "Yılın Şarkısı" dallarında ödüllere aday gösterilmiştir. Aralık 2008'de ünlü gitar virtüözü Joe Satriani, grubun "Viva la Vida" adlı parçasında kendisinin "If I Could Fly" parçasından çok sayıda kısmın çalıntı olarak bulunduğu gerekçesiyle grubu mahkemeye verdi. Şarkının video klibi Hype Williams yönetmenliğinde çekilmiş ve grubun resmî internet sitesinde 1 Ağustos 2008 tarihinde yayımlanmıştır. Video klibin bir alternatif versiyonu, Lahey, Hollanda'da, Anton Corbijn yönetmenliğinde çekilmiş ve video klibin birinci versiyonuyla aynı anda yayımlanmıştır. "Viva la Vida", Amerika Birleşik Devletleri ve İngiltere listelerinde bir numaraya ulaşarak, grubun en başarılı şarkısı unvanına sahip olmuştur. Yüksek dijital satışlar sayesinde "Billboard" Hot 100 listesine 15 numaradan giriş yapan şarkı, daha sonra listenin zirvesine erişerek, grubun listedeki ilk bir numarası ve ikinci top 10 şarkısı olmuştur. Şarkı aynı zamanda, Coldplay'in en büyük radyo hiti olmakla birlikte, Hot 100 Airplay listesinde 11 numaraya yükselerek, grubun listede ilk yirmiye giren ilk şarkısı haline gelmiştir. Ayrıca, "Billboard" Hot Modern Rock Tracks ve Adult Top 40 listelerinde zirveye yerleşerek, grubun bu listelerde bir numara olan ilk şarkısı olmuştur. "Viva la Vida", Avustralya ve Kanada listelerinde; Almanya, Fransa, Hollanda, İrlanda, İsveç, İsviçre, İtalya, Norveç ve Türkiye listelerinde ilk ona girmeyi başarmıştır. Cebirsel geometri Cebirsel geometri, matematiğin bir dalıdır. Adından anlaşılabileceği gibi, soyut cebirin, özellikle değişmeli cebirin yöntemleri ile geometrinin dili ve problemlerini bir araya getirir. Çağdaş matematik içerisinde merkezi bir rol üstlenmesinin yanında, karmaşık analiz, topoloji, sayılar kuramı gibi matematiğin diğer dallarıyla yakın ilişkisi vardır. Cebirsel geometrinin ilgilendiği temel nesneler cebirsel varyetelerdir. Bunlar geometrik nesne olarak polinom denklem sistemlerinin çözüm kümeleridir. Doğrular, çemberler, paraboller, kelebek eğrileri, Cassini ovallerini içeren düzlem cebirsel eğrileri, cebirsel varyetelerin en çok incelenmiş sınıfları arasındadır. Düzlemin bir noktası için, eğer koordinatları bir polinom denklem sistemini sağlıyor ise, bir cebirsel eğri üzerindedir denir. Klasik cebirsel geometrinin ilgilendiği temel nesneler, polinomların bir kümesinin ortak sıfır kümeleridir, yani kümedeki bütün polinomların kökü olan noktaların kümeleridir. Örneğin 3 boyutlu R uzayında bir küre, denklemini sağlayan ("x", "y", "z") noktalarının kümesi olarak tanımlanabilir. Yine 3 boyutlu R uzayında bir çember, denklem sistemini sağlayan ("x", "y", "z") noktalarının kümesi olarak tanımlanabilir. Ulusal Ulusal ÅŸu anlamlara gelebilir; Küçük Luristan Atabeyliği Küçük Luristan Atabeyliği ya da Hurşidiler (Farsça: لر کوچک Lor-e kūchek, Lurca: "Lor-e Kūček"), 1155 ile 1597 yılları arasında Luristan ve Çaharmahal ve Bahtiyari eyaletlerini kapsayan bölgede hüküm sürmüş bir Lur devletidir. Bu Atabeyliği tarihi hanedanlıkları arasında sayan Şerefhanın aktadıklarına göre, bu hanedanlığın kurucusu Lurların Cengrewi (Şavaşçılar) aşiretinin önden gelenlerinden olan Hurşid isminde bir Bey idi. Bu nedenden olacaki bazı kaynaklarda bu atabeyliğe Hurşidiler de denilir. Şerefhan'nın Şerefname adlı eserini İngilizce'ye çeviren Mehrdad R. Izady bazı İrani kaynaklara dayanarak, aksine bu Atabeyliğin Kürt Zengene Aşiretince kurulduğunu iddia etmektedir. Moğol istilası zamanında Luristan yerle bir edildi. Nerdeyse bütün Atabey ailesi esir alınarak Turkistana götürüldü. Moğolların çekilmesiyle Luristan coğrafyasında yeniden hakimiyeti kurabilen, "Küçük Lur" atabeyleri Timurun, hışmına uğrardılar ve Bağdad'a kaçmak zorunda kaldılar. Zaman zarfında gelişen çeşitli olaylardan dolayi, Lurlar ile Kürtler 1380'lerde bu ailenin Luristan'daki hakimiyetine son verdiler. Hakimiyet aynı soydan başka bir aileye geçti. Fakat yeni hükümdarlar "Atabey" unvanını bırakıp "Melik" unvanını almışlardır. "Küçük Lur" Atabeyleri 1597 yılına kadar Luristan'da hüküm sürmüşlerdir. Son hükümdar Melik Şahverdi kendi rızasıyla Kızılbaşlara katılmıştır. CryEngine CryEngine, Crytek şirketinin geliştirmiş olduğu oyun motorudur. Oyun motoru öncelikle birinci şahıs nişancı bilgisayar oyunu olan Far Cry serisinde kullanılmıştır. Crytek ve Ubisoft tarafından bu motor geliştirilerek CryEngine 2 ve Dunia Engine adlı oyun motorları oluşturulmuştur. Crytek tarafından geliştirilmiştir. Crytek'in ilk oyun motorudur. Far Cry'da kullanılmıştır. Crytek tarafından CryEngine'in geliştirilmesiyle ortaya çıkmıştır. Crysis Warhead'da kullanılmıştır. Crytek tarafından CryEngine 2'nin geliştirilmesiyle ortaya çıkmıştır. 21 Ağustos 2013'te Crytek, bir sonraki CryEngine'in herhangi bir sürüm numarası taşımayacağını bildirdi. Yeni CryEngine; PlayStation 4, Xbox One ve Wii U gibi konsolları desteklemektedir. Lost! "Lost!", İngiliz alternatif rock grubu Coldplay tarafından "Viva la Vida or Death and All His Friends" adlı albüm için yazılan ve kaydedilen şarkıdır. "Lost!", promo tekli olarak Eylül 2008'de satışa sunuldu. Dört parçadan oluşan bir EP olarak dijital formatta 10 Kasım 2008'de tüm dünyada piyasaya sürülecektir. "Lost!" parçasının dört farklı versiyonu bulunmaktadır. "Lost!" parçasının video klibi, grubun Chicago'da şarkıyı seslendirdiği konser görüntülerinden oluşmaktadır. Yönetmenliğini Mat Whitecross'un yaptığı video klip, ilk kez 26 Eylül 2008 tarihinde Coldplay'in resmî internet sitesinde yayımlanmıştır. Suudi Arabistan'daki TÃ¼rkler Suudi Arabistan'daki Türkler, Orta Doğu'da bulunan Suudi Arabistan'da yaklaşık 100.000 Türkiye vatandaşı bulunmaktadır. Ülkenin çeşitli bölgelerine yerleşmişlerdir. Bu kişilerin yaklaşık 85.000'i genel olarak inşaat işçiliği ve lokantacılık, berberlik, oto tamirciliği, mobilyacılık gibi işlerde çalışmaktadır. Geriye kalan 15.000 civarında kişi ise aile üyelerini oluşturmaktadır. Ayrıca bazıları doktor, öğretmen ve mühendis olarak çalışmaktadır. Prunella Türkiye Kürek Şampiyonası Türkiye Kürek Şampiyonası, her yıl düzenlenen ve Türkiye'deki kürek takımlarının yarıştığı yarışmadır. Kürek sporunda Türkiye şampiyonası ilk kez 1951 yılında yapıldı ve anılan tarihten itibaren erkeklerde kesintisiz devam etti. Türkiye'de kadınlararası kürek yarışmaları her ne kadar 1926'dan beri yapılsa da, kürek sporunun fazlaca fiziksel güç ve ağır antrenman temposu gerektirmesinden dolayı kadın sporcu sayısı uzun yıllar kısıtlı kalmıştır. Türkiye Şampiyonalarında kadınlar kategorisine 1953 yılından beri yer verilmeye başlansa da, kulüplerarası yarışmaların yapılması mümkün olmadı. Zira anılan yıl itibarıyla sadece Galatasaray'ın kadın sporcuları vardı. 1920'lerden 1947'ye kadar birçok İstanbul şampiyonluğu kazanan Fenerbahçe kadın takımı 1956 yılına kadar atalete gömülmüş, dönemsel başarılar yakalayan Ateş Güneş de kapanmıştı. 1953 Türkiye Şampiyonası'nda Galatasaraylı sporculardan başka katılan olmadı ve sarı-kırmızılı sporcular tek çifte, iki çifte ve dört tek sınıflarında düzenlenen üç yarışı da rakip olmaksızın bitirdiler. Benzeri durum 1954 ve 1955 yıllarında da tekrarlandı. 1956 yılında ise Fenerbahçe, Hereke Sümerspor ve Ankara Susporları'nın katılımıyla ilk kez kulüplerarası yarışmalar yapılabildi. Fenerbahçe, kurduğu 8 tek ekibiyle Türkiye'de bu sınıftaki ilk yarışın galibi olurken, Türkiye şampiyonluğunu da kazandı. 1957 yılında ise bu hareketlilik sönmüş, Galatasaraylı sporcular haricinde Kocaeli'den sadece bir sporcu katılmış, üçü rakipsiz olmak üzere dört yarışı birinci bitiren Galatasaray tekrar şampiyon olmuştur. 1958 yılında o tek sporcu da katılmayınca yarışlara sadece Galatasaray katılmış, 1959 yılında ise hiçbir kadın sporcu kalmayınca kadınlararası yarışlar tümden yapılamamıştır. Bu tarihten itibaren, 1970, 1971, 1973 ve 1974 şampiyonları da takım yokluğundan ya da hava muhalefetinden dolayı yapılmamış, 1967 yılında ise sadece Beykoz'un katıldığı yarışlarda sarı-siyahlı sporcular üç yarışı da rakipsiz bitirmişler ve şampiyon ilan edilmişlerdir. 1975 yılından beri ise en az iki kulübün katıldığı şampiyonalar düzenlenmekle birlikte, sporcu sayısının azlığından dolayı çoğunlukla altı sınıfta birden (tek çifte, iki tek, iki çifte, dört tek, dört çifte ve sekiz tek) yarışların yapılabilmesi mümkün olmamıştır.- Hindistan'daki camiler listesi Bu, Hindistan'daki camilerin bir listesi dir. notlar: I. Zygmunt I. Zygmunt (Lehçe: Zygmunt I Stary; Litvanca: Žygimantas II Senasis; d. 1 Ocak 1467 – ö. 1 Nisan 1548), Jagiellon Hanedanı üyesi Polonya kralı ve Litvanya Büyük Dükü (1506-1548). Ayrıca Silezya Düküydü. Kral IV. Kazimierz'in 5. oğluydu.1492'de babası ölünce sırasıyla ağabeyleri I. John Albert ve Alexander Jagiellon kral oldu. 1506'da ağabeyinin ölümünden sonra kral olan Zygmunt,orduyu finanse etmek için bir bürokrasi kurdu (1527). 1526'da Mazovya'yı miras yoluyla ilhak etti. 1515'te Avusturya arşidükü ve Kutsal Roma İmparatoru I. Maximilian ile ittifak kurdu, ancak Habsburg Hanedanı'nın gücünden çekinince 1524'te Fransa Kralı I. François ile ittifak kurdu. 1525'te Polonya-Töton Şövalyeleri ile yapılan savaş sona erdikten sonra Tötonların lideri Brandenburglu Albert'in Polonya'ya bağlı Prusya'nın dükü olmasını sağladı ve Prusya'yı kendisine bağlı bir düklük haline getirdi. Bunun dışında Kırım Hanlığı ile uzlaşmaya çalışsa da başarılı olamadı. I. Zygmunt, 1 Nisan 1548'de Kraków'da 81 yaşında öldü. Malezya'daki camiler listesi Bu, Malezya'daki camiler listesidir. II. Zygmunt August II. Zygmunt August (Litvanyaca: Žygimantas III Augustas I, 1 Ağustos 1520 - 7 Temmuz 1572), Jagiellon Hanedanı üyesi Lehistan kralı ve Litvanya Büyük Dükü (1548-1572). I. Zygmunt'un tek oğluydu. 3 defa evlendi ama çocuğu olmadı. Böylece Jagiellon Hanedanı son buldu ve Lublin Birliği'nin imzalanmasından sonra Lehistan kralları seçimle başa geçtiler. Başkalarının Hayatı Başkalarının Hayatı (Özgün adı: "Das Leben der Anderen"), 2006 Almanya yapımı dramatik dönem filmidir. Senaryosunu Florian Henckel von Donnersmarck'ın yazdığı ve yönettiği filmin önemli rollerinde Martina Gedeck, Ulrich Mühe ve Sebastian Koch oynamışlardır. Başkalarının Hayatı yönetmenin kendi başına çektiği ilk uzun metrajlı sinema filmidir. 1984 yılının Doğu Almanya'sında geçen bu politik gerilim filminde, ülkenin güçlü gizli polis örgütü Stasi'nin yetenekli istihbarat elemanı Yüzbaşı Gerd Wiesler'in (Ulrich Mühe) rejim karşıtı olabilecekleri düşünülen bir sanatçı çifti gizlice dinleyip takip ederken yavaş yavaş yaptığı işten pişmanlık duyması anlatılmaktadır. Konusu ve mesajı açısından film 1974 tarihli Francis Ford Coppola filmi Konuşma'yı (The Conversation) andırır. Tıpkı o film gibi, "Başkalarının Hayatı" da bir politik rejim eleştirisinden daha çok, kişilerin ruh hallerini derinlemesine inceleyen, karakter tahlilleri yapan bir filmdir. Yabancı Dilde En İyi Film Akademi Ödülü'nü ve aynı dalda BAFTA, Bodil ve César Ödülleri'ni kazandı. Bunlardan başka çeşitli yarışma ve festivallerde filme 58 ödül daha verildi. "Başkalarının Hayatı" IMDb'nin en iyi 250 Film listesinde bulunmakta ve sıralamada üst sıralarda yer almaktadır. BBC tarafından 23 Ağustos 2016'da yayınlanan ve dünya genelinde 36 ülkeden 177 sinema eleştirmeninin görüşü değerlendirilerek oluşturulan "21. Yüzyılın En İyi Filmleri" listesinde 32. sırada yer aldı. Filmde olaylar şimdi artık mevcut olmayan bir ülke olan Doğu Almanya (DDR)'da 1984 yılında başlar ve Berlin Duvarı'nın yıkılmasından ve iki Almanya'nın birleşmesinden iki yıl sonra sonra, yani 1991 yılında biter. Totaliter rejimin korunabilmesi için devlet ülkede Stasi adında çok güçlü ve yaygın bir güvenlik ve istihbarat ağı kurmuştur ve bünyesinde yüzbinlerce istihbarat elemanı çalıştırmaktadır. Bunlardan biri de aynı zamanda bu örgütün akademisinde dersler de veren üst düzey kıdemli eleman Yüzbaşı Gerd Wiesler'dir (Ulrich Mühe). Wiesler'e akademiden sınıf arkadaşı ve şimdiki amiri Yarbay Grubitz'le (Ulrich Tukur) birlikte davet edildikleri oyunun galasında, Kültür Bakanı Bruno Hempf (Thomas Thieme) tarafından rejim muhalifi olabileceğinden kuşkulanılan oyun yazarı Georg Dreyman'ı (Sebastian Koch) takibe almaları görevi verilir. Aslında Dreyman sanatçılar arasında rejime en sadık olanıdır. Ancak bakanın alttan alta bir gizli emeli daha vardır, Dreyman'ın birlikte yaşadığı sevgilisi, tiyatro oyuncusu Christa-Maria Sieland'da (Martina Gedeck) gözü vardır. Kariyerinde ilerlemesine yardımcı olacağını hesaplayarak Grubitz ülkede henüz takip altına alınmamış ender sanatçılardan olan Dreyman'ı da takibe almaya karar verir ve en iyi elemanı olan Yüzbaşı Gerd Wiesler'ı bu işle görevlendirir. Weisler ekibiyle birlikte yazarın evine dinleme cihazları yerleştirerek binanın çatı katına da tam teşekküllü bir dinleme istasyonu kurarlar. Evin çatısında kamp kurmuş olan Weisler artık 24 saat Dreyman'ın hayatının içindedir. Yazarın her konuşmasını kaydeder, her alışkanlığını not eder. Başlarda rejime bütün kalbiyle bağlı olan Dreyman uyuşturucu ilaç alışkanlığı olan kız arkadaşına şantaj yapılarak Bakan Hempf'le cinsel ilişkiye zorlanması ve yedi yıldır iş verilmeyen muhalif sahne yönetmeni arkadaşının intihara sürüklenmesi üzerine Batı Almanya'da çıkan Der Spiegel dergisine isimsiz bir yazı yazar. Bu yazı üzerine çileden çıkan yetkililerin Dreyman hakkındaki kuşkuları artar. Ancak çiftin hayatına çok fazla girmiş olan Yüzbaşı Wiesler, artık empati kurmaya başlamıştır, yazar evde yokken eve girer onun okuduğu kitapları alır okur vb. İhbar etmek şöyle dursun artık elinin altındaki teknik imkânları da kullanarak çifte yardım bile etmeye başlar. Artık Wiesler bir anlamda yazarın koruyucu meleği olmuştur. Mesela Dreyman'a yazılarını yazması için Batı Almanya'dan gizlice gönderilmiş minyatür daktiloyu (Doğu almanya'daki bütün daktilolar kayıt altındadır ve hangi yazının kimin daktilosundan çıktığı hemen anlaşılabilmektedir) sakladığı yeri kız arkadaşına zorla söyleten Stasi eve baskın yapar ama yazı makinesini yerinde bulamazlar, çünkü evi 24 saat dinleyen yeni koruyucu melek onu alıp saklamıştır. Nihayet Wiesler'in ihanetini sezen ama elinde kesin kanıt olmayan Yarbay Grubitz onu görevden alır ve ceza olarak angarya bir iş olan mektupların gizlice açılıp kontrol edildiği bir bölüme verir. Aradan 4 yıl geçmiştir, Berlin Duvarı yıkılır, iki Almanya birleşir. Stasi'nin bütün arşivleri halka açılır. Bu arşive başvuran yazar Dreyman hakkında tutulan belgeleri okudukça kendine yardım eden insanın Wiesler olduğunu öğrenir, onu arar bulur ama onunla konuşamaz. "İyi Bir İnsan İçin Sonat" adını verdiği yeni kitabını kod adıyla ona ithaf eder. Kitabı bir kitapçıda görüp bir kopyasını satın alan Wiesler bu ithaf satırını görür görmez yıllar önce yapmış olduğu iyiliğin farkına varılmış olduğunu anlar. Filmde Stasi Ajanı Yüzbaşı Gerd Wiesler'in değişim göstermesinin başlangıcını temsil eden ve Dreyman tarafından çalınan piyano sonatı "İyi Bir İnsan İçin Sonat" Gabriel Yared tarafından bu film için bestelenmişti. Filmde intihar eden sahne yönetmeni arkadaşı tarafından bu sonatın nota kitabı Dreyman'a hediye ediliyordu ve onun ölüm haberini aldığı zaman Dreyman bu parçayı piyanoda çalmaya başlıyor, evi dinleyen Wiesler de göz yaşlarını tutamıyordu. Filmin sonunda Dreyman yeni yazdığı ve Wiesler'e ithaf ettiği kitabının adını da "İyi Bir İnsan İçin Sonat" koymuştu. Drava Drava, Güney Avrupa'da nehirdir. Tuna Nehri'nin bir koludur. Yaklaşık 749 km uzunluğunda olan Drava, İtalya sınırlarında bulunan dağlardan doğarak sıra ile Avusturya, Kuzey Slovenya ve Hırvatistan topraklarında akar ve 95 km boyunca Hırvatistan -Macaristan sınırını çizer. Daha sonra Osijek yakınlarında Tuna Nehri ile birleşir. Nehre, içinden geçtiği ülkelerin dillerinde verilen adlar şu biçimdedir; Drava Nehri'nin Macaristan sınırları içerisinde muhtemelen 16. yüzyıldan kalma, Osmanlı dönemine ait gemi kalıntıları bulunmuştur. (Dragoevo) Drava ayrıca İştip'in (Makedonya-Üsküp) Güney Batısında yer alan bir köyün adıdır. 1691 (1102) Tarihli Evlad-ı Fatihan Defteri'nde bu bölgede yaşayanlara ilişkin bazı askeri kayıtlar mevcuttur. Bölgedeki Türkler Ofçabolu Yürükleri olarak bilinmektedir. Uzun Yıllar Türk'lerin yaşadığı bir köy olmakla birlikte bu bölgedeki pek çok Türk gibi bu köydeki Türkler de 1952-54 yıllarındaki mübadelede Selanik-İstanbul üzerinden Türkiye'ye göç etmişlerdir. Günümüzde pek çok bölge köylüsü (Radoviş, Strumica, Negotin, Titov veles, Selce, Plakovice, Lakavice, Sasavarlija, Kavadarlı vb) İstanbul (Mecidiyeköy), Akhisar (Reşatbey-Atatürk Mahalleleri) ve İzmir'de (Gültepe-Yeşilova) yaşamaktadırlar. Konuşma Konuşma, insanların belirli bir dili kullanarak sesli şekilde iletişim kurması. Birçok hayvan duygularını dile getirecek çeşitli seslere sahiptir ancak insanlar bu sesleri gırtlak ve ağızda değiştirerek anlaşılabilir ve kompleks bir konuşma diline çevirmeyi öğrenmişlerdir. Konuşma özünde insanın doğal vücut fonksiyonlarının bir yan ürünüdür. Solunum amacıyla ciğerlere doldurulan hava, karbondioksit yüklü şekilde boşaltılır. Normalde nefes alıp verme sessiz şekilde gerçekleşir; ancak insan, vücudunu çeşitli şekillere sokarak, ses yolundaki organ ve yapılara müdahale ederek, vücuttan çıkan (egresif) havaya şekil verir ve çeşitli sesler çıkarır. Bu sesler, belirli bir düzende, konuşma birimlerinin oluşturulmasında kullanılırlar. Kostaki Musurus PaÅŸa Kostaki Musurus Paşa ya da Kostaki Musuros (Κωστάκης Μουσούρος) Paşa (d. 18 Şubat 1807 - ö. 2 Şubat 1891), Rum asıllı Osmanlı paşası. Ailesi Girit Resmo kökenli olan Kostaki Musurus (Musuros), 1807'de Fener'de doğdu. Aylık 6.000 kuruş maaşla 1840 yılı Mayıs ayı içerisinde Atina’ya büyükelçi olarak atandı. 5 Ekim 1848 tarihinde Viyana Elçiliği’ne memur kılındı. 3 Mart 1851 tarihinde Kıbrıslı Mehmet Emin Paşa yerine Londra Elçiliğine atandı. 1878'de, II. Abdülhamit döneminde Meclis-i Ayan üyeliğine getirildi. Emekli olduğu 16 Aralık 1885 tarihine kadar 35 yıl Londra'da kesintisiz olarak elçilik yaptı. Dante'nin "İlahi Komedya" adlı eserini Türkçe ve Yunanca’ya çevirmiştir. Londra'dan döndüğünde Osmanlı Devleti’nin en tecrübeli diplomatı konumundaydı. Bu yüzden kendisine elçilerin şeyhi anlamında "Şeyh’üs Süfera" denildi. 3 Ağustos 1888 tarihinde Harikzadegan Komisyonu Reisliğine seçildi. 1891 yılı Şubat ayı içerisinde vefat etti. Stigmata (albüm) Stigmata, Arch Enemy'nin ikinci albümüdür. Bu albüm Arch Enemy'nin dünya çapında yayımlanan ilk albümüdür. Century Media Records tarafından Avrupa'da ve Kuzey Amerika'da yayımlanan albüm, Japonya'da da Toy's Factory şirketi tarafından yayımlandı. Mustafa Nuri PaÅŸa Sırkatibi Mustafa Nuri Paşa (d. 1798- ö. 1879) Seraskerliğe kadar yükselmiş Osmanlı devlet adamı. Babası Göksu Bostancıbaşısı Hasan Ağa'dır. 10 Haziran 1813 tarihinde II. Mahmut tarafından Enderun'a alınmıştır. Ekim 1820’de tırnakçı, 1821 yılında hazine katibi, 1823’de Sırkatibi olmuştur. Sırkatibi, Babıali (sadrazam, sadaret) ile padişah arasındaki yazışmaları kontrol eden bir görevdir. 1832’de vezir rütbesi alarak, Tırhala'ya mutasarrıf olarak atanmıştır. 1834'te Çirmen’e mutasarrıf olmuştur. 1836 yılında Müşir unvanı almıştır. 1837'de Tırhala, Yanya, Delvine, Avlonya sancakları ile Selanik sancağı Elviye-i Hamse (Beş Sancak) Müşirliği altında toplanmış ve Mustafa Nuri Paşa’da bu göreve atanmıştır. 1840 yılında Serasker olmuştur. 1843 de Rumeli Eyaleti Valiliği, 1844'te Vidin Valiliği, 1845’de Hüdavendigar (Bursa) Valiliği, 1852’de Trablusgarp Valiliği, 1855’de Selanik Valiliği, 1859’da Hicaz ve Irak Orduları Müşirliği ile Bağdat Valiliği görevlerinde bulunmuştur. 1877’de de ilk Meclis de Ayan Üyeliğine atanmıştır. Sırkatibizadeler olarak bilinen Osmanlı Ailesi'nin kurucusudur. Mustafa Nuri Paşa, II. Mahmut döneminin önde gelen çeşitli kişileri ile çocuklarının yaptığı evlilikler ile akrabalık bağları kurmuştur. Bu aileler: Musahip Said Efendi ailesi, Sadrazam Mustafa (Koca) Reşit Paşa (Reşidpaşazadeler), Rodosizade Damat Ahmet Fethi Paşa (Rodosizadeler), Zeynülabidin Mehmet Efendi (Zeynizadeler), Ali Rıza Efendi ailesi ve torunları üzerinden de Menemencizadeler’dir. Ailesinin soyu günümüzde de devam etmektedir. Göksu'da büyüyen Mustafa Nuri Paşa’ nın yalısı Vaniköy vapur iskelesinin yanında idi. Yalı Kandilli'den Vaniköy'e geçtikten sonraki ilk binaydı. Zaman zaman Netâyicü'l - Vukû'ât adlı kitabın yazarı Mansurizade Mustafa Nuri Paşa (1824-1890) ile karıştırılmaktadır. Sırkatibi Mustafa Nuri Paşa ve ailesi, Sinan Dumlu tarafından yazılan 'Sırkatibi ve Musahip' adlı kitapta ele alınmaktadır. Yevgeni Onegin Yevgeni Onegin (Rusça: Евгений Онегин), Aleksandr Sergeyeviç Puşkin tarafından yazılan, Rus edebiyatının en önemli klasik eserlerinden biri niteliğindeki manzum roman. Sonradan Rus edebiyatında bulunan roman kahramanlarına bir örnek olarak alınmıştır. 1825 ile 1832 arasında bir fasiküller serisi halinde ilk defa yayınlanmış ve birinci tüm basımı ise 1833'de hazırlanmıştır. Bu eserde 5 ana karakter bulunmaktadÄ±r: Yevgeni Onegin, başkent yüksek sosyete hayatından bıkkın genç bir Rus asilzadesidir. Amcasından taşrada bir kır konağı miras kalır ve Onegin başşehirden ayrılarak bu konağa göçer. Orada pek tanınmamış bir şair olan Vladamir Lenski ile hiç beklenmedik şekilde arkadaşlığa koyulur. Bir gün, Lenski Onegin'i sözlüsü olan Olga Larina'nin evinde bir akşam yemeğine götürür. Orada bulunan Olga'nın, biraz çok kitap okuyup kitap kahramanları gibi davranan, kızkardeşi Tatyana (Tatya) ile tanışır. Tatyana Onegin'e hemen aşık olur. O akşam Tatyana, Onegin'e aşkını açıklayan bir mektup yazıp gönderir. Bu Tatyana'nin sevip kendini benzetmek istediği Fransız sosyetesi üyeleri ve Fransız romantik romanlarında olağan bir şey ise de, Rusya'nın taşra kırsal kesiminde bir evli olmayan kızın genç bir erkeğe aşk mektubu göndermesi çok yadırganan ve sakınılan bir tutumdur. Tatyana'nin beklentilerine rağmen Onegin bu mektuba yanıt göndermez. Tatyana ve Onegin'in bir sonraki karşılaşmalarında ise Onegin Tatyana'nın girişimini nazik ama küçümseyici tonda bir konuşma ile geri çevirir. Sonra, bundan hiç haberi olmazmış gibi, Lenski Onegin'i Tatyana'nin isim günü kutlama partisine çağırır ve bu partinin çok küçük olacağını, ancak Tatyana, kızkardeşi ve ailesini içereceğini söyler. Fakat Onegin partiye geldiği zaman, bu partinin başkentte bıkkınlık geçirdiği büyük balolara çok benzediğini görür. Onegin bundan hoşlanmaz ve vaadinde durmayan Lenski'den öç almak için onun sözlüsü Olga ile flört eder ve dans etmeye başlar. Lenski buna çok sinirlenip partiyi kızgınlık içinde terk eder. Ertesi sabah Lenski kendini küçük düşüren Yevgeni Onegin'i bir düelloya davet eder. Bu düello sonucu Onegin Lenski'yi öldürür. Onegin bundan sonra hemen o bölgeden ayrılıp kaçar. Tatyana, Onegin'in bırakıp gitmiş olduğu konağa gider ve kitaplarına bakar. Bu kitaplardan ve kitap sayfalarının kenarlarına Onegin'in yazdığı notlardan anlar ki bir "gerçek Onegin" bulunmamaktadır. Onegin birçok değişik edebiyat eseri kahramanının bir karmaşık taklididir. Çok daha sonra, Tanya Moskova'ya gönderilip Moskova sosyetesine girer. Bu sosyete içinde Tanya gelişip olgunlaşır ve bir asilzade ile evlenir. Onegin onunla bir Sankt-Peterburg'ta bir yüksek sosyete toplantısında tekrar karşılaşınca bu olgun ve sofistike kadını tanıyamaz. Sonunda kim olduğunu öğrendiği zaman, onun evli olmasını bilmesine rağmen, hemen Tatyana'ya kur yapmaya ve onunla bir yakin ilişki kurmaya çalışır. Fakat Tatyana bunları hemen reddeder ve Onegin'in göndermiş olduğu birkaç mektubu da cevapsız bırakır. Kitabın sonunda Onegin Tatyana'yi tekrar görmeyi başarır. Tatyana yine onu reddeder ve yıllar önce Onegin'in kendisine söylediklerine benzer bir konuşma yaparak onu hala eskisi gibi sevdiğini ama kocasına karşı mutlak vefası olduğunu bildirir. Böylece Tatyana, Onegin'den hem duygusal hem de şahsî ahlak ve etik bakımdan kat kat üstün olduğunu açıkça gösterir. Yevgeni Onegin'in ana teması gerçek hayat ile edebiyat eserlerinde incelenen hayat arasındaki farktır. Kişiler okudukları edebiyat eserlerini ve edebiyat sanatını gerçek sanarak hayatlarında bunları uygulamaya çalışmaktadırlar. Romantik bir kız olan, Tatyana, Avrupa dillerinde yazılmış romantik eserleri okuyup hayatını bunlara uydurmaya çalışmaktadır. Annesi gerçek hayatın bu eserlere hiç uymadığını devamlı olarak ona söylemektedir. Fakat burada bir acayip paradoks ortaya çıkmaktadır; Puşkin'in eseri de bir edebiyat eseri olup "gerçek" değildir; O zaman bu "gerçek" olmayan eserin akışı nasıl olup da "gerçeği" açıklar? Eser Batı Avrupa edebiyatının klasik eserlerine devamlı birçok atıflarda bulunmaktadır. Yevgeni Onegin bir manzum eser olduğu için klasik Rusça şiir esaslarına uygun olarak kafiye ve vezinle yazılmıştır. Bu nedenle bu eserin çevirisi gayet zordur. Çeviren eserde bulunan anlamları vermekle kalmayıp eserin şiirsel yapısını da bir nebze olsun aksedirmek zorundadır. Bu çevirmenin çözmesi gereken bir ikilem olmaktadır. Buna rağmen Türkçe de dahil olmak üzere değişik dillerde çok sayıda çevirisi yapılmış; Esperanto dahil pek çok dünya diline çevrilmiştir. Örneğin asgari 8 tane Fransızca, asgari 11 tane Almanca çevirisi olduğu bilinmektedir. "Ayrıntılar için bakınız: Yevgeni Onegin" Romanın konusundan yola çıkan Çaykovski de Yevgeni Onegin adlı bir opera yazmıştır. Eserin film ve video uyarlamalarından önemlilerinin bir listesi şudur: Bu eserden uyarlanan ve Çaykovski tarafından bestelenen operanın da film ve video uyarlamaları vardır: Brezilya bayrağı Brezilya bayrağı günümüzde kullanılan hali ile 11 Mayıs 1992 tarihinde göndere çekilerek kullanılmaya başlanmıştır. Bayrak yeşil bir zemin üzerine oluşturulmuş olup, bu zemin üzerine bayrağın ortasına gelecek şekilde yatay eşkenar dörtgen konumlandırılmıştır. Ayrıca dörtgenin ortasında üzerinde yıldızlar gözüken daire görüntüsü, bu daire içerisinde de "ordem e progresso" (düzen ve ilerleme) yazısı bulunmaktadır. Bayrakta bulunan yeşil renk düşünüldüğü gibi ülkede var olan sık yağmur ormanlarını değil, 1822 ile 1889 yılları arasında Brezilya İmparatoru görevini de üstlenen Portekiz Kraliyet ailesini simgelemektedir. Eşkenar dörtgene rengini veren sarı renk ise ülkenin doğal yeraltı zenginliklerinden ziyade, Habsburg Hanedanlığı'nı temsil etmektedir. Eşkenar dörtgenin ortasına konumlandırılmış mavi daire ve üzerindeki yıldızlar, Brezilya devletinin bağımsızlığının ilan edildiği 15 Kasım 1889 tarihinde saat 08:30'da Rio de Janeiro'nun atmosferden görünüşünün simgelemektedir. Herhangi biri bağımsızlık ilanının yapıldığı tarih ve saatte atmosfer dışından Brezilya üzerine baktığında oluşacak görüntüye ve takımyıldızlarına bayrağında yer veren Brezilya, yıllar içerisinde her biri bir Federal eyaleti simgeleyecek şekilde belirlenen yıldızları arttırmış, son olarak 1992 yılında güncellenerek 27 yıldıza çıkartmıştır. Bu sayı ilk başlarda 21 (1889-1960) iken, daha sonraları önce 22'ye (1960-1968) sonra da 23'e (1968-1992) yükseltilmiştir. Mavi daire üzerinde bulunan ve Portekizce olan ordem e progresso sloganı ise 19.yy da Auguste Comte'nin ortaya attığı Pozitivizm düşüncesine bağlı olan ve ülkenin kurulmasına katkıları olan kişiler tarafından bayrağa eklenmiştir. Brezilya bayrağı ilk Brezilya İmparatorluğu döneminde bugünkü benzer bir şekilde oluşturulmuş, mavi daire yerine krallığın arması bayrağın ortasına konumlandırılmıştır. Bugünkü bayrağa benzer bir şekilde bayrağın ortasına eşkenar dörtgen konumlandırılması 1889 yılında gerçekleştirilmiş, zaman içerisinde bayrak üzerinde yapılan ufak (özellikle yıldız ekleme) değişiklikler nedeniyle görünümde farklılıklar meydana gelmiş, son olarak 1992 yılında yapılan değişiklik ile bayrak günümüzde de kullanılan halini almıştır. Güney Afrika Cumhuriyeti bayrağı Güney Afrika Cumhuriyeti bayrağı, 27 Nisan 1994'te kabul edilerek Güney Afrika Cumhuriyeti tarafından kullanılan bayrak. Frederick Brownell tarafından tasarlanmıştır. Türkiye Solunum Araştırmaları Derneği Türkiye Solunum Araştırmaları Derneği (TÜSAD), merkezi İstanbul'da bulunan bir sivil toplum kuruluşudur. Göğüs hastalıkları uzmanı dokuz kurucu üye tarafından 22 Haziran 1970 tarihinde oluşumu gerçekleştirilen Türkiye Solunum Araştırmaları Derneği, 28 Şubat 1978 tarihinde Bakanlar Kurulu tarafından "kamu yararına çalışan dernek" statüsünde kabul edilmiştir. TÜSAD, toplumsal ve mesleki eğitimi ve araştırmaları destekleyerek Türk halkının akciğer sağlığını korumak amacıyla; solunum sisteminin yapı, fonksiyon ve hastalıkları ile ilgili konularda bilgileri geliştirmek, araştırma yapıp yapılan araştırmaları desteklemek, bu araştırmları yayın organlarıyla yaymak, göğüs hastalıklarıyla ilgili mediko-sosyal çalışmalarda bulunmak, aynı doğrultuda sağlıkçılar için bilimsel ve halk için eğitici ve öğretici toplantılar düzenlemek, bu çalışmaları gerçekleştirecek vakıf ve kuruluşlar oluşturmak, diğer ülkelerde aynı ve benzeri konularda çalışan bilimsel kuruluşlarla işbirliği yapmak şeklinde çalışmalar gerçekleştirmek amaçlarını gütmektedir. TÜSAD, amacı doğrultusunda, makaleler yayımlamakta, astım, Koah, alerji ilacı gereçlerini ücretsiz dağıtmakta, çeşitliyayınlar, "Solunum Dergisi" yayımlamakta, Ulusal solunum kongreleri düzenlemekte, web sayfası aracılığıyla "hasta bilgilendirme" çalışması yapmakta, oluşturduğu "yeterlilik kurulu" ile uzmanlık eğitiminin standardizasyonu ve sürekli eğitimin sağlanmasına çalışmaktadır. Türkiye Solunum Araştırmaları Derneği ayrıca, Lichtenberg Lichtenberg 2001'den beri başkent Berlin'in onbirinci ilçesi. İlçe 2001'den önce var olan Lichtenberg ve Hohenschönhausen ilçelerinin birleşmesi sonucu oluştu. Hohenschönhausen ve Lichtenberg Berlin Duvarı yıkılmadan önce Doğu Berlin'de bulunuyordu. 1920'den beri iki eski ilçe ve semtleri Berlin eyaletine ait. Lichtenberg toplam on semtden oluşuyor. Bugünkü semtler Lichtenberg, Friedrichsfelde, Karlshorst, Rummelsburg ve Fennpfuhl 2001'e kadar eski Lichtenberg ilçesine aitti. Bugünkü Alt-Hohenschönhausen, Neu-Hohenschönhausen, Wartenberg, Falkenberg ve Malchow semtleri de 1985'ten 2001'e kadar var olan eski Hohenschönhausen ilçesine aitti. Bugünkü ilçe eski zamanlarda birbirinden bağımsız olan köylerin ve mahallelerin birleşmesiyle oluştu. Lichtenberg köyü, bugün Alt-Lichtenberg olarak nitelendiriliyor, bu ilçe'nin eskiden bir köyü veya mahallesiydi. Bu mahalle ve köyler arasında Friedrichsfelde, Hohenschönhausen, Falkenberg ve Malchow'da vardı. Bugün çoğu Lichtenberg içinde hala semt olarak adlarını korumuştur. Lichtenberg semti asıl 1230'da oluştu Alman kolonisasyon sayesinde. Ama 24 Mayıs 1288'de ilk defa belgelerde adı geçiyor. Wartenberg mahallesi ise ilk defa 1270'te Brandenburglu bir belgede adı geçiyor. 1344'te Malchow'un adı belgelerde geçiyor. 1352'de Hohenschönhausen de bir kiliseye atanan Kont Heinrich Billerbeck bu yerleşim yerinin ilk ispatıdır. Beşinci Otto tarafından hazırlanan bir belgede 1370'te ilk defa Falkenberg'ın adı Valkenberg olarak geçiyor. 1684'te Malchow'da yaşayan ve bu toprakların sahibi Paul von Fuchs iki katlı "Saray Malchow'u" inşaat ettirdi. 1783'de pursyalı bakan Otto von Voß Wartenberg'in sahibi oldu. Burada lüks bir ikametgâh yaptırdı ve bu ikametgâhın yanlarına ekonomi ile çalışılması için binalar yaptırdı. Bu binalar bugün tarih eser olduğu için korunma altında. Marie Elisabeth von Humboldt Alexander ve Wilhelm von Humboldtun anneside 1791'da Falkenberg'de toprak sahibi oldu. Ölümünden sonra kendisi Falkenberger Kilisesinin mezarında gömüldü. Berlin'nin 1920'de kurulması ile Lichtenberg şehri bazı belediyelerle birleşmesi sonucu Berlin şehrinin 17. ilçesi oldu. Lichtenberg şehri bu belediye ve bu ilçelerle kuruldu: Biesdorf semti ,Friedrichsfelde Belediyesi, Kaulsdorf, Mahlsdorf, Marzahn, Hellersdorf ve Wuhlgarten ilçeleri. 1945'ten sonra Lichtenberg ilçesi ve genelde Doğu-Berlin sovyetler işgaline uğradı. 7 ekim 1949 Demokratik Almanya Cumhuriyeti kurulması ile Doğu-Berlin bu ülkenin başkenti oldu. 1965'te semt'de 168.897 kişi yaşıyordu. 2001 senesinde Lichtenberg Hohenschönhausen ilçesi ile birleşdi ve böylece Berlin'nin onbirinci ilçesi oldu. Bu tabelâ 1900'den 2005'e kadar Lichtenberg ilçesi'nin nüfusunu gösteriyor. Białołęka, Varşova, Polonya Boseong Boseong (; "Boseong-gun"), Güney Kore'nin Güney Jeolla ilinde bulunan bir ilçedir. Yüzölçümü 663.16 km² olan ilçenin nüfusu 2001 yılı itibarı ile 61,329'dur. Boseong özellikle yeşil çayı ile bilinmekte olup Kore'nin bağımsızlığının öncülerinden Philip Jaisohn (So Jae Pil)'in doğum yeridir. Samhan döneminde, Boseong Mahan Konfederasyonu'na bağlanmış ve sonra Baekje Krallığı'nın egemenliği altında Bokhol ilçesi olmuştur. Boseong adı ise Birleşik Silla döneminde verilmiştir. Bölge 1930'larda önemli bir tarım bölgesi ve ulaşım merkezi haline gelmiştir. İlçedeki geniş alanlar Mangil-bong, Jonje Dağı, Joowol Dağı ve Boseong'un merkezinden geçen Boseong Nehri'nden oluşmaktadır. 1990 yılında Boseong Nehri üzerine Juam Barajı inşa edilmiştir. Boseong, Güney Kore'nin en çok yağış alan bölgelerinden biri olup ılıman bir iklime sahiptir. Ulaşım, 2 numaralı ulusal karayolundan ve Gyeongjeon demiryolunun birkaç kasabaya aktarmasıyla sağlanmaktadır. Boseong İstasyonu, Dukryang İstasyonu, Yedang İstasyonu, Joseong İstasyonu ve Beolgyo İstasyonu dahil olmak üzere beş adet ana istasyon bulunmaktadır. Serie A gol krallarÄ± listesi Serie A gol kralları listesi, Serie A tarihindeki gol kralları listesi. Elif Genceli Elif Genceli, Türk mühendis. İstanbul Teknik Üniversitesi (İTÜ) Kimya Mühendisliği mezunudur. Halen Hollanda'da Delft Teknik Üniversitesi'nde kimya mühendisi olarak görev yapmaktadır. Aynı üniversiteden kendisine üstün başarı ve onur derecesi (Cum-Laude) verilmiştir. Elif Genceli, 2007 yılında, doktora çalışması sırasında, Antarktika buzulunda adını "Meridianiite" verdiği yeni bir mineral keşfederek uluslararası literatüre girdi. Dr. Genceli, ""2005 yılında, MgSO4'ün (Magnezyum sülfat) düşük sıcaklıktaki molekül yapısı 'MgSO4•11H2O'nun bilimsel literatürde hatalı kayıtlı olduğunu bulmuştum. Molekülün mineral olduğunun ispatı için dünya üzerinde herhangi bir yerde doğal olarak oluştuğunun kanıtlanması gerekiyordu.Yaptığım araştırmada bunun Antarktika buzulunda olabileceğini düşündüm. 2007 yılı Ocak ayında Japonya'ya gittim, orada Antarktika buzulunda ve Hokkaido Adası-Saroma Gölü'ndeki deniz tuzunda bu minerali buldum."" dedi. Japonya'dan Hollanda'ya dönünce IMA'ya buluşa ilişkin bir teklif götürdüğünü anlatan Dr. Genceli, aynı zamanda NASA için çalışan Prof. Dr. Ron Peterson adlı araştırmacının da Kanada'nın kuzeyinde bir ağacın gövdesinde minerali bulduğunu öğrendiğini ve uzun görüşmeler sonucunda buluşun her ikisinin adına kayıt altına alındığını anlattı. Kimya mühendisliği eğitimi alan, kristalizasyon ve ayırma teknolojileri alanında çalışmaları olan Dr. Genceli, bir minerolog olmamasına karşın NASA'nın bilim adamları ve güçlü olanaklarına karşı eş zamanlı yaptığı bu çalışmayla literatüre girdi. EÄŸilim Sosyolojiye göre eğilim (trend) toplumun genelinde uzun bir süreliğine popüler olan şeydir. Yatırımcılar genellikle belirli hisse senetleri hakkında veya bir bütün olarak ekonominin yönü hakkında farklı görüşlere sahiptirler. Her işlem gününde, farklı beklentiler göz önüne alındığında çeşitli fiyatlarla alım satım yapan iyimser kişilerle ve kötümser kişiler arasındaki mücadeleye benzemektedir. Borsaya temsil ettiği şirketler hakkında var olan tüm bilgilerin bir araya getirildiği söylenir ve bu fiyat olarak kendini gösterir. İyimserler hükmettiğinde, fiyatlar yukarı doğru eğilim gösterir ve boğa piyasasında olduğumuzu söyleriz. Tam tersi olduğunda, ve fiyatlar düşüş eğilimi gösterdiğinde, ayı piyasasındayızdır. Boğa piyasası, ekonomideki her şeyin objektif olarak iyi çalıştığı zamanlardır: insanlar iş bulur ve işsizlik düşer, ekonomi gayrisafi yurt içi hasıla (GSYİH) ile ölçülerek büyür ve hisse senedi fiyatları da yükselir. Bir boğa piyasasında hisse senedi toplamak tartışmasız daha kolay çünkü her şey yukarıya doğru tırmanıyor. Bir kişi iyimser ise ve hisse senetlerinin fiyatlarının yükseleceğine inanıyorsa, ona boğa denir ve yükseliş görünümüne sahip olduğu söylenir. Boğa piyasaları sonsuza kadar sürmez ve hisse senetleri aşırı değerlenirse bazen tehlikeli durumlara neden olabilirler. Aslında, boğa piyasasının ciddi bir biçimi, hisse senedi fiyatlarının yükselen yörüngesinin artık temellerle uyuşmadığı bir balon olarak bilinir ve iyimser düşünce tamamen devralır. Tarihsel olarak balonlar, 1600’lü yılların Lale Çılgınlığı’na kadar uzanır – lale soğanlarının fiyatı o kadar yükselmişti ki, bir tanesi bir evden daha fazla değere sahipti. 2008 Ekonomik Krizi’ne yol açan 2008’deki emlak balonu da buna örnek verilebilir. Gerçeklik, aşırı şişirilmiş fiyatlarla yakalandığında balonlar patlar. Yatırımcıların bir balonun içinde olduklarını tespit edebilmek zor ve ne zaman patlayacaklarını önceden tahmin etmek daha zordur. Bir ayı piyasası, gayriresmî olarak geniş endekslerde %20 düşüş olarak tanımlanır. Ekonominin durgunluğun içinde ya da yakınında olduğu, işsizliğin arttığı, şirket karının düştüğü ve GSYİH’nin azaldığı zamanlarda ayı piyasaları yaşanıyor. Ayı piyasaları, yatırımcıların karlı hisse senedi seçmelerini zorlaştırıyor. Bunun bir çözümü, hisse senetlerinin fiyatları düştüğünde açığa satış yoluyla kar etmektir. Başka bir strateji, ayı piyasasının sonuna yaklaştığını hissedene kadar kenarda beklemek, sadece boğa piyasası beklentisiyle satın almaya başlamaktır. Ayı piyasaları, tipik olarak hisse senedi piyasasındaki oynaklığın artmasıyla ilişkilidir, çünkü yatırımcılar genellikle kazançlarını duygusal düzeyde takdir ettiklerinden daha çok kayıplardan korkmaktadırlar. İnsanlar her zaman akılcı katılımcılar değildir – özellikle de para ve yatırım söz konusu olduğunda. Ayı piyasası süresince, fiyatların bazı temel fiyat seviyelerine düzgün veya rasyonel bir şekilde düşmemekte, aksine piyasa katılımcıları panik içinde aşırı tepki gösterirler ve fiyatları makul değerlemelerin altına düşmelerini sağlarlar. Pakistan'daki camiler listesi Bu Pakistan'daki camilerin bir listesi dir. Singapur'daki camiler listesi Bu Singapur'daki camilerin bir listesi dir. Kaveola Biyolojide kaveola, plazma membranının invajinasyonlarina (hücre içine doğru girinti) verilen isimdir. Bu bölgeler sinyal iletiminde büyük öneme sahiptirler. Ayrıca, kesin olmamakla birlikte onkogenesisde ve patojen bakterilerin ve virüslerin hücre içine alımında rol oynadıklari düşünülmektedir. Özellikle endotel hücrelerde ve adipositlerde yoğun olarak görülmektedirler. Kaveolada sfingolipid ve kolesterol orani yüksek, ancak fosfolipid oranı düşüktür. Kaveola, G proteininin ve bazı kinaz reseptörlerinin yoğun olarak bulunduğu yapılardır. Kaveolin, kaveolanin yapıtaşlarındandır. Kaveolin olmayan hücrelerde kaveola yapısının da bulunmadığı bilinmektedir. Src Src bir proto-onkojenik tirozin kinaz grubudur. Çok hücreli organizmalarda hücreler arası sinyal iletiminde rol oynarlar. Ayrıca, hücresel büyüme ve embriyonik gelişimin düzenlenmesinde rol oynadıkları düşünülmektedir. Bu sebeple, kanser araştırmalarında üzerinde durulan proteinlerdendir. I. Carol I. Carol, tam adı Hohenzollern-Sigmaringen Prensi Karl Eitel Friedrich (Sigmaringen, 20 Nisan 1839 - Sinaia, Romanya 27 Ekim/10 Ekim (Eski ve yeni tarihlemeye göre) 1914), Romanya prensi (1866-1881), daha sonra Romanya'nın ilk kralı (1881-1914).Uzun yönetimi sırasında askeri ve ekonomik alanlarda Batı'yı örnek alan önemli gelişmeler sağlamakla birlikte, büyük ölçüde kırsal özellikler taşıyan ülkenin temel sorunlarını çözmekte başarısız kalmıştır. Köken olarak bir Alman prensi olan Carol, Prens Hohenzollern-Sigmaringenli Karl'ın ikinci oğludur.Dresden ve Bonn'da öğrenim gördükten sonra, Danimarka'ya karşı yapılan Düklükler Savaşı'na (1864) Prusya subayı olarak katıldı.Romanya prensi Alexandru Cuza'nın Şubat 1866'da tahttan indirilmesinden sonra, kuzeni olan Fransa imparatoru III. Napolyon'un üstü kapalı desteğiyle, Romanya tahtına aday gösterildi.Nisan 1866'da yapılan Plebisitle prens oldu.Romanya prensi seçildikten sonra, Osmanlı Devleti'nin karşı çıkmasına, Avusturya ve Rusya'nın ise çekimser bir tavır almalarına karşın, III. Napolyon'un desteğiyle tahtı ele geçirdi. Temmuz 1866 Anayasası ile kendisine önemli yetkiler sağladı.Reform yapmak istediyse de aristokrasinin feodal ayrıcalıklarının yarattığı engelle karşılaştı.Alman yanlısı tutumundan dolayı 1870-1871 Fransız-Alman Savaşı sırasında gözden düştü.1871'de çıkan yerel bir ayaklanmada, tahttan çekilmenin eşiğine geldi. 1877'de Rusya, Osmanlı Devleti'ne savaş açınca prens Carol çarla ittifak yaptı, 1877-78 Osmanlı-Rus Savaşı'nda, Plevne'deki çarpışmada ordunun başında yer alarak halkın sevgisini yeniden kazandı. 9 Mayıs 1877'de Osmanlı İmparatorluğu'na karşı bağımsızlığını ilan etti.Ayastefanos Antlaşması (3 Mart 1878) ile Romanya'nın bağımsızlığı ve egemenliği tanındı; ancak, Berlin Kongresi (Haziran-Temmuz 1878), çar II. Aleksandr'ın baskısıyla, Carol'u, Dobruca karşılığında (Rusya'nın ele geçirdiği) Güney Besarabya'yı vermek zorunda bıraktı.Carol, 22 Mayıs 1881'de krallık tacını giydi. Çarın Berlin'deki tutumunu affetmedi, 1883'te Almanya ve Avusturya-Macaristan İmparatorluğu ile gizli antlaşmalar yaptı.Bununla birlikte, I. Dünya Savaşı'nın başında (1914) Romanya, 1883 anlaşmalarına ve kralın isteğine karşın yansız kaldı.Tüm umutlarını yitiren Carol, iki ay sonra öldü. Carmen Sylva takma adıyla şair olarak ün kazanan Prenses Wiedli Elisabeth ile 1869'da yaptığı evlilikten hayatta kalan çocuğu olmadığı için, tahta varis olmak üzere, yeğeni Hohenzollernli Ferdinand'ı evlat edindi. Kentlerdeki sanayi ve finans çevrelerinin gelişmesine önem veren I. Carol bunda büyük ölçüde başarılı oldu.Ayrıca ülkede silahlı kuvvetleri kurup geliştirdi.Kırsal kesimdeki sorunlara aynı ilgiyi gösterememesi, özellikle de köylülerin toprak gereksinimini karşılayamaması, yaklaşık 10 bin kişinin hayatına mal olan kanlı bir köylü ayaklanmasına (1907) yol açtı.Devlet yönetimine saygın ve kararlı bir yapı kazandırdıysa da, siyasi partilere karşı fırsatçı yaklaşımı ülke yönetimindeki bazı olumsuz özelliklerin sürüp gitmesine neden oldu. Baksı Bahşı, (Farsça: بخشی; Türkmence: "bagşy (bağşı)", "bašxi") Türkmenlerde destan anlatıcısı, Özbeklerde destancı ve falcı, Kazak ve Kırgızlarda ise büyücü ve duahan manalarında kullanılmaktadır. Türkçe Kişi Adları Sözlüğünde; 1. "Bilgin", "öğretmen". 2. "Saz şairi", "âşık". 3. "Hekim". olarak tanımlanır. Folklor araştırmacısı Hadi Zarifin ifadesine göre, Özbek halk destanlarının nesilden nesile intikal ettirilmesinde en önemli rolü bahşılar üstlenmiştir. Baksı sözcüğü Türk, Altay ve Moğol mitolojisinde ve halk kültüründe genel olarak şaman anlamına gelir. Bahşı, Bağşı, Bahçı, Bakşı olarak da söylenir. Moğollar Böğe veya Büge derler. Aslında Kam (şaman) kavramından daha geniş kapsamlıdır. Halk ozanı, aşık, müzisyen yönü de kimi zaman ön plana çıkabilir. Geleneksel yöntemlere dayalı Halk Hekimliği yapabilir. Koşuklar okuyan bir Halk Şairidir. Büyülü sözlerle kötü ruhları kovar. Eren, kam, koca, bilge, ozan, aksakallı (veya aksaçlı), falcı, kahin, efsuncu gibi tüm unsurları tek başına bünyesinde barındırır. Bunlar ilerleyen çağlar içerisinde ayrışmıştır. Arkıl Ata ilk bahşıdır. Budizm ve Lamaizm ile birlikte Budist Rahip ve Lamaist Rahip anlamlarına da genişlemiştir. Ruh kovarken kızıl elbise giyerler. Moğolca Böge ile de köken olarak bağlıdır. Moğolca Böge sözcüğünün Türkçedeki Büke (Ejderha) sözcüğü ile de ilgili olduğu kesindir. Asyadaki komşu kavimlerin pek çoğunun dillerinde BağBag/Bög/Bök/Bug/Buk kökenli sözcükler yer alır ve bunların bir kısmı doğaüstü güçlere dair anlamlar taşır. Bahıcı olarak da bilinir. Çinceye Bokşi/Boşi olarak geçmiştir. Erken 8. yüzyılda Bilge Kağan'ın kardeşi Kül Tigin adına 732'de dikilen Kül Tigin Yazıtında; ""Bu sabimin adguti asid, qatigdi tinla"" Birkaç üç yüzyıl sonra, Kâşgarlı Mahmud'un kitabı Divân-ı Lügati't-Türk'te Atasözlerini göstermek için kullandığı "saw" ("sab", "sav") kelimesi, bilge insanların bildirilerini ve verilen uyarıları içerir. Bahşı, Türkistan'ın bazı yerlerinde şaman, falcı, duahan, kinneçi bazı yerlerde semen, falçı, bazen de caylerde duahan, büyücü gibi farklı manalarda kullanılmaktadır. Baksılar, halk destanlarını bazı yerlerde "dombra" (Farsça: دوتار‎) eşliğinde, bazı yerlerde "kobız" (Kazakca: қобыз, "kobyz"; Özbekce: "qo'biz"; Kırgızca: комуз; Tuvaca ve Yakutça: "xomus") veya "dutar" (Farsça: دو تار ; Özbekce: "dutor") ile, Harezm bölgesinde "tar" (Farsça: تار) ve "rubab" (Farsça: رُباب "Rūbāb"; Hintçe: रुबाब) eşliğinde anlatmaktadırlar. Afgan Türkistan'ında, bir kasaba'da yerel şifa veren Özbek kimseye de "kučirmači" denilir. Özbek folklor araştırmacıları, Özbekistan'da yaşayan iki yüzden fazla şair ve bahşı tespit ederek bunlann eserlerini incelemişlerdir. Bu sanatkârlardan en meşhur olanları şunlardır: "Cuman bülbül, Cassan, Boran Şair, Çalman Bahsi, Sultan Kempir, Güle Kempir, Yoldaş bülbül, Ergeş Cuman bülbül oğlu, Fazıl Yoldaş oğlu, Polkan Şair, İslâm Nazar oğlu" ve diğerleri. Bugün Özbek destancılığı özelliklerine göre farklı okullar halinde devam etmektedir. Bu okullar Özbekistan'da: Bulunğur, Korğan, Şehrisebz, Kamay, Şerâbâd ve Harezm'de öğretim vermektedir. Cengiz Han ve Altınordu, sarayında, daha sonra Hive ve Buhara saraylarında destan anlatan baksılar daima mevcut olmuştur. Her boyun meşhur olmuş bahşıları, halk destanlarını ağızdan ağza nakletmek suretiyle yaşatmışlardır. Özbeklerde güz mevsiminden itibaren bahar aylarına kadar her akşam destan okunması, halk eğitimi açısından önemli bir kültür faaliyeti olarak değerlendirilmektedir. Bahşı, dombrasını alır ve bütün gece destan okur. Bahşılar bu şekilde "Goroğlu", "Alpamış", "Kuntuğmış", "Tomaris", "Karahan" gibi kahramanlık destanlarını yüzyıllarca güzel ve alçak sesle şarkı söyleyerek anlatmışlardır. Bu gelenek, esir Türkistan halkının gönlündeki hürriyet arzusunu ve mücadele şevkini daima yaşatmıştır. Romantik aşk ve macera destanlan ise, halkın millî ahlâkının ve millî hayat tarzının devam ettirilmesinde, millî dil ve edebiyatın muhafaza edilmesinde çok önemli bir hizmeti yerine getirmiştir. Aşık geleneği Türk kültürlerinde Anadolu, Azerbaycan ve Orta Asya'da var olan, Şamanizm inançlı antik Türk halkları kökenlidir. Günümüzdeki Aşık, Azerice: aşıq, عاشیق, Ermenice: Աշուղ, ashugh, Gürcüce: აშუღი, ashughi) sözü eskiden, Bahşı (Baxşı), dede (dədə), ve Uzan veya Ozan gibi değişik isimler verilmiştir. Türk milletinin mûsikî kültürünün temelini oluşturan, âşıklık geleneği 1946'da Azerbaycan Milli Hükümeti'nin yıkılmasından sonra Şah rejimi tarafından devamlı kösteklenmeye çalışılmıştır. Tarihin seyri içerisinde ""kam, bahşı, dede, ozan, varsak, yansak, âşık"" adlarıyla anılan Oğuz Ata neslinin sanatkâr evlatları âşıklar, halktan uzak tutulmaya çalışılmış, dügün dernek tertiplemelerine izin verilmemiş, sürekli takibe alınmışlardır. Dede Korkut yadigârı “saz”, "şeytan işidir" diye yasaklanmıştır. Bağı, Türk ve Altay mitolojisinde sihir, büyü, efsun demektir. Bayı olarak da söylenir. Bağıçı, Bağışı kelimeleri sihirbaz anlamına gelir. Bahşı sözcüğü ile bağlantılıdır. Bağlamak sözü ile de ilgilidir. Örneğin "ağzını dilini bağlamak"… Bağ sözcüğünün düğüm anlamı da vardır ki, eskiden büyüler düğümler ile yapılmaktadır. “Düğümlere üfleyenlerin kötülüğünden…” (Kuran-ı Kerim, Felak 4.) Bakmak (fal bakmak) kelimesiyle de bağlantılıdır. Bağnaz sözcüğü de bir şeye bağlanmış anlamına gelir ve “bağlanmışçasına, bağılanmış (büyülenmiş) gibi” demek olabilir. Bag kökü Tunguzcada beyazlık ifade eder. Bağ/Mağ kökü pek çok dilde sihirle bağlantılı anlamları olan kelimeleri türetir. Bakı/Bahı ise fal demektir. Erkek baksılara "Toyun" veya "Toyon" (efendi), kadın baksılara ise "Hatun" veya "Hoton" (hanım) sözcükleri bir sıfat olarak kullanılır. Bu kelimeler sahip, şaman anlamında kullanılır. (Bazen de tanrıların ve tanrıçaların sıfatı olarak geçer). Böylece Toyon ve Hoton (Toyun/Hatun) bir ikili oluşturur. Toyun sözcüğü saygınlık ifade eder. Toy (kutsal şölen) ile aynı kökten gelir. Toy kelimesi Anadolu Türkçesinde Düğün şekline dönüşmüştür ki Toyun ile de benzerlik gösterir, geçmişte düğünleri şamanların yönetmesiyle bağlantılıdır. (Bağ/Bak/Bah) kökünden türemiştir. Büyü anlamını içerir. Bağı kelimesiyle ilişkilidir. Bağ kökü bağırmak, bağlamak, bakmak filleriyle aynı kökten türemiştir. Moğolca Bagşı öğretmen, Bah/Baka ise mutluluk demektir. Eski Moğolca Bagal/Baga sözcükleri gırtlak ve gırtlaktan ses çıkarmak anlamları içerir (Moğolca Bagalzur/Bagalahur yani gırtlak Türkçede Boğaz sözcüğü ile akrabadır). Tunguzcanın bir kolu olan Evenk (Event) dilinde Buga sözcüğü evreni ve cenneti kapsayan bir içeriğe sahiptir ve yaratıcı Tanrı demektir. Meyan ÅŸerbeti Meyan şerbeti, meyan ( glabra) kökünden elde edilen bir içecektir. Kahramanmaraş , Gaziantep ve Şanlıurfa'da özellikle yaz aylarında ve ramazanda tercih edilir. Eskilerden kalma adet üzere çarşıda-pazarda sırtlarında taşıdıkları düğümde satıcıları vardır. Urfa Meyan Şerbeti (Biyanbalı), kullanılan meyan bitkisinin Fırat Nehri kıyı şeridinde özellikli topraklarda yetişmesi, şerbetin hazırlanması ve sunumunun geleneksel karakteriyle diğer yörelerde yapılan meyan kökü şerbetlerinden ayrılmaktadır. Türk Patent ve Marka Kurumu Başkanlığı, Şanlıurfa Ticaret ve Sanayi Odası'nin 02.05.2013 tarihindeki (Başvuru No C2013/061) Meyan Kökü Şerbeti (biyanbalı) marka tescili ve coğrafi işaret başvurusunu onaylamistir. Buna gore, Coğrafi işaretin türü mahreç, coğrafi işaretin adı Urfa Meyan Şerbeti(Biyanbalı), coğrafi Sınır da Şanlıurfa goğrafi Sınır İçerisinde Gerçekleşmesi Gereken Ürun olarak tanimlanmistir. Bu Metin, anilan basvuru metni baz alinarak hazirlanmisitir. Meyan bitkisinin kökünün özütü, eski çağlardan günümüze kadar hem tıbbi ve hem de endüstriyel alanda kullanılmaktadır. Her derde deva ve bilhassa panzehir olarak antik dönemde Çinliler tarafından kullanılmış olup, günümüzde ilaç sanayinde ilaçların terkibine giren droglardan (hayvan ve bitkilerden kurutularak veya özel metotlarla toplanarak elde edilen, eczacılık ve kısmen sanayide kullanılan ham veya yarı ham madde) biridir. Meyan kökü özütü, ayrıca sigara, şarap, bira ve şekerleme sanayinde kullanılmaktadır. Milattan önce 15. yüzyılda Hititler devrinde kullanılan bitkisel droglar içerisinde meyan kökü de geçmekte olup, doğu ve batı ülkelerine sattıkları en mühim droglar arasında olduğu bilinmektedir. Sümerlere ve Hititlere ait tabletlerde, meyan kökünün değişik amaçlar için kullanıldığı kayıtlıdır. Meyan kökü, askeri amaçlarla ilk kez Büyük İskender'in yaptığı seferlerde, askerin susuzluğunu gidermek için kullanılmıştır. Sultan III. Mehmet için hazırlanan “Terkib-i Şahi”nin terkibinde bulunan 6 drogdan biridir. 1873 yılındaki bir kayda dayanarak hekimbaşının ilaç yapımında kullandığı droglar arasında, meyan kökünün de bulunduğu bilinmektedir. Osmanlı Döneminde hem Avrupa’ya hem de Amerika’ya meyan kökü özütü satışı yapılmaktaydı. Meyankökü () ile tadlandirilmis sekerlemeler ve tuzlu yiyecekler bircok ulkede üretilmektedir. Kuzey Amerika'da, meyan ekstresi ile tatlandırılmış şekerleme çeşitlerini digerlerinden ayırt etmek için siyah meyan (black licorice) olarak adlandırılır. Meyankökü jellybeans olarak bilinen sekerlemelere tadlandirici olarak da eklenmektedir. Bunlara ek olarak, Birleşik Krallık'ta çeşitli meyankökü bazlı şekerlemeler (orn. ) satılmaktadır. Hollandalı ve İskandinav ulkelerinde meyankökü urunleri ozgun olarak amonyum klorür yerine sodyum klorür içeren tuzlu meyankökü () olarak tuketilirler. Finlandiyali Fazer firmasi "Turk biberi" () olarak bilinan acili sekerleme uretmektedir. Şanlıurfa yöresinde meyan bitkisi; biyan, bıyan, meyan, miyan, sus, vb. olarak adlandırılmaktadır. İçecek olarak tüketilen halkın “Biyanbalı” dediği şerbet, meyan kökünden yapılmaktadır. Meyan bitkisi, Dünya’nın pek çok yerinde kendiliğinden yetişen çok yıllık otsu bir bitkidir. Meyan bitkisinin kökünün (rizomun) ana maddesini glycrrhizin adlı bir glikozit teşkil etmektedir. Yaşam alanı ekilmiş tarlalar, alüvyonlu nehir vadileri ve kumullar olup, Türkiye’de Trakya, Marmara Bölgesi ve Karadeniz sahilleri hariç tüm Anadolu’da özellikle akarsu kenarlarında ve Muş, Bingöl, Kars, Siirt, Diyarbakır, Şanlıurfa, Antakya illeri ile Ege Bölgesinde ve Çukurova’da yetişir. Şanlıurfa’da ise Birecik ve Fırat Nehri kenarlarında yoğun miktarda ve üstün kalitede yetişmekte olup, Fırat Nehrinin kıyı şeridinde, nehrin taşıyıp depoladığı alanlardaki toprakların yüzeyi nemli ve organik madde ile yukarı arazilerden yıkanan kireç bakımından zengin olması, bu yörede yetişen meyan bitkisinin tadını diğer yörelerde yetişen ürünlerden farklılaştırmaktadır. Fırat Nehri kıyı şeridinde, Fırat Nehrinin taşıyıp depoladığı alanlardaki alüvyal topraklar her türlü kültür bitkisinin yetiştirilmesine elverişli topraklardır. Meyan bitkisi Şanlıurfa’da yöre halkı tarafından toplanmakta olup, yoğun olarak toplandığı yerleşim birimleri; Merkeze bağlı Çamlıdere köyü, Komat, Edene, Dodaş, Mağarcık, Nalçıkan, İncirli ve Sergavur köyleri, Bozova; Fırat nehri kenarı, Kızlar köyü, Tülmen, Kalecik ve Yaylak köyleri, Birecik; Merkez ve Geçittepe, Keskince, Dolucak, Çiftlik, Böğürtlen, Mezra (Sarraönü, Zehri ve Savi’ye bağlı köyler), Çiçekalan, Magaralı, Akarçay, Arat, Taslıhöyük, Kural, Cerdo, Kocaali Köyleri, Birecik-Ayrancı kasabası; Baglarbası, İnaplı, Ogurcuk, Karabas köyleri, Harran; Merkez ilçe ve Mamuca, Horoz, Kubacık, Yardımcı ve Atatürk köyleri ile Suruç’ tur. Urfa Meyan Şerbeti’nin (Biyanbalı) yapımında ipliksi(elyaf) hale getirilmiş meyan kökü kullanılır. Meyan köklerini elyaf haline getirmek için; topraktan söküldükten sonra üstündeki toprak, çamur gibi kirler yıkanır, temizlendikten sonra ortalama 20 cm. uzunluğunda kesilerek güneşte veya sıcak bir yerde kurutulur. Bu köklerin tatlı ve güzel bir kokusu vardır. Daha sonra bu çubuklar, dövülmek/ makinede yahut değirmende çekilmek suretiyle elyaf haline getirilir. Genişçe bir leğene veya kaba konur, üzerine bir miktar su serpilir, elyaf bu az miktardaki su ile birlikte elle karıştırılır. 1 kg elyafın içine 10 gr karbonat, 0,2 gr tarçın eklenir ve hamur gibi yoğrulur. Daha sonra kurutularak Urfa Meyan Şerbeti (Biyanbalı) yapmak üzere satışa hazır hale getirilir. Söz konusu elyaf, yapıma hazır halde satılır. 2,5 litrelik Urfa Meyan Şerbeti (Biyanbalı) yapımında şerbet yapmaya hazır hale getirilmiş, elyaf (ipliksi) şeklinde 100 gr meyan kökü 2,5 litre buz kullanılır. Meyan kökü yıkanır, bir süzgeç içine koyulur, üzerine ufak parçalara ayrılan buz koyulduktan sonra, süzgeç derin bir kap içerisinde bekletilir. Şerbet, 3 saat sonra kokusunu ve esmer rengini suya vermiş olarak süzgecin altındaki kapta toplanır. Bu oldukça yoğundur. Demlenen şerbet başka bir sürahiye tülbentten geçirilerek süzülür. Ancak dikkat edilmesi gereken nokta şerbetin dibine tortular birikeceği için birazını bırakmaktır, aksi takdirde şerbet bulanık olur. (Şerbetin dibinde kalan bu tortulu su ile ıslanmış meyan kökü atılır.) Daha sonra köpüklü görünüm vermek için bir sürahiden diğerine birkaç kez boşaltılır, buz ilave edilerek soğuk servis yapılır. FDA (The United States Food and Drug Administration) meyan usaresi iceren iceceklerin asiri kullanilmadigi surece sagliga bir zararinin olmadigini belirtmistir. Benzer kurumlar gunde 100 mg ila 200 mg dan fazla meyan (glycyrrhizin) tuketiminini onermemektedir. Asiri kullanim durumunda ise bazi kisilerde vücutta potasyum seviyesinin azalacagi, kalp ritminde duzensizlik olabilecegi, yuksek tansiyona neden olabilecegi, odem olusturabilecegi, kalp yetmezligine neden olabilecegi konularinda uyari yapilmisitir MÖ 15. yüzyıl Gilda Gilda ile ilgili maddeler: Gilda (şarkıcı) Miriam Alejandra Bianchi veya tanınan adıyla Gilda (11 Ekim 1961, Buenos Aires - 7 Eylül 1996, Entre Ríos), birçok altın ve platin plak ödülü kazanmış Arjantinli pop şarkıcısı ve söz yazarı. "Fuiste" albümü ile Avrupa dahil birçok yerde tanınmaya başlandı. Daha çok kumbiya tarzı müzik yaptı. 1996 yılında trafik kazası sonucu öldü. Michael Dante DiMartino Michael Dante DiMartino Amerikalı bir animasyon yöneticisi, Nickelodeon'daki başarılı TV serisi olan 'nün ve The Legend Of: Korra'nın yardımcı yaratıcısı, yönetimsel yapımcısı ve hikâye düzenleyicisi olarak da bilinir. Kendisi Rhode Island Tasarım Okulu'nda Bryan Konietzko ile birlikte okumuştur. Michael Avatar öncesinde, on iki yıl boyunca Film Roman'da "King of the Hill", "Family Guy" ve "Mission Hill" dizilerinin yapımında çalıştı. Ayrıca kendi animasyon projesi "Atomic Love"'ı yönetti. Hedda Gabler Hedda Gabler, Norveçli oyun yazarı Henrik Ibsen tarafından ilk kez 1890 yılında yayımlanan bir oyundur. 1891 yılında Almanya'da gösterildi ve Hedda'nın dönemin ahlâk yapısına uymadığı gerekçesiyle olumsuz eleştiriler almasına rağmen 19. yüzyıl tiyatrosunda ve dünya dramasında bir klâsik oldu. Hedda karakteri, tiyatrodaki en önemli dramatik rollerden biridir (Hamlet'in kadın versiyonu) ve bazı betimlemeler büyük tartışmalara neden olmaktadır. Hedda'nın oyundaki ismi Hedda Tesman'dır. Gabler, onun kızlık soyadıdır. Hayatta sevgi ve saygı gibi önemli değerleri bir kenara iten, diğer taraftan insanların kaderlerinde önemli değişiklikler yaratıp onlara hükmetmeyi benimseyen Hedda Gabler'in gelenekler ve tutucu toplum içinde kısılıp kalmasını anlatır. Oyun can sıkıntısının tragedyası olarak da tanımlanabilir. 2019 yılında Demet Evgar'ın başrolünde yer aldığı, Mehmet Birkiye'nin yönettiği Hedda Gabler tiyatro oyunu sahnelendi. Venedik Bienali Venedik Bienali (), İtalya'nın Venedik kentinde iki yılda bir gerçekleştirilen, önde gelen güncel sanat sergisidir. Venedik Film Festivali'ni ve Venedik Mimarlık Bienali'ni de bünyesinde barındırır. Sanat bienali iki yıl arayla tek sayıyla biten yıllarda yapılırken mimarlık bienali çift yıllarda yapılır. 1999'da "Uluslararası Güncel Dans Festivali" de kurulmuştur. 1895 yılında yapılan ilk bienalde dekoratif sanatlar önemli rol oynamıştır. Yirminci yüzyılın ilk on yılında etkinlik daha da uluslararası niteliğe erişmiştir. 1907'den sonra birçok ülke kendi ulusal pavyonlarını kurmaya başlamıştır. I. Dünya Savaşı'ndan sonra Biennale modern sanattaki yenilikçi akımlara ilgi göstermye başlamıştır. İki dünya savaşı arasındaki yıllarda birçok önemli modern sanatçı bu etkinlikte işlerini sergilemiştir. 1930'da, Biennale'in kontrolü Venedik şehir meclisinden ulusal Faşist hükümete geçmiştir. 1930'larda birçok yeni etkinlik bölümü eklenmiştir: 1930'da Müzik Festivali, 1932'de Uluslararası Film Festivali, 1934'te Tiyatro Festivali. 1938'den itibaren Sanat Sergisi bölümünde "Büyük Ödül"ler verilmeye başlanmıştır. II. Dünya Savaşı sırasında altı yıl ara verildikten sonra, 1948'de yeniden yapılmaya başlanan Biennale, ilgisini önce Avrupa'daki avangard sanat, daha sonra tüm dünyadaki güncel akımlar üzerinde yoğunlaştırmıştır. Soyut Dışavurumculuk 1950'lerde, Pop Sanatı 1960'larda etkinlikte yer almıştır. İtalyan mimar Carlo Scarpa 1948'den 1972'ye kadar Biennale'nin sergi mekanlarına önemli katkılarda bulunmuştur. 1968 protestoları Biennale'de krize neden olmuş, Büyük Ödüller iptal edilmiş, monografik olanlar yerine daha çok tematik sergiler yeğlenmiştir. 1974'te yapılan etkinlik Agusto Pinochet'nin diktatörlüğünü kültür yoluyla protesto etmek amacıyla tümüyle Şili'ye adanmıştır. Yeni ödüller -Venedik Film Festivali'nin Altın Aslanları- verilmeye başlanmıştır. Postmodern sanat, gittikçe artan çeşitlilik ve popülerlikte sergiyle sahneye girmiştir. 1980'de Achille Bonito Oliva ve Harald Szeemann ortaya çıkan yeni sanatı araştırmayı amaçlayan "Aperto" isimli bölümü açmışlardır. İtalyan sanat tarihçisi Giovanni Carandente 1988 ve 1990 yıllarının yöneticiliğini yapmıştır. Ardından üç yıl ara verilerek, 1995 yılında yapılacak etkinliğin Biennale'nin 100. yıldönümüne denk gelmesi sağlanmıştır. 1993 yılının etkinliği Achille Bonito Oliva, 1995 Jean Clair, 1997 de Germano Celant tarafından yönetilmiştir. 1999 ve 2001 yıllarında peşpeşe iki yıl Harald Szeemann'ın yönetimindeki Biennale'ye Asya ve Doğu Avrupa'dan, her zamankindan daha genç sanatçılar çağrılırken Arsenale'de yeni restorasyonu biten bölümlere sergi mekanları eklenmiştir. 50. Biennale Francesco Bonami tarafından yönetilirken, yedi yardımcı küratörle (Hans Ulrich Obrist, Catherine David, Igor Zabel, Hou Hanru ve Massimiliano Gioni) ile çalışması bir rekor olarak görülmüştür. 51. Biennale Haziran 2005'te açılmıştır. Maria de Corral ve Rosa Martinez'in küratörlükleriyle etkinlik ilk defa iki kadının yönetiminde yapılmıştır. De Corral "The Experience of Art" (Sanatın Deneyimi) isimli bölümü organize ederek eski ustalardan gençlere kadar 41 sanatçının işini sergilemiştir. Rosa Martinez ise Arsenale'yi alarak "Always a Little Further" (Hep Biraz Daha İleri) başlığı altında "romantik yolcu mitini" işleyen 49 sanatçının işlerine yer vermiştir. 51. Biennale'de Amerikalı sanatçı Barbara Kruger ömür boyu başarısı için "Altın Aslan" ile ödüllendirilmiştir. 2007'de Amerikalı Robert Storr baş yöneticiliğini üstlendiği 52. Biennale'nin başlığı "Think with the Senses – Feel with the Mind. Art in the Present Tense" (Duyularla düşün - Akılla Hisset. Şimdiki Zamanda Sanat) olmuştur. Bu yıl Meksika ilk resmi katılımını sanatçı Rafael Lozano-Hemmer ile Van Axel Sarayı'nda yapmıştır. İsveçli küratör Daniel Birnbaum 2009 yılının sanat yöneticiliği için seçilmiştir. Resmi Biennale Giardini'de 30 kalıcı ulusal pavyonun bulunduğu parkta yer alır. Kalıcı pavyonlar, daha çok 1930'ların ve Soğuk Savaş'ın uluslararası politik yapısının bir dayatmasıdır. Her ülkenin kendi pavyonunu nasıl kullanacağı konusunda tek bir format yoktur. Büyük Britanya pavyonu her zaman British Council (İngiliz Kültür Konseyi) tarafından yönetilirken ABD bu sorumluluğu İçişleri Bakanlığı tarafından belirlenen bir galeriye vermektedir. Giardini'de Biennale'nin yöneticisinin küratörlüğünü yaptığı büyük bir sergi salonu da bulunmaktadır. Aperto genç sanatçılar ve ulusal olarak temsil edilmeyen ülkelerin sanatçıları için daha marjinal bir yan etkinlik olarak başlamıştır. Genellikle Arsenale'de sergilenmektedir ve resmi bienal programının parçası olmuştur. 1995'te Aperto olmayınca katılan ülkeler yeni sanatçılarının işlerini sergileyebilmek için yerler kiralamışlardır. Avrupa'daki camiler listesi Bu liste, Avrupa'daki camilerin listesidir. EuropeMasjid kullanicilarin katikisiyla genisleyen bir projedir. HÃ¤ssleholm Hässleholm, İsveç'in güneyinde yer alan bir şehirdir. Şehir, Baltık Denizi'nin arka kesimlerinde ormanlık bir alanda kuruludur. 1860 yılında Stokholm ve Malmö şehirleri arasında inşa edilen demiryolu hattının açılmasıyla beraber resmi olarak kurulan Hässleholm, bu süreçten sonra yeni yerleşimcilerin gelişiyle büyüdü ve 1914 yılında, kuruluşundan elli dört yıl sonra kent unvanını aldı. Şehirde 20. yüzyıl boyunca askeri mühimmat depoları ve askeri üsler inşa edildi. 2002 yılına gelindiğinde "kulturhus" adı verilen kültür merkezine kavuşan kent, yine üç yıl sonraki nüfus sayımlarında 18,000'e yakın bir nüfusuyla Güney İsveç'teki en büyük yerleşimlerden biri haline