diğer bireylerle karşılaştırarak doyum ve mutluluğu değerlendirmektedir. Kendini diğerlerinden daha iyi durumda gördüğünde mutluluğu artmakta, diğerlerinden daha kötü durumda gördüğünde ise mutsuzluğu artmaktadır (Toprak, 2014 28). Haz ve Acı Kuramı na göre, amaçlara ulaşmak ve ihtiyaçların giderilmesi mutluluğa neden olmaktadır. Bu noktada acı ve haz arasında bir bağ söz konusudur. Bireyin yaşamındaki gereksinimler amaçlara ulaştıktan sonra, bireye daha fazla haz sağlayacağı varsayımı bu yaklaşımın hareket noktasıdır. Acı ve haz birbiri ile bağlantılıdır ve haz acıyı takip etmektedir (Toprak, 2014 37). Yargı Kuramı na göre, bireyin mutluluk düzeyi, birtakım standartlarla gerçek koşullar arasında yaptığı karşılaştırmaların sonucu ile ilişkilidir. Eğer gerçek durum bireyin belirlemiş olduğu ölçütün üzerinde ise mutluluk oluşacaktır (Yetim, 2001 33). Evrim Kuramı na göre, modern çağ ile ilkel çağ arasında oluşan boşluk, bireylerin yaşama uyumlarını bozarak öznel iyi oluş düzeylerini etkilemiştir. Birey, ortaya çıkan bu boşluğu kapatma konusunda ne kadar başarılı olursa öznel iyi oluşu o oranda yüksek olmaktadır (Toprak, 2014 34). Mutluluk kuramlarından biri de Aşağıdan Yukarıya ve Yukarıdan Aşağı Kuramı dır. Bu kurama göre, bireyler yaşadıkları haz ve acıların değerlendirmesini yaparak mutluluklarının düzeyine karar verirler. Bu da kişinin yaşam sürecinde geçirdiği mutlu anlar ya da yaşam doyumlarıyla sıkı sıkıya ilişkilidir. Aşağıdan Yukarıya Kuramı' na göre, mutluluk bireylerin yaşadıkları küçük mutlulukların toplamıdır. Yukarıdan Aşağıya Kuramı' na göre, öznel iyi oluş bireyin kişiliğinin bir özelliğidir. Bireyin sahip olduğu bu özellik bireyin olaylara verdiği tepkileri etkiler. Kısacası denebilir ki mutluluk bireyin dışında değil, içindedir dolayısıyla bireyin yaşam olaylarını yorumlayış şekli kişinin mutluluğunu etkilemektedir (Toprak, 2014 35). 80 Sonuç olarak, mutluluğun bedensel, zihinsel duygusal, sosyal ve meslekî parçalardan oluşan parametreleri vardır. Eğer gerçek mutluluğu yakalamak istiyorsak bu parametrelerin hepsi dikkate alınmalı ve denge oluşturulmalıdır. İslam düşüncesinin insana bakışını anlatan ve insanları mutluluğa ulaştıracak bilgilerin anlatıldığı bu eser, mesnevi nazım şekliyle yazılmıştır. Yazar eserinde kişiyi ve toplumu mutluluğa ulaştıracak erdemleri, tavırları verir. Eserdeki ana karakterler ise şunlardır. Kün Togdı, Ay Togdı, Öğdülmüş ve Odgurmuştur. Eserin ana teması şu şekilde özetlenebilir Kün Toldı adında bilgili, faziletli, adil bir hükümdar vardır. Ay Toldı bu hükümdarın methini işitir ve onun yanında hizmet etmek ister ve onun yaşadığı şehre gelir. Ay Toldı sözüyle ve tavrıyla kendini etrafındaki insanlara sevdirir. Hükümdarla tanıştırılır. Hükümdar onun faziletini anlayarak onu kendine vezir yapar. Hükümdarla Ay Toldı hayat, devlet yönetimi, saadet, adalet vb. konularda konuşurlar. Bu konular karşılıklı konuşmalar şeklinde verilir. Ay Toldı devlete faydalı hizmetlerde bulunur. Fakat gün gelir Ay Toldı hastalanır ve ölür. Ölmeden önce oğlunu yanına çağırarak ona vasiyetlerde bulunur. O, yaptığı iyilikleri, hizmetleri ardında bırakıp servetini fakirlere dağıtarak gidince hükümdar kendisine yardım edecek birini düşünür. Ay Toldı ölçüsünde bilgili ve faziletli bir insanın yine onun soyundan geleceğini düşünerek Ay Toldı'nın oğlu Öğdülmüş'i çağırır. Hükümdar onunla akıl, bilgi, cömertlik, beylik, adalet, siyaset hakkında konuşur (Reçber, 2006 12-13). Hükümdar bir gün Ey Öğdülmüş seni bulmak bana Tanrı'nın bir lütfudur, zulme engel olmam, ülkemde adaleti kurmam ve her türlü iyilik için bana yardımcı oldun, fakat sen teksin bir gün seni kaybedebilirim hâlbuki memleket işlerinde bana yardımcı olacak birini bulmam lazım böyle birini nasıl bulurum. der. Öğdülmüş de Odgurmuş adında bir akrabası olduğunu onun hükümdara yardımcı olabileceğini söyler. Odgurmuş, insanların arasına karışmadan yaşayan kendini ebedi âlem 85 hazırlığına adamış biridir. Öğdülmüş onu padişahın mektubuyla çağırır. Odgurmuş önce bu teklifi kabul etmez fakat daha sonra bazen yüz yüze görüşür, bazen mektuplaşır. Eserin bu bölümünde İslam imanı, tefekkürü derin bilgi, inanış ve düşünce unsurlarıyla işlenir. Bu bölümden anlaşılır ki, hayatta dünya adamı kadar din adamına da ihtiyaç vardır. Bu bölümde görgü kuralları, terbiyeye dair konular görüşülür (Reçber, 2006 12-13). Kısaca adalet, Kün Toldı isimli hükümdardır. Saadet Ay Toldı isimli vezirdir. Akıl, Öğdülmüştür ve vezirin oğludur. Akıbette , Odgurmuş adlı zahittir ve Öğdülmüş'ün akrabasıdır. Yusuf Has Hacib kitabının içindekileri şu satırlarda özetlemektedir. Yine bu kitabın içindekileri söyler bunu şu dört iyi temel üzerine kurar. Bunlardan biri adalet olup doğruluk üzerinedir ikincisi de devlet olup mutluluk ve ikbal demektir. Üçüncüsü akıl olup ululuk ifade eder dördüncüsüyse kanaat ve afiyettir. Bunların hepsine ayrı ayrı adlar vermiş bundan böyle bunlardan bu adlarla söz etmiştir. Adalete hükümdar Kün-Toğdı adını verir ve onu melik yerine koyar. Devletten Ay-Toldı ismiyle bahseder ve bunu onun veziri sayar. Akıla Öğdülmiş adını vermiş ve buna da vezirin oğlu demiş. Kanaate Odgurmuş adını vermiş ve buna da vezirin akrabası der. Bunun hikmeti, bak bu dört temel üzerinedir bunları düzenleyerek kitabını tamamlamıştır (Has. Hacib,2005 81-83). Bu ifadelerden belki daha ziyade devlet toplum gibi öğeler baskın gözükmekte ise de, kitabın bütünü ayrıntılı bir şekilde tetkik edildiğinde görülecektir ki yazar bu kitabı belli kimlikler altında bütün insanların kendini bulabileceği şekle dönüştürmüş bu anlamda birey ve toplum birbirinden çok ayrı biçimde ele alınmamıştır. Yusuf Has Hacip kitabında, eserin yazılma sebebi ve ne anlattığı üzerine ise şunları söylemektedir Kitabın adını Kutadgu Bilig koydum okuyana kutlu olsun ve elinden tutsun. Ben sözümü söyledim ve kitabı yazdım bu kitap uzanıp her iki dünyayı da tutan eldir. Kişi her iki dünyayı da devletle elinde tutarsa kutlu olur bu sözüm doğru ve dürüsttür. Önce hükümdar Kün Toğdı'dan söz ettim bunu açıklayalım, ey iyi kişi. Sonra Ay Toldı'dan söz ettim. Mübarek mutluluk güneşi onunla parlar. Bu Kün Toğdı dediğin doğrudan doğruya kanundur Ay Toldı ise mutluluktur. Bundan sonra Öğdilmiş'i anlattım, o aklın adıdır ve kişiyi yükseltir. Ondan sonraki Odgurmuş'tur onu ben akıbet 86 olarak aldım. Ben bu sözü dört şey üzerine söyledim okursan anlaşılır iyice dikkat et. Ey sevinç içinde ömür süren iyi genç sözümü yabana atma gönülden dinle (Has. Hacib, 2005 145). Yusuf Has Hacib kitabı yazma sebebini okuyana dünya ve ahiret mutluluğunu kazanma yolunda rehberlik etmesi amacıyla yazdığını belirtirken bunu izah etmenin yolunu da bir olaylar kurgusu yaratıp, eserdeki temel kahramanları bu amaç doğrultusunda konuşturarak, mutluluğu, bu kahramanların dilinden karşılıklı soru ve cevaplar eşliğinde belli bir yere oturtmayı amaçlamıştır. Sonuç itibariyle, Yusuf Has Hacib eserinde mutluluğu temelde akıl, irfan ve kanun (adalet) diyebileceğimiz üçlünün ölçülü bir şekilde, bir takım doğrular çerçevesinde, kaynaştırılmasıyla elde edilebileceğini ortaya koymayı amaçlamaktadır. Eserde bu üçünü ayrı ayrı temsil eden kahramanlar, mutluluk anlayışlarını kendi sıfatlarından yola çıkarak ortaya koymayı amaçlarken diğer taraftan Yusuf Has Hacib mutluluğun tek bir öğe ile yani, sadece akıl veya irfan ya da adalet ile değil bu öğelerin doğru bir şekilde birbiriyle olan uyumluluğunun mutluluğu getirebileceğini belirtir. Kitabında kendisiyle ilgili ise şu ifadeler geçmektedir Dikkatle bak bu kitabı yazan kişi, insanlar arasında ileri gelen, hünerli bir kişiymiş. Bu türlü faziletler ve meziyetlerle kendini süslemiş ve mutlu bir hayat sürmüştür. Doğruluk, hürmet ve zühde sahip olduğu gibi, bir de takva sahibi, temiz ve bilgili bir kişiymiş (Has. Hacib,2005 79). Yaşam bir sanat olarak düşünüldüğünde hayatın farkındalığını kesbederek yaşamak, o sanatı icra edebilmek anlamına gelir. Bu bağlamda yazar hayatı bilinçli yaşayabilmek adına mutluluğun önemini vurgulamakta ve belki de kendi dünyasında bulduğu mutluluğu, insanlara da aktarmak istemektedir. Bu anlamda yukarıda yazılanlara bakıldığında yazarın fazilet ve mutluluğu birbiriyle ilişkilendirdiği görülmektedir. O mutlu bir hayat sürdüğünü ifade ettikten sonra, özellikle sıraladığı hususlar ahlakî nitelikler taşımaktadır. Ve tam da burada anlaşılması gereken odur ki yazara göre, mutluluk en önemli kaynağını ahlakî niteliklerden almaktadır. Ancak önemli olan husus şudur ki, yazara göre mutluluk ne olduğunu veyahut mutluluğa bakış açısının nasıl olduğunu belirleyebilmektir. Yusuf Has Hacib'in mutluluğu temellendirirken ahlakî niteliklerin öneminin yanında mutluluk ahlak ilişkisine dair 87 temel anlamda vurguladığı kavramlar ise şu şekilde özetlenebilir. Öncelikle bireyin ahlak bilincini elde etmesinde öncelediği kavram bilgidir. Yazara göre her şey bilgi ile başlar ve devamında bu bilgi şemasını din ile bağdaştırır. Bilmekten kastı daha ziyade insanın kendini bilmesi üzerine kurulurken, temel kaynağı din oluşturmuş ve özellikle bireyin hayatında dini ritüellerin önemini vurgulamış, ayrıca yine bireyde ölüm bilinciyle gelen bir hayat şeklinin anlamlı olabileceği üzerinde durmuş, mutluluğu ahlak ile ilişkilendirirken bu temel kaidelerinin altını çizmiştir. Bu anlamda, yazarın bu kavramları kitabında aldığı şekli aşağıda sırasıyla ifade etmeye çalışacağız. Öncelikle yazarın kitabında en fazla yer verdiği hususlardan birisinin bilgi olduğunu belirtmiştik. O insanın diğer varlıklardan farklı yaratıldığını ona akıl ve iradenin verildiğini belirtir. Yazar, insanın yaradılışı ve insan olmanın değeriyle ilgili olarak şu ifadeleri dile getirmektedir Tanrı, insanı yarattı, seçerek yükseltti ona erdem, bilgi, akıl ve anlayış verdi. Ona hem gönül verdi hem de dilini açtı ona güzel biçim, güzel tavır ve hareket ihsan etti (Has. Hacib, 2005 115). Daha önce de üzerinde durulduğu üzere yazar aynı zamanda dinî kimlik taşıyan biridir. Burada insanın özelliklerinden bahsederken de ifadeleri Kur'an-ı Kerim'de tasvir edilen şekil ile örtüşmektedir. Nitekim Kur'an'da Allah şöyle buyurmaktadır Gerçek şu ki, biz insanı en güzel şekilde yaratırız ve sonra onu aşağıların en aşağısına indiririz. İman edip doğru ve yararlı işler yapanlar hariç onlar için kesintisiz bir ödül vardır (Esed, 2002 1283). Yusuf Has Hacib başka bir pasajında da insanın en önemli özelliğinin bilgi ve akıl olduğunu söylemektedir. Ve aslında insanın değerinin de bilgi ve akıldan geldiğini de dile getirmektedir. Tanrı kime anlayış, akıl ve bilgi verirse, o pek çok iyiliğe elini uzatır. Bilgiyi büyük bil ve anlayışı ulu bu iki şey yükseltir seçkin kulu. Anlayış nerede olursa, orası ululuk bulur bilgi kimde olursa, o büyüklük bulur. Anlayışlı olan anlar, bilgili olan bilir bilen ve anlayan her zaman dileğine erişir. Anlayış bir yulardır insan onu elinde tutarsa dileğine erişir ve bütün arzularına ulaşır. Bütün 88 işini gücünü anlayış yoluyla yap eline geçen bu zamanı israftan bilgiyle koru (Has. Hacib, 2005 115-116). İnsan bilgi bilirse, hayattaki mutluluğu günden güne artar kendisi ne kadar küçük olsa bile, yeri büyük olur (Has. Hacib, 2005 377). Yukarıda ifade edilen pasajlar doğrultusunda diyebiliriz ki, insanın mükellef olabilmesinde aklın önemli bir yere sahiptir. İnsanı sorumlu bir varlık haline getiren şey akıldır. Ve ancak sorumlu bir varlık ahlaka konu olabilir. Yazar burada akla verdiği önemden bahsederken, bilgiyi kesp edebilmiş ve onu kullanabilen bir akıl türünden bahseder. Ve yine aynı şekilde bilen ve anlayan insanın dileğine ulaşacağını belirtirken de bilgi, ahlak ve mutluluk üçgenini görebilmekteyiz. Ve şunu da ifade edebiliriz ki yazarın buradaki mutluluk anlayışı daha ziyade Sokratik bir tema taşımaktadır. Çünkü Sokrat'a göre de, fazilet ile bilgi aynı şeydir. Doğru nun ne olduğunu bilen insan, doğru davranışta bulunur. Başka bir ifade ile, kimse bilerek kötülük işlemez. İyi bir hayat yaşamak için, iyi hayatın ne olduğunu bilmek lazımdır. Kötülüğün kaynağı cehalettir. Bilgi, ahlaki davranışta bulunmak için araştırılır. Bilgi, böylece bütün ahlaksal eylemlerimizin kaynağıdır (Akarsu,1982 39-40 ). Sokrat'a göre, erdem bilgidir. Bilginin içeriği ise iyi dir. İyi doğrunun ne olduğunu bilmektir. İyiyi bilen erdemli olduğuna göre, erdemli olan da mutlu olur. Erdemli olmanın faydası kişiyi mutlu etmesidir. Aynı şekilde Eflatun'un ahlak anlayışı da temelde insanın ‘en yüksek iyi' yi elde etmesine yönelmiştir. Ona göre en yüksek iyi'nin elde edilmesi, insana gerçek mutluluğu temin eder. Bu manada Eflatun'un ahlak felsefesi eudaemonist karakterlidir. İnsanın bu en yüksek iyiliğinin, akli ve ahlaki bir varlık olarak şahsiyetinin gelişmesi, ruhunun doğru tarzda eğitilmesi ve hayatının genel bir ahengi olduğu söylenebilir (Kılıç, 2007 255). Yusuf Has Hacib de akıl- bilgi ve anlayış üçlüsünü iyilik ile ilişkilendirmiş bilmenin erdem yani, ululuk olduğunu ve yine anlayış ve bilginin insanı mutluluğa götüreceğini de vurgulamaktadır. Yusuf Has Hacip bilginin önemi üzerinde ısrarla dururken, bilgi anlayışı aslında kuru teorik bilgilere dayanmamaktadır. Bilgiyi iyiliğe götüren bir araç olarak görürken, iyiliği de mutluluğa götüren bir araç olarak görmüş ve onun için bilmek sadece bilişsel bir çaba olmayıp, ahlakî bir yapıyı da bina edebilecek bir unsur taşımalıdır. 89 Yazar diğer beyitlerde de bilginin önemi ile ilgili şu ifadeleri söylemektedir Akıl karanlık gecede meşale gibidir bilgi seni aydınlatan bir ışıktır. Kişi akıl ile yükselir, bilgi ile büyür kişi bu ikisiyle itibar görür (Has. Hacib, 2005 135). İnsanda zekâ ile birlikte bilgi de bulunursa, o bu bilgisiyle her işte başarılı olur. İşi akıl ile anla, bilgi ile bil günün kutlu olsun, hayatın mutlu geçsin. İnsan dileğine zekâyla ulaşır önce bilgi edin, iyice kavra, sonra işe giriş (Has. Hacib, 2005 497). Görüldüğü üzere yazar aklın önemini bilgiden aldığını vurgular. Yazar, bu mevzuyu da şu şekilde dillendirmektedir Küçük bir oğlana bak, akıl ona ulaşacaktır fakat yaşı gelmedikçe kalemler yürümez. Akıllı kişi de yaşlanınca bunar akıl gittiği için kalem de susar. Eğer bir deli, vurup öldürürse birini, o deliye ölüm cezası yoktur kısas yapılmaz. Niçin dersen o akılsızdır, akılsız kişiler ne mükâfat görür ne de ceza (Has. Hacib, 2005 137). Akıl senin için iyi ve yeminli bir dosttur. Bilgi seninin için çok merhametli bir kardeştir. Bilgisizin düşmanı kendi bildiği ve yaptığıdır başka düşmanı olmasa bile, bu ikisinin sıkıntısı yeterlidir (Has. Hacib, 2005 141). Yazar burada bilgisizliğin insana dert olarak yeteceğinden bahsederken aşağıdaki satırlarda da insanın iyiyi seçebilmesi için akıl ve bilginin birlikte var olmasının gerekliliğinden bahseder. İyi seçmek için kişinin akıllı olması gerekir, işini iyi başarabilmek için de bilgili olması gerekir. İnsan işine yarayana yaramayana iyice dikkat ederek, gerekli ve gereksizi hakkıyla sorup soruşturarak, ayırt eder, eler ve seçebilir, her işte gözünü keskin tutarsa, sonunda işler sağlam olur ve olgunlaşır bilgili kişiler yemeği pişmiş olarak yer. Böyle bir kişi dileğine erer ve her iki dünyada işi yoluna girer (Has. Hacib, 2005 141). Yusuf Has Hacib yukarıdaki beyitte insanın ahlakî sorumluluğunun olabilmesi için, akıllı olması gerektiğini insanın aklını doğru kullanabilmesi için bilginin de önemini ifade eder. İnsanın ahlaka konu olması onun akıllı olması ile mümkündür. Bu genel kabul görmüş bir bilgidir. Ancak akıllı olmak iyi olmak anlamına gelmez. İnsanın iyiyi seçebilme kudretinin varlığı anlamına gelir. İnsanın 90 iyiyi seçebilmesini etkileyen etkenler ise çeşitli olmakla beraber bilmek tabii bunlar içinde kendine belli bir yer edinmiştir. Ahlak felsefecileri olsun İslam ahlak felsefecileri olsun insanın iyiyi yapabilmesinde aklın önemi üzerinde durmuşlardır. Örneğin Ebu Bekir er-Râz'î aklı şöyle tanımlar Akıl insan bedenini yöneten ruhî kuvvetlerden biridir ve yeri insan beynidir. Aynı şekilde aklın faziletleri ile ilgili olarak da şu şekilde devam eder. Akıl Allah'ın bizdeki en büyük, bizim için en faydalı ve en değerli nimetidir. Akıl vasıtasıyla biz, akıl sahibi olmayan hayvanlara üstün olduk, onlara sahip olduk ve onları bize ve kendilerine faydalı olabilecek şekilde kullandık. Yine akıl vasıtasıyla biz, bizim durumumuzu yükselten, hayatımızı güzelleştiren, rahatlaştıran şeylerin hepsini elde ettik. Akılla, isteklerimize ulaşırız. Onunla ulaşabileceğimiz şeylerin en büyüğü ve en faydalısı olan Allah'ın bilgisine ulaştık (Karaman, 2003 62). Ve yine Râzî'ye göre akıl insana, kendisiyle hem bu dünyada, hem de öte dünyada her türlü menfaatleri ve faydaları etmesi için verilmiştir. Bu durumda filozofa göre akıl, insanın ahlakî açıdan faydalanacağı pratik sonuçları elde etmesini sağlamaktadır (Karaman, 2003 63). Yukarıda bahsedildiği üzere Yusuf Has Hacip de akla aynı nitelikleri yüklemekte ve insanın aklını doğru bi şekilde kullanabilmesine paralel olarak her iki dünyada mutluluğu yakalayabileceğini ifade etmektedir. Akıl insan için aziz ve değerli bir şeydir. Aklın yeri üstte, beyindedir değerli bir şey olduğu için onun yeri baştadır. Akıl insan için şüphesiz bir köstektir hareketi doğru ve işi ölçülüdür. Merhametli Tanrı seçtiği kulunun hareketini ve dilini akıl ile kösteklemiştir. Akılsız ölüdür, akıllı ise diridir akıl insanları bu şekilde birbirinden ayırır. İnsan, gece gibi karanlık bir evdir akıl bir meşale gibi onu aydınlatır. Her türlü iyilik akıldan gelir. İnsan bilgi ile büyür ve sivrilir. İnsanoğlu bu ikisi ile yükselmiştir. Doğruluk yolunda bu iki şey ile başarılı olur. İnsan hayvandan bilgisiyle ayrılmıştır bilgiden daha büyük başka ne vardır. Akılın buna benzer bir sözü vardır aklı yerinde kullanılırsa faydası çoktur. İnsanı hayvandan ayıran şey bilgidir. Yürü, hayvan olma, akıllı ol ve bilgi öğren bilgiyle söyle, sözün güvenilir olsun (Has. Hacib, 2005 381-383). Kim boğazının arzularına râm olmaz, az söyler ve yakışmayan şeylerden kendini uzak tutarsa, kim heves ve arzularına hâkim olur, gazaba gelip hiddetlendiğinde onu yenebilirse, akıllı ve bilgili insan odur, akıllı ve doğası sakin olan bunu başarır. Akıllı kişilerin sözü övülecek sözlerdir o 91 doğru ve dürüst olur, kendini her zaman belli eder. Onlar yakışmayanlara yaklaşmaz ve kendilerini bu şeylerden uzak tutarlar gereksiz şeyleri görmez ona göz yumarlar (Has. Hacib, 2005 1049). Yazara göre, insan akıl sayesinde değer kazanır ancak, bu akıl eğitilmiş olan ve bu eğitilme biçimi de insana daha ziyade insanî kimlik kazandırabilecek bir eğitim modeli yahut bilgi şeklidir. Aslen Yunus Emre'nin sözü olan ilim ilim bilmektir, ilim kendin bilmektir şeklinde tasvir etmiş olduğu ilmî boyut Yusuf Has Hacib'in de ifadeleriyle örtüşmekte o da bilgiye ve akla insana kendini bildirmesi noktasında değer vermekte ve böyle bir bilgi modelini önermektedir. Aklın anlamı itaat ve fazilet türü davranışlarda bulunmaktır. Bu tanım, günah ve rezalet sayılan davranışlardan uzak durmayı da içerir. Nitekim Allah, Ku'ran'da bazı ayetlerde kendisine karşı asi olanın akılsız olduğunu bildirmiştir (Hazm, 2012 167). Allah önceki kavimlerden birinin durumunu şöyle haber vermektedir Dediler ki Keşke kulak verseydik ya da aklımızı kullansaydık şimdi şu alevli cehennemin mahkûmları arasında olmazdık. Böylece günahlarını itiraf ettiler. Artık rahmetten uzak olsun o alevli cehennemin mahkûmları. (Mülk, 10). Ahmaklığın tanımı günah ve fenalık sayılan fiilleri işlemektir. Saldırmak, taşlamak ise delilik ve çılgınlıktır. Ahmaklık aklın zıddıdır. Akıl ile ahmaklık arasında aptallıktan başka bir şey yoktur. Aptallık ise ne din ne dünya ne de güzel ahlak açısından gerekli olmayan, itaat ve günah sayılmayan, bunlara katkısı da olmayan, fazilet olmadığı gibi rahatsız edici bir fenalık da içermeyen, sadece boş ve lüzumsuz hareketten ibaret söz ve davranışta bulunmaktır (Hazm, 2012 167). Dünya işerini sağlam yapmak insanların suyuna giderek onlara sevgi gösterisinde bulunmak yanlış olsun olmasın, ayıp sayılsın sayılmasın, sevgisini kazanmaya çalıştığı kimse ile ilişkisini düzgün götürmek servet ve şöhret sahibi olmak için hileye başvurmak, günah ve rezalet türünden mümkün olan her yola başvurarak makam mevki elde temek akıllılık değildir. Buna kurnazlık denir zıddı ise akıl ve esenliktir (Hazm, 2012 169). Yusuf Has Hacib'in eserinde mutluluk ahlak ilişkisini temellendirmede kullandığı bir diğer faktör din dir. Bilindiği üzere insan beden ve ruh olmak üzere bileşik bir yapıdan meydana gelmektedir. Buna göre, insanın bedensel ihtiyaçları 92 kadar ruhsal ihtiyaçlarının olduğunu da söyleyebiliriz. İşte din insanın daha ziyade bu manevi tarafına yönelik bir faktördür. İnsanın diğer varlıklardan farkı iradesi ve aklını kullanabilmesidir. Tabii bu noktada hayatı anlamlandırmak gibi bir gayesi de vardır. Bunu illa ki din ile yapmak zorunda değildir. Ancak, din ile de yapabilir. Yazar da kitabında insanın bu yöndeki eğilimine değinmiş ve bunu din ile tamamlayan bireylerin daha huzurlu olabileceğini vurgulamıştır. Tabii yazarımız Müslüman olduğu için onun burada kast ettiği daha ziyade İslam dininin ön gördüğü tanrı algısıdır. Ona göre, insan akıllı bir varlıktır akıllı olduğu için sorumludur ve bu dünyaya imtihan için gönderilmiştir. Bu durumda insan yaradılışına uygun davranır ve tanrı ile iletişimine dikkat ederse mutlu olur. Yazar bu konuyu kitabında şu şekilde izah etmektedir Ey akıl ve gönül sahibi, anlayışlı ve uyanık kişi, bu dünyaya gönül verme, onun beklenmedik yerlerde sana zararı dokunur. Bu karanlık zulmet yeri neye gerek, durulmuş ölümsüz ülke için önceden hazırlan. Bu dünya bir zindandır, ona gönül bağlama sen yüksek saray ve ülke iste, huzur ve sükûnete kavuş. Gönlü durulmuş ve her işinde gönlü dürüst olan insan ne der, dinle. Ey himmet sahibi, güzel bir dünya iste güzel olanı isteyen kişinin mutluluğu eksiksiz olur. Bu fani dünyayı bırak, ahreti dile sen dünyayı bırakmasan, o seni bırakır. Bu dünya cefakârdır, sen de ona cefa et ona ne kadar cefa edersen, o da sana o kadar itaatkâr olur. Ey yoldan azmış, başı dönmüş kişi, bu dünyaya gönül verme onun dibi bataklıktır. Bataklığa giren dibe batar, kimse oradan bir daha çıkamaz orada sevinç arama. Kendini yukarı çek bataklıktan kurtul ibadet ederek kulluk görevlerini yerine getir. Bugün tekrar ona dön, senin dileğini o verecektir. Artık aksini söyle, başkaca söylenecek söz kalmadı (Has. Hacib, 2005 361-363). Dini inanç ve anlayışların hayatta anlam ve amaç, bütünleşme ve yönelim sağladığı bilinen bir gerçektir. Varoluşsal gerçeklikler ile ilgili kesin inançlar ve hayattan memnun olma arasında ilişkiler vardır. İnsanları görüp gözeten ve destekleyen bir Tanrı inancının yalnızlık duygusunu azalttığı tespit edilmiştir. Dini inançlar ve ibadetler, kişiyi mutluluğa götürecek olan kontrol hissi ve iyimserliği artırabilmektedir. Öte yandan hem Tanrı'ya hem de bir insana olan bağlılığın yaşam memnuniyetini artırdığı ileri sürülebilir. İbadetin ortaklaşa paylaşılan duygular geliştirmesi dini topluluğun içinde şüphe olmayan bir kabul ve sevgiyi sunması veya önemli inançların paylaşımı mutlu olmaya katkı sağlar (Hökelekli, 2010 66). 93 Dinler, insanın sosyal, psikolojik, kültürel, fiziksel ve biyolojik varlığına, öğretileri ve çağrıştırdığı huzur, güven ve esenlik duygusu aracılığıyla ilave boyutlar katmaktadır. Değişik bir ifade ile insani var oluşu ve yasamı fiziksel, tarihsel ve toplumsal zaman ve mekân boyutunun ötesine taşıyarak, yasamı bir süreklilik ya da sonsuzluk duygusu ve inancı çerçevesinde görece bütünlüklü ve anlamlı bir çerçevede tanımlamaktadır. Bu bağlamda dinin insan yaşamına kattığı anlam, duygu ve inanç yoğunluğu, yaşamın negatif görüntü, algı ve yansımalarını, pozitif bir algılama haline getirmesini sağlamada oldukça fonksiyonel bir yapısı vardır. Yani dine bağlılık, insan hayatına başka türlü sahip olamayacağı bir huzur ve mutluluk kazandırır. Öyleyse din, insanların dünyada huzur ve barış içerisinde yaşamasını sağlayan bir olgu ve yapısı gereği şiddeti engelleyici bir unsur olarak insanların mutlu olmasını sağlayan bir etkendir denilebilir (Acaboğa, 2007 7). Ruhsal düzenleme noktasında da dinin kişilik üzerinde de belirleyici etkileri mevcuttur. İman, kişiliği oluşturan temel yapı taşlarına nüfuz ederek duygu, düşünce, tutum ve davranışlar üzerinde önemli bir rol oynar. Dini inanç, kişiliği oluşturan öğeleri, sistematik bir bütün etrafında toplar. Zamanla bireyin tüm ilişkileri bu merkezden düzenlenir. New York'ta kurulmuş Adjustment Service in 16 ay süreyle 15321 işsiz üzerinde gerçekleştirdiği araştırmalar ve ayrıca 10.000 kişiye uygulanan çok sayıda psikolojik test, dini bir inanca sahip olan ve bunu kutsal bir cemaate devam ederek pekiştirenlerin, diğerlerine göre daha olumlu ve güçlü bir kişiliğe sahip olduğunu ortaya koymuştur (Bahadır, 2011 169). ABD, Kanada ve Almanya'da gerçekleştirilen araştırmalara göre, dindarlık ile hayattan hoşnut olma arasında olumlu bir ilişki mevcuttur. Aynı konular çerçevesinde başka bir araştırma David Larson tarafından ortaya konmuştur. 1978-1989 yılları arasında kayda geçirilen psikiyatrik vakaları inceleyen Larson, değerlendirmesinde, dindarlığın psikoterapik vakaların % 84'ünde olumlu etkiler icra etmesine karşın, sadece %3'ünde olumsuz etkilerde bulunduğunu dile getirmiştir. Dindarların diğerlerine oranla daha az alkol ve uyuştururcu kullandıkları, daha az depresyon geçirdikleri ve daha az boşandıkları aynı araştırmanın tespitleri arasında yer almıştır (Bahadır, 2011 167-168). 94 Din, aynı zamanda insanın elem ve ıstıraplarını azaltan, teselli veren bir umut kaynağıdır. Çünkü din feragat, fedakârlık, sabır, mücadele ve umut duygularını kuvvetli tutmak suretiyle hayatın acılarını hafifleten, yaşam gücünü besleyen itici bir güç olarak kişiyi umutsuzluğa, çöküntü haline karşı koruyabilmektedir. Temel güven duygusunun kaynağını oluşturan din, insana bir dünya görüşü, olaylara bakış açısı, hayat ve ölüm ötesi hakkında ilmin ve teknolojinin sağlayamadığı bir teselli ve itminan verir (Kimter, 2002 188). Bu sebeb ile inançlı insan Allah'a güveni sayesinde inançsız insanların sık sık içerisine düştükleri umutsuzluktan kurtulabilmektedir. Allah'a bütün kalbiyle inanan ve güvenen bir kişinin bu imanı sayesinde kendine olan güveni, dayanma, direnme gücü artmakta, başkalarına bağımlılıktan kurtulmakta ve hayattaki olaylarla baş edebilme gücünü de daha kolay bulabilmektedir (Cüceloğlu, 1993 227). Dolayısıyla dini inancı sayesinde güçlü bir maneviyata sahip bulunan ve sağlam bir kişilik yapısı geliştiren insan, hayatın güçlükleri karşısında kolay kolay sarsılmaksızın mücadele edebilmektedir (Kimter, 2002 188). Birey dindarlığını içselleştirdiği takdirde, dünyevî bakış açısını bu noktada topladığında dinin insana sağlayacağı gönül rahatlığı ve teskin olma boyutunu yaşantılayabilir. Bu durumda ihlâs ve samimiyet odaklı din anlayışı ve yaşantısı bireyde olumlu duygular ortaya çıkarmaktadır. Bu anlamda bireyin dini yaşantısının dünyasına anlam katması dini, hayatının merkezine alabilmesiyle ilintilidir. Onu bir tek bil, onu öv ve gönülden inan ibadet kıl, imanın iç bozukluğundan arınmış olsun (Has. Hacib, 2005 683). İman, kalp akıl birlikteliği ile insana bütünüyle nüfuz bir olgudur. İman, teslim olmak ve içten bir kabulleniştir. Yusuf Has Hacib dinî inanç ve yaşantı biçimini hayatına sindirmiş bir kişiliğin gerekliliğin bahsederken İslam dinindeki iman- amel bütünleşmesini tavsiye etmektedir. İmanın ibadetlerde zuhur etmesi ve kâmil hale gelebilmesi İslam dininin de üzerinde durduğu bir niteliktir. Şöyle ki Fakat, iman edip salih amel işleyenler ve Rab'lerine karşı edepli olanlar, güvenen ve itaat edenler var ya, işte bunlar da cennet ehlidir. Onlar orada ebedi kalırlar (Hud, 23). 95 Salih amel, Kur'an da iman birlikte geldiği tüm yerlerde iman ile uyum içindeki bir eylem ahlakına ve hayata delalet eder (İslamoğlu, 2011 12). Yazar imanın iç bozukluğundan kurtulması için ibadet etmenin önemine dikkat çekmektedir. İbadet ise en genel anlamda, Allah'a saygı ve sevgi göstermek, korku ve ümit beslemek, O'na karşı kulluk ve bağlılığı, yakınlığı, sözler ve hareketler ile ifade etmektir (Hayta, 2002 120). İnsanda tapınma eylemini gerçekleştiren asıl niyet bağımlılık şuurundan beslenmektedir. Çünkü eksik yaradılışta olan insan, mükemmel varlığın kuşatıcılığını, kainatta onu her yönden sardığını hissettiği zaman kendisinde yalvarma duygusunun oluştuğunu görür. Bu sebeple, yüceliği karşısında boyun bükeceği, kulluk ederek kendisine yaklaşacağı, ihtiyaçlar anında yardım dileyeceği bir mabut arayışı içinde olur ve bu durumuna ibadetler anlam kazandırır (Hayta, 2002 120). Din ile mutluluk arasındaki olumlu ilişki üç temel sebebe dayanarak açıklanabilir Dini inançların insan hayatına anlam ve güven sağlaması, yaşanan dini tecrübeler yerine getirilen dini görevlerden kaynaklanan huzur ve tatmin, dîni grubun sağladığı sosyal destek. (Hökelekli, 2010 68) Son yıllarda gerçekleştirilen bütüncü psikoterapik araştırmalar, din ruh sağlığı arasında olumlu bir ilişkinin varlığını ortaya koymakla önceki bilimsel bulguları pekiştirmiştir. Son bulgulara göre, kendi ötesinde ve üzerinde yüce bir varoluşa deneyüstü olumlu bir güce ya da deruni bir anlama bağlananlar, inançsız olanlara karşılık çok önemli sağlık avantajlarına sahiptir. Söz konusu avantajlar şu şekildedir.  Kriz, stres veya sosyal çatışmaları daha kolay aşabilme. Bu noktada inanç, başa çıkma sürecini destekler.  Bunalıma ve diğer psiko-somatik hastalıklara yakalanma riskinin daha az olması. Bu noktada inanç önleyici ve koruyucu bir fonksiyon icra eder.  İyileştirmeye yönelik daha güçlü bir umut ve güven geliştirebilme imkânı. Bu noktada inanç, iyileşme sürecini hızlandırır.  Alkol, uyuşturucu, sigara gibi bağımlılık yaratan alışkanlıklar geliştirme tehlikesinin düşüklüğü. Bu noktada inanç, sükûneti ve olgunluğu besleyen sağlıklı bir fizyolojik gelişimi destekler. 96  Acı tecrübeleri ve ölümü daha bir sükûnetle karşılama, hayatın son aşaması ve ölüm sonrası hayat için korku ve endişelerden uzaklık. Bu noktada inanç, önemli bir düzenleyicidir (Bahadır, 2011 171). İbadetler kişilik ve karakteri düzenleyici ve dengeleyici sistemler olarak da anlaşılabilir. İbadetler bilinçli bir şekilde yapıldığında, kişiliğin gerek içe gerekse dışa dönük yönünün gelişmesine yardımcı olurlar. Bilinçli olarak Allah'ın karşısında olduğunu hisseden insan, daima Allah'ın kontrolünde olduğunu düşünerek kendini değerlendirir ve denetler. Diğer insanlar ile olan ilişkilerine de bu yönden bakar, saygılı ve dürüst davranır. Kur'an'ın insanın kendisiyle, yakın çevresiyle ve diğer yaratılmışlar ile barış içinde yaşama anlamına da gelen salih amel kavramı da burada işlerlik kazanır. İbadetler insana, bedensel ve ruhsal birtakım güçlüklere katlanmayı öğretirler. İnsanın bu zorluklara katlanarak ibadetlerini devamlı olarak yerine getirmesi, kişiliği oluşturan sabır, cesaret, merhamet ve yardımseverlik gibi diğer duyguları ve davranışları güçlendirir, geliştirir (Bayrakdar, 1987 23-24). İbadetlerin insan karakteri üzerinde düzenleyici, sağlamlaştırıcı ve yönlendirici etkileri vardır. Bütün ibadetler insan şuurunu iyiye, doğruya yönlendirerek ve onları olgunlaştırarak güzel davranışlar sergilemelerini sağlar. Yaratıcısına tam şuurla bağlanan ve ibadet eden insan her türlü kötülükten kaçınarak kendisine olan güvenini artırır, ruhsal destek kazanır, kişiliğini sağlamlaştırır, sabrını ve olumlu yaşam felsefesini geliştirir. İnançlar ve tutumlar bireyin birçok önemli fonksiyonlarına hizmet ederler. Bunlar kişinin şahsiyetine bir devamlılık, günlük idrak ve faaliyetlerine bir mana verir ve çeşitli hedefleri elde etmesine yararlar (Krech, 1980 184). İbadetler her an Allah ile ilgi kurma vasıtasıdır. Benliğimizin Allah'a yabancılaşmasını ve O'nu unutmamızı ibadetler önlerler. Bu bağlamda bir borç ve görev bilindiği ölçüde ibadetler bireyde sorumluluk duygusunu artırarak onun kendi benliğini aşmasını sağlar. İbadetler içsel bir oto-kontrol mekanizması oluşturur. Normal hayat ile ibadet yaşantısı arasındaki psikolojik farklar, kişide daha üst sevide bir manevi ve ahlaki hayata istek ve özlem uyanmasında başlangıç noktası oluşturabilir. Bir bütün olarak ibadetler güçlüklere katlanma, sıradan benliği aşarak 97 geliştirme, zorluklarla mücadele etme ve kendini yenileme ile sonuçlanan psikolojik bir olgunlaşmanın itici güçleri olarak değer kazanır (Hayta, 2002 124). Bütün ibadetler insanda içsel gelişim ve olgunlukla beraber disiplin sağlar ve iradeyi güçlendirirler. Namazın Kur'an da sabır ile birlikte zikredilerek bir nevi irade eğitimi olduğunun vurgulanması dikkat çekicidir (Derveze, 1998, 150-151). İbadetler insan yapısındaki kibri, gurur ve bencilliği yıkarak yerine tevazûyu, kendini aşarak diğer insanlarla ilgilenmeyi, cömertliği yerleştirir ve geliştirir. Duygu ve düşünceleri ifade etmenin en kapsayıcı derin manaları taşıyıcı olanı sembolik anlatımdır. Soyut gerçekliklerin en fazla dile getirildiği bir alan olan din alanında, kişi doğrudan görüp algılayamadığı Yüce Varlık ile ancak dua ve ibadetler ile sembolik bir ilişki içerisine girerek yakınlaşabilir. Kutsalla bu tür bir ilişki aynı zamanda bireysel ve toplumsal dayanışma sağlayan, birey için tedavi edici önemi olan pratiklerdir (Hayta, 2002 121). İbadet pratikleri toplumsal kontrolü sağlayarak insanları toplumun kuralları çizgisinde tutmaya yardım eder. Günümüzde insan modern yaşamla birlikte pek çok ruhsal ve sosyal sorunla karşı karşıya gelmiştir. Toplumsal bağların ve sosyal ilişkilerin geleneksel kültür ile birlikte bir kenara itilmesi insanlarda başkalarına ve kendine güvenmeme, başarısızlık korkuları, duygusal soyutlanma, aşırı stres ve yalnızlık ile beraber duygusal ve toplumsal dengesizlik yaratmıştır. Modernliğin hayata kattığı kolaylıklar ve insanların bütün ihtiyaçlarının giderilmesi mutluluğu ve huzuru getirmemiştir. Dinin ibadet boyutu ise kişinin çaresizliğe, düzensizliğe ve ümitsizliğe karşı koymasını sağlar. İçsel doygunluk sağlayarak denge oluşturur ve kişide çok yönlü açılımlar yaparak onu yalnızlıktan kurtarır ve toplumsallaştırır. Gerçekten de ibadetler ahlaki yönleri haricinde, emir ve yasaklarıyla, tavsiye ve yönlendirmeleriyle sosyal bağları kuvvetlendirerek, sosyal bütünleşmeyi sağlayan motivasyonlar içerir (Berger, 1993 74-75). Dindarlığın, stresli durum ve olayların olumsuz etkisini azaltmak suretiyle bireysel yaşam memnuniyetini etkilediği de bilinmektedir. Aynı zamanda dini inanç ve öğretilerin, hayattaki mahrumiyet ve çaresizliklerin yol açtığı yıkıntıları telafi ve teselli edici rolü de çoğu kez dile getirilmiştir. Yüksek seviyeli bağlanma ve dini 98 tecrübe bireylere travma ile başa çıkmada faydalı olan kişisel kaynaklar sağlayabilirken din, toplum ile olan bütünleşme, yaşam olaylarının yorumlanması ve paylaşılan değerlerin güçlendirilmesi gibi iyi bir yardımcı sosyal destek sağlar. Çok sayıda yeni çalışma, dindarlık ve öznel huzur arasındaki ilişkiye dair önemli derecede farklı sonuçlar elde edilmiştir. Fakat güçlü bir dini gerçekleşme duygusuna sahip olanların, yaşamdaki anlam ve amaç duygusunu yalnızca seküler kaynaklardan sağlayanlara oranla daha fazla yaşam memnuniyetine sahip olabildiklerini göstermektedir (Hökelekli, 2010 67). Rabbimin zikri beni teselliye yeterlidir. Doğru sözlü ve her işi önceden gören keskin görüşlü insan çok güzel söylemiş Tanrı kime inayet ve yardım ederse, dünya onun olur ve mutluluğa kavuşur. Kim Tanrının fazlına tamamen mazhar olursa, o her iki dünya mutluluğuna ulaşır (Has. Hacib, 2005 1023). Her şeyi terk et Tanrıya sığın gönül ve dilini temiz tut, hareketini düzelt. Bütün arzularını Tanrı verecektir şeytana karşı iyice mücadele et, Tanrıya karşı da içtenliğini bozma (Has. Hacib, 2005 1033). Yusuf Has Hacib insanın Allah ile olan iletişiminde O'na teslim olmasını, güvenmesini ve arzularına kavuşmuş, huzurlu bir birey olabilmek için de gönül, dil ve hareketlerinde dinî bütünlüğe erişebilmesi gerektiğini ifade etmektedir. Gönül bir başka ifade ile manevi kalptir. Manevi kalp tıpkı fiziki kalp gibi işlev görür. Fiziki kalp bedeni düzenler manevi kalp ise psişeyi düzenler. Fiziki kalp bedeni beslerken manevi kalp ruhu besler ve aynı zamanda kişiliği geliştirir ( Frager, 2011 42). Peygamberimiz bu konuda şöyle buyurmuştur Gerçekten de insan bedenin de bir et parçası vardır, o iyi olduğunda, bedenin geri kalan kısmına huzur getirir ve o bozuk olduğunda bedenin geri kalan kısmını bozar. Bu parça kalptir (akt. Frager, 2011 47). İnsanlık tarihi boyunca, tüm maneviyat geleneklerinde kalp diye bir mefhum varken, modern psikolojinin ortaya çıkması ile kalp kaybolur. Üç büyük din öncesi maneviyat geleneklerinden Şamanizm ve animizm de dahil, kalbî boyutu olmayan hiçbir din yoktur. Şamanlar kalbi akbabaya benzetirler, akbaba, bilge bir tavır ile beklemesini bilendir. Hinduizm ve Budizm'deki şakra kalp yöresi ana 99 hat şakrası veya lâtifasını taşır. Zen Budizm'deki kalp, şin diye tanımlanır ilginçtir, pozitivist psikoloji kavramına karşı tepki olarak Japonlar psikoloji kelimesi yerine şin ri gaku derler. şin kalp, ri temel prensip, gaku öğreti demektir (Merter, 2014 591-592). Eski yunan kültüründe, Empedokles gibi bazı filozoflar, kalbin düşüncelerin odağı olduğunu savunurlar. Eflatun kalbi, insanın istikrar, denge ve psikolojik tutarlılık merkezi olan thumos diye tanımlar. Aristo da kalbi, aklın (nous), duyguların, yaratıcı düşüncenin, hafızanın ve sezginin temel merkezi olarak tanımlar. Epikürker ve Stoalılar da aklî faaliyetlerin mekanının kalp olduğunu söylerler. Khrysippos'a göre ise kalp, dilin kaynağı olan dianoia nın merkezidir (akt. Merter, 2014 593). İslam dininin maneviyat sahası olan tasavvufta ise kalp, nefs binasının operasyon merkezi gibidir. Kalp, k-l-b mastarından gelir ve ilk analizde etrafında dönme, çevrilme manasına gelir. Çağımıza uygun bir şekilde ifade edersek kalbi, bir aks etrafında sürekli dönen radar antenine benzetebiliriz. Anten kendi etrafında dönerken etrafı tarar ve bizlere, görünenin ötesini gösterir. İnsanın tüm tekâmül süreci, sadece aklî bir varoluş tarzından, kalbî bir varoluş tarzına dönmeye yöneliktir. Tabii ki kalbî olmak aklı devreden çıkarmaz, akıl da letafet kazanır, akışının yönü benmerkezci bir tarzdan diğerkam bir tarza dönüşür. Artık amaçsızca kovanın etrafında dönmek yerine, bal üretmeye başlar. Hikmet balı, dünyaya himmet olarak yansır. Kalp odaklı insan hiçbir şey söylemese de çevresine dalga dalga kalbinin sıcaklığını hissettirir (Merter, 2014 594). Kur'an'ı Kerim de ise konuyla ilgili şöyle buyrulmaktadır Gerçek şudur ki, gözler kör olmaz, fakat asıl (körlük) göğüslerin içindeki kalplerin kör olmasıdır (Hacc, 46). Şu imanlı kimseler, onların kalpleri Allah'ı zikir ile huzura erer (Ra'd, 28). Bedende kalbin bulunduğu yere Arapçada sadr denir gönül, göğüs manalarına gelir. Sadr, s-d-r kökünden gelir ve bir şeyin başı demektir. Kur'an'ı Kerimde 44 defa geçer ve Tirmizi'ye göre, vesvese, kibir, öfke, nefret, şehevi arzular 100 burada tesirini hala sürdürür ve zaman zaman daralıp genişler . Eğer bu alanda iken insan kulluk şuuru yaşayabilirse, gurur, kibir, enaniyet, şüphe, güvensizlik yönlerini terk edebilirse o sıkıntı, daral hemen azalır (Merter, 2011 594). Her insan fıtrî yapısında, Rabbi ile tevfik halini yaşamaya müsaittir. Yani akıntıya karşı yüzmek yerine akıntı ile yüzmek, akıntıya kendini bırakmak, teslim olmak. Teslim olduğumuzda değişim başlar. Böylece dersler alınıp, olup bitene ibret gözüyle bakıldıktan sonra insan usulca kötülükleri terk etmeye başlar. Sanki görünmez bir kapı aralanmış ve başka bir boyuta geçilmiştir. İşte bu kapı kalp kapısıdır. Varoluşumuzun ağırlık merkezi önceleri sadece veya kısmen zihinsel odaklı iken, varlığı bile unutulan bir başka merkez devreye girer. Bu süreç devrim mahiyetinde bir boyut değiştirmedir. Kendimiz de dahil her şeye bakışımız değişir. Tüm patoloji, ne varsa kaygı, korku, takıntı, elem, keder, şüphe, acziyet, suçluluk, öfke, nefret, intikam, haset, gurur, kibir vs.. hepsi artık bir başka boyutta kalmıştır. İnsan olmanın en zor tarafı insanın iki cazibe ortasında var olmasıdır. Alt alem bizi sürekli maddiyat ve geçici zevkler ile oyalayıp kendine çekmek ister. Ancak bir de her insan yukarı doğru çekim hisseder (Merter, 2011 601-603). İşte bu bocalayışta insanı üst aleme taşıyan, kalbi aslî kabiliyetine ulaştıran vesile zikirdir. Zikir lûgatta, anmak, hatırlamak unutmamak demektir. Şöyle ki Kur'an baştan sona zikirdir. Namaz zikirdir. Allah rızası için tahsil edilen ilim zikirdir. Mü'min ise ancak zikir ile huzur bulur. Zikre devam eden kimselerin kalbinde dünyaya karşı duyulan rağbet zayıflar ve yerini Allah sevgisine bırakır. Mü'min Rabbi'ni her an zikrederse gönlünde bir ferahlık, kalbinde mutmainlik hüküm sürer. İnsanın yaratılış amacı olan kesb-i kemale zikir yolu ile ulaşılır (Çelikoğlu, 2001 268). İbn Kayyum el Cevzi şöyle buyurur Hiç şüphe yok ki, eşyanın kirlenip paslandığını herkes bilir. Bunlar erbabı tarafından nasıl temizlenip parlatılıyorsa, kalplerin cilası da ancak, usûlu dairesinde ve edep ile yapılan zikirdir (akt. Çelikoğlu, 2001 269). Zikrin ise dört boyutu vardır vardır. Birincisi sürekli Allah'ı akılda bulundurmaya çalışmaktır. Bu anlamda insanda devamlı bir farkındalık hali oluşur. 101 Birey hayatının her saniyesini yeniden ihya eder. İkincisi, zikir, mistik bir formül ya da ilahi bir ismin tekrarıdır. Bu dilin zikridir. Üçüncüsü, zikir, içinde Allah bilincinin ve Allah'ı memnun etmeme korkusunun bize egemen olduğu geçici bir manevi haldir. En azından o an için, dünyevi bütün kaygılardan sıyrılırız. Bu kalbin zikridir. Dördüncüsü, sürekli hale gelen, dikkati başka yerlere yöneltmeden sadece Allah ile olan bir zihin ve ruh halidir ki bu da ruhun zikri olarak tarif edilebilir (Frager, 2011 169). Zikir derinleşen bir süreçtir. Dilden kalbe, kalpten ruha yükselir. Arapçada zikir hem tekrarlama hem de anma anlamlarına gelir. Dilin zikri başlangıçtır ve yalnızca mekanik bir tekrardan ibarettir. Sözlerin anlamı ve gücü içimize işlemeye başladığında, kalbimiz mutluluk ile Allah arzusuyla ve diğer manevi duygular ile dolar. Bizim Allah arzumuz ayrıca Allah'ın içimizdeki varlığının işaretidir. Bu arzu ruhun zikrine dönüşür (Frager, 2001 169). Bu dünyada ve ahirette huzura ermiş bir kalbe erişmek için, insanın Allah'ı zikretmesi önemlidir çünkü bu Allah'ın icabetini niyaz eder. Beni anın ve ben de sizi anayım (Bakara, 152). Nihai mutluluk kendi gerçek mahiyetimizin kaynağının hatırlanmasından başka bir şey değildir, ki bu bizzat Allah'tır. Allah'ı zikretmenin gayesi Allah'tan başka her şeyi yok edip, ilahi olanda kalıcı hale gelmektir (Chıttıck, 2003 136). Yazar eserinde dinsel ritüellere de değinmiş ve bunun insan mutluluğuna katkısını belirtmiştir. Bu anlamda özellikle duanın insan psikolojisindeki yerini şu şekilde ifade etmiştir. Tanrıya dua sayesinde kişi belalardan aman bulur. Kişi dua ile iyilik bulur, sonsuz cennete dua ile kavuşur. Dünyada hayır dua bulunmasaydı bu kötü dünya çoktan felaket çukuruna yıkılmış olurdu (Has. Hacib, 2005 969). Dua bireysel veya toplu olarak yapılan kutsalla psikolojik bir ilişki biçimidir (Hayta, 2002 117-147). Bu anlamda, dua insan ile Allah arasında bir haberleşme ya da iletişim olarak tanımlanabilir. Görünüşte bu haberleşme tek yönlü gibidir, fakat duada, sadece dua eden tarafından anlaşılabilecek bir yol ile, Allah'ın buna cevap 102 vereceği beklentisi ve umudu vardır. Dua ile insan doğrudan doğruya Allah'a başvurmakta ve O'nunla konuşmaktadır. İşte dua, Allah ile konuşarak insanın kendini geçici eğreti durumu hakkında şuur kazanmasıdır (Hökelekli, 2010 212213). Kur'an'ı Kerim'de konuyla ilgili şöyle buyrulmaktadır Şayet kullarım, sana benden sorarlarsa, gerçekten ben çok yakınımdır. Bana dua edince duacının duasını kabul ederim. Onu herhalde bir cevap ile karşılarım (Bakara, 186). Peygamberimiz de bu konuda şöyle buyurur Allah katında duandan daha üstün bir insan davranışı yoktur (Tirmizi, De'avâl, 1). Dua Allah ile konuşmadır yani en hakiki terapi şeklidir. Allah ile konuşurken kişi iman ve güven duygusu ile birleştirdiği bu ritüeli kendisi için hem arz etme yönünde bir ferahlık kaynağı iken hem de karşılığının en güzel şekliyle verileceğine olan itimat, bireyi bu dünyada kaygıdan uzaklaştırırken aynı zamanda onun için büyük bir umut kaynağı haline de gelmektedir. Dua, bu anlamıyla insanı rıza noktasına taşıyan bir davranıştır. Zira teslimiyet ve içtenlik ile edilen dua da birey Rabbinin ona en hayırlı olanı vereceğinden şüphe duymaz. Teslimiyet bilincinin getirdiği sonuç kişiye dua olarak dönmekte ve insana huzur vermektedir. Duanın buradaki işlevi ahlaki ve kişisel gelişim anlamında da dikkat çekmektedir. İnsanın birçok ahlakî rahatsızlıklarının kaynağı olan bencillik, duanın getirdiği arz ve rıza noktasında onu başka bir boyuta taşımaktadır. Şöyle ki, bireyin dua etme sürecinde acizliğinin idrakini sağlayarak ona herkes gibi sadece bir insan olduğu noktasında farkındalık kazandırmakta Tanrı'nın yüceliği karşısında alçakgönüllü olma hissini yaşantı haline getirmesine yardımcı olmaktadır. Çağdaş dünyada bizi çevreleyen fiziksel ve psikolojik ortam ve bu ortama uygun psikolojik yanıtlarımız bizlere istediğimiz mutluluğu sağlayamamaktadır. Çünkü ruh sağlığımız için gerekli sıcaklığı sağlayan kişisel bütünlüğümüz ve ilişkilerimiz, içinde bulunduğumuz ortamda daima bizim kontrolümüzü aşan güçler tarafından parçalanma tehdidi altında bulunmakta ve aşındırılmaktadır. Modernliğin elimizden 103 aldığı bizi ayakta tutan değerlerimizle birlikte benlik duygularımızın dayanakları yitirilmektedir (Hayta, 2002 117-147). Buna dair olarak, son yıllarda din psikolojisi alanında yapılan araştırma sonuçları bireyin ahlakî ve sevecen değerlerle yüklü, umutlu, başkaları ile ilişki kurabilme yeteneğine ve belirli bir özerklik duygusuna sahip kişisel bir benlik inşa etmesinin, ancak din ve dinsel değerlerle olanaklı olduğuna dair bir iman temelinde mümkün olacağı hakkında bilgi ve öneriler sunmaktadır. Bu araştırmalarda her türlü dini ibadet ve yaşantının, insanın bireysel ve toplumsal hayatı üzerinde anlamlı etkisinin olduğu görülmektedir. Dini pratikleri yüksek düzeyde yerine getirenlerin diğerlerine göre daha mutlu ve hayatlarından daha memnun oldukları aynı zamanda bir cemaate devam etmelerinin de bu kişilere bir güven verdiği, önemli ölçüde iç huzuru sağladığı tespit edilmiştir. İnanç ve ibadetlerle kişinin kendisini iyi, stresten uzak ve sağlıklı hissetmesi arasında ilişkiler bulunmuştur (Hayta, 2002 117-147). Allah ile kurulan derin ve samimi bir ilişki tarzı olan dua kişinin dayanma ve direnme, güçlüklerle baş edebilme gücünü arttırarak, umutsuzluğa, çökkünlüğe düşmesini engelleyici bir ruhsal yücelme tekniğidir (Kimter, 2002 190). Dua ve ibadetlerin insan için pratik faydalarına bakıldığında duanın bireyi alçakgönüllü olmaya, huşu içerisinde ilahi olanı duyumsamaya, kendi sınırlarının farkında olmaya ve kendinin derin yönlerini keşfetmeye, benlik bilincini güçlendirmeye yol açtığı görülebilmektedir. Ayrıca, dua ve ibadetler bunalım anlarında içimizde sığınabileceğimiz bir dayanak yaratmaktadır. Sözcükler, sözel formüller, her türlü tapınma eylemi olarak ibadetler bireyin ölüm, özgürlük, soyutlanma, anlamsızlık gibi kaygılar ve derin yapıları anlamlandırıp çözmesinde, kısaca var olmanın getirileriyle yüzleşmesinden kaynaklanan çatışmaları aşmasında çok önemli katkılar sağlar (Hayta, 2002 117-147). Duanın çok yönlü psikolojik etkileri gerek teorik gerekse tecrübî gözlemler seviyesinde açıklığa kavuşmuş olan bir husustur. Dua insanın duygularını, algılarını, davranışlarını, ruhî ve bedenî sağlığını, hatta maddi olayları değişikliğe uğratan etkiler yapabilmektedir. Bir başka deyişle, dua bir tür zihni ve uzvi değişiklikten ibarettir. Ancak dua eden kişinin elde edeceği psikolojik değerlerin, bütünüyle o 104 kişinin inancına bağlı bulunmakta olduğu da bir gerçektir. Samimi inanç sürdüğü sürece duanın etkisi kesin ve mutlaktır. Duanın gerçek değeri, dua fiiliyle teselli bulmadadır böylece insan iradesi Allah'ın iradesine uyar (Hökelekli, 2010 227228). Davranışlarımızı, duygularımıza duygularımızı da, inançlarımıza borçluyuzdur. Ruhsal enerjimizin potansiyeli, inanabilme genişliği kadardır ama bu potansiyelin açığa çıkan miktarı, sadece inandığımız kadardır (Bozdağ, 2000 46-47). Dua beyinde bir düşünce enerjisi oluşturmaktadır. Dua sırasında oluşmakta olan bu enerji ne kadar yoğun olabilirse, akım olarak yayılması yani duanın ilgili ilahi birime ulaşması daha kolay olacaktır (Özdemir, 2008 353). Birey dua ile kendi kendini motive etmektedir. Buna telkin de denilebilir bir bakıma zihnî hazırlık yapmaktadır. Bu şekilde olumlu duygular ile süregelen bir inanç bileşkesi insanı pozitif bir hayata hazırlamaktadır. Bireyin yaşam sürecindeki olaylara bakış açısı hem zihinsel hem ruhsal olarak onu fiiliyata taşımaktadır. İnsanın bilinçaltına gömdükleri, inandıkları, karşısına hayat olarak çıkmaktadır. Bu bakımdan iç mekanizmasında yapıcı olan bireylerin hayatları daha yaşanılır hale gelmekte beklenti ve karşılık noktasında daha olumlu sonuçlar alarak huzuru elde etmektedirler. İnançsız, olumsuz ve devamlı her yönüyle en kötü olana kendini adapte edenler zihinlerindeki bu enerjiyi yaşama yansıtarak yaşam koşullarını zorlaştırmaktadırlar. Oysa İslam dinin de Allah kulunun zannı üzerinde olduğunu belirtir. Peygamberimiz şöyle buyurmuştur Allah Teâlâ Hazretleri şöyle buyurdu Ben kulumun benim hakkımdaki zannına göreyimdir (Buhari). Tanrı algısının bireye sunduğu düşünce dünyası yaşam alanında da olayların gidişatı noktasında önem arz eder. Bu durumda dua bireyin yaşam algısında olumlu duygular oluşturarak onu, güven, sabır, emniyet, umut ve rıza noktasında beslemektedir. Aynı zamanda özellikle güven ve teslimiyet noksanlığından kaynaklanabilecek kaygı ve tereddüt hali gibi durumları da ortadan kaldırmakta ve kişinin mutluluğu noktasında terapi işlevi görmektedir. Yine duanın insan psikolojisine ciddi bir pozitif telkin olduğunu da görebilmekteyiz. Her durumda dua ile meydana getirilen güç ve sevincin artması olarak hissedilen sübjektif tecrübeler sinir siteminin dengesinin yeni bir düzenlenişi veya kuvvetlenmesi olarak değerlendirilebilir. Dua derin varlığın, benliğin gizli 105 kalmış bölümlerinin ortaya çıkmasına, normal şuura yabancı kalan bir takım keyfiyetlerin kavranmasına imkân verir. Tecrübeler gösterir ki, alçak sesli ciddi anlatımlar her şeyden önce ruhiyatın alt bölümlerine, içgüdüsel ve şuur dışı kalan ve geçmiş yaşantıları, hatıraları bünyesinde barındıran bölümlere nüfuz eder. İşte bu tarzda dile getirilmiş bir duanın özellikle hastalık, bedeni dengesizlik veya zihni bunalım, duyusal ya da duygusal şaşkınlık durumlarında etkileyici olduğu görülmektedir. Böylesi bir dua şuurun karanlık bölgelerine nüfus ederek, kişide bir sükûnet meydana getirir. Kişide iradi bir canlanmaya yol açarak dua her şeyden önce sıkıntıyı ortadan kaldırır. Devamlı dua eden kişilerde vazife ve sorumluluk duygusu artar, kıskançlık ve kötülük eğilimleri azalır. İyilik ve hayırseverlik duyguları hâkim olmaya başlar. Fikri ve zihni gelişimleri eşit olanlar arasında yapılan araştırmalarda, karakter ve ahlaki değerin, ara sıra dua edenlerde bile hiç etmeyenlere göre daha yüksek olduğu görülmüştür. Böylece dua kişide zihni, manevi ve ahlaki güçlerin daha iyi kullanılmasına endişe, sıkıntı ve korkunun yatışmasına ve kişiliğin üst derecede bütünleşmesine imkân sağlayan bir etki gücüne sahip görünmektedir (Hökelekli, 2010 230-231). Kısaca dua, Allah ile konuşma, bu iletişim duygusuyla gelen emniyet, güven, umut hissiyle insana huzur verirken, bireyin ahlaki gelişimi noktasında da insana tevazûyu öğretirken bencillik ve kibirden de uzaklaştırmakta ve yine bilince gönderilen pozitif telkin gücüyle de insanın hayatında olumlu etkiler uyandırmaktadır. Dua insan psikolojisinde insanın özellikle güven duygusunu tatmini ki bu duygu en temel duygulardan biridir ve daha birçok yönden kişiyi besleyen bir eylemdir. Dua insanın taleplerini Allah'a iletmesi sebebiyle huzur bulmasına vesile olan bir davranıştır. Bu anlamda Yusuf Has Hacib de eserinde duayı hem bu dünya hem ahiret için bir huzur kaynağı olarak gördüğünü izah etmekte ve insanın kurtuluşu için bir dayanak kabul ettiğini belirtmektedir. Son olarak Yusuf Has Hacib mutluluk ahlak ilişkisindeki temellendirmede ele aldığı bir diğer konu da din ile de ilişkisi bulunan ve insanın hayatı anlamlandırmasında ya da yaşamını yönlendirmesinde önemli bir faktör olan ölüm bilincidir. Ölüm, hayatı anlamlı kılan en temel faktörlerden biridir. Ölüm bir bakıma insana mükellefiyet bilinci yüklemektedir. Tabii burada insanın ölüm sonrasında 106 yaşayacağı hayat boyutunu nasıl temellendirdiği de çok önemlidir ki hatta aslen ölümü anlamlı kılan da bu zihniyetin şeklidir. Burada yazarın anlatmaya çalıştığı ölüm bilinci de tam olarak insanın faniliğiyle beraber mükellef bir varlık olması ve bunun farkındalığı ile dünyayı yaşamasıdır. Yazara göre ölüm bilincinde olan insan ölçülü davranır hayatın geçiciliğini bilir ve hayatı yüksek değerler üzerine kurarsa bu onun mutluluğuna katkı sağlar. Bu anlamda yazar şu ifadelere yer vermektedir Ölüyü gören hiç kimse diri kalmaz ölüme hazırlan, haşin olma. Ey ölümü bilip de gafil davranma hayat geçer, ondan nasibini al. Gafletle yürüyen ey arzuların esiri, ölüm sana baskın yapmasın o mutlaka bir gün seni almaya gelecek. Geçmiş günlerine bu gün dikkatle bak, hepsi bir düş oldu aklını kullan ve iyi düşün. Eğer sen kendin iyilik yaptınsa, bundan kendine ebedi bir karşılık kazandın. Eğer ömrünü boşuna geçirdinse, gece gündüz durup dinlenmeden pişmanlıkla inle (Has. Hacib, 2005 869). Hayatı aziz bil ve ancak gerekli işlerde kullan insanlara ihsanlarda bulun, kendine sevap kazan. Geçici günler içinden ancak gerekli şeyleri al zaman seni de geçirecektir, hazırlığını yap (Has. Hacib, 2005 871). Yusuf Has Hacib'in buradaki ifadeleri Kur'an'ın bazı ayetlerine de telmihte bulunmaktadır. Şöyle ki Her canlı ölümü tadıcıdır en sonunda bize dönüp geleceksiniz (Ankebut, 57). O, ölümü ve hayatı hanginizin daha güzel davranacağını sınamak için yaratmıştır ( Mülk, 2). Dünya yaşamı ölüm meleği ile son bulur. Son bulan dünyadaki yaşamdır, yaşamın kendisi değil. İnsan olmanın en yalın hali, mutlak acizlik, hayatın denetim altında tutulamadığı ölümdür. Ölümün yaşamı anlamlı kılabilmesi ölümden sonraki hayatı kabul etme ve dünyanın insan için geçici bir sınama yeri olduğu idrakini taşıyabilmek ile mümkündür. Ölümü bir yok oluş gibi algılamak ya da bilinmezliği dolayısıyla kulak arkası etmek, bu dünyayı asıl vatan bilmek insanı bilinçsiz, sorumluluk duygusundan yoksun duyarsız hale getirebilir. Oysaki dünya geçicidir. Kur'an bu konuyu birçok kez hatırlatır. Bu hayatın geçiciliği ve bu dünyanın bir aldanış yeri haline gelebileceği ifade edilir. Bu durumda insan geçici olan bu hayatta etkisi sonsuza dek sürecek seçimler yapmak zorunda olan bir varlıktır. Ayette de 107 hanginizin güzel davranacağını sınamak ifadesi bu seçimin zorunluluğuna işaret eder gibidir. Bu hayat bizim değildir bize verilmiştir ama aslen Allah'ındır. Ve O'nun adına yaşandığında hayat olma özelliğini kazanır. Kur'an'da Meryem suresinde denilir ki Sınırsız rahmet sahibi, imana erişip dürüst ve erdemli davranışlar ortaya koyanları sevgiyle kuşatacak, onlar için kalplerde bir sevgi kılacaktır. Sahici ve samimi bir sevginin asgari ilk koşulu iman etmektir. Yani mutlak varlık ile bağ kurmak, hayatı O'nun adına yaşamaktır. Onun bize verdiği sonsuz değeri ve onun kıymetini bilmektir (Ulusoy, 2011 201). Dürüst ve erdemli davranışlar ise ahlakın ta kendisidir. Ahlak varlığa özen göstermektir. Bir varlığın ve o varlık ile kurduğumuz ilişkinin hukukuna tecavüz etmemek, bizim birincil varoluşsal sorumluluğumuzdur. Ahlak bu anlamda varoluşsal bir sorumluluktur. Bu özen kendimizle kurduğumuz ilişkiden başlar ve diğer varlıklara doğru uzanır. Yaşamayı bilmek için ölümü bilmek gerekir. Fâniliği düşünmek hayatı aydınlatır. Ölümün farkında olmak insanı önemsiz meşguliyetlerden uzaklaştırıp, hayata derinlik, lezzet ve tamamen farklı bir bakış açısı kazandırır. Ölümü ve ölüm sonrasını çözümleyemeyen, hayatını özgürlüğe kavuşturamaz. Yaşadıklarına, dolayısıyla hayatlarına razı olanlar ölüme razı olabilirler (Ulusoy, 2011 201). Hayatın zıddı, bitmek, tükenmek, sönmek, hissiz kalmak, bir şeyden kuvvetin gitmesi ve ruhun bedenden kurtuluşu gibi anlamlara gelen ölüm, kiminde his, kiminde ise fikir halinde olmak üzere her canlı varlıkta bulunmaktadır. Bundan dolayı şuurlu bir varlık olan ve gelecek hakkında bir takım planlar yapan insanoğlu, ölüm olayını düşünmekte ve ona karşı tavır almaktadır (Karaman, 2004 158). Ölümü düşünmek, ölümün farkında olmak bizi kendi gerçekliğimize yaklaştırır. Üstümüze başımıza iliştirdiğimiz kudret nişaneleri, sahip olmakla övündüğümüz bütün maddi imkanlar ölümle sıfırlanır. Ölüm bu dünyadaki insanın sahiplik duygusunun sıfırla çarpılması gibidir. Bütün bunlara sonsuza dek sahip olacağımız vehmi ölüm karşısında tuz ile buz olur. Dünyayı kalıcı bir yurt olarak görememek eşyayı silikleştirir. Hayatlarımız üzerindeki tasarruf yetkisinin bize bu hayatı bahşeden Yüce 108 İrade'nin elinde olduğunu fark ederiz ve işte bu, bizi dünyaya dalmaktan nefsimize tapınmaktan koruyan anahtar kavramdır (Sayar, 2013 43). Ölüm bütün öğretilerde bir uyarıcı gibi görülmüştür. Nasihat gibi adlandırılan ölüm, bu kelimenin anlamına uygun şekilde değerlendirilmiştir. Nasihat, olaylar karşısında ne yapacağını bilemeyen kişinin yardıma ihtiyacı olduğu konuda kendine bilgi verilmesi demektir. İnsanın pusulasını şaşırdığında bilgiye ihtiyacı vardır. Bu bilgiler içinde insanı en çaresiz bırakanı ölümdür. Çünkü ölümün varlığının farkında olan tek varlık insandır (Tarhan, 2009 206). İnsanda ölümü algılama ile ilgili genetik bir eğilim de vardır. Şu ana kadar tanımlanmış bir gen olmasa da zaman kavramı ile ilgili olduğunu bildiğimiz bir gen, insanın ölüm gibi bir gerçekle yüzleşeceğinin farkına varmasını sağlar. İnsanın sonsuzluğa inanma eğilimi de ölüme bakışında etkilidir. Sonsuzluk duygusu, ölümü ve varoluşu düşünmenin, soyut düşünceyi geliştiren bir etkisi vardır. Materyalistler ölümü unutmanın insanı mutlu edeceğini, diğer şeklin ise kişiyi mutsuz kılacağını varsaymışlarıdır. Bu yüzden insanlar ölümü düşünmekten uzaklaştırılmaya çalışılmıştır. Diğer taraftan ölümün acı ve kaçınılmaz bir gerçek olduğunu gördüğümüzde bu gerçeği unutmak, ölümden sonrasına kafa yormamaktır. Oysa aklın en büyük göstergesi, geleceği öngörmek ve onu planlayabilmektir. Akıllı bir insan ölümden sonrası ile ilgili felsefi çıkarımlar yapamıyorsa akıl yerinde kullanılmıyor demektir (Tarhan, 2009 207). Yapılan araştırmalarda ölüm karşısında dinin sunduğu mesajın, insanın Allah'a inanmasında ve dine bağlanmasında olumlu bir etkiye sahip olduğunu göstermektedir (Peker, 2001 83). Ölüm gelmeden Tanrıya yönel, kendini topla ölüm yakalayınca pişmanlık fayda etmez. Ölümü unutma tövbeye hazırlan gafil olma, ölüm gelip yakana yapışır. İbadeti gençlik çağında yerine getir yaşlılık gelince insanın gücü kalmaz. Hayatı aziz bil ibadete acele et ölüm henüz yakalamadan uyanık dur, dikkatli ol (Has. Hacib, 2005 951). Hey, ölüm nice konak, köşk ve süslü sarayları darmadağın etti ve ıssız bıraktı. Ölüm nice cesur ve kendine güvenir büyük beyleri toprağa soktu, dikkat et, ey yaşayan insan. Ölüm nice güçlü bileklerin topladıklarını alıp hepsini saçtı ve dağıttı. Buna şaşırmamalı ölüm doğarsa, insan ölür bütün nefes alanlar ölmeye mahkûmdur. Şaşılacak şey şudur ki, ölümlü vücut ölümü unutur ve bunun lafını bile etmez. Ölüm haktır, ondan kurtulmak imkânı yoktur (Has. Hacib, 2005 951). 109 Hayatın akıp ölüme karışmaktan daha büyük bir işlevi yoktur. Ölüm bize bir pencere açar, algılarımızı köklü bir değişime uğratır. Bu dünyadaki varoluşumuza gerçek anlamını vermemize yardım eder. Görüntüler ve imgeler dünyasından bizi çeker çıkarır. Hayatlarımızın bir nihayeti olduğu gerçeği, bize hakikatin kalbini açar. Nasıl öldüğümüz nasıl yaşadığımızı gösterir. Ölümlerimiz, hayatlarımızı aydınlatır. Ölümlerimiz anlamdan yoksun ise hayatlarımız da yoksun demektir. Herkes aradığı ölümü ölür kendisi için hazırladığı ölümü (Sayar, 2013 45). Yusuf Has Hacib'in ifadelerinde dikkat edilmesi gereken diğer bir husus ise insanın ölümü ümit duygusunu kaybetmeden düşünmesidir. Bu ümidin kaybolmaması için ölümü düşünmemeyi tavsiye eden maddeci bakış, insanın ölümü unutamadığı gerçeğini görememektedir (Tarhan, 2009 56). Bu maddeci bakış ölümün inkârı üzerine kuruludur, zira seküler bir zeminden ona verilebilecek bir cevap yoktur. Hayatla ölümün birbirine karıştığı, hayatın ölümü, ölümün hayatı anlamlandırdığı bir matris merhametin ve şefkatin insanlar arasında yeniden hükmeden olması bakımından önemlidir. Ölümle sınanmış ve ondan hayata yeni bir pencere aralamayı başarmış insanlar, yeryüzüne ve insanlara öfke ile davranmazlar. Ölüm bize hayata değer vermeyi öğretir. Son olarak, Yusuf Has Hacib'in mutluluk anlayışı bi taraftan da İslam filozoflarımızın mutluluk anlayışıyla da örtüşmektedir. Zira genel anlamda İslam filozoflarımız gerçek mutluluğun öteki dünyada gerçekleşeceğini izah etmişlerdir. Yazar da eserinde bu konu ile ilgili şu ifadelere yer vermektedir. Bu dünya bir zindandır, zindanda endişeden başka bir şey bulunmaz. Zindan da sen fazla sevinç bekleme sevinme ve avunma yeri ancak cennettir. Geçici rahatı huzur olarak kabul etme, geçecek sevince de sevinç deme. Bu huzur, arzu ve dilekleri bırak, ebediyeti ara ebedi huzuru isteyen bunun zahmetine katlanmalı (Has. Hacib, 2005 875). Bugünkü huzura aldanma, sakın ve iyice düşün, yarınki huzura bakın. Onun sevinci uzun sürer ve huzuru boldur, huzur olunca böyle olmalıdır. Huzur ve iyilik istersen, yürü, iyi ol bol nimet içinde ebedi hayat sür (Has. Hacib, 2005 881). Yazarın yukarıda belirtmiş olduğu bu ifadelerde ahlakî temelini bilgi, din, gelenek, örf, adet, farkındalık üzerine biçimlendirmiştir. Güzel ahlakın insanın 110 kendisini bilmesine yardımcı olarak hem bu dünya hem ahiret bağlamında insana huzur sağladığını ifade etmiş ve mutluluğu ahlakın içinde ahlakı mutluluğun içinde özdeştirmiş görünmektedir. Bu noktadan bakıldığında Yusuf Has Hacib'in genel fikri yapısı insanın bu dünyaya öylesine gelmediği mükellef konumunda olan bireyin din ile beslenen bir ahlakî sistemi ne kadar üzerine giydirebilirse o nispette sükûnete ve huzura kavuşacağı şeklinde özetlenebilir. 3.2. Diline Sahip Olabilmek ve Mutluluk İnsanı diğer canlılardan ayıran en önemli özelliği, düşünebilmesidir. Bu özelliği insana değer katmış insanı diğer canlılar üzerinde hâkim kılmıştır. İnsan için bu kadar önemli olan düşünebilme özelliği, gerçek değerini dışarı vurulduğunda bulur. İfade edilmeyen düşünceler ise ne kadar değerli olursa olsun bir anlam ifade etmez. İnsanların düşüncelerini dışa vurmaları ise genellikle dil sayesine olur. Dolayısıyla dil düşüncelere değer kazandırır ve gelişme imkânı verir. Bu anlamda konuşma da tıpkı düşünme gibi insanın ayrıcalık belgesidir. Konuşma, düşüncenin yolunu açan bir anahtardır. Düşünce ise dil sayesinde dışa vurulur. Bundan daha da önemlisi, düşünebilme özelliği de dile bağlıdır. İnsanoğlu gerçek düşünceyi bildiği kavramlara bağlı olarak üretebilir. Akıllı insan her söyleyeceğini düşünerek söyler. Düşünmeden konuşanlar daha sonra yaptıkları hataları düzeltmek için epeyce düşünmek zorunda kalabilirler (Yaman, 2012 25). Yusuf Has Hacib de kitabında insanın dilini doğru kullanabilmesi meziyetinden bahsetmiştir. Ve yazar diline sahip olabilmenin bir erdem olduğunu ifade ettikten sonra insanın bu ahlakî özelliği elinde bulundurmasının da onu mutluluğa eriştireceğini belirtmiştir. Yazar konuyla ilgili şu ifadelere yer vermektedir 111 Anlayış ve bilgiye tercüman olan dildir insanı aydınlatan açık dilin kıymetini bil. Kişiyi dil kıymetlendirir ve kişi onunla mutluluk bulur kişiyi dil kıymetten düşürür ve dil yüzünden başı gider. Sen kendi esenliğini istiyorsan ağzından yakışıksız söz çıkarma. Bak doğan ölür ondan eser olarak söz kalır sözünü iyi söylersen ölümsüz olursun (Has. Hacib, 117-121). Dinle, akıllı insan sana ne der sözü düşünerek söyle ey yiğit. Sözü söylemenin faydası çoktur sözü söylemezsen, o söz sana kul olur eğer söylersen o seni kendine kul eder. Sözü düşünerek söyle, acele etme, sabırlı ol acele söylenen sözden yarın pişmanlık gelir (Has. Hacib, 2005 679). Boş söz konuşma, insanları çekiştirme dedikoduya uyma, kendin de dedikodu yaparak fitne uyandırma (Has. Hacib, 2005 741). Her insanın kalbinde olumlu olumsuz birçok duygu ve değer yer alır. Sevgi, saygı, yardımseverlik, iyilik, kanaat, kabalık, yalancılık, aşağılama kıskançlık vb. insandaki konuşma isteği de bu duygu ve değerlerden birinin ortaya çıkıp beyne sinyal göndermesiyle başlar (Yaman, 2012 28). Yani ağzımızdan çıkan her sözün sorumlusu bizizdir. Konuşma bizim kişiliğimizi yansıtır. Bu bakımdan dil kendi başına bir organ değildir. İnsanın diline hâkim olabilmesi nefsine hâkim olmasıyla örtüşen bir şeydir. Sağlam kişilikli bireylerden kişiliği gibi sağlam ve olgun ifadeler çıkarken karaktersiz insanlardan ise onu yansıtan sözler çıkar. Bu anlamda diline sahip olma ise yerine zamanına, kişisine uygun olarak yapılan konuşmadır. Neyi, nerede, kime, nasıl söyleyeceğini bilen kimse güzel konuşabilen bir kimsedir. İnsan ilişkilerinde de güzel söz söylemenin önemi büyüktür. Güzel ve tatlı söz kalplere tesir eder işleri kolaylaştırır. Ve aynı zamanda sözler insanın iç dünyasını yansıtır, kendiyle barışık olan mutlu insanlar güzel ve yapıcı konuşurlar. Kin, nefret, hased duygularına sahip insanlar ise çirkin sözler söylerler (Koyuncu,2006 85). Bilindiği üzere ahlakî sıfatlar arasında bulunan güzel söz sahibi olma meziyeti hem bireysel hem toplumsal anlamda insan için büyük öneme haizdir. Yukarıda da ifade edildiği üzere insan içindekini dışarıya vururken dilini ve davranışlarını kullanır. Bu anlamda özünde dengeyi yakalamış insanın diline yansıyan ifadeler de güzel olacaktır. Yazar da burada dilin faziletiyle mutluluğu ilişkilendirmiş insanın diliyle mutlu olabileceğini ifade etmiştir. İnsanın diline sahip olması hem toplumsal anlamda hem dinsel anlamda övülen bir davranış olmuştur. 112 Atasözlerimizde de buna dair birçok rivayet mevcut olduğu gibi dinimiz de de diline sahip olmak, güzel söz sahibi olmak ile ilgili rivayetler mevcuttur. Yazarımız da kendi ahlakî temasını oluştururken dinî ve kültürel öğelerden oldukça faydalanmış görünmektedir. Yazarın dil üzerine söylediği diğer satırlar şöyledir Söz yağız yere mavi gökten indi kişi kendine sözüyle değer verdirdi (Has. Hacib, 2005 125). Kişinin süsü sözdür ve bu söz de çok çeşitlidir haydi, ey dilim, iyi sözlü kişiyi öv. Buna benzer Türkçe bir atasözü vardır işte onu söylüyorum, şöyle der Aklın süsü dil, dilin süsü sözdür, kişinin süsü yüz, yüzün süsü gözdür (Has. Hacib, 2005 133). Bu ağız bir in gibidir sözün oradan çıktığında seher yeli gibi olur dünyaya yayılır ve artık toplanmaz onu bütün halk duyar, artık örtülemez. Ağızdan bazen ateş, bazen de su çıkar bunların biri yapar biri de yıkar. Gereksiz söz yanan ateş gibidir onu ağızdan çıkarmamalısın yoksa kendin yanarsın. Dilin söylediği iyi söz ise akarsu gibidir nereye akarsa orada çiçek açar (Has. Hacib, 2005 505-507). Sonuç olarak, insanın konuşan bir canlı olduğu gerçeğini unutmadan ne zaman konuşmalı ne zaman susmalı dengesini iyi ayarlaması gerekmektedir. Bu noktada hiç konuşmamak da çözüm değildir. Önemli olan neyi, nerde, ne zaman ve nasıl söyleyeceğini doğru hesap edebilmektir. Uygun bir zamanda, uygun bir lisan ile konuşmaktır tercih edilen. Yazarın da ifadesiyle her iki dünya saadetini isteyenler öncelikle duygu, düşünce, beden ve dillerinin safiyetini korumaları gerekir. Huzurun ve mutluluğun sırrı en başta dile sahip olmaktan geçmektedir. Doğruluk ve Mutluluk İlişkisi Yazarın mutluluk ile ilişkilendirmiş olduğu bir diğer ahlaki nitelik ise doğruluktur. Yazar konuyla ilgili olarak kitabında şu ifadelere yer vermektedir Kimin düşündüğü ve söylediği bir olursa, işte doğru insan odur. Onun içi dışı gibi, dışı da içi gibidir doğru ve dürüst kişi böyle olur. Kişi gönlünü çıkarıp avucuna koyarak, başkalarının önünde mahcup olmadan dolaşabilmeli. Mutluluğa yükselmek için insana doğruluk gerekli insanlık 113 doğruluğun adıdır, inan. İnsan nâdir değil, insanlık nâdirdir insan az değil doğruluk azdır (Has. Hacib, 2003 229-231). Zenginlik ve dünya nimetleri istersen, bunlar doğruluk ile elde edilir. Ahiretini de mâmur etmek istersen, elinden gelirse bunun çaresini doğruluk ve imanda ara. Aklı eren ve doğruluk ile dünyayı elde eden insan da iyi söylemiş. Bu dünyada zenginlik istersen, özünle ve sözünle doğru ol. Ahireti kazanmak istersen, özünü, sözünü ve gönlünü daima temiz tut (Has. Hacib, 2005 367). Doğruluk bir sermayedir, tüm iyilikler bu sermayenin kârıdır bu kâr ile insan ölümsüz tadı bulmuştur. İnsan doğru olursa, günü iyi olur günü iyi olursa ölümsüz mutluluğa kavuşur. Samimi insan ne der dinle ey dünyanın temeli, bu söze göre hareket et. Düşüncen ve sözlerin doğru, hareketin güvenilir olsun mutluluk ve bütün bu dünya nimetleri sana gelir. Doğru olursan günün kutlu olur sevinç ve mutluluk içinde selametle ömür sür (Has. Hacib,2005 517). Doğruluk, adalet ve cesaretten oluşur. Adalet içinde ise bir çok fazilet birleşmiştir. Bunlar sadakat, vefa, şefkat, hüsn-ü zan, teslimiyet ve tevekkül, ibadet, mükafattır. Sadakat, sevgiden doğan bir davranıştır. Vefa, kişinin yardımseverlik ve yardımlaşma yoluna bağlılıktan ayrılmamaktır. Vefalı insan, kendisine güvenen ve iyilik eden bir kimseye aynıyla karşılık vermemeyi haksızlık olarak gördüğü için bu hususta adaleti gözetir. Şefkat, kişinin birisinin başına gelen istenmeyen bir halden etkilenmesi ve bunun giderilmesi yönünde gayret göstermesidir. Hüsn-ü zan, başka insanlara, hak etme yoluyla verilen hakların minnet ve pişmanlıktan uzak olmasıdır. Teslimiyet, rıza ve hoşnutluktur. Tevekkül, insanın güç ve yeterliliğine havale edilemeyecek ve insanların görüş ve düşüncesinin kendisinde tasarrufta bulunamayacağı işlerde, artırma ve eksiltme, hızlandırma ve ertelemenin istenilmemesi ve bu şekilde olan şeylere muhalefet etmeye eğilim gösterilmemesidir. İbadet, kişinin Allah'a olan bağlılığı, itaati ve teslimiyetidir. Mükâfat, kişinin kendisine yapılmış iyiliğe benzeriyle ya da daha fazlasıyla, kötülüğe ise daha azı ile karşılık vermektir (Tûsî, 2007 97). İnsan ahlakında bir tek ahlakî sıfatın değişimiyle gelen etkileşim yukarıda tasvir edildiği gibidir. Bazen bireydeki çoğu ahlakî bozuklukların tek bi ana karaktere sahip olabildiği görülür. İnsanın bu bir tek özelliğini düzeltmesi onun kişilik yapısında devrim gibi bir yapı arz edebilir. Bu noktada dikkat edilmesi gereken bireyin davranışlarını biçimlendiren ahlakî yapılanımda kendinin farkında olması ve olumsuz niteliklerini hafife almamasıdır. 114 Doğruluk, ahlakın en temel ilkelerinden biridir. Çünkü ancak özü sözü ve davranışları doğru olan insanda diğer bazı ahlak kuralları huy haline gelebilir. Fertlerinde doğru söylemek hasleti olmayan bir aile arasında uyum ve huzur tesisi, bu meziyeti kaybetmiş bir memleket sakinleri arasında kardeşlik, barış ve huzurun devamı pek mümkün değildir. Bu özellikten yoksun olan bir millet arasında yalancılığın meydana getireceği huzursuzluk, iftira ve düşmanlıkların, ayrılık ve nifakın, o milleti ne acı akıbetlere sürükleyeceğini takdir için biraz düşünmek kâfidir. Böyle bir aile ve millette ne düzenli bir sosyal hayat kurulabilir ne de olgun bir medeniyet ortaya çıkar. Bunun içindir ki bütün dinler doğru söylemeyi emretmiş ve yalan söylemeyi yasaklamıştır (Koyuncu, 2006 59). İnsana doğruluk ve iyi hareket gerekir insan bunlarla dilediği sevinci bulur. Doğru hareketli insan ne der dinle doğru hareket eden insan dünyanın bütün nimetlerine erişir. Doğru insan nerede olursa olsun, onun günü kutlu olur doğru hareket eden insanın gündüzü geceye dönmez. Hıyanet nereye ayak basarsa, faydalı olan her şey oradan çok uzaklara kaçar. Hıyanet eden kişi bir yere el attı mı, deniz bile olsa kurutur (Has. Hacib, 2005 531). Doğruluk insanın söyledikleriyle yapıp ettikleri arasındaki uyumdur. Genel anlamda insanın ya olduğu gibi görünmesi ya da göründüğü gibi olması halidir de denilebilir. İnsanın kendi içinde uyuma ihtiyacı vardır. Bu uyumu insan doğrulukla elde eder. Yazarımıza göre de, insan doğrulukla mutluluğa yükselir. Doğruluğun büyük bir erdem olduğunu ifade ederken, insanlığa yükselmek için de doğruluğun gerekliliğinden bahsetmektedir. Aslında yukarı da da bahsedildiği üzere ahlakın temeli doğruluktur. Doğruluk olmadan insan ne içinde bir bütünlük yakalayabilir ne dışında uyumu yakalayabilir. İnsanın özünde doğru olması sözünde doğru olmasını, sözünde doğru olması fiillerinde doğru olmasını gerektirir. Bu anlamda tutarlı dengeli bir insanın mutluluğu yakalaması aksine göre çok daha mümkün gözükmektedir. Ve yazar şu şekilde devam eder Doğru ol, dürüst hareket et doğruluk insanı mutlu eder. Hareketi doğru olan insan ne der dinle doğru insan her iki dünyada da kazanır. Kişi gününün mutlu geçmesini isterse, bunun çaresini doğrulukta aramalıdır. Sen mutlaka zengin olmak istersen bil