dair bir cevap alır. Janet Barış, bir başka yazısında şunları ifade etti: "Filmin en önemli özelliği kurmaca ile belgeselin karışmış olması. Yönetmenler, herkesi kendi doğal halleri üzerinden betimliyor. Öğretmeni canlandıran Emre Aydın, gerçekten köye gelen bir öğretmen." 2012 yılında Eskiköy, "Babamın Sesi" filmi için "Sabah"'a verdiği demeçte her iki filmi biçim açısından karşılaştırıp "İki Dil Bir Bavul"'un bir belgesel olduğunu belirtti. "İki Dil Bir Bavul", yayımlanan çeşitli listelerde yer almayı başardı. NTVMSNBC'nin "2009'un en iyi filmleri" listesinde on film arasında 4. sırada yer aldı. Listeyi belirleyen sekiz kişinin kişisel listesinde ise film şu sıralarda yer aldı: NTV'den Emrah Kolukısa'nın listesinde 6., NTV'den Yekta Kopan'ın listesinde 2., NTVMSNBC'den Hasan Cömert'in listesinde 5. ve "Yeni Medya"'dan Fazilet Onat'ın listesinde 4. sırada yer aldı. Fakat jürinin diğer üyeleri olan Sevin Okyay, Kutlukhan Kutlu, Ali Abaday ve Selin Gürel'in listelerinde yer alamadı. Ayrıca, NTVMSNBC'nin Türkiye sinemasında son on yılda vizyona giren en önemli kırk filmini belirleyen "En iyi 40 yerli film" listesinde film, 20. sırada yer aldı. "Cine Dergi" tarafından yayımlanan "2009'un en iyi filmleri" listelerinde ise "İki Dil Bir Bavul", Serdar Akbıyık, Banu Bozdemir ve Alper Turgut tarafından 2009'un en iyi filmleri arasında gösterildi. Sinema Yazarları Derneği'nin 27 üyesi tarafından verilen yıldızlarla film, 2.85 ortalama yıldız aldı. Verilen yıldızların en büyüğü dört, en küçüğü ise iki yıldız oldu. Orhan Eskiköy ve Zeynel Doğan'ın yönetmenliğini üstlendiği 2012 yapımı "Babamın Sesi" filmi, "İki Dil Bir Bavul" ile karşılaştırıldı. "Babamın Sesi" filminin senaristi Eskiköy, "İki Dil Bir Bavul" filmiyle başladığıkları politik duruşlarında bir tutarlılık sağlamak istediklerini ve "İki Dil bir Bavul"'daki çocukların büyüdüğünü, şimdi de "Babamın Sesi" filmindeki meselelerle uğraştıklarını söyledi. Olkan Özyurt, ilk filmin ana dil sorunsalını daha görünür kılma çabasındayken "Babamın Sesi" filminde "yine bilinen ama duyulamayan seslere öncelik verildiğini" şu sözlerle belirtti: ""Babamın Sesi"'nde yine bilinen ama duyulamayan seslere öncelik veriyorlar. Bunun için ses daha bir önemli filmde. Ses, önce sakıncalı bir dilin kelimelerine, sonra cümlelerine dönüşüyor, ki, filmin anlatımında da özellikle bu vurgu gözetiliyor. Ama kesik kesik kalıyor cümleler… Özellikle Bâse ile Zeynel arasında beliren kekeme bir iletişim söz konusu. Kekeme derken suskunluklar, başlayan ama sonu getirilemeyen cümleler, Türkçe başlayıp Kütçe konuşmalardan bahsediyoruz. Lakin bu kekeme halin bir karşılığı, elbet kaynağı var bu topraklarda. Konuşturulmayan, susturulan haller, olaylar kekemeleştiriyor insanları..." Haberturk.com'dan Kerem Akça, son dönemde yükselen Kürt sinemasının belki de en çok iz bırakan örneğinin "İki Dil Bir Bavul" olduğunu ve bu filmin sinemasal yetisinden ziyade meselesiyle dikkat çektiğini belirtirken "Babamın Sesi"'nin Anadolu'da bir köşeye itilen Kürt bireyler üzerine içi dolu bir sözlü tarih çalışması sunmayı, kamera kullanımıyla bunun altını doldurmayı ve final sekansıyla iz bırakmayı becerse de sanki kurmaca dolaşımını tamamlayamamanın 'ara boşluk'larından çekiyor gibi olduğunu ifade etti. "Evrensel"den Çağdaş Günerbüyük, Türkçe bilmeyen Kürt çocuklarıyla Kürtçe bilmeyen yeni mezun öğretmenlerinin bir zor yılı, bir bavula sığdığını, "Babamın Sesi" filmiyle sırada kasetlerin olduğunu ve ilkokulda gelecek üstüne düşünmekten, bekleyerek geçmişi hatırlamaya doğru yöneldiğini yazdı. Ayrıca yazısında ""İki Dil Bir Bavul"un çocuklarına sempatiyle yaklaşan kimileri, "Babamın Sesi"nde Alevilerin, Kürtlerin yaşadığı ayrımcılıkları en derinden hisseden bir tek ailenin yaşadıklarını görmeye tahammül edemiyor olabilir." düşüncesini de dile getirdi. "İki Dil Bir Bavul", 20 Kasım 2008 ile 25 Ekim 2010 tarihleri arasında toplam otuz iki festivale katıldı. Bu festivallerin bazılarında ödül kazandı. 23 Şubat ile 1 Mart 2009 tarihleri arasında Zagreb'de düzenlenen uluslararası belgesel film festivali olan 5. ZagrebDox'ta En İyi Genç Yönetmen ödülünü aldı. 8 ila 14 Haziran 2009 tarihleri arasında yapılan 16. Altın Koza Film Festivali'nde Büyük Jüri Yılmaz Güney Ödülü ile Ulusal Uzun Metraj Film Yarışması'nda bu yıl verilen SİYAD En İyi Film Ödülü dallarında "İki Dil Bir Bavul" iki ödül kazandı. 12-20 Ağustos 2009 tarihleri arasında düzenlenen 15. Uluslararası Saraybosna Film Festivali'nde EDN Talent dalında birinci oldu. Film, Uluslararası Romanya Film Festivali'nde En İyi Belgesel Film Ödülü'nü elde etti. 8 ile 17 Ekim 2009 tarihleri arasında düzenlenen Abu Dabi 9. Orta Doğu Film Festivali'nde "İki Dil Bir Bavul", En İyi Orta Doğu Belgesel Film dalında ödülü kazandı. 10-17 Ekim 2009 tarihleri arasında Antalya'da düzenlenen 46. Altın Portakal Film Festivali'nde En İyi İlk Film dalında ödül aldı. 15. Londra Türk Filmleri Festivali'nde Seyirci Ödülü'nü ve 15. Gezici Film Festivali'nde Gümüş Boğa Ödülü'nü kazandı. Film ayrıca SİYAD tarafından 42. Sinema Yazarları Derneği Ödülleri'nde en iyi film ve en iyi kurgu olmak üzere iki dalda aday gösterildi fakat her iki dalda da ödülü "Hayat Var" filmi kazandı. Mart 2010'da, 21. Ankara Uluslararası Film Festivali'nin ulusal uzun, kısa ve belgesel film yarışmalarında, Mahmut Tali Öngören Özel Ödülü'nü kazandı. Film ayrıca 3. Yeşilçam Ödülleri'nde "En İyi Film" ile "Turkcell ilk film ödülü" dallarında aday gösterildi fakat her iki dalda da ödül alamadı. Aralık 2010'da New York'ta gerçekleştirilen 12. New York Türk Film Festivali'nde gösterildi. Bayındırlık ve İskan Bakanlığı tarafından düzenlendiği söylenen 1. İlk Yönetmen Uluslararası Film Festivali'nde film, En İyi Müzik dalında ödül kazandı fakat filmde müziğin olmamasından dolayı Özgür Doğan, bunu, "Filmimizde hiç müzik yok. Bakanlığı aradım, kimseye ulaşamadım. Çok şaşırdık. İmkansızı başardık ve hiç müzik kullanmadan en iyi müzik ödülü aldık!" diyerek yorumladı. Daha sonra yapılan açıklamada, "jüri üyelerimizce herhangi bir filme layık görülmeyen "En iyi Müzik Ödülü" kategorisinin "boş" bırakılması gerekirken sehven "İki Dil Bir Bavul" adlı filmin ödüle layık görüldüğü şeklinde yazıldığı anlaşılmıştır" dendi ve oluşan bu hata üzerine sekretaryamız "İki Dil Bir Bavul" filminin yönetmeni Özgür Doğan'la iletişime geçildi ve yapılan yanlışlıktan dolayı özür dilenerek yanlışlık sonucu isimlerine yazılan plaketin iadesi istendi. Ayrıca yapılan açıklamada, organizasyonun Bayındırlık ve İskan Bakanlığı ile ilgisi olmadığını açıklandı. Filmin DVD'si Mart 2010 tarihinde Kanal D Home Video tarafından Türkiye'de piyasaya sürüldü. Sette, çeşitli ekstra eklentiler de yer almaktadır. Ayrıca filmin 2 DVD'li edisyonu da bulunmaktadır. Yalta KonferansÄ± Yalta Konferansı ya da Kırım Konferansı (İngilizce: Yalta Conference, Rusça: Ялтинская конференция / "Yaltinskaya konferentsiya"), II. Dünya Savaşı sırasında 4 Şubat 1945 - 11 Şubat 1945 tarihleri arasında SSCB'nin önde gelen tatil yeri Yalta'nın 3 kilometre güneyinde bulunan Livadia Sarayı'nda düzenlenen ve Churchill (Birleşik Krallık Başbakanı), Roosevelt (Amerika Birleşik Devletleri Devlet Başkanı) ve Stalin (Sovyetler Birliği Komünist Partisi Genel Sekreteri ve SSCB Halk Komiserleri Kurulu Başkanı) olmak üzere "Üç Büyük" (Big Three)'ün katıldığı konferans. Konferansın başlıca konuları, Polonya topraklarının değişimi, Almanya'nın bölünmesi ve SSCB'nin Japon İmparatorluğu'na savaş ilan etmesi idi. Birleşmiş Milletler’deki veto yetkisi de bu konferansta kararlaştırıldı. Bunun haricinde gizli oturumlarla özellikle İsrail yanlısı toprak paylaşımlarının yapıldığı yeni bir dünya düzeninin temellerinin atıldığı ifade edilmektedir. Soğuk Savaş (1945-1991) sırasında ABD ve SSCB, hegomonya alanlarındaki (arka bahçeleri olarak da anlaşılabilir.) ülkelerin kamp değiştirmesini önleyen bir mutabakata varmışlardır. Bu mutabakat zeminini II. Dünya Savaşı sonrasının küresel güçler ve jeostratejik akslar dengesini belirleyen anlaşmalardan birisi de Yalta'dır. (Diğeri Postdam Konferansı'dır) Potsdam KonferansÄ± Potsdam Konferansı (İngilizce: Potsdam Conference, Rusça: Потсдамская конференция / "Potsdamskaya konferentsiya"), II. Dünya Savaşı sırasında Nazi Almanyası'nın teslimiyetinden sonra 17 Temmuz 1945 - 2 Ağustos 1945 tarihleri arasında Almanya'nın başkenti Berlin'in 26 kilometre güneybatısında bulunan Cecilienhof Sarayı'nda düzenlenen ve Churchill (Birleşik Krallık Başbakanı, Temmuz 1945'te İşçi Partisi'nin genel seçimi kazanmasından sonra Attlee), Truman (ABD Başkanı) ve Stalin (Sovyetler Birliği Komünist Partisi Genel Sekreteri ve SSCB Halk Komiserleri Kurulu Başkanı) olmak üzere "Big Three" (Üç Büyük)'nin katıldığı konferans. Konferansın başlıca konuları, Nazi Almanyası'nın işgal ettiği topraklarının geri alınması, Avusturya'nın Almanya'dan ayrılması, Almanya'nın "demokratikleştirilmesi", Almanya, Avusturya'nın yanı sıra Berlin, Viyana'nın bölünmesi, savaş suçlularının yargılanması, Oder-Neiße Hattı'nın Almanya ile Polonya'nın geçici sınırı olarak kabul edilmesi, Almanya dışında ikamet eden Almanların Almanya'ya geri gönderilmesi, hâlâ savaşa devam etmekte olan Japon İmparatorluğu'na karşı Potsdam Demeci'nin açıklanması idi. Bakugan Bakugan Savaşçıları, kısaca Bakugan (Özgün adı: Bakugan Battle Brawlers, Japonca: 爆丸バトルブローラーズ - Bakugan Batoru Burōrāzu), Japon aksiyon, macera içerikli Anime televizyon dizisidir. Anime serisi, Sega Toys ve Spin Master ile anlaşılarak Bakugan adında stratejik bir oyun piyasaya sürülmüş, metal kartlar ve manyetik estetik yüklü minyatür figürler (toplar) kullanılmıştır. Bir gün gökten kartlar yağmaya başlar. Başlangıçta tüm çocuklar bunu çok eğlenceli bulurlar. Ancak bir süre sonra o Bakugan'ların insanlarla konuşabildiklerini öğrenirler. Sonra da bu kartların nereden geldiğini öğrenmeleriyle maceraları başlar. Yapımcısı TMS Entertainment ve Japan Vistec, yönetmeni Mitsuo Hashimoto'dur. Japonya'da TV Tokyo'da 2007'de gösterildi. Nelvana Limited ise İngilizce sürümü olarak son bölümü üretti ve dizi tamamlanınca ilk gösterimini aynı yıl içinde Teletoon kanalında yayınladı. İngilizce sürümü bir süre sonra Japonca versiyonundan ayrıldı. 51 Japonca bölüm ile 1 İngilizce bölüm birleştirerek 52 bölümlük bir dizi oluşturuldu. Dizinin ilk sezonu ABD'de Cartoon Network'te Şubat 2008'deki yayında başlatılmıştır. Bakugan oynamayı çok seven 12 yaşında bir çocuktur. Bakugan kurallarının çoğunu o koymuştur. Herkesle iyi geçinmeye çalışır. Ancak Runo'yla yine de inatlaşır. Pyrus(ateş) Elementini kullanır ve oldukça yetenekli bir savaşçıdır. Masqurade ile yaptığı son savaş onu dünya sıralamasında bire sokmuştur. Runo'ya aşıktır ama hep tartışırlar. Runo ile küçük bir çocukken tanışmışlardır ve birbirlerine aşık olmuşlardır. Runo ile 5. bölümde (Runo Rules) çarpışarak aynı şehirde yaşadıklarını fark etmişlerdir. Ancak o zamana kadar internetten konuşmuşlardır. Dan Runo'yla küçükken tanıştığını bilmektedir ancak Runo onun Dan olduğunu bilmemektedir. 6. Bölüm (A Combination Battle)'De 1-2 Saniyeliğine el ele tutuştukları görülmüştür. Bakuganı Pyrus Dragonoid ile birlikte en büyük Pyrus savaşçısı olarak bilinmektedir. 22. Bölümde Drago, Tigerra ve Preyas'ın güçlerini ona vermesi sonucu sınırı aşan güç seviyesi Drago'yu evrimleştirir ve Delta Dragonoid'e dönüşür. Dan'ın Drago ile kader boyutundan (Doom Dimension) dünyaya yaptıkları yolculuktan sonra sınavı takım arkadaşlarını yenmektir. Çünkü testi tam geçememiştir. İlk Marucho, sonra Julie, ardından Shun en son Runo'yla savaşacak olmasına rağmen Tigrerra'nın yoğun ısrarı nedeniyle ilk önce Runo sonra Shun'la savaşarak hepsini yenerek 2. testi geçmiştir. Bu bölümde Shun ile yapılan maçın sonucu Drago, Ultimate Dragonoid olur ve dünyayı kurtarırlar. En güçlü Pyrus savaşçısıdır ve ilk 6 Bakugan savaşçısının başıdır. Bakuganı çok seven 12 yaşında, güzel bir kızdır. Oldukça yetenekli bir savaşçıdır. Dan'e aşıktır ancak Dan, ne zaman hamle yapacak olsa işleri karıştırır ve eninde sonunda Runo'nun ona sinirlenmesine sebep olur. Bazen birbirlerine bağırırken "Senin için!" gibi cümleler söylerler ve utanıp geri adım atarlar. İlk olarak Dan ile küçükken parkta tanışıp beyzbol oynamışlardır. O zaman Dan olduğunu anlamamıştır ama 32. bölümde fark etmiştir. Ayrıca Japonya'da 32. bölümde, İngilizcesinin aksine (Sonsuza dek arkadaş olalım) "Dan'i seviyorum."demiştir. Ve zaman zaman kavga etseler de yine de iyi anlaşmışlardır. Sezon sonunda Dan ile çıkıyorlardır. New Vestroia döneminde sevgililerdir ancak nedense ikisi yine kavga etmeye devam eder ve sevgili olduklarını kabul etmezler. Bakuganı Haos Tigrerra Işık Elementlidir. Runo Dan'ı sevdiğini kendine itiraf ettikten sonra 32. bölümde Blade Tigrerra'ya dönüşmüştür. En güçlü Haos savaşçısıdır. İlk 6 Bakugan savaşçısından biridir. 11 yaşındadır, takımdaki en küçükleridir. Ancak yaşının aksine en iyi planları ve stratejileri oluşturur. Ailesi çok zengindir. 7. Bölümde Dan'ın şehrine taşınır. Herkes evin büyüklüğünden dolayı bir mağaza ya da dans stüdyosu olduğunu sanır. Marucho oranın kendisinin yeni evi olduğunu söyleyince herkes çok şaşırır. Bakuganı Aquos Preyas'tır. Onu yeni evinde,annesinin takılarını alıp kaçarken arkadaşlarıyla bulmuştur ama çok geçmeden en iyi arkadaşı olmuştur. 17. bölümde yapılan bir maçta (Klaus vs Marucho) Preyas'ın atılan bir kart sonucu (Masquarde'nin ve onun yandaşlarının her bakugan savaşına girmeden önce attıkları karttır. Bu kart, eğer rakip yenilirse rakip bakugan'ı "Doom Dimension"a gönderir. Orada hiçbir şey yoktur ve bakuganlar yavaşça taşlaşırlar.) Doom Dimension'a gittiğini düşünmüşlerdir. Marucho çok üzülmüştür ancak bir süre sonra Dan ona artık bu havaları bırakmasını ve kendine gelmesini söyler. Bu, Dan ve Runo'nun kavga etmesine neden olur. 21. bölümde Runo ve Tigrerra sayesinde onu geri alır. Preyas 30. bölümde Marucho eskiden olduğu kişiyi kabul edince Angelo/Diablo'ya evrimleşmiştir ancak bu tam olarak bir evrim değildir çünkü Preyas evrimleştiği zaman çoğalıyordur. Bu da çoğu zaman Marucho'yu avantajlı hale getirir. Zaten Preyas "Attribute Change" yapabiliyordur. Bu, su olan elementini istediği zaman değiştirebilmesini sağlıyordur. En güçlü Aquoss savaşçısıdır. İlk 6 Bakugan savaşçısından biridir. 13 yaşında bir çocuktur. Ninjalık eğitimi alır. Bakugan'nın kurallarını Dan'le birlikte yazmışlardır. Başta 1. sıradadır ancak Masquarde'nin gelmesiyle düşmüştür çünkü bunu umursamıyordur. Hep yalnız olmak ister, asla gülmez ve kendinden başka kimseye güvenmez. Bu tavrı annesi öldüğü ve kendini yalnız hissettiği içindir. Daha sonra 31. Bölümde arkadaşlarına ihtiyacı olduğunu anladığında bu tavrı değişir. Anlayışlı, güler yüzlü ve nazik biri olur. 31. bölümde yaptığı maçta Skyress, Shun'un inadı bırakıp arkadaşlarına ihtiyacı olduğunu anlaması için kendini feda eder. Shun Bunu anladığında Skyress evrim geçirir ve Storm Skyress'e dönüşür. Shun arkadaşlarının önemini anlayarak onlara döner ve birlikte bir takım olmaya devam ederler.En güçlü Ventus savaşçısıdır ve ilk 6 savaşçıdan biridir. Sürekli neşeli olan 12 yaşında bir kızdır. Arkadaşı Billy'den hoşlanmaktadır. Billy Masqurade tarafından kullanılmaya başladığında onu kendisine pes etmeden savaşarak Julie getirmiştir. Dan'ı sadece iyi bir savaşçı olduğu için sevmektedir. Runo'nun ondan hoşlandığını biliyordur. Ve bunu ayrıca çok şirin buluyordur. Bakuganı Subterra Gorem'i çok sevmektedir. 28. bölümde kendi olabileceğini anlamıştır ve Gorem evrim geçirerek Hammer Goremm olmuştur. 47. bölümde Billy ile birlikte savaşıyorlardır. Billy, Julie'yi korur. Maçı alırlar ve Julie artık Billy'le çıkıyordur. En güçlü Subterra savaşçısıdır. Ve ilk 6 bakugan savaşçılarından Subterra olanıdır. 13 yaşında güzel bir kızdır. Rus'tur. Shun'u sevmektedir. Masquerade kimliği açığa çıktığında herkes Alice'i affedip yanlarında olmasını istedi, tam Alice onlarla kalacakken Shun ona "Ama şurası bir gerçek ki bir şeyi kanıtladın. Masquerade bizi nerede bulabileceğini biliyordu çünkü sen oydun." dedi. Alice bu söz üzerine ağlamaya başladı ayrıca bu söz onun savaşçılardan kaçmasına neden oldu. Alice Shun'dan bu sözü duyması üzerine ona olan sevgisi biraz azalmaya başladı. Bu sırada Alice Klaus'un evine gitti ona Masquerade olduğunu söyledi. Bunun üzerine Klaus onu bir maça davet etti. Aslında onu cezalandırmak ister bununla birlikte ona bir ders verir. Alice onunla maç yapmak istememesine rağmen Klaus onu zorlar maçın sonucunda Klaus galip gelir. Alice aldığı ders üzerine bakugan oynamaya ve savaşçılara yardım etmeye karar verir (ondan önce diğerlerine strateji planlayarak yardım etmiştir). 43. bölümde Masquerade olarak Dan'e yardım eder. 44. bölümde Masquerade kimliğine veda eder ve savaşçılara geri döner. Shun Alice'in geri dönmesine çok sevinir. 44. bölümde Alice ve Shun yan yana dururlar ama Alice hâlâ ona karşı biraz soğuktur. Genellikle Joe'nun ve Klaus'un yanında durmayı tercih eder. Bu durum 50. bölüme kadar sürer. Çünkü 50. bölümde Shun Alice ve Joe'ya yardım etmeye gelir ama Naga tarafından vurulur. Alice Shun için çok endişelenir ve ona olan sevgisi yine eskisi gibi olur. Bakugan'ı Alpha Hydranoid'tir. İlk altı savaşçıdan biri olarak bilinir ve elementi Darkus'tur. Masquarde olarak aylarca 1. olarak kalmıştır ki bu onun ne kadar iyi olduğunu göstermektedir (Dan onu yenene dek). Masquarde olmasının nedeni Naga sessizlik çekirdeğini ele geçirmeye çalışınca oluşan negatif enerjidir. Bu enerjiden hem Alice, hem de büyükbabası etkilenmiştir. Ayrıca Alice en güçlü Darkus savaşçısıdır. 7 Savaşçı Bakugan 15 yaşındadır. Drago ve diğer Bakugan'lardan ayrılalı 3 sene olmuştur. Bu arada Vestroia Vestal'ler tarafından istila edilince savaşçılığa geri dönmüştür. Vestroia'nın en güçlü oyuncusudur. Dünyada Runo ile çıkıyorlardır ve eskisinden daha yakınlardır. Bir süreliğine Dünyaya geri dönmek zorunda kalmıştır ancak tekrar Vestroia'ya dönüp bakuganları kurtarmıştır. Drago Vestroia'nın 6 askeri sayesinde çekirdekten ayrılabilmiştir o orada durmazsa Vestroia'nın dengesi bozulur ama yaptığı maçlar sayesinde güçlenmiş ve çekirdekten ayrılmıştır. Pyrus Neo Dragonoid Apollonir'ın özellik enerjisi sayesinde Cross Dragonoid olmuştur. B.T. Sisteminin enerjisini emdiğinde Helix Dragonoid'e evrimleşmiştir. 16 yaşında oldukça güçlü bir ninjadır. Vestal Vestroia ile birleştiğinde bir boyut kapısı açılmıştır ve Vestroia'ya gitmiştir. Dan'a tek bir maçta 6. bölümde yardım etmiştir ve maçı almıştır. Ace ile başlarda anlaşamamışlardı ama bir maçta iş birliği yapmaları gerekti bunun üzerine sorunlarını çözdüler. Bakuganı Ventus Ingram'dır. Oberus'ın özellik enerjisi sayesinde Master Ingram oldu. 14 yaşındadır. Dan ve Drago ile Vestroia'ya gelmiştir. 4. bölümde Aquos Elfin ile tanışmıştır ve birlikte savaşmışlardır. Preyas'ı kurtarmak için savaşıyordur ve başarılı olmuştur. İlk maçını 4. bölümde Mylene'e karşı yapmıştır kazanmak üzeredir ama Mylene tuzak bakuganı çıkarmıştır, onunla Shun ilgilenmiştir. Bakuganı Elfin'dir. Frosch'un özellik enerjisini kazandığında Aquos Mix Elfin Olmuştur. 16 yaşında bir Vestal'dır. Dan'ı ilk gördüğünde onu zayıf ve yeteneksiz biri sanmıştır maçın sonunda hiç bu kadar güçlü bir oyuncu görmemiştim der ve kim olduğunu anlar Bakuganlar hakkındaki gerçeği öğrendiğinde direnişi kurmuş ve mücadele etmeye başlamıştır. Dan'den hoşlanıyor gibi görünse de aslında Ace'e aşıktır. Keity Clay'ın kız kardeşidir. Bakuganı Subterra Wilda özellik enerjisini aldığında Magma Wilda olmuştur. 16 yaşında bir Vestal'dır. Mira'ya aşıktır. Mira onu takıma uygun olup olmadığını öğrenmek için maça davet etmiştir. Maçı Mira kazanmıştır ve ona Darkus Percival'ı vermiştir onun konuştuğunu görünce bakuganlar hakkındaki gerçeği öğrenmiş ve bakuganları kurtarma sözü vermiştir ve sözünü tutmuştur.Mira'ya aşıktır. Bakuganı Darkus Percival özellik enerjisini aldığında Darkus Midnight Percival Olmuştur. 15 yaşında bir Vestal'dır. Dan, Marucho ve Shun'a usta diye hitap eder. Tigrerra'yı o kaybetmiştir. Başlarda biraz zayıf bir oyuncuydu ama Mira üçüncü bölümde Shadow Prove ile maç yapmış ve kendine güvenini geri kazanmıştır. Bakuganı Haos Nemus'tur özellik enerjisini aldığında Saint Nemus'a evrimleşmiştir. Hicra Hicra (Urduca: ہجڑا , Hintçe: हिजड़ा), Güney Asya kültüründe üçüncü cins olarak kabul edilen kişiye verilen isimdir. Hicra olmak için bir kişinin hadım edilmesi gerekmektedir. Hicralar genelde renkli giysiler giymekte, ağır bir makyaj yapmakta ve çeşitlil takılar takmaktadırlar. Hindistan'daki hicralar, bir fahişe ile aynı düzeyde bir sosyal konuma sahiptir. Genellikle çeşitli törenlerde (doğum, evlilik, festival vs) şarkı söyleyerek ya da dans ederek hayatlarını kazanmaktadırlar. Hicralar en çok Ekber Şah döneminde önem kazanmıştır. Kendi locaları vardır. Rama tarafından bereketlendiklerine inanıldıkları için eskiden Hicralara saygı duyulur ve dua istenirdi, günümüzde hicralar düğünlerde ve eğlencelerde şarkı söyleyerek, komiklik yaparak insanları eğlendirir bir bölümü ise Türkiye'de olduğu gibi fuhuş yaparak geçinmek zorundadır artık Hindistan'da Hicralara eskisi kadar değer verilmekle beraber gelir düzeyleri hala ortalamaya göre çok yüksektir. Localarını kimsesiz çocuklara bakıp büyüterek ve hadım ederek devam ettirirler. Bir kimsesiz erkek çocuğu Hicra locası tarafından kabul edilirse, çocuğun bakımını Hicralar üstlenmiş demektir ve bu çocuklar locanın devamını sağlar. Gönlümün Şirazesi Bozuldu Gönlümün Şirazesi Bozuldu, Hasan Özkılıç'ın Mart 2008'de Can Yayınları'ndan çıkardığı, 2007 Milliyet Haldun Taner Öykü Ödülü alan öykü kitabıdır. Kitaptaki öykülerde sıradan insanların yaşamı yalın ve içten bir dille anlatılır. Doğan Hızlan başkanlığında, Sibel Türker'in yazmanlığında, Doç. Dr. Füsun Akatlı, Prof.Dr. Nüket Esen, Semih Gümüş, Prof. Dr. Şara Sayın, Prof. Dr. Tahsin Yücel ve Demet Taner'den oluşan 2007 Milliyet Haldun Taner Öykü Ödülü seçici kurulu, Hasan Özkılıç'ın kitabını, ""öykücülüğün yeni bir düzeyini göstermesi, dilini gitgide yetkinleştirmesi ve Doğu'nun hikâyesini özenli, abartısız ve kendine özgü ayrıntılarla anlatması abartısız ve kendine özgü ayrıntılarla anlatması"" gerekçesiyle ödüle değer bulduğunu açıklamıştır. Almanya'daki otoyollar Almanya´daki otoyollar, (Almanca: Bundesautobahn) Almanya'daki federal otoyollardır. Otoyolların inşası Nazi dönemine kadar gitmektedir. Buradaki otoyollar 13.092 km uzunluğundadır (2019). Bu da Almanya'yı Avrupa'nın en uzun, Dünya'nın da 3. en uzun (Amerika Birleşik Devletleri ve Çin'den sonra) otoyol ağına sahip ülke yapmaktadır. Hız limiti sınırsızdır fakat 130 km/h hızla gidilmesi önerilir. Otoyollardan sadece kamyon ve Tırlardan ücret alınır. Otoyol yapımı fikri ilk kez, Weimar Cumhuriyeti'nde 1920'lerin ortalarında tasarlandı ancak inşaatın yavaşlığı ve ekonomik sorunlar ve siyasi desteğin eksikliği nedeniyle planlama aşamasının ötesine çok ilerleme olmadı. İlk kamu yolu, Köln ve Bonn arasında 1932 yılında tamamlanmış ve 6 Ağustos 1932 tarihinde Konrad Adenauer (Köln Belediye Başkanı ve Batı Almanya'nın gelecekteki Şansölyesi) tarafından açıldı. Bugün, bu yol Bundesautobahn 555 ismini almıştır. Bu yol henüz Autobahn denilen ve modern otoyollar gibi değildi, ancak bunun yerine kavşaklar, yaya, bisiklet, veya hayvan gücüyle çalışan ulaşım olmadan iki şeritli her yöne sahip bir Kraftfahrstraße ("motorlu araç yolu") olarak adlandırıldı. 1933'te Nazi]]ler iktidara gelince, Adolf Hitler heyecanla, Fritz Todt'u, Alman Yol İnşaat Müfettişliğine atayarak, iddialı bir otoban inşaat projesi başlattı. 1936 yılına gelindiğinde, 130,000 işçi doğrudan inşaat yakınında inşa edilen yapılarda, kırsal alanlarda, işçileri barındırmak için yeni kamplar yapılarak, inşaat malzemeleri, çelik, beton, tabela, bakım ekipmanları tedarik edilerek 270.000 işçi istihdam edilmiştir. Autobahnlar öncelikle askeri büyük altyapı iyileştirmeleri olarak tasarlanmamıştır. Almanya'daki tüm büyük askeri taşımaları yakıt tasarrufu için trenle yapılmıştır. Propaganda bakanlığı, uluslararası kamuoyunun dikkatini çeken büyük bir medya olayı haline autobahnların yapımını tanıttı. Memento Mori (albüm) Memento Mori, Amerikalı rock grubu Flyleaf'in ikinci stüdyo albümüdür. Albümün isminin Latince "ölmen gerektiğini unutma" ya da "öleceğini hatırla" anlamına gelir. Albüm Howard Benson tarafından üretilmiştir ve 10 Kasım 2009 tarihinde yayımlanmıştır. Grup prodüktörü Howard Benson ile albüm yapmak için bir araya gelen Flyleaf, albümü "Albüm Bay7 Studios Los Angeles, Kaliforniya'da kaydetti. Albüm 10 Kasım 2009 tarihinde yayımlanacaktır. Bir parça "Set Apart This Dream" adlı şarkı Hristiyan el kitabı Wild at Heart'den esinlenilmiştir. Flyleaf 25 Ağustos 2009 tarihinde, Memento Mori single'ını açıkladı, ismi "Again" olan şarkı radyolarda dinlenmeye başlandı. Again'e video klip çeken grup, sonra da "Beautiful Bride"a yönetmen Don Tyler'la birlikte klip çekecektir, ancak herhangi bir çıkış tarihi henüz verilmemiştir. Tora! Tora! Tora! Tora! Tora! Tora! II. Dünya Savaşı'nda Pasifik Cephesinde hem Amerikalıların hem de Japonların bakış açısından Pearl Harbor Baskınını anlatan 1970 ABD-Japon ortak yapımı savaş filmidir. Memento mori (anlam ayrımı) Memento Mori aşağıdaki anlamlara gelebilir: Ex Aşkım Ex Aşkım, Kenan Doğulu'nun 20 Temmuz 2001 tarih çıkışlı beşinci stüdyo albümüdür. Ex Aşkım albümünün ilk klibi olan "Kime Ne", ardından "Ex Aşkım" adlı şarkı harika çıkış yakaladı. 2002 yılında "Tutamıyorum Zamanı" ve "Susma" adlı şarkının klibi de yayınlandı. Ronald Greer Ronald Greer, Kanadalı-Amerikalı Metro-Goldwyn-Mayer-Syfy ortaklığında çekimleri yapılan "Stargate Universe" adlı günümüz odaklı maceraların anlatıldığı askerî bilimkurgu drama serisi televizyon dizisinde, çok uluslu araştırma ekibiyle Dünya'ya dönemeyip evrenin uzak bir köşesinde Kadim halkına ait "Destiny" uzay gemisinde seyahat yapmak zorunda kalan karakterlerden biridir. Karakteri Jamil Walker Smith canlandırmaktadır. Greer'in ilk olarak göründüğü dizinin başlangıç bölümü olan "Air", Ekim 2009'da Amerika Birleşik Devletleri ve Kanada'da yayınlandı. Ronald Greer, Amerika Birleşik Devletleri Deniz Kuvvetleri Başçavuşu olarak, Icarus Üssünde Yıldız Geçidi programı için için hizmet vermektedir. Ronald çok çabuk öfkelenmektedir, bu yüzden Rush onun fakir bir geçmişten geldiğini varsayar. Destiny'ye tahliye edilmenin sebebi olan saldıradan önce, Icarus Üssündeki küçük bir hapishanede bilinmeyen bir sebepten dolayı askeri mahkemeyi bekliyordu. Destiny gemisinde, Matthew Scott ile yan yana çalışmaktadır, Basitleştirilmiş Konuşma Denemeleri Basitleştirilmiş Konuşma Denemeleri (özgün İngilizce adı: Words, Words, Words) David Ives tarafından yazılmış kısa bir komedi oyunudur. Oyun, Dr. Rosenbaum'un "Daktilonun tuşlarına gelişigüzel dokunan üç maymun sonsuz zamanda "Hamlet"'i neredeyse kesin olarak yazabilir" (sonsuz maymun kuramının bir uyarlaması) biçimindeki önermesini doğrulamak amacıyla bir kafese konulan üç akıllı maymunu konu almaktadır. Maymun karakterler kendilerinin de içinde bulunduğu bu denemenin amacını öğrenmek üzere birbirleriyle söyleşmektedirler. Oyunun tonu yapımdan yapıma farklılık göstermekle birlikte oyuncunun (ya da yönetmenin) Swift karakterini kavrayışına bağlıdır. Olay örgüsünde önemli bir rol üstlenen Swift, Dr. Rosenbaum ve onun gerçekleştirdiği deneye karşı çıkmakta, Milton ise Swift'i sistemi kullanmaya ikna etmeye çalışmaktadır. (Swift: "Rosenbaum'un öngördüğü yöntemleri insansılara uygulamak için nasıl bu denli gönüllü olabiliyorsun?") Tarafsız bir tutum takınan Kafka ise deneyi aptalca bulmakta, ancak deneyin başarılı olması durumunda mutlu olacağını belirtmektedir. "Basitleştirilmiş Konuşma Denemeleri" ilk kez Ocak 1987'de New York'taki Manhattan Punch Line Theater'da oynanmıştır. Oyun Aralık 1993'te "Ne Demek!" ve "Philip Glass Buys a Loaf of Bread" gibi oyunlardan oluşan "All in the Timing" seçkisinde de yer almıştır. Rodney McKay Meredith Rodney McKay, Kanadalı-Amerikalı SciFi Channel televizyon dizisinde kurgusal bir karakterdir, Yıldız Geçidi SG-1 ve Yıldız Geçidi Atlantis'te yer almıştır. Kanadalı aktör David Hewlett tarafından canlandırıldı, McKay Yıldız Geçidi Atlantis'in beş sezonunda da ana karakter oldu (2004-2009). Daha önceden de dört sezon boyunca Yıldız Geçidi SG-1'de devam eden bir rolü vardı (2002, 2004, 2006–2007). Doktor Rodney McKay, Amerika Birleşik Devletleri Hava Kuvvetleri için bir müteahhittir, ilk kez bir bilim insanı Yıldız Geçidi SG-1'in beşinci sezonunun "48 Hours" adlı bölümünde görülmüş ve Yıldız Geçidi programına katılmıştır. McKay, Yıldız Geçidi SG-1'de ikiden fazla bölümde; Yıldız Geçidi Atlantis'te Pegasus Gökadası'nda yer alan bir ekipte ana karakter olmadan önce görüldü. MvKay, bölümlerinin çoğunda Joe Flanigan tarafından canlandırılan John Sheppard karakteriyle birlikte Yıldız Geçidi Atlantis dizisinde gözüktü. Rodney McKay 1968 yılında doğdu. Jeannie Miller adında bir kız kardeşi vardır ve en az McKay kadar zekidir. McKay gençliği sırasında, bir izcilik birliğine katıldı (Fort McMurray Eager Beavers kulübü). Yıldız Geçidi SG-1'de, ilk görünüşünden önce, McKay Yıldız Geçidi komutanlığı, Yıldız Geçidi şebekesi dışında birinci uzmanların olduğu "51. Bölge" tesisine yerleştirildi. "48 Hours" adlı bölümde Binbaşı Carter'ın isteği üzerine, Yıldız Geçidi'nde tuzağa düşürülen Teal'c'yi kurtarmalarına yardımcı olmak için çağrılır, ancak McKay'in teorileri yanlış kanıtlanmıştır. Rodney, kibirli fakat kendi cazibesine sahip bir kişliğe sahiptir. Atlantis'te ve SG-1'de Carter'in rolüne yakın rol oynar. Araştırmalar yapar teoriler üretir. Ekibin diğer üyeleriyle olan ukalâ davranışları diziye renk getirir. David Hewlett, Yıldız Geçidi SG-1'in "48 Hours" ve "Redemption" bölümlerinde McKay'i canlandırdı. Yeni dizi olan Yıldız Geçidi Atlantis üretim aşamasındayken, mürettebatın oluşturulması gündeme geldiğinde, onlar başlangıçta Afrikalı-Kanadalı bir bilim insanı "Dr. Benjamin Ingram"'ı düşündü. Hewlett, karakteri canlandırmak için Afrikalı-Kanadalı olmamasına rağmen elemelere katıldı. Daha sonra Ingram karakterini değiştirerek McKay'in dizi için bir ana karakter olmasını kararlaştırdılar. Bundesautobahn 1 Bundesautobahn 1 (Türkçe: "Federal Otoyol 1", kısaca "BAB 1 veya A 1"), Almanya'da bir otoyoldur. Heiligenhafen'den Saarbrücken'e kadar devam eden otoyolun uzunluğu 727 km'dir. Erika (şarkı) Erika, "Auf der Heide blüht ein kleines Blümelein" olarak da bilinen Nazi Almanyas‎ı'nda popüler şarkı. 1930'lu y‎llarda müziği Nazi Almanyas‎ı'nı‎n önde gelen mar‏ş besteci olup ayni zamanda Reichsarbeitsdienst önderlerinden olan Herms Niel (d. 1888 - ö. 1954) tarafı‎ndan bestelendi ve ‏şark‎ı sözü de ayn‎ı kiş‏i tarafı‎ndan yaz‎ıldı‎. Şarkıdaki "Erika" kelimesi, Funda çiçeğin Almancası olan "Erika" ile kadın adı "Erika" olmak üzere iki anlamı taşımaktadır. II. Dünya Savaşı‏‎ sı‎ras‎ında askerler tarafı‎ndan okundu. Reino Palmroth'un kaleme aldığı şiir ile "Kaarina" başlıklı Fince versiyonu ve "Eeerika" ba‏l‎klı‎ Estonca versiyonu mevcuttur. Şili'nin Pinochet rejiminde askerî marş bandosu tarafından sıkça kullanıldı. 1984 yılında Fransa'da düzenlenen Avrupa Futbol Şampiyonası'nda Alman taraflarlarca okundu. Tamara Johansen Tamara Johansen, Amerikalı Metro-Goldwyn-Mayer-Syfy ortaklığında çekimleri yapılan "Stargate Universe" adlı günümüz odaklı maceraların anlatıldığı askerî bilimkurgu drama serisi televizyon dizisinde, çok uluslu araştırma ekibiyle Dünya'ya dönemeyip evrenin uzak bir köşesinde Kadim halkına ait Destiny uzay gemisinde seyahat yapmak zorunda kalan karakterlerden biridir. Karakteri Amerikalı aktör Alaina Huffman canlandırmaktadır. Tamara Johansen, "Destiny" ekibindeki tek tıpçıdır. Johansen'in ilk olarak göründüğü dizinin başlangıç bölümü olan "Air", Ekim 2009'da Amerika Birleşik Devletleri ve Kanada'da yayınlandı. Dokuzuncu sembolü çözmek amaçlı Icarus projesinde Nicholas Rush formül üzerinde çalışırken sığınak kim tarafından yapıldığı belli olmayan bir saldıraya maruz kalır. Doktor Simms, saldırı sonucunda hayatını kaybeder. Rush Dünya'yı çevirmek yerine dokuz sembollü yeri çevirir. Sonuç olarak, Icarus personeli ile birlikte "Destiny (Kader)" adlı Kadim uzay gemisinde Dünya'dan birkaç milyar ışık yılı uzaktadır. Simms'in ölmesi üzerine "Destny" gemisindeki baş sağlıkçı memur olur. "Destiny"'e gelmeden önce görevinden ayrıldığı bilinmektedir. Fakat mecburi olarak gemide olduklarından görevinin başındadır. Stargate Infinity Stargate Infinity (Kısaca SGI ya da Infinity), ABD bilimkurgu çizgi dizisi ve Metro-Goldwyn-Mayer'in (MGM) "Stargate" serisinin bir parçasıdır ama resmî "Stargate" kurgusunun bir parçası olarak kabul edilmemektedir. 1994 yılında yayınlanan "Stargate" filminden sonra Brad Wright ve Jonathan Glassner tarafından yaratılan "Stargate SG-1" televizyon dizisinin temsili niteliğinde Eric Lewald ve Michael Maliani tarafından yazıldı. Çizgi film, izleyici sayısı düşük olduğundan bir sezon sonra sona erdi. Yapımcılığını MGM ve DIC Entertainment (şimdiki adı ile Cookie Jar Entertainment) gerçekleştirdi ve yönetmenliğini ise Will Meugniot yaptı. Seslendiren oyuncular Yıldız Geçidi: Süreklilik Stargate: Continuum, 2008 Haziran ayında DVD sürümü yayınlanan film, 7 milyon dolarlık bütçesiyle 2007 yılında çekilmeye başlandı. "Yıldız Geçidi SG-1"in ikinci devam filmi olarak çekildi. SG-1 ekibi tüm kadrosuyla bu filmde yepyeni maceralara atılmaktadır. "" filminin aksine Richard Dean Anderson bu filmde etkin olmasa da yer almaktadır. SG-1 ekibi ve Jack O'Neill (Richard Dean Anderson), Goa'uld sistem lordlarının sonuncusu olan Ba'al'ın idam törenine katılırlar. Ba'al, zamanda yolculuk ederek Dünya'da 1939 yılına seyahat eder, ve Birleşik Devletler'e Yıldız Geçidi'ni taşıyan gemiyi yok eder, bu da bütün Yıldız Geçidi ekibinin hayatını değiştirir ve Yıldız Geçidi programı tarihten silinir. Bunun üzerine Teal'c ve Vala beklenmedik bir şekilde yok olurlar, ardından insanlar ve nesnelerde yok olmaya başlar. Jack Ba'al tarafından Samantha Carter'dan önce öldürülür, Daniel Jackson ve Cameron Mitchell Yıldız Geçidi'ne ulaşmanın yolunu ararlar. SG-1 ekibini Dünya'da donmak üzereyken Jack O'Neill liderliğindeki bir takım tarafından kurtarılır. Yaşanan bu ilginç olayları Tümgeneral Henry Landry'ye anlatmaktadırlar fakat, o zamanda yolculuk edilebileceğine inanmamaktadır. Aradan bir yıl geçer, ve Dünya'ya saldırmak üzere gelen bir Gou'uld gemisi yörüngeye yaklaşır. Dünya ele geçirilip köle bir toplum haline getirilmeden önce SG-1 ekibi, Yıldız Geçidi'ni bulup sorunları halletmek zorundadırlar. 15. Türkiye Hükûmeti 15. Türkiye Hükûmeti, 7 Ağustos 1946 - 10 Eylül 1947 tarihleri arası görev yaptı. "Recep Peker Hükümeti" olarak bilinir. Ä°dlib İdlib veya İdlip, Suriye'nin kuzeybatısında bulunan ve aynı isimli yönetim bölgesinin merkezi olan şehir. Halep'e 60 km uzaklıktadır.Bulunduğu ilin Türkiye'ye (Hatay iline) de toprak komşuluğu vardır. Bu nedenle Hatay ve Kilis gibi güney illerle benzerlikler gösterir. Oldukça eski bir yerleşim alanı olan şehir yakınlarında pek çok eski şehir kalıntısı vardır. Bunlardan Ebla antik kenti, bir zamanlar bölgede önemli bir merkezdi. Şehrin ekonomisi tarıma dayanır ve Suriye'nin önemli tarım merkezlerinden birisidir. Özellikle de zeytin üretimi yapılmaktadır. İdlib zeytin, pamuk, buğday ve meyve, özellikle kiraz için önemli bir üretim merkezidir. Diğer başlıca ürünlerinde badem, susam, incir, üzüm ve domates içerir. 1995 yılında çeşitli narenciye kırpma ile ekili yaklaşık 300 hektar alan vardı. 2011'de Suriye İç Savaşı'nın başlamasından bu yana, şehir Esad Rejimine karşı silahlı mücadele yürüten muhalif güçlerin eline geçti ve 2017'de Suriye Kurtuluş Hükümeti'nin merkezi oldu. İdlib Valiliği'ni Tahrir el-Şam ile birlikte kontrol etmektedir. Merkez İstatistik Bürosu tarafından yapılan 2004 nüfus sayımında, Idlib 98.791 nüfusa sahipti ve 2010 yılında nüfus 165.000 civarındaydı. Suriye İç Savaşı 2011'de başlamadan önce, bölge sakinleri önemli bir Hristiyan azınlık olmasına rağmen çoğunlukla Sünni Müslümanlardı. İdlib altı ana bölgeye ayrılmıştır: Ashrafiyeh (en kalabalık), Hittin, Hicaz, Şehir Merkezi, Hurriya ve el-Qusur. Suriye'nin büyük bir tarım merkezi olan İdlib bölgesi, aynı zamanda birçok "ölü şehir" içeren ve insan yapımı anlatımlar içeren tarihsel yapıtlar olarak oldukça önemlidir. Idlib, bir zamanlar güçlü bir krallığın başkenti olan Ebla antik kentini içermektedir. Nuhaše ve Luhuti antik krallıkları, bugünkü Valilik Bölgesi'nde Bronz ve Demir çağlarında ortaya çıkmıştır. En İyi Kadın Oyuncu Tony Ödülü (Oyun) En İyi Kadın Oyuncu Tony Ödülü kazanan ve adaylarının listesi. Afife Tiyatro Ödülleri Yapı Kredi Sigorta Özel Ödülü Afife Tiyatro Ödülleri Yapı Kredi Sigorta Özel Ödülü, Afife Tiyatro Ödülleri kapsamında, 8. Afife Tiyatro Ödülleri'nden bu yana verilmekte olan özel ödüldür. Afife Tiyatro Ödülleri'nin sponsoru olan Yapı Kredi Sigorta adına koyulan bu ödül, her sene "tiyatronun herhangi bir dalında tiyatroya yararı olmuş kişiye" verilir. Diğer özel ödüllerde olduğu gibi, bu ödülde de adaylık açıklanmaz. Bunun yerine, seçici kurul o sene ödüle layık görülen kişiyi, tüm özel ödül sahipleri ve diğer kategorilerdeki adaylarla birlikte, ödül töreni öncesinde açıklar. MÖ 17. yüzyıl Reichsarbeitsdienst Reichsarbeitsdienst (veya RAD, Reich İşgücü Hizmeti), Nazi Almanyası'nda bir acente olarak işsizliği azaltmak için kurulan bir kurumdu. II. Dünya Savaşı esnasında Wehrmacht için destek sağlayan yardımcı bir kuruluştu. RAD, Temmuz 1934'te oluşturuldu. Weimar Cumhuriyeti esnasında kurulan birçok emek organizasyonunun bir birleşmesiydi. RAD mensupları çeşitli şehirde askeri ve tarımsal inşa için hizmeti sağlarlardı. RAD, erkeklerden teşkil edilen Reichsarbeitsdienst Männer (RAD/M) ile kadınlardan teşkil edilen Reichsarbeitdienst der weiblichen Jugend (RAD/wJ) olmak üzere ikiye ayrılmaktaydı. 16. Türkiye Hükûmeti 16. Türkiye Hükûmeti, 10 Eylül 1947 - 10 Haziran 1948 tarihleri arası görev yaptı. "Birinci Saka Hükûmeti" olarak bilinir. Kaptan Feza Kaptan Feza, 2009 Türkiye yapımı aksiyon dram türünden sinema filmi. Yönetmenliğini ve senaryo yazarlığını "9" adlı ilk sinema filmi ile Uluslararası İstanbul Film Festivali'nde "En İyi Türk Filmi" ödülü kazanan Ümit Ünal yaptı. Filmde Hakan Karahan, Ahmet Mümtaz Taylan ve Meral Okay gibi Türk sinemasnın tanınan oyuncuları rol almaktadır. Yapımcılığını Hakan Karahan'ın 2007 yılında edebiyat eserlerinin sinema uyarlamalarını gerçekleştirmek için kurduğu ve 2008'de ilk filmleri "Gölgesizler"i çeken Narsist Film yaptı. Candan Erçetin ise filmin müzik direktörlüğü ile yürütücü yapımcılığını gerçekleştirdi ve kostümlerden set düzenlemelerine ve organizasyonuna dair her alanda görev aldı. 10 Ağustos 2009'da başlayan çekim maratonu, İstanbul'un farklı semtlerinde devam etti. Ağustos ayının içerisinde çekimleri tamamlandı. Filmin post prodüksiyon ve görsel efekt işlemleri ise, filmin ortak yapımcısı olan İmaj Stüdyoları'nda yapıldı. Filmin çekimini 20. Ankara Film Festivali'nde ve 41. Siyad Türk Sineması Ödülleri'nde "Sonbahar" filmi ile "En İyi Görüntü Yönetmeni" ödülünü kazanan Feza Çaldıran yaptı. 17. Türkiye Hükûmeti 17. Türkiye Hükûmeti, 10 Haziran 1948 - 16 Ocak 1949 tarihleri arasında görev yaptı. "İkinci Saka Hükûmeti" olarak bilinir. Atlantik Duvarı Atlantik Duvarı II. Dünya Savaşı esnasında 1942'de Nazi Almanyası tarafından 1944'e kadar Batı Avrupa kıyısı boyunca Büyük Britanya'dan Avrupa ana karasına beklenen Müttefik Devletler'in bir istilasına karşı savunmak için inşa edilen; kıyıyla ilgili güçlendirmelerinin geniş bir sistemi olarak Atlantik kıyısı boyunca kurulan savunma hattıdır. 23 Mart 1942'de Adolf Hitler bu duvarın yapılması talimatını verdi. Todt Teşkilâtı tarafından yapılan sıkı bir çalışmaya rağmen, Atlantik duvarı müttefik bombardımanı yüzünden tam olarak bitirilemedi. Atlantik Duvarı projesinin için D ordu grubu komutanı Gerd von Rundstedt ve "Çöl Tilkisi" lakaplı B Ordu Grubu komutanı Erwin Rommel olarak atanmıştır. Rommel mevcut kıyıyla ilgili güçlendirmelerin tamamen yetersiz olduğuna inandı ve hemen duvarı kuvvetlendirmeye başladı. 6 Haziran 1944'te 150,000 müttefik askeri Normandiya kıyılarına çıkarma yapınca Alman savunma hattı olan Atlantik Duvarı çökmüştür. Yıldız Geçidi Evren karakterleri listesi Bu maddede ilk bölümü 2 Ekim 2009 yılında Syfy kanalında yayınlanan Amerika-Kanada askerî bilimkurgu dizisi dizisi Yıldız Geçidi Evren'in karakter listesi bulunmaktadır. Başçavuş Curtis, Bradley Stryker tarafından canlandırılır. Icarus Üssüne atanan bir askerdir, fakat üsse saldırı sırasından Yıldız Geçidi'nden kaçma zorunda kalmıştır. Curtis, çöl gezegeninde Matthew Scott'a yardım etmek için seçilenlerden birisiydi. O, Jeremy Franklin ve Andrea Palmer'le beraber, Nicholas Rush'un onların hayatta kalmasından daha çok, gemiyle ilgilendiğini düşünüyorlardı. Üçü Destiny uzaygemisinin bulduğu diğer adreslerden birini keşfetmeyi kararlaştırırlar, ama sadece Curtis ve Palmer çöl gezegenden diğer gezegene gidebilir; Franklin, Rush'un emriyle Yıldız Geçidi'nden geçemeden Ronald Greer tarafından vurulur. Çünkü Franklin, elinde Yıldız Geçidi'ni açabilen küçük DHD cihazını tutuyordu, eğer geçitten geçseydi, Matthew Scott ve çöl gezegendeki diğerleri ömür boyu orada kalacaklardı. İkinci Teğmen Vanessa James Kanadalı oyuncu Julia Benson tarafından canlandırılır. O Icarus Üssüne yapılan saldırıdan önce atanmıştı. O da herkes gibi Yıldız Geçidi üzerinden tahliye edilmek zorunda kaldı. Teğmen Matthew Scott ile diğer çalışanlardan gizli olarak samimi bir ilişki yaşıyor. Julia Benson daha önceden, Yıldız Geçidi Atlantis'in "Irresistible" bölümünde Willa adında bir karakteri canlandırdı. Onun, dizideki oyuncular kısmında ismi ilk başlarda "Julia Anderson" olarak geçiyordu, fakat geçenlerde evlendiği için kızlık soyismi yerine, eşinin soyismi "Benson"'ı kullandı. Doktor Andrea Palmer, Christina Schild tarafından canlandırılmaktadır. Palmer, Icarus Üssüne dokuzuncu sembolü araştırmak, ve Nicholas Rush'a yardım etmesi için atandı. O da diğerleri gibi saldırıdan kaçmak için Yıldız Geçidi'nden tahliye edildi. O Rush tarafından, Destiny uzaygemisinin yaşam destek sisteminin onarılması için gerekli şeyi bulmak üzere çöl gezegene gitmesi için seçildi. Palmer'ın üstleri gezegenin uzaklarındayken, Curtis, Jeremy Franklin ve Eli Wallace'a Rush'ın tek meselesinin gemiyi tamir etmek olduğunu söyler. Curtis ve Franklin, Eli'nin itirazlarına rağmen onun bu fikrini kabul ederler ve Destiny uzaygemisinin kilitlediği diğer adreslerden birisine gitmeyi kararlaştırırlar. O ve Curtis, yaşanabilir bir gezegen bulmak amacıyla geçitten geçerler. Fakat Franklin, Rush'un emriyle Yıldız Geçidi'nden geçemeden Ronald Greer tarafından bacağından vurulur. Doktor Lisa Park, Kanadalı oyuncu Jennifer Spenceis canlandırılmaktadır. Park, Yıldız Geçidi programına katılan, ve Icarus Üssüne yerleştirilen bir bilim adamıydı. Lisa Park'ta diğer çalışanlar gibi üssünsaldıraya uğraması sonucu Yıldız Geçidi'nden bilinmeyen bir yere tahliye edilmek zorunda kalmıştır. She ended up on the Destiny, an Ancient spaceship located several billion light years from Earth. Gemide onun ilk görevlerinden birisi, çalışmayan yaşam destek sistemini onarmak için Nicholas Rush'a yardım etmekti. O Adam Brody ile birlikte çalıştı. Karmaşıklık Karmaşıklık, karmaşa veya kompleksite, anlaşılması güç parçalardan oluşan bir sistemi tanımlama yöntemine verilen addır. Bu ilişkilerin ortaya çıkarılması ağ kuramı ve ağ biliminin temel uğraş alanlarındandır. Karmaşıklık kavramı bilim dünyasında farklı biçimlerde tanımlanabilmektedir. Karmaşıklık genellikle 'sistem' kavramı temel alınarak tanımlanmaktadır. Bu kavramların büyük bir bölümü karmaşıklığın, bir sistem içinde yer alan öğelerin durumu ve bu öğeler arasındaki ilişki biçimlerini ortaya koyduğunu kabul etmektedir. Tanımlar, genelde "sistem" (birden fazla kendi arasında dışarıdaki elemanlarla olduğundan farklı ilişkisi olan eleman) kavramına bağlıdır. Konuyla ilgili birçok tanım, karmaşıklığın bir sistemde çok sayıda elemanla onların arasında olan çok sayıdaki ilişkileri ifade ettiğini ileri sürer ya da kabul eder. Aynı zamanda neyin karmaşık, neyin basit olduğu göreli olup zamanla değişir. Kimi tanımlar, sistem özellikleri nitelendirildikten sonra verilen bir duruma erişme ihtimali noktasına önem verir. Warren Weaver, parçalarının karmaşıklığı verilmiş olan belli bir sistemin karmaşıklığının sistemin özelliklerini tahmin etmedeki zorluk derecesinin olduğunu varsaymıştır. Weaver'in görüşüne göre karmaşıklık iki şekilde ortaya çıkar: düzenli ve düzensiz karmaşa. Weaver'in makalesi karmaşıklık hakkındaki çağdaş düşünceyi etkiledi. Sistem kavramları, çoklu eleman, çoklu ilişkisel düzenler (İng. relational regimes) ve durum uzaylarını içeren yaklaşımlar, karmaşıklığın ayırt edilebilir ilişkisel düzenlerden (ve onlara bağlı durum uzaylarından) doğduğunu îmâ ettiği şeklinde özetlenebilir. Kimi tanımlar, karmaşık bir görüngüyü, bir modeli veya matematiksel ifâdeyi açıklamak için algoritmik tabanla ilişki kurarar. Karmaşa konusundan bahsederken problemlerinden biri de kavramsal olarak rastgele koleksiyonlerarası ilişkilerde bâkî kalan çok sayıda varyanslardır. Bâzen de bu ilişki dışında bağımsız olan elemanlararası koşulların birlikte eleman bağımsızlığından kaynaklanan varyansları azaltır. Böylece ayırt edilir, monoton veya ilintili ilişkiler veya etkileşimler oluşturur. Ä°ki Film Birden İki Film Birden bir sinemada önce B filminin, ardından asıl tanıtımı yapılan filmin yayınlanmasına verilen addır. İlerleyen dönemlerde bu uygulama normal filmler gösteren sinemalarda ortadan kalktı. Sadece porno/erotik film gösteren sinemalar bu uygulamaya devam etti. Java (yazılım ortamı) Java, Sun Microsystems tarafından üretilen ve yazılım uygulamaları geliştirmeye yardımcı yazılımlar bütünüdür. Java'nın kullanım alanı gömülü aygıtlardan cep telefonlarına, kurumsal sunuculardan süper bilgisayarlara uzanmaktadır. Cep telefonları, Web sunucuları ve kurumsal uygulamalarda sıkça kullanılan Java'nın masaüstü bilgisayarlardaki kullanımı daha az yaygındır. Ne var ki, bu ortamda çalışan Java uygulamacıkları Dünya Çapında Ağ üzerinde gerçekleştirilen işlemlerde kullanım kolaylığı sağlamaktadır. Çalıştırılmadan önce Java bitkoduna dönüştürülecek kaynak kodu çoğunlukla Java programlama dilinde geliştirilmektedir. Bunun yanında, JavaScript, Python, Ruby ve Scala gibi diller için geliştirilmiş derleyiciler de bulunmaktadır. Java sözdizimi C ve C++'ya çok benzemekte, ancak işaretçiler gibi alt düzey yapılara sahip bulunmamaktadır. Java bellek modeli her nesnenin yığın üzerinde oluşturulmasına dayanmaktadır. Bellek temizliği Java Sanal Makinesi tarafından otomatik olarak gerçekleştirilmektedir. Sun Microsystems 13 Kasım 2006 tarihinde Java'nın büyük bir bölümünü GNU Genel Kamu Lisansı kapsamında kullanıma açmıştır. Derlenmiş dosyalar olarak sunulan küçük bölüm ise Sun tarafından lisanslanmıştır (bu bölüm şirkete ait değildir). Yüzdeler Anlaşması Yüzdeler Anlaşması ya da Churchill-Stalin oranlar uzlaşısı, II. Dünya Savaşı sonrasında Güneydoğu Avrupa'nın nüfuz bölgelerine göre nasıl pay edileceğini belirleyen antlaşma. 9 Ekim 1944'te iki lider Moskova Konferansı'nda toplanır ve Winston Churchill, Romanya'nın %90'ı ve Bulgaristan'ın %75'ini Sovyetler'e vermeyi; Yunanistan'ının %90'ınını Birleşik Krallık'a almayı ve Yugoslavya ile Macaristan'ı yarı yarıya paylaşmayı önerir. Önerisi Joseph Stalin'e tercüme edilirken, resimde kopyası bulunan bir kağıda paylaşım oranlarını yazar. Tercümeden sonra Churchill: "Milyonların kaderini belirleyecek bu tür konuları ayak üstü fasletmemiz gelecekte ziyadesiyle menfi karşılanmaz mı, kağıdı yakalım." der ama Stalin "Hayır, sende kalsın." diyerek cevap verir. İki ülkenin dış işleri bakanları 10 ve 11 Ekim'de paylaşım üzerinde karara varır. Buna göre Sovyetlerin Bulgaristan ve Macaristan'daki oranı %80 olarak değiştirilirken diğer ülkelere dokunulmaz. Stalin, Yunanistan için verdiği sözde durarak, iç savaş halindeki Yunan komünistlerine destek çıkmazken Britanya ve Amerika devletlerinin yardımını temin eden Yunan hükûmeti iç savaştan galip ayrılır. Daha sonra Churchill bu gerçeği bir gazeteye verdiği demeçte de ifade edecektir. AskerÃ® bilimkurgu Askerî bilimkurgu, bilimkurgunun bir alt türüdür. Genellikle uluslararası, gezegenlerarası, veya evrenlerarası silahlı güçlerin çatışması üzerine kurulur. Çatışmalar detaylar üzerine kurulur. Öncelikli var olan karakterler genellikle askerlerdir. Hikâyeler askerî teknoloji ile ilgili detaylar, prosedürler, törenler ve askerî tarih içerir. Çatışma veya savaşlarda uzay gemileri sıklıkla kullanılan temalardır. Askerî öyküler tarihsel çatışmalarla paralellik gösterir. Askerî bilimkurgu türüne ilk tarihsel örneği George Chesney'nin hikâyesi "The Battle of Dorking" dayanır. Marcia Gay Harden Marcia Gay Harden (d. 14 Ağustos 1959) Amerikalı oyuncu. Sinema, televizyon ve tiyatro alanındaki çalışmalarda yer almıştır. Harden tiyatro alanında verilen Tony Ödülü ve sinema alanında verilen Akademi Ödülü (Oscar) sahibidir. Özer Kızıltan Özer Kızıltan, (17 Nisan 1963, İstanbul, Türkiye - 5 Mayıs 2020) Türk yönetmen. 17 Nisan 1963 tarihinde İstanbulda doğan Özer Kızıltan, İstanbul Üniversitesi Hukuk Fakültesi'nde bir süre okuduktan sonra, 1989 yılında girdiği Mimar Sinan Üniversitesi Sinema-TV Bölümünden 1999 yılında mezun oldu. 2018'e kadar öğretim görevlisi olarak da çalıştı. Kızıltan, 2006 çıkışlı "Takva" filmi ile tanınır. Lidce Lidyaca, Batı Anadolu'da, başlangıçta günümüzde Gediz Nehri havzasına denk gelen Lidya ülkesinin halkı olan Lidyalılar tarafından kullanılmış ve MÖ 7. yüzyıldan itibaren kayda geçmiş Anadolu dili. MÖ 2. binyıldan itibaren kayda geçmiş selefleri Hitit dili ve Luvi dili gibi Hint Avrupa dillerinin Anadolu alt grubuna dahildir ve bu diğer Anadolu dilleri ve özellikle de Luvi dili ile bazı benzerlikleri bulunmakla birlikte, kendine özgü çeşitli özellikleri nedeniyle Anadolu dil ailesi içinde ayrı bir yeri bulunduğu ileri sürülmektedir. Yazılı Lidya dilinin ilk örnekleri MÖ 7. yüzyıldan kalma elektrum Lidya sikkeleri üzerindeki yazılardır. Bu paralarda Walwel ve Kalil adlı iki kişinin ismi anılmaktadır. MÖ 5. ve 4. yüzyıllardan kalma ve çoğu Sard kazılarında keşfedilmiş mezar kitabeleri olmak üzere 100 kadar yazıt Lidya dilinde halihazırda mevcut literatürü tamamlamaktadır. Mezar taşlarında yazıtlar çoğu kez "eś wãnaś" ("bu mezar") ifadesi ile başlamaktadır. Lidya dilinin çıkış bölgesi Lidya'da MÖ 1. yüzyıl itibarıyla konuşulmaz hale geldiği, ancak kibyra antik kentinde (günümüzde Gölhisar, Burdur) kentin kurucuları olan Lidyalılar kolonisi tarafından kullanılmaya devam ettiği Strabo tarafından belirtilmektedir. Barbra Streisand diskografisi Dünya çapında 140 milyonu bulan albüm satışlarını elinde bulunduran Amerikalı şarkıcı ve oyuncu Barbra Streisand'ın diskografisi. Streisand, tüm zamanların en çok satan sanatçıları arasında 15. sıradadır. Streisand, elinde en çok listelerde bir numara olmuş albüme sahip olan sanatçı unvanını da bulunduruyor. Streisand, 2009 yılının Eylül ayında çıkan "Love Is The Answer" isimli albümüyle de listelerde bir numara olarak yeni bir rekora da imza atmıştır. Streisand'ın liste başı olan albümleri ise şu şekilde: People (1964), The Way We Were (1974), Guilty (1980), The Broadway Album (1985), Back To Broadway (1993), Higher Ground (1997), Love Is The Answer (2009). Ayrıca Streisand'a diskografisinde etki etmeyen ancak Streisand imzası taşıyan "A Star Is Born" isimli soundtrack çalışması da listelere birinci sıradan giriş yapmıştır. Barbra Streisand, Billboard Hot 100 listesinde beş tane bir numara olan şarkı kaydetmiştir. Streisand'ın bu başarıları da yine albümlerinde olduğu gibi rekor sayılmaktadır. Jennifer Keller Doktor Jennifer Keller, Kanadalı-Amerikalı SciFi Channel televizyon dizisinde kurgusal bir karakterdir, Yıldız Geçidi SG-1'in an ürünü olan Yıldız Geçidi Atlantis'te yer almıştır. Kanadalı aktris Jewel Staite tarafından canlandırılmıştır, Staite daha önceden, Yıldız Geçidi Atlantis'in ikinci sezon "Instinct" adlı bölümünde Wraith Ellia'yı da canlandırmıştır. O, Carson Beckett karakterini canlandıran Paul McGillion'ın diziden ayrılmasından sonra yerini doldurmak için üreticiler tarafından "Jennifer Keller" karakteri yaratıldı. Keller'ın, dördüncü sezonda tekrar eden bir rolü vardı, ve sonra düzenli olarak beşinci sezonda da yer aldı. Dr. Keller ilik olarak üçüncü sezonun son bölümü olan "First Strike"da göründü. Keller parlak genç bir bilim insanı ve Atlantis Ekibinin bir üyesidir, Atlantis'te Dr. Carson Beckett'ın ölümünden sonra Atlantis Baş Sağlık Görevlisi olarak görevlendirilir. İlk başlarda o, iddialı olmayan bir karakter olarak gözüküyordu, ama zaman içinde cesur olduğu ispatlanmıştır. Beşinci sezonun sonuna doğru, diğer ekip üyesi Rodney McKay'le bir ilişkiye başlar. Dr. Keller, Chippewa Falls, Wisconsin'de doğmuş ve büyümüştür. Atlantis Seferi'ne katılmadan birkaç yıl önce annesi ölmüştür. Onda vertigo hastalığı vardı. Okul yıllarında, çok başarılıdır, yaşıtlarına göre üç yıl önde ilerlemektedir, 15 yaşında liseden mezun olur ve 18 yaşına gelmeden üniversite diplomasını kazanır. Daha sonra doktor olmak için eğitim görmüştür, Atlantis Ekibinin Baş Sağlık Görevlisi Doktor Carson Beckett'ın ölümünden sonra fazla istekli olmayarak yeni Atlantis Baş Sağlık Görevlisi olur. Ayrıca Keller hiçbir zaman Carson kadar iyi olamayacağını söylüyor, fakat Dr. Weir ona bu konuda iyi olduğunu söylüyor. Onun ilk görevlerinden birisi ise Kopyalar tarafından yaralanan, durumu ağır olan Dr. Weir'in hayatını kurmarmaktı. Jewel Staite, daha önceden, Yıldız Geçidi Atlantis'in ikinci sezon "Instinct" adlı bölümünde Wraith Ellia'yı canlandırmıştır. Yapımcı Martin Gero, Jennifer Keller karakterini "First Strike" adlı bölümde oluşturmuştur. Daha sonra yapımcılar "Instinct" bölümünde Ellia'yı canlandıran Staite'den mennun kaldıkları için, bu rolü de ona vermeyi kararlaştırmışlardır. Paul McGillion, Carson Beckett olarak diziden ayrıldıktan sonra Martin Gero Beckett yerine Keller istemiyordu, fakat yine de o bu rolü aldı. Orphe ve Eurydice Orphe ve Eurydice (İtalyanca: Orfeo ed Euridice Fransızca: "Orphée et Eurydice") Christoph Willibald Gluck tarafından hazırlanmış bir operadır. Operanın konusu antik Yunan Orfe efsanesine dayanmaktadır ve operanın librettosu "Ranieri de' Calzabigi" tarafından yazılmıştır. İlk temsili 5 Ekim 1762'de Viyana'da Burgtheatre'da verilmiştir. Bu operanın janrı "azione teatrale" olarak verilir ve bu tür, koro ve dans da kapsayan ve bir mitolojik konuyu işleyen opera olarak tanımlanmaktadır. "Orphe ve Eurydice" Gluck'un opera janrına yaptığı devrimi kapsayan ilk "reform" operasıdır. Gluck "reform" operaları hazırlamasının hedefi kendinden önce anlaşılması zor çapraşık konuları inceleyen ve çok karmaşık müzik ihtiva eden opera seria tipinden ayrılmak ve hem dram hem de müzik yönlerinden operaya bir "soylu basitlik" getirmektir. "Orphe ve Euridyce"'nin ilk "1762 Viyana versiyonu" bir İtalyanca librettoya dayanmakta ise de operanın genel şekli, özellikle resitatifler içermesi ve genellikle ses virtuozluğuna dayanmaması ile, Fransız opera zevkine göre hazırlanmıştır. Bu operanın 1762'deki ilk Viyana prömiyerinden 12 yıl sonra 1774'te Gluck bu operayı Fransiz "Pierre-Louis Moline" tarafından hazırlanan Fransızca libretto ile Paris'te Académie Royale de Musique'de temsil edilmesi için daha da Fransız opera zevklerine uyacak şekilde revize etmiştir ve buna "1774 Paris versiyonu" adı verilir. Bu eserini ilk "1762 Viyana versiyonu" ile "1774 Paris verizonu" Orphe rolü için kastrato (yani tiz sesli hadım erkek) şarkıcı kullanılmasını öngörmekteydi. Fakat bu tür ses tipi 19. yüzyıl başlarında ortadan kalkmaya başladı. Bu nedenle Orphe rolü ya erkek alto veya tenör sesi ile veya bir kadın sesi ile temsil edilmeye başlandı. 1950'den beri bu eserinin modern verziyonlarının temsilinde ise Orphe kastrato ses tipi için bir erkek "kontr-tenor" sesi kullanılmaya başlandı. 19. yüzyılda kastrato sesinin ortadan kalkması nedeniyle köklü revizyonlarla diğer yeni versiyonlar ortaya çıkartıldı ve bunlardan en popüleri 1859'da Fransiz bestecisi Hector Berlioz'un versiyonu olmuştur. "Berlioz versiyonu" 4 perdeden oluşmakta ve Orphe sesi için kadın alto tipi şarkıcı gerekmektedir. Berlioz bu versiyonunda genel olarak 1762 Viyana versiyonunu baz olarak almış ve buna yalnız Paris versiyonundaki bulunan müzik parçalarını eklemiştir. Ayrıca müzik enstrümanlarının modernleştirilmesini göz önüne alarak operanın orkestrasyonunu da değiştirip revize etmiştir. "1762 Viyana Versiyonu" prömiyeri partisyon notaları şu enstrümanlar için hazırlanmıştır: Ãœflemeli: 2 flut, 2 oboa, 1 tahta klarinet, 2 fagot PirinÃ§: 2 korno, 2 klasik kornetto, 2 trompet, 3 trombon Vurmalı: timpani, YaylÄ±: birinci ve ikinci kemanlar, viola, violonsel, kontrbas Diğer: Arp, Klavsen. Orphe'nin "lir" enstrümanı yerine arp kullanılır. Muzisiyen, şarkıcı ve şair "Orphe", çok genç ölmüş olan eşi "Eurydice"’nin kabri başındadır. Çok derin acılı bir yas tutmaktadır. Hüzün dolu kalbini hissettirmek için sevgili eşinin ruhuna seslenir. Eurydice'yi kendinden ayıran tanrılara lanet yağdırır. Nimfler korosuyla Orphe: ("Ah, se intorno”/“Ah! Dans ce bois”) ve üç kısımdan oluşan ve her kısmı bir resitatifle başlayan arya: ("Chiamo il mio ben"/"Objet de mon amour"). Orphe bu hislerini şarkısıyla ifade ederken, aşk tanrısı "Amore" ortaya çıkar. Orphe'ye diğer tanrıların derin hüznünden çok etkilendiklerini bildirir. (1774 versiyonu Amore için arya: "Si les doux accords") Bazı şartlar altında, onun yeraltı dünyasına gidip eşini tekrar yeryüzüne çıkarmasına izin vermeye karar aldıklarını söyler. Baş tanrı Jüpiter’in Orphe'den uymasını istediği tek şartı vardır: Orphe'nin Eurydice'yi yeryüzüne tekrar çıkartıncaya kadar, kesinlikle onun yüzüne bakmaması gerekmektedir. Yine Amore aryası ("Gli sguardi trattieni"/“Soumis au silence"). Orphe buna çok güçlükle inanır. 1774 versiyonu Orphe yanıt aryası ("L'espoir renaît dans mon âme"). Büyük korkularını yenerek elinde bulunan "lir" müziksel enstrümanını kalkan olarak kullanarak yeraltına gitmeye yola çıkar. Yeraltı dünyası girişinde nöbet tutan, "Öfkeli Ruhlar" bu cesur ama esrarengiz yabancıya kim olduğunu sorarlar . "Orphe" lirini çalıp onlardan merhamet isteyip yeraltına girme izini ister. Ama "Öfkeli Ruhlar" önce girişine izin vermeyi reddederler ve köpekleri Cerebus'u tanımlayıp onu korkutup kaçırmaya çalışırlar. Koro:("Chi mai dell’Erebo"/“Quel est l’audacieux”). Orphe karısı hakkında duygularını son derece derin ifade eden bir şarkı söyler; Orphe aryaları: "Mille pene"/"Ah! La flamme") ve "Men tiranne"/"La tendresse"). Bunu duyup çok etkilenen "Öfkeli Ruhlar" direnmeyi bırakıp "Orphe"'nin yeraltına girmesine izin verirler: "Öfkeli Ruhlar" korosu: ("Ah, quale incognito affetto"/"Quels chants doux"). 1774 Paris versiyonunda bu sahne bir dans, "Öfkeli Ruhlar Dansı" (No. 28), ile biter. Yeraltı (Elisium) dünyasında huzur içinde bulunan "Mutlu Ruhlar" şarkı söyleyip dans etmektedirler. 1762 Viyana versiyonunda kısa bir bale; 1774 Paris versiyonunda bir solo flüt kısmı da dahil 4 kısımdan oluşan "Mutlu Ruhlar Dansı". Orphe eşini bulmak üzere içeri girer. Buradaki sihirli huzurlu atmosferinden çok haz aldığını dile getirir: arya ("Che puro ciel"/"Quel nouveau ciel"). Ama hissettiği acıyı dindirmenin ancak eşini görmek ile olacağını belirtir. Yeraltı ölüler diyarındaki "Mutlu Ruhlar" da Orphe’nin müziğinden ve sesinden çok etkilenmişlerdir ve Eurydice’ye yeniden can verip onu eşi Orphe’ye teslim ederler: "Mutlu Ruhlar" korosu: "Torna, o bella"/"Près du tendre objet"). Orphe kendini çok mutlu hisseder ama Eurydice'nin yüzüne bakmamaya özen göstermekten çok tedirgin olur. Orphe, Eurydice’e yeryüzüne tekrar çıkmak için acele etmesini söyler. Ama tanrıların şartına uyarak bu yolculuk boyunca eşinin yüzüne bakmaz. Eurydice de Orphe'ye tekrar kavuşmaktan çok mutludur. Ancak birden aklına bir şüphe düşer ve eşine sorar: Acaba neden Orphe kendi yüzüne bakmaktan sakınmaktadır? İkili: ("Vieni, appaga il tuo consorte"/"Viens, suis un époux") Acaba eşi sadakatten ayrılmış mıdır? Eurydice aryası: ("Che fiero momento"/“Fortune ennemie”). Güzelliği ölüm ile ortadan kalktığı için mi bakışlarını kendinden esirgemektedir? Orphe bakışlarını sevgili eşinden uzak tutmakta güçlük çekmektedir. Eurydice’den kendisine güvenmesini ve yola devam etmelerini ister. Eurydice ise bu şekil bir karşılaşmanın ölümden beter ve daha dayanılmaz olduğunu ve kendi için çok derin bir acı yarattığını açıklar. Orphe sevgili eşinin bu serzenişine dayanamaz ve tanrıların şartına uymayarak eşinin yüzüne bakar. Eurydice hemen bir kez daha son nefesini verir. Orphe eşini tekrar kaybettiğine yanıp yakınan ünlü aryasını söylemeye başlar: ("Che farò senza Euridice?"/"J’ai perdu mon Eurydice") Pişmanlık ve acı içine düşen Orphe , Eurydice'siz hayatın hiçbir değeri olmadığını diline getirerek yakınmaya başlar. Kendi hayatına da son verip eşi ile yeraltı ölüler (Hades) diyarında birlikte olmaya karar vermek üzeredir. Tam kendi canına kıymaya hazırlanırken "Amour" tekrar görünür ve Orphe’nin kendisini öldürmesine engel olur. Orfe'ye sadakat ve inanç sınavını başarıyla geçtiğini açıklar. Bu nedenle Eurydice’yi canlandırıp tekrar kendisine verir: 1774 versiyonunda Üçlü: ("Tendre Amour"). Mutlu çift birlikte yeryüzüne dönerler. Sevdikleri tarafından coşkunluklarla kutlanıp danslarla karşılanırlar. 1774 versiyonunda önce koro ("L’Amour triomphe") şarkısını takiben, 4 kısımdan oluşan bir bale ve en sonunda '"Amore"'yi öven bir ensambl koro ("Trionfi Amore") ile opera sona erer. "Orphe ve Euriydice" operasının değişik ses tiplerine göre 5 değişik versiyonu bulunmaktadır ve her versiyon için ses kayıtları vardır. OperanŞef:n "Paris Versiyonu" Stefanos Lazaridis yapımcılığı altında "Avustralya Opera" tarafından hazırlanmış ve başrolü Avustralyalı haute-tenor David Hobson'un Orphe olarak temsil ettiği bir DVD kaydı da satışa arzedilmiştir. El-Muharrek Al-Muharrak, Bahreyn'in Muharrak Bölgesi'nin başkentidir. 2006 yılı verilerine göre merkez nüfusu, 22,879 genel şehir sınırları içerisindeki nüfusu ise 23,191'dir. Aynı zamanda Bahreyn'in en büyük ikinci kentidir. Muharrak Şehri 17. yüzyılın sonlarında Ali Bin Ali ve Utub Kabileleri tarafından kurulan bir şehirdir. 1923 yılına kadar Bahreyn'in başkenti olmuş, ancak 1923 yılından sonra başkent Manama olmuştur. Uzun bir süre boyunca dindarlık ve İslamiyet merkezi olmuştur ancak artık modern bir şehir haline bürünmüştür. Başkent, Manama'ya olan uzaklığı 6,7 kilometredir. Al Hidd'e olan uzakllığı ise 4,4 kilometredir. Şehrin tarihi bundan 5000 yıl önceye Dilmum zamanına dayanır ancak şehrin tarihsel kayıtlarına göre, Tylos zamanında Yunanlar (Seleucidler) Bahreyn'e yerleşmişlerdir ve al-Muharrak bir pagan merkezi olmuştur. Köpekbalığı tanrısı Awal şehirde yüce bir varlık olmuştur. Ve o zaman balıkçılık ve ticaret ile kendi geçimlerini sağlayan insanlar, şehir merkezindeki dev Awal heykeline tapmışlardır. Al-Muharrak MS 5. yüzyılın sonlarında Basra Körfezi'nin batı kıyılarında önemli bir Nesturi Hristiyanlık Merkezi haline gelmiştir ve Muharrak'ta bulunan Nesturiler Basra Körfezi'nin batı kıyılarının bir kısmını ele geçirmişlerdir. Mezhep olarak Nesturilere sapkın olan Bizans İmparatorluğu Muharrak ve çevresini ele geçirmek istiyordu ancak Bahreyn İmparatorluğu Nesturileri koruma altına almıştı. Ancak en sonunda Bizans İmparatorluğu, Bahreyn İmparatorluğu'na bir son verdi. Ve Nesturileri kontrolü altına aldı. Bugün Arad Kalesi, Al-Muharrak'ın, Arad Mahallesi'nde bulunur ve Şehir Merkezi'ne 3 kilometre uzaklıktadır. Al Muharrak Spor bakımından fazla gelişmemiştir. Şehirde bir spor okulu ve bir futbol stadyumu vardır. Al-Muharraq Futbol Stadyumu, Arad Mahallesi'nde bulunur ve Muharraq FC tarafından kullanılmaktadır. 20,000 kişilik kapasitesi vardır. Şehir Merkezi'ne olan uzaklığı yaklaşık 2,5 kilometredir. Al-Muharrak'ın ulaşımdaki en büyük avantajı Bahreyn Uluslararası Havaalanı'nın şehrin çok yakınında bulunan, insan yapımı ve sunî bir ada olan "Amwaj Adası" 'nda bulunmasıdır. Havaalanı'nın Şehir Merkezine uzaklığı 5,9 kilometredir. Ülkenin başka bir havaalanı olan "Şeyh Îsa Havaalanı" 'na ise 71 kilometre uzaktır. Al-Muharrak 'ın iklimi kuraktır. Az da olsa yağış alır. Yazın sıcaklık 33-45 C° derece arası, kışın 17-28 C° arası seyreder. Şu sıralarda hava durumu (Ekim-Kasım) 29-36 C° arası izlemektedir. Hava şu sıralarda, Az Bulutlu, Güneşşli ve bazen Çok Bulutlu'dur. Al-Muharrak'ın Coğrafya'sına bakıldığında düz bir ovaya kurulduğunu görürüz. Rakım 15 metreden azdır. Bu neden verimli topraklara sahiptir ancak topraklar sağlam değildir. Şehir merkezinde rakım 30'lara çıkar ve oralarda sağlam yapılar bulunur (Gökdelenler, Oteller vb.). Al-Muharrak'ın Koordinatları ise 26°, 15' K 50°, 36' D 'dur. Vahşet Tanrısı Vahşet Tanrısı (özgün ismiyle Le Dieu du Carnage) Yasmina Reza tarafından komedi tarzında yazılmış, Tony ödüllü bir tiyatro oyunudur. Oyunun ilk gösterimi 8 Aralık 2006'da, Zürih'te yapıldı. Bu gösterimin yönetmenliğini Jürgen Gosch yapmıştır. İngilizce olarak ise ilk kez Londra'da 25 Mart 2008'de oynanmıştır. (Çevirmen: Christopher Hampton) Oyun, parkta birinin çocuğu diğerine zarar veren iki ailenin bu olayı uygar şekilde konuşmak için bir araya gelmelerini konu alır. Ancak oyun devam ettikçe aile bireyleri gittikçe çocuklaşır ve bunun sonucunda oyun kaos içinde sonuçlanır. 2009 yılında oyun, Laurence Olivier Ödüllerinde En İyi Yeni Komedi Ödülü'nü kazandı. Broadway yapımı resmi olarak 22 Mart 2009'da Bernard B. Jacobs Theatre'da perdelerini açtı. Matthew Warchus'un yönetmenliğinde Jeff Daniels, Hope Davis, James Gandolfini ve Marcia Gay Harden'ın rol aldığı yapım, 63. Tony Ödülleri'nde En İyi Oyun ödülü dahil 3 Tony ödülü kazanmıştır. Ayrıca, Vahşet Tanrısı, Türkiye'de 2009/2010 Tiyatro sezonunda İstanbul Devlet Tiyatrosu tarafından sahnelenmiş ve büyük başarı kazanmıştır. Oyun, 2011 yılında Roman Polanski tarafından Acımasız Tanrı (orijinal başlık: Carnage) adıyla beyazperdeye uyarlanmıştır. Başrollerinde Jodie Foster, Kate Winslet, Christoph Waltz ve John C. Reilly'nin olduğu film, genellikle olumlu tepkiler almıştır. Oyuncular Ziraat Bankası (erkek voleybol takımı) Ziraat Bankası (erkek voleybol takımı), T.C Ziraat Bankası Spor Kulübü’nün voleybol takımı. Kulüp 1981 yılında kurulmuştur. Ankara’da faaliyet göstermektedir. Renkleri kırmızı, yeşil ve beyazdır. Maçlarını, 7,600 kişi kapasiteli Başkent Voleybol Salonu’nda oynamaktadır. Efeler Ligi’nde mücadele etmektedir. YÖNETİM KURULU Kulüp Başkanı: Hüseyin Aydın Başkan Yardımcısı: Yusuf Bilmez Sayman Üye: Dr.İlker Met Y.Kurulu Üyesi: Levent Marmaralı Y.Kurulu Üyesi: Burcu Ünal Ermişoğlu İDARİ KADRO Mali Direktör: Ayhan Özelgül İdari Direktör: Hasan Fahri Mehel TEKNİK EKİP AntrenÃ¶r: Giampaolo Medei Yardımcı Antrenör: Mustafa Kavaz, Görkem İşgüzar Kondisyoner: Sebastiano Chittolini İstatistik Antrenörü:Mehmet Tuğyanoğlu Basın Danışmanı: Melih Karık Kulüp Doktoru: İsmail Kaya Fizyoterapist: Burak YÄ±lmaz MasÃ¶r: Mehmet Akpolat Antrenör: Plamen Konstantinov AntrenÃ¶r: Juan Manuel Barill AntrenÃ¶r: Juan Manuel Barill Antrenör: Şükrü Çobanoğlu Antrenör: Şükrü Çobanoğlu Popüler kültürde sonsuz maymun teoremi Sonsuz maymun teoremi ve oluşturduğu imge olasılığın matematiğinin popüler ve ünlü bir ifadesi olarak kabul edilmektedir. Kavramın kamuoyunca tanınmasını sağlayan temel etken sınıf yerine popüler kültür aracılığıyla yayılmasıdır. Ne var ki bu popülerlik, kamuoyunun algısında oldukça sıradanlaşmakta; sonsuzluk, olasılık ve zaman gibi önemli kavramlara (ortalama insan deneyiminin çok üstünde yer alan ve uygulama olanağının kısıtlı olan kavramlar) ilişkin yaklaşımların özümsenmesini güçleştirmektedir. Gravyer peyniri Gravyer peyniri, İsviçre kökenli bir peynirdir. Adını İsviçre’nin bir kasabası olan "Gruyères"’den alır. Gravyer peynirinin içinde bazen çapı 1 cm’den fazla olan delikler bulunur. Delikler küçükse ve sıksa peynir kalitesizdir. Peynir parlak sarı renkte, kabuğuysa koyu sarı renktedir. Peynir fondüsü yapımında da kullanılır. Gravyer peyniri, inek sütünden yapıldığı için Türkiye’ye de uyum göstermiştir ve günümüzde Kars’ta üretimi yapılmaktadır. Gravyer peynirinin Türkiye’ye geliş öyküsü 93 Harbi olarak da bilinen 1877 Osmanlı-Rus Savaşı ile başlar. O yıllardan I. Dünya Savaşı'nın sonuna kadar Kars’ın idaresini elinde bulunduran Ruslar'la yapılan kültürel etkileşim sonucu bu peynirin yapılışı Türkiye'de öğrenilmiş ve kullanımı yaygınlaşmıştır. Kars gravyer peynirleri en az 15 kg’dır ve yapılışı ancak 10 ayda tamamlanır. Gravyer için gerekli olan sütün elde edileceği ineğin, özellikle memelerinde herhangi bir hastalık olmamasına ve iyi besinlerle beslenmesine dikkat edilmelidir. Bundesautobahn 2 Bundesautobahn 2 (Türkçe: "Federal Otoyol 2", kısaca "BAB 2 veya A 2"), Almanya'da bir otoyoldur. Oberhausen'den Berlin'e kadar devam eden otoyolun uzunluğu 486 km'dir. The Remix Suite The Remix Suite, Michael Jackson derlemelerinden oluşan bir remiks albümü. Albümde bulunan düzenlenmiş parçalar Michael Jackson'ın The Jackson 5 dönemlerinde söylediği parçalardan oluşur. 25 Ağustos'ta AmazonMP3, iTunes ve Rhapsody aracılığıyla satışa sunulan süit biçimindeki albüm beş farklı remiks albümünü kapsar. (Ancak ilk süit iki hafta önceden internete sızmıştı.) Cezayirli Gazi Hasan PaÅŸa Cezayirli Gazi Hasan Paşa, 18. yy'ın ikinci yarısında kaptan-ı derya ve sadrazam olarak görev yapan palabıyık lakaplı Osmanlı devlet adamı. Soyunun Kafkasya'ya dayandığı tahmin edilen Hasan Paşa'nın küçük yaşta İran sınırında esir alınarak veya satın alınarak bir köle tüccarı tarafından Tekirdağ'daki bir tüccara satıldı ve bu efendisinin gözetiminde yaşamaya başladı. birkaç yıl sonra azat edilen Hasan, ticarete atılıp Tekirdağ'dan ayrılmıştır. 1735-39 Türk-Rus&Avusturya savaşı sürecinde yeniçeri ocağına katıldığı kayda geçmiştir. Özellikle Belgrad kuşatmasında kahramanlık gösteren Hasan, Tekirdağ'a tekrar dönüp kendisini azat eden tüccar efendisinin kızıyla evlenmiştir. İleriki yıllarda ele geçirdiği bir gemiyle şöhretini duyduğu Cezayir yiğitlerine katılmak adına Cezayir'e giden Hasan orada başlangıçta kabul görüp kendisine ele geçirdiği gemi bağışlanmış ve bir zaman sonra Tilimsan şehrinin sancak beyliğine getirilmişti. İşler iyi giderken de muhalifleri olan Hasan Bey, Cezayir'de kısa zamanda sert tepkiler almaya başladı ve kaygılanarak Avrupa üzerinden İstanbul'a geri dönmüştür. Cezayir dayısının kendisini ihbar etmesi nedeniyle İstanbul'da tutuklanan Hasan Bey, daha sonra aklanmıştır. 1761'de Osmanlı donanmasına kalyon kaptanı olarak alınan Hasan Bey, bir sene sonra piyale rütbesine almış ve nihayet 1767'da kapudane olarak paşa unvanı almıştır. 1768-74 Osmanlı-Rus savaşı içinde olan Akdeniz bünyesindeki deniz çarpışmalarında Rus donanmasıyla karşı karşıya gelen Osmanlı donanmasının başındaydı. Rus amiral Spiridof ile olan mücadelede her iki kaptanın da gemisi batmış ve çatışma sonuçsuz kalmıştır. Daha sonra iki donanma da çekilmiştir, ama Osmanlı donanması hareket kabiliyetini kısıtlayacak şekilde Çeşme Limanı'na girmiş ve bunun üzerine Rusların gönderdiği yakıcı gemilerle kıstırılmış donanma yakıldı ve 6 temmuz 1770 Çeşme Baskını yaşandı. bozgun haberini derhal Bab-ı Ali'ye aktarmak için Çanakkale boğazına kadar gelen Hasan Paşa'ya beylerbeyi rütbesi verilmiştir. Çeşme Faciası sonrası inisiyatifi ele geçiren Rus donanması Limni adasını kuşatmıştır, yetersiz desteğe rağmen cesaretle hareket geçen Hasan Ğaşa, bir gönüllü grubuyla gizlice adaya gitmiş ve sürpriz şekilde başarılı olmuştur. Rusları ise kayıp da verdirerek püskürtmüştür. 1770 yılının Kasım'ında vezaret rütbesiyle kaptan-ı derya ilan edilip gazi unvanı verildi ve boğaz bölgesinde başkomutan tayin edildi. Sultan 3. Mustafa ölünce donanma komutanlığından el çektirildi ve Rusçuk seraskeri görevine atandı. 1774 sonrası yeniden kaptanı deryalığa getirildi ve bilhassa 1. Abdülhamid devrinde devlet idaresinde büyük bir nüfuza sahip oldu. Bu süre zarfında devletin merkezi idaresini ele aldı ve Suriye, Mora, Mısır gibi önemli bölgelerdeki isyanları bastırdı. 1779 yılında Mora'da vergi toplayıcılığı (muhassıllık) hakkı elde etmiştir. Avusturya ve Rusya ile olan savaş nedeniyle payitahta çağrılmıştır. 1787 tarihinde başlayan Osmanlı-Rusya&Avusturya savaşında Rus cephesine atanan Cezayirli Gazi Hasan Paşa Özi kalesinin müdafaası için mücadele edip başlangıçta yenilse de sonradan Rus donanmasına karşı zafer kazanmıştır; ancak Özi'nin düşüşü engellenememiştir. Bu kayıp paşanın şöhretini sarsmış ve Özi'nin düşüşü sonrası felç geçirip ölen 1. Abdülhamid yerine tahta geçen 3. Selim tarafından kaptan-ı deryalıktan alıp İsmail kalesine serasker tayin etmiştir. Bu kararın, 3. Selim'in şehzadeliği sırasında tahta geçmek için yaptığı hamleyi dönemin sultanı 1. abdülhamid'e ihbar edenin Hasan Paşa olmasından kaynaklandığı iddia edilse de 3. Selim'in onu daha sonra sadrazamlığa getirmesi sonucu bu iddia eksik kılmaktadır. Serasker olarak atandığı İsmail kalesinde Rusları mağlup etmiş ve İsmail kalesini kurtarmış Hasan Paşa, iki kez Ruslara yenilen 3 Aralık 1789'da Kethüda Hasan Paşa yerine sadrazam ve serdar-ı ekrem tayin edildi. Savaş süresinde 3. Selim'den sınırsız yetki aldı ve sert tedbirler uyguladı. Yaklaşık 4 aylık sadrazamlık dönemini tamamen cephede geçiren Hasan Paşa büyük başarılar kazanmış, ancak çok sert tedbirler aldığı ve aşırı cezalara kaçtığı için çokça eleştirilmiştir. 30 Mart 1790'da Şumnu'daki merkez karargahta vefat etmiştir ve şehirdeki Bektaşi tekkesine defnedilmiştir. Klasik devirde coğrafya ve denizcilik faaliyetlerinin örneklerini sunan Osmanlı devleti'nde 18. asrın sonların Rus donanmasının Baltık'tan Akdeniz'e gelip gelemeyeceği tartışılmaktaydı. Hatta Bab-ı Ali, Fransız elçisi Comte de Saint-Priest'nin Rus donanmasının gelebileceğine dönük sonuçsuz uyarıları da kayda geçmiştir. Bu olay sonucunda Çeşme Baskınıyla biten Osmanlı-Rus deniz savaşı yaşanmıştır. Bu acı bozgunun akabinde Gazi Hasan Paşa, ciddi tavsiye ve uyarılarla padişahı bilgilendirmiştir. Özellikle donanma personelinin eksik bilgi ve tecrübesi, gemilerin hatalı tasarımı ve teknik anlamda düşmandan geri kalınması konularında fikir belirtmiştir. 3. Mustafa'ya olan tavsiyesiyle 1773'te İstanbul Teknik Üniversitesi'nin de atası olan Mühendishane-i Bahr-i Hümayun'un kurulmasını sağlamıştır. Sadrazam Halil Hamid paşa döneminde, Hasan Paşa okula yabancı hocaların getirilmesini sağlamış ve özellikle istihkam, top dökümü ve topçuluk alanında önemli derslerin verilmesi sağlanmıştır. Kişisel servetini devlete hizmet için harcayan Hasan Paşa Kasımpaşa'da leventleri itaat altına almak adına kıyıda Kalyoncu kışlasını ve camisini inşa ettirmiştir. Tekirdağ'da cami, hamam ve çeşme; adalarda çeşmeler ve Truva harabelerinin bulunduğu yerde bir hisar inşa ettirmiştir. Ayrıca katıldığı seferler hakkında bilgiler içeren bir eser Çakeri-i Yemeni tarafından Gazavat-ı Hasan Paşa adıyla kaleme alınmıştır. The Stripped Mixes Michael Jackson: The Stripped Mixes ya da The Stripped Mixes, Michael Jackson'ın klasik şarkılarından oluşan bir albüm. CD, Motown Records tarafından piyasa sürülmüştür. Trafik kazası Trafik kazası, bir karayolu taşıtının diğer bir taşıta, yayaya, hayvana, ağaca veya herhangi başka bir nesneye çarpmasıdır. Trafik kazaları sonucu yaralanma, maddi zarar ve ölüm meydana gelebilir. Trafik kazaları genellikle yaralanma, ölüm ya da maddi hasarla sonuçlanır. Trafik kazalarının oluşmasında aracın tasarımı, sürüş hızı, yol tasarımı, yolun çevresi, sürücünün sürüş yeteneği, alkol veya madde kullanımı ve sürücünün tavrı (dikkatsiz sürüş, yol yarışı) gibi risk faktörleri etkili olabilir. 2013'te, dünya çapında 54 milyon kişi trafik kazalarında zarar gördü. Trafik kazaları 1990'da 1,1 milyon ölüme neden olurken 2013'te 1,4 milyon ölüme neden oldu. Bunların 68,000 kadarı 5 yaş altındaki çocukların başına geldi. Neredeyse tüm yüksek gelirli ülkelerde ölüm oranları düşerken dar gelirli ülkelerin çoğunda ölüm oranları artmaktadır. Orta gelirli ülkeler 100 bin kişide 20 ölümle, yani tüm araçların %52'siyle tüm ölümlü yol kazalarının %80'iyle en yüksek orana sahipler. Afrika'daki ölüm oranı en yüksekken (100 binde 24,1 kişi), Avrupa'da en düşüktür (100 binde 10,3). Kara yolunda ölümlü bir trafik kazası ilk kez 31 Ağustos 1896 günü gerçekleşmiştir. İrlandalı gökbilimci Mary Ward, kuzeninin buharlı arabasından düşmüş ve araba tarafından ezilerek yaşamını yitirmiştir. Hello World: The Motown Solo Collection Hello World: The Motown Solo Collection, Michael Jackson'ın ilk yıllarının anısına Motown tarafından çıkartılan bir toplama albümdür. 3 diskten oluşan