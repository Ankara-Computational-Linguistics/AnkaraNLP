yabancı kökenli olması nedeniyle daha sonraki bir tarihte Budaklı olarak değiştirilmiştir. Nitekim Dışişleri Bakanlığı'nın 1968 tarihli "Köylerimiz" adlı yayınında köyün eski adının Cicor, yeni adı Budaklı olarak yer alır. Cicori’nin kuruluşuna ilişkin kesin bilgiler yoktur. Köy tarihsel Tao-Klarceti bölgesinin Kola kısmında yer alır. Köydeki kilisenin varlığı, Osmanlıların Cicori’yi Gürcü atabeglerin yönettiği Samtshe Prensliği’den ele geçirdiği zaman da buranın bir yerleşme olduğunun göstermektedir. Cicori 1877-1878 Osmanlı-Rus Savaşı’nda Rusların eline geçti. 1907’de bölgeyi gezen Gürcü tarihçi ve arkeolog Ekvtime Takaişvili köyün konumu ve köydeki kilise hakkında bilgi vermiştir. I. Dünya Savaşı sırasında Cicori’de 26 hanede 315 Müslüman Gürcü yaşıyordu. Köyde tamamen sağlam bir kilise vardı ve kilisenin Gürcüce yazıtı bulunuyordu. Cicori köyünün eskiden bulunduğu yerdeyse, iki adet ayakta duran kilise vardı ve bu kiliselerde de Gürcü Hutsuri alfabesiyle Gürcüce yazıtlar mevcuttu. 1918-1921 arasında bağımsız olan Gürcistan sınırları içinde kalan Cicori, 1921'de Kızıl Ordu'nun Gürcistan'ı işgalinden sonra imzalanan Kars Antlaşması’yla Türkiye’ye bırakıldı. Türkçe Cicor olan köyün adı 1960'ların başında Budaklı olarak değiştirilmiştir. Cicori Kilisesi, köyün üst kısmındaki bir tepede yer alır. Ekvtime Takaişvili’nin verdiği bilgiye göre Cicori Kilisesi sıradan bir köy kilisesidir. Yaklaşık olarak 11 x 4 m ebatlarında tek nefli bir yapıdır. Kaba yontulmuş küçük taşlardan inşa edilmiştir. 1907 yılında kemeri yıkık olmasına rağmen duvarları sağlam olan kilise bugün büyük ölçüde yıkıktır. Ardahan’ı gezen Gürcü araştırmacı Konstantine Martvileli’nin (Odişaria) verdiği bilgiye göre 1917 yılında köyün yakınlarında iki kilisenin daha yıkıntıları vardı. Mimarlık tarihçisi Fahriye Bayram Ardahan ilinde bulunan Cicori Kilisesi gibi yapıları genellikle kuzey-güney yönünde dikdörtgen planlı, küçük bir kapı açıklığı ile girilen, tek apsisli sade düzenlenmiş yapılar olarak tanımlar. Köy, Ardahan il merkezine 30 km, Göle ilçe merkezine 21 km uzaklıktadır. Büyükaltınbulak, Göle Büyükaltınbulak, Ardahan ilinin Göle ilçesine bağlı bir köydür. Köyün eski adı, 1854 yılı kayıtlarında Altunbulak olup, Türkçede "altınpınar" anlamına gelmektedir. Köy, 1928'den beri aynı adı taşımaktadır. Köy, Ardahan il merkezine 55 km, Göle ilçe merkezine 10 km uzaklıktadır. Çakıldere, Göle Çakıldere, Ardahan ilinin Göle ilçesine bağlı bir köydür. Tarihsel Tao-Klarceti bölgesinin Kola kesiminde yer alan köyün eski adı Ortakilise'dir. Köyün kuruluş tarihi bilinmemektedir. Ancak iki kilisenin varlığı, 16. yüzyılda Osmanlıların eline geçmesinden önce de köyün bir yerleşme olduğunu göstermektedir. Köyün eski adı bu kiliselerle ilişkili olmalıdır. Dörtkilise köyünde tek nefli köy kilisesinden geriye sadece yıkıntılar kalmıştır. 1917 yılında köyün yakınında bir adet daha kilisenin yıkıntılarının olduğu bilinmektedir, ama bu kiliseden bugüne bir şey kalmamıştır. Köy, Ardahan il merkezine 24 km, Göle ilçe merkezine 30 km uzaklıktadır. Çakırüzüm, Göle Çakırüzüm, Ardahan ilinin Göle ilçesine bağlı bir köydür. Köyün eski adı, 1889 yılı kayıtlarında Muzaret ya da Muzarat olup, Gürcüce'de "muzareti" sözcüğü "kapalı yer" anlamına gelmektedir. Köy, Ardahan il merkezine 49 km, Göle ilçe merkezine 4 km uzaklıktadır. Çalıdere, Göle Çalıdere, Ardahan ilinin Göle ilçesine bağlı bir köydür. Köyün eski adı, 1889 yılı kayıtlarında Miyagkerek olup, Ermenice'de "akrag" sözcüğü "tek çiftlik" anlamına gelmektedir. 1928 yılı kayıtlarında ise Mîhgerek olarak geçmektedir. Köy, Ardahan il merkezine 51 km, Göle ilçe merkezine 6 km uzaklıktadır.. Çayırbaşı, Göle Çayırbaşı, Ardahan ilinin Göle ilçesine bağlı bir köydür. Bugün Çayırbaşı adını taşıyan köyün bilinen en eski adı Okami’dir. Bu adın Gürcüce yazılışı Okami (ოკამი; “ok’ami”) Türkçede Okam biçimini almıştır. Nitekim Osmanlıların Gürcülerden ele geçirdiği toprakların bir kısmının erken tahrirlerinden biri olan 1595 tarihli "Defter-i Mufassal-i Vilayet-i Gürcistan" adlı tahrir defterinde, Meşe nahiyesine bağlı aynı adı taşıyan bir başka köy Okam (اوكام) olarak kaydedilmiştir. Yaklaşık yüzyıl sonra Çıldır Eyaleti’nin tahrirlerini içeren "Defter-i Caba-i Eyalet-i Çıldır"’da Ahalkalak livasının Akşehir nahiyesindeki Okami köyü de Okam (اوكام) olarak yazılmıştır. Bu iki kayıt Göle'deki Okami'nin de Okam (اوكام) olarak yazılacağını göstermektedir. Rusya İmparatorluğu 1877-1878 Osmanlı-Rus Savaşı’nda, bugün adı Çayırbaşı olan Okami’nin de içinde yer aldığı bölgeyi ele geçirdi. Ruslar 1886 tarihli nüfus sayımında köyü Okam (Окам) biçiminde kaydetmişlerdir. Yakın tarihlerde de köyün adı Türkçede benzer biçimlerde yazılmıştır. 1928 tarihli "Son Teşkilat-i Mülkiyede Köylerimizin Adları" adlı Osmanlıca yayında köyün adı Okam (اوقام) olarak yazılmış, ancak “kef” yerine “kaf” harfi kullanılmıştır. İçişleri Bakanlığı tarafından 1968'de yayımlanan "Köylerimiz" adlı kitapta köyün yeni adı Çayırbaşı, eski adı da Okam olarak geçer. Bu kayıt köyün adının bu tarihten bir süre önce değiştirildiğini göstermektedir. Günümüzde Gürcistan’da Ahalkalaki ve Kaspi ilçelerinde Okami adını taşıyan köyler vardır. Okami, Tao-Klarceti’nin bir parçası olan Kola'da yer alır. Yerleşmenin eski tarihine ilişkin bilgi yoktur; ancak köydeki kilisenin varlığından hareketle Okami’nin eski bir yerleşme olduğu söylenebilir. Gürcistan Krallığı, ardından Büyük Selçuklu egemenliğinde kalan köy, 13. yüzyılın ortalarından itibaren Gürcü atabegler devleti olan Samtshe-Saatabago sınırları içinde yer alıyordu. 16. yüzyılda Osmanlıların eline geçmesinden sonra, yaklaşık olarak Samtshe-Saatabago toprakları üzerinde kurulan Çıldır Eyaleti içinde kaldı. Uzun süre Osmanlı egemenliği altında kalan Okami, 1877-1878 Osmanlı-Rus Savaşı sırasında Rusya İmparatorluğuna katıldı. Okami köyü Rus yönetimi sırasında Ardahan sancağına ("okrug") bağlı Göle kazasının ("uçastok") idari merkeziydi. 1886 tarihli Rus sayımına göre Okami köyünde 228 kişi yaşıyordu. 22 kişi Ermeni 206 kişi Türk olarak kaydedilmiştir. 1907 yılında bölgeyi gezen Gürcü tarihçi Ekvtime Takaişvili’nin verdiği bilgilere göre Okami’nin nüfusu Kürtler ve Türklerden oluşuyordu. I. Dünya Savaşı’nın sonlarına doğru Rus ordusunun bölgeden çekilmesinden sonra Okami bağımsız Gürcistan sınırları içinde yer aldı. Kızıl Ordu'nun Gürcistan'ı işgali sırasında Ankara Hükümeti kuvvetleri de Ardahan ve Artvin bölgelerini, geçici olarak da Batum’u ele geçirdi. 21 Mart 1921’de Sovyet yönetimiyle imzalanan Moskova Antlaşması’yla da Okami’nin de içinde yer aldığı Ardahan ve Artvin Türkiye’ye bırakıldı. 1907 yılında bölgeyi gezen Gürcü tarihçi Ekvtime Takaişvili’nin verdiği bilgilere göre Okami’nin merkezinde eski bir kilisenin yıkıntıları vardı. Kilisenin iç ve dış duvarları kesme taştan inşa edilmişti. Tek nefli ve apsisli yapının kuzey kısmına bitişik, apsisi olmayan bir şapel bulunuyordu. Kilisenin yıkıntıları üzerinde leylek yuvasına tanıklık etmiş olan Takaişvili, kilisenin etrafında irice mezar taşları bulunduğunu yazar. Bazı mezar taşlarını insan figürleri süslüyordu. Mezar taşlarından birinde oyma insan yüzü, diğerinde eyerli ata binmiş insan figürü vardı. Bu kiliseden geriye bir şey kalmamıştır. Köy, Ardahan il merkezine 35 km, Göle ilçe merkezine 9 km uzaklıktadır. Çobanköy, Göle Çobanköy, Ardahan ilinin Göle ilçesine bağlı bir köydür. Tarihsel Tao-Klarceti'nin Kola bölgesinde yer alan Çobanköy'ün eski adı bilinmemektedir. Köyde eski iki kilise ile iki kalenin varlığından hareketle Çobanköy’ün eski ve önemli bir yerleşme olduğu söylenebilir. Gürcü atabegler devleti Samtshe-Saatabago yönetimi altındayken, 16. yüzyılda Osmanlıların eline geçen köyün nüfusu göç etmiş, köye yeni nüfus yerleştirilerek adına Çoban denmiş olabilir. Nitekim 17. yüzyılda bu yerleşme Çoban (جوبان) adıyla Çıldır Eyaleti’nde Ardahan-i Küçük livasına (sonradan Göle ilçesi) bağlı bir köy olarak kaydedilmiştir. Uzun süre Osmanlı yönetimi altında kalan Çoban köyü, 1877-1878 Osmanlı-Rus Savaşı’nda Rusya İmparatorluğu’nun eline geçti. I. Dünya Savaşı’nın sonlarına doğru Rus ordusunun bölgeden çekilmesinden sonra Çoban köyü, 1918-1921 arasında bağımsız olan Gürcistan sınırları içinde yer aldı. 1921'de, Kızıl Ordu’nun Gürcistan’ı işgali sırasında fiilen yeniden Türkiye’ye katıldı. Aynı yıl imzalanan Kars Antlaşması’yla Çobanköy’ün de içinde yer aldığı Ardahan ve Artvin Türkiye’ye bırakıldı. Çobanköy’de varlığı bilinen iki kiliseden biri, köyün merkezinin 8 km güneybatısında yer alan tek nefli bir yapıdır. Bu kiliseden geriye yıkıntıları kalmıştır. İkinci kilise “Ayazma” olarak bilinen pınarın olduğu yerde bulunuyordu. Bu kiliseden bugüne bir şey kalmamış olmakla birlikte, Gürcüce tarihçi ve arkeolog Ekvtime Takaişvili'nin bölgeyi gezdiği 1907 yılında kilisenin yıkıntıları duruyordu. Kilisenin bulunduğu yer, 6. yüzyılda Kolalı Ortodoks dokuz çocuğun dinsel nedenlerle işkence gördüğü yer olarak kabul edilir. Guaram, Adarnase, Bakar, Vaçe, Bardzim, Daçi, Cuanşer, Ramaz ve Parsman adlarını taşıyan bu çocuklar Gürcü Ortodoks Kilisesi tarafından aziz kabul edilmekte ve 6 Mart günü anılmaktadır. Gürcü Ortodoks inancına göre dokuz çocuk Hıristiyanlığa geçtiği için pagan inanca sahip annesi ve babası tarafından taşlanarak öldürülmüştür. Köyde iki kalenin yıkıntıları günümüze ulaşmıştır. Kalelerden biri harçsız ve yığma taştan inşa edilmiş, 83 × 66 m ebatlarında bir yapıdır. Tamamen yıkılmış olan kale köyün kuzeydoğusunda bir tepede yer alır. Köyün merkezinin 700 m kuzeybatısında yer alan ikinci kale de yığma taştan inşa edilmiştir. 370 × 205 m ebatlarındaki kale “Ziyaret Dağı” denilen tepede yer alır. Köy, Ardahan il merkezine 53 km, Göle ilçe merkezine 36 km uzaklıktadır. Çullu, Göle Çullu, Ardahan ilinin Göle ilçesine bağlı bir köydür. Köy, 1928'den beri aynı adı taşımaktadır. Köy, Ardahan il merkezine 77 km, Göle ilçe merkezine 33 km uzaklıktadır. Damlasu, GÃ¶le Damlasu, Ardahan ilinin Göle ilçesine bağlı bir köydür. Köyün eski adı, 1928 yılına ait kaynakta, Gürcüce kökenli Sasadel olarak geçmektedir. Köy, Ardahan il merkezine 27 km, Göle ilçe merkezine 32 km uzaklıktadır. Dedekılıcı, Göle Dedekılıcı, Ardahan ilinin Göle ilçesine bağlı bir köydür. Köyün eski adı 1889 ve 1928 yılı kayıtlarında Keşar olarak geçmektedir. Köy, Ardahan il merkezine 39 km, Göle ilçe merkezine 11 km uzaklıktadır. Dedeşen, Göle Dedeşen, Ardahan ilinin Göle ilçesine bağlı bir köydür. Köyün eski adı Dadaşeni'dir. Köyün merkezi Ardahan kentine 42 km, Göle kasabasına 18 km uzaklıktadır. Yeni İdari yapılanmayla 2014 yılından sonra Köprülü, Göle beldesine bağlı bir mahalle olmuştur. Bugün Dedeşen adını taşıyan köyün bilinen en eski adı Dadaşeni’dir (დადაშენი). Büyük bir olasılıkla Gürcüce olan bu ad Türkçede Dedeşen’e dönüşmüştür. Gürcistan’da bugün de Ahalşeni (ახალშენი), Tamaraşeni (თამარაშენი) gibi “-şeni” (-შენი) ile biten pek çok yer adı vardır. Gürcücede “-şeni” yerleşme, köy anlamına gelir. Tarihsel Kola bölgesinde ayrıca Turkaşeni adını taşıyan yerleşme de vardır. Köyün çok eskiden itibaren Dadaşeni adını taşıdığı sanılır. Ancak Osmanlıların Gürcülerden ele geçirdiği toprakların erken dönemdeki tahriri olan 1595 tarihli "Defter-i Mufassal-i Vilayet-i Gürcistan"’da Dadaşeni adının geçmemesi dikkat çekicidir. Daha geç tarihli "Defter-i Caba-i Eyalet-i Çıldır" adlı Osmanlı tahrir defterinde de Dadaşeni adına rastlanmaz. Bununla birlikte Ekvtime Takaişvili 1907 yılında gezdiği köy hakkında bilgi verirken Gürcü tarihçi Vahuşti’den Dadaşeni konusunda bir alıntıya yer verir ve Vahuşti köyün adından Dadeşi olarak söz eder. Bu, Osmanlı tahrir defterinde Dadiş (دادیش) ya da Datiş (داتیش) olarak kaydedilen köyün Dadaşeni olduğunu göstermektedir. Doksanüç Harbi'nde Osmanlılardan bölgeyi ele geçiren Ruslar ise, 1886 nüfus sayımında köyün adını Dadaşen (Дадашен) olarak kaydetmişlerdir. Tarihsel Kola bölgesindeki yerleşim yerlerinden biri olan Dadaşeni'nin kuruluşu hakkında bilgi yoktur. Bununla birlikte erken ortaçağda piskoposluk merkezi olan Dadaşeni'deki Dadaşeni Kilisesi’nin kuruluş tarihine bakarak köyün en geç 9. yüzyıldan itibaren bir yerleşme olduğu söylenebilir. Dadaşeni bu kilisenin inşa edildiği dönemde Gürcistan Krallığı sınırları içinde yer alıyordu. 11. yüzyılın sonlarında bir süreliğine Büyük Selçukluların hakimiyetine girdi. 13. yüzyılın ikinci yarısından itibaren Gürcü atabegleri devleti Samtshe-Saatabago’nun (1268-1625) sınırları içinde kaldı. 16. yüzyılın ikinci yarısında Osmanlıların eline geçti. Osmanlıların eline geçtiğinde Dadaşeni köyü Gürcü Ortodoks Kilisesi’ne bağlı Dadaşeni Piskoposluğu’nun merkeziydi ve bu tarihte piskoposluğun faaliyetleri de son buldu. Çıldır Eyaleti sınırları içinde kalan Dadaşeni geç tarihlerde bu eyaletin Çıldır livasının merkeziydi. Uzun süre Osmanlı yönetimi altında kalan Dadaşeni, 1877-1878 Osmanlı-Rus Savaşı’nda Rusya İmparatorluğu’nun eline geçti. Rus idaresinde köy Kars oblastında Ardahan sancağına ("okrug") bağlı Göle kazasında ("uçastok") yer alıyordu. Rusların 1886 tarihli nüfus sayımına göre köyde 262 kişi yaşıyordu. Bu nüfusun tamamı Türk olarak kaydedilmiştir. Kötün nüfusu sonraki yıllarda artmış, 1896’da 307 ve 1906’da 395 kişiye ulaşmıştır. I. Dünya Savaşı sırasında Ardahan bölgesini gezen Gürcü araştırmacı Konstantine Martvileli'nin verdiği bilgiye göre Dadaşeni’de 56 hanede 521 Müslüman Gürcü yaşıyordu. Köyde yarı yıkık durumda bir kilise vardı. Köyde yaşayan nüfusun etnik kökenine ilişkin farklı bilgi verilmesi, Rusların Müslümanları Türk olarak kaydetmiş olmasıyla ilişkili olabilir. Dadeşeni, I. Dünya Savaşı'nın sonlarına doğru Rusların bölgeden çekilmesinin ardından hukuken, 1918-1921 arasında bağımsız olan Gürcistan sınırları içinde kaldı. 1921'de, Kızıl Ordu'nun Gürcistan'ı işgali sırasından Ankara Hükümeti tarafından Dadaşeni'nin de içinde yer aldığı bölge önce fiilen, ardından 16 Mart 1921'de Sovyet Rusya'yla imzalanan Moskova Antlaşması'yla Türkiye'ye katıldı. Dadaşeni 10. yüzyılda kurulmuş olan ve Gürcü Kilisesi’ne bağlı Dadaşeni Piskoposluğu’nun merkeziydi. Piskoplosluk kilisesi olan Dadaşeni Kilisesi 9-10. yüzyılda inşa edilmiştir. Üç nefli ve kubbeli bir bazilika olan kiliseden geriye sadece yıkıntıları kalmıştır. Yıkılmış olan kilisenin taşları köydeki caminin inşasında kullanılmıştır. Bölgeyi gezen Alman botanikçi ve gezgin Karl Koch bu kilisenin 1843 yılında da yıkık olduğunu yazmıştır. Dadaşeni Kilisesi'nin dışında köyde bir köy kilise daha vardır. Köyün merkezinin 3 km kuzeyinde bulunan tek nefli bu kilisenin bir kısmı günümüze ulaşmıştır. Dadaşeni köyünde ayrıca üç kale bulunmaktadır. Köy, Ardahan il merkezine 42 km, Göle ilçe merkezine 8 km uzaklıktadır. Dengeli, GÃ¶le Dengeli, Ardahan ilinin Göle ilçesine bağlı bir köydür. Köyün eski adı, 1889 yılı kayıtlarında Abur olup, Gürcüce'de "otacı" sözcüğü "binler" anlamına gelmektedir. Köy, Ardahan il merkezine 56 km, Göle ilçe merkezine 12 km uzaklıktadır. Dereyolu, GÃ¶le Dereyolu, Ardahan ilinin Göle ilçesine bağlı bir köydür. Köyün eski adı 1854 yılı kayıtlarında Salit ya da Salut olarak geçmektedir. Köy, Ardahan il merkezine 45 km, Göle ilçe merkezine 5 km uzaklıktadır. Dölekçayır, Göle Dölekçayır, Ardahan ilinin Göle ilçesine bağlı bir köydür. Köyün eski adı, 1889 yılı kayıtlarında Plurmori olup, Ermenice'de "böğürtlen tepesi" anlamına gelmektedir. Köyün eski adı, 1928 kayıtlarında Pilumeri, 1960 kayıtlarında ise Pülemür olarak geçmektedir. Köy, Ardahan il merkezine 50 km, Göle ilçe merkezine 5 km uzaklıktadır. Durucasu, GÃ¶le Durucasu, Ardahan ilinin Göle ilçesine bağlı bir köydür. Köyün eski adı 1889 yılı kayıtlarında Kırdamal olarak geçmektedir. Köy, Ardahan il merkezine 55 km, Göle ilçe merkezine 11 km uzaklıktadır. Esenboğaz, Göle Esenboğaz, Ardahan ilinin Göle ilçesine bağlı bir köydür. Köyün eski adı 1889 yılı kayıtlarında Kelpikar, 1928 yılı kayıtlarında ise Kelpikörl olarak geçmektedir. Köy, Ardahan il merkezine 54 km, Göle ilçe merkezine 10 km uzaklıktadır. Filizli, GÃ¶le Filizli, Ardahan ilinin Göle ilçesine bağlı bir köydür. Köyün eski adı 1889 ve 1928 yılı kayıtlarında Sivin olarak geçmektedir. Köy, Ardahan il merkezine 52 km, Göle ilçe merkezine 8 km uzaklıktadır. Gedik, GÃ¶le Gedik, Ardahan ilinin Göle ilçesine bağlı bir köydür. Köyün eski adı 1854 yılı kayıtlarında Laursan, 1889 ve 1928 yılı kayıtlarında ise Lavustan ya da Laurstan olarak geçmektedir. Köy, Ardahan il merkezine 61 km, Göle ilçe merkezine 16 km uzaklıktadır. Gülistan, Göle Gülistan, Ardahan ilinin Göle ilçesine bağlı bir köydür. Köyün eski adı 1889 yılı kayıtlarında Gülistan (Gürcü dilinde: Gelisubani), 1946 yılı kayıtlarında ise Gölustan olarak geçmektedir. Köy, Ardahan il merkezine 62 km, Göle ilçe merkezine 18 km uzaklıktadır. Günorta, Göle Günorta, Ardahan ilinin Göle ilçesine bağlı bir köydür. Köyün eski adı 1889 ve 1928 yılı kayıtlarında Kızılkilise olarak geçmektedir. Köy, Ardahan il merkezine 50 km, Göle ilçe merkezine 26 km uzaklıktadır. Hoştülbent, Göle Hoştülbent, Ardahan ilinin Göle ilçesine bağlı bir köydür. Köy, 1889'dan beri aynı adı taşımaktadır. Köy, Ardahan il merkezine 56 km, Göle ilçe merkezine 12 km uzaklıktadır. Kalecik, GÃ¶le Kalecik, Ardahan ilinin Göle ilçesine bağlı bir köydür. Köy, 1889'dan beri aynı adı taşımaktadır. Köy, Ardahan il merkezine 37 km, Göle ilçe merkezine 32 km uzaklıktadır. Esenyayla, GÃ¶le Esenyayla, Ardahan ilinin Göle ilçesine bağlı bir köydür. Köyün eski adı 1889 yılı kayıtlarında Karatavuk olarak geçmektedir. Köyün adı, 2007 yılından önce "Esenyayla" olarak değiştirilmiştir. Köy, Ardahan il merkezine 73 km, Göle ilçe merkezine 28 km uzaklıktadır. Karlıyazı, Göle Karlıyazı, Ardahan ilinin Göle ilçesine bağlı bir köydür. Köyün eski adı 1889 ve 1928 yılı kayıtlarında Kirziyan olarak geçmektedir. Köy, Ardahan il merkezine 38 km, Göle ilçe merkezine 21 km uzaklıktadır. Kayaaltı, Göle Kayaaltı, Ardahan ilinin Göle ilçesine bağlı bir köydür. Köyün eski adı 1889 ve 1928 yılı kayıtlarında Poladik ya da Puladik olarak geçmektedir. Köy, Ardahan il merkezine 24 km, Göle ilçe merkezine 28 km uzaklıktadır. Koyunlu, GÃ¶le Koyunlu, Ardahan ilinin Göle ilçesine bağlı bir köydür. Köyün eski adı 1889 yılı kayıtlarında Kunduk Su, 1928 yılı kayıtlarında ise Kundik olarak geçmektedir. Köy, Ardahan il merkezine 60 km, Göle ilçe merkezine 16 km uzaklıktadır. Kuytuca, GÃ¶le Kuytuca, Ardahan ilinin Göle ilçesine bağlı bir köydür. Köyün eski adı 1889 ve 1928 yılı kayıtlarında Şeki olarak geçmektedir. Köy, Ardahan il merkezine 61 km, Göle ilçe merkezine 17 km uzaklıktadır. Küçükaltınbulak, Göle Küçükaltınbulak, Ardahan ilinin Göle ilçesine bağlı bir köydür. Köyün eski adı 1889 ve 1928 yılı kayıtlarında Harabe Altınbulak olarak geçmektedir. Köy, Ardahan il merkezine 65 km, Göle ilçe merkezine 21 km uzaklıktadır. Mollahasan, GÃ¶le Mollahasan, Ardahan ilinin Göle ilçesine bağlı bir köydür. Köy, 1889'dan beri aynı adı taşımaktadır. Köy, Ardahan il merkezine 66 km, Göle ilçe merkezine 23 km uzaklıktadır. Okçu, Göle Okçu, Ardahan ilinin Göle ilçesine bağlı bir köydür. Köyün eski adı, 1854 yılı kayıtlarında Oxçi olup, Türkçede "okçu" anlamına gelmektedir. Köy, Ardahan il merkezine 44 km, Göle ilçe merkezine 1 km uzaklıktadır. Samandöken, Göle Samandöken, Ardahan ilinin Göle ilçesine bağlı bir köydür. Köyün eski adı 1889 yılı kayıtlarında Gürcüce kökenli Signot olarak geçmektedir. Tarihsel Tao-Klarceti bölgesinin Kola kesiminde yer alan köyün eski adı Sinot şeklinde de kayıtlarda yer almaktadır. Köyün kuruluş tarihi bilinmemektedir. Ancak kilisenin varlığı, 16. yüzyılda Osmanlıların eline geçmesinden önce de köyün bir yerleşme olduğunu göstermektedir. Sinot'ta bir köy kilisesinin varlığı bilinmekle birlikte, bu yapıdan geriye bir şey kalmamıştır. 1907 yılında bölgeyi gezen Gürcü tarihçi Ekvtime Takaişvili yıkılmış olan kilisenin taşlarıyla köylülerin cami inşa etmiş olduğu belirtir. Köy, Ardahan il merkezine 59 km, Göle ilçe merkezine 14 km uzaklıktadır. Senemoğlu, Göle Senemoğlu, Ardahan ilinin Göle ilçesine bağlı bir köydür. Köyün eski adı 1854 yılı kayıtlarında Sanem, 1889 yılı kayıtlarında Senemoğlu olarak geçmektedir. Köy, Ardahan il merkezine 49 km, Göle ilçe merkezine 5 km uzaklıktadır. Serinçayır, Göle Serinçayır, Ardahan ilinin Göle ilçesine bağlı bir köydür. Köyün eski adı 1889 yılı kayıtlarında Ermenice kökenli Çalpenek, 1928 yılı kayıtlarında ise Çölpenek olarak geçmektedir. Köy, Ardahan il merkezine 62 km, Göle ilçe merkezine 17 km uzaklıktadır. Tahtakıran, Göle Tahtakıran, Ardahan ilinin Göle ilçesine bağlı bir köydür. Köyün bilinen en eski adı Tahtakıran’dır. Ancak bu adın neyle bağlantılı olduğu bilinmemektedir. 1928 tarihli "Son Teşkilat-i Mülkiyede Köylerimizin Adları" adlı Osmanlıca yayında köyün adı Tahtakıran ( تاخته قيراز ) olarak geçer. Dahiliye Vekaleti'nin 1933 tarihli "Köylerimiz" ile İçişleri Bakanlığı'nın 1968 tarihli "Köylerimiz" adı yayınında da köy aynı adla verilmiştir. Tahtakıran köyünün tarihine ilişkin kesin bilgiler yoktur. Köy tarihsel Tao-Klarceti bölgesinin Kola kısmında yer alır. Köydeki kiliselerin varlığı, Osmanlı Devleti'nin Gürcü atabeglerin yönettiği Samtshe Prensliği’den ele geçirdiği zaman da buranın bir yerleşme olduğunun göstermektedir. Tahtakıran 1877-1878 Osmanlı-Rus Savaşı’nda Rusların eline geçti. Bölgeyi gezen Gürcü tarihçi ve arkeolog Ekvtime Takaişvili’nin verdiği bilgiye göre, 1907 yılında Tahtakıran köyü Rus ordusunun karargâhıydı. I. Dünya Savaşı sırasında Ardahan bölgesini gezen Gürcü araştırmacı Konstantine Martvileli Tahtakıran'ın bir Türk köyü olduğunu ve köyde beş kilise bulunduğunu yazar. Konstantine Martvileli'nin verdiği bilgiye göre bu kiliselerin bazısı tamamen yıkılmıştı; bazısı sağlamken, bazısının sadece duvarları duruyordu. Burada yaşayan Rumlar sağlam kiliselerden birini Aya Sofya Kilisesi olarak adlandırıyordu. 1918-1921 arasında Gürcistan sınırları içinde kalan Tahtakıran, 1921'de Kızıl Ordu'nun Gürcistan'ı işgali sırasında Türk kuvvetlerinin Artvin ve Ardahan'ı fiilen ele geçirmesinden sonra imzalanan Kars Antlaşması’yla Türkiye’ye bırakıldı. Ekvtime Takaişvili’nin verdiği bilgiye göre, köyün yakınında, Ardahan-Oltu yolu kıyısında küçük bir kilise bulunuyordu. 10. yüzyıla tarihlenen bu köy kilise kaba yontulmuş taşlardan inşa edilmişti. Yaklaşık olarak 11 x 2,5 m ebatlarında tek nefli bir yapıydı. Kuzey kısmından kiliseye bitişik küçük bir şapel vardı ve şapel 1907 yılında büyük ölçüde yamaçtan kayan toprağın altında kalmıştı. Günümüzde kiliseden geriye bir şey kalmamıştır. Ardahan’ı gezen Gürcü araştırmacı Konstantine Martvileli’nin (Odişaria) verdiği bilgiye göre 1917 yılında köyün sınırları içinde dört kilise daha bulunuyordu. Köy, Ardahan il merkezine 34 km, Göle ilçe merkezine 14 km uzaklıktadır. Tellioğlu, Göle Tellioğlu, Ardahan ilinin Göle ilçesine bağlı bir köydür. Köy, 1889'dan beri aynı adı taşımaktadır. Köy, Ardahan il merkezine 41 km, Göle ilçe merkezine 24 km uzaklıktadır. Toptaş, Göle Toptaş, Ardahan ilinin Göle ilçesine bağlı bir köydür. Köy, 1889'dan beri aynı adı taşımaktadır. Köy, Ardahan il merkezine 62 km, Göle ilçe merkezine 18 km uzaklıktadır. Uğurtaşı, Göle Tellioğlu, Ardahan ilinin Göle ilçesine bağlı bir köydür. Bugün Uğurtaşı adını taşıyan köyün bilinen en eski adı Dört Kilise’dir. Bu adın Yusufeli ilçesine bağlı eski Othta Eklesia gibi Gürcüce adın Türkçeye çevrilmesiyle ortaya çıkıp çıkmadığı bilinmemektedir. Bununla birlikte köyde eskiden dört kilise bulunduğu ve köyün adının bununla ilişkili olduğu kabul edilmektedir. Köydeki kilise sayısı daha sonra artmıştır ve yedi adet kilise olduğu bilinmektedir. 1877-1878 Osmanlı-Rus Savaşı’nda bölgeyi ele geçirmiş olan Ruslar da 1886 nüfus sayımında köyün adını Dört-Kilisa (Дорт-Килиса) olarak kaydedilmiştir. 1928 tarihli "Son Teşkilat-i Mülkiyede Köylerimizin Adları" adlı Osmanlıca yayında da köyün adı Dört Kilisa (درت كلیسا) biçiminde yazılmıştır. Dört Kilise’nin kuruluşuna ilişkin bilgi yoktur. Dört Kilise adının ne zamandan beri kullanıldığı da bilinmemektedir. Köyde bulunan kiliselerden en erken tarihli olan köy kilisesi 8. yüzyıla kalmadır ve bu da köyün en geç bu tarihten itibaren bir yerleşme olduğunu göstermektedir. Dört Kilise erken ortaçağda Gürcü Bagrationi kralları tarafından yönetiliyordu. 11. yüzyılın son çeyreğinde Büyük Selçukluların eline geçti. Daha sonra birleşik Gürcistan Krallığı yönetimi sınırları içinde kaldı. 13. yüzyılın ikinci yarısından itibaren Dört Kilise’nin de içinde yer aldığı Kola bölgesi Gürcü atabegler devleti Samtshe-Saatabago sınırları içinde yer aldı. 16. yüzyıl sonlarına doğru Osmanlılar Dört Kilise dahil bütün Tao-Klarceti bölgesindeki yerleşmeleri ele geçirdi ve köy Çıldır Eyaleti içinde yer aldı. Dört Kilise, uzun süre Osmanlı yönetiminde kaldıktan sonra 1877-1878 Osmanlı-Rus Savaşı'nda Rusya İmparatorluğu’nun eline geçti. Rusların yaptığı 1886 tarihli nüfus sayımına göre köyde 170 kişi yaşıyordu. Bu tarihte köyün nüfusunun tamamı Rum olarak kaydedilmiştir. Rusya yönetimi altındayken 1907 yılında Dörtkilise’yi gezen Gürcü tarihçi Ekvtime Takaişvili köyden çok köydeki kiliseler hakkında bilgi vermiştir. Takaişvili’nin verdiği bilgiye göre, Bir zamanlar köyde gerçekten de dört kilise varmış. Bunlardan biri köyün merkezinde yer alıyordu ve yıkık durumdaydı. 1907 yılında köyde bulunan üç nefli bazilika ise, büyük ölçüde sağlamdı. I. Dünya Savaşı’nın sonlarına doğru Rus ordusunun bölgeden çekilmesinin ardından Dört Kilise hukuken, 1918-1921 arasında bağımsız olan Gürcistan sınırları içinde yer aldı. 1921’de Kızıl Ordu'nun Gürcistan'ı işgali sırasında Türk birlikleri Ardahan, Artvin ve Batum bölgelerini ele geçirdi, ama Batum'da tutunamadı. Sovyet Rusya'ya 16 Mart 1921'de imzalanan Moskova Antlaşması’yla Dört Kilise'nin de içinde yer aldığı Ardahan ve Artvin Türkiye’ye bırakıldı. İçişleri Bakanlığı'nın 1968'de yayımladığı "Köylerimiz" adlı kitapta köyün eski adı Dörtkilise, yeni adı ise Uğurtaşı olarak verilmiştir. Bu kayıt köyün adının "yabancı kökten geldiği ve iltibasa yol açtığı" gerekçesiyle bu tarihten bir süre öce değiştirilmiş olduğunu göstermektedir. Dört Kilse bugünkü Göle ve tarihsel Kola bölgesinde en çok tarihsel yapı barındıran yerleşmelerden biridir. Köyde yedi kilise ve üç kaleden kalıntılar ve yıkıntılar kalmıştır. 8. yüzyıla ait kubbeli ve trikonkhos tipi kilise köyün kuzey kısmında, mezarlık bölgesinde bulunmaktadır. Kilisenin duvar resimleri tahrip edilmiş, kiliseden de geriye yıkıntılar kalmıştır. Köyün merkezinin 1 km batısında bulunan tek nefli köy kilisesi de tamamen yıkıktır. Bu kilisenin kuzey cephesine bitişik 9. yüzyıldan kalmave yıkık durumda bir kilise daha vardır. Köyün merkezinin 3 km batısında tek nefli köy kilisesi yıkık olmasın rağmen, köyün merkezinin 1,5 km güneydoğusunda bulunan kilise büyük ölçüde sağlam olarak günümüze ulaşmıştır. Büyük ölçüde yıkılmış olan bir başka kilise ise, köyün merkezinin 3,5 km doğusunda bulunmaktadır. Köyün merkezinde, bugün caminin olduğu yerde bir başka kilisenin daha bulunduğu bilinmektedir. Bu kiliseden kalma sütun kaidesi caminin avlusundadır. Bu kiliselerin Dört Kilise Manastırı’na ait olduğu görüşü de vardır. Dört Kilise köyü sınırları içinde üç adet kale kalıntısı günümüze ulaşmıştır. Bunlardan biri köyün merkezinin 9,5 km uzağında köyün mezrasında yer alır. 48 × 32 m ebatlarındaki kalenin bazı kısımları günümüze ulaşmıştır. İkinci kale harç kullanılmadan inşa edilmiştir ve köyün merkezinin 700 m batısında yer alır. Harç kullanılmadan inşa edilmiş olan üçüncü kale köyün 7,2 km kuzeybatısındadır ve ormanın içinde yer alan bu kaleden de geriye yıkıntılar kalmıştır. Köy, Ardahan il merkezine 41 km, Göle ilçe merkezine 24 km uzaklıktadır. Yağmuroğlu, Göle Yağmuroğlu, Ardahan ilinin Göle ilçesine bağlı bir köydür. Köy, 1889'dan beri aynı adı taşımaktadır. Köy, Ardahan il merkezine 65 km, Göle ilçe merkezine 21 km uzaklıktadır. Yanatlı, Göle Yanatlı, Ardahan ilinin Göle ilçesine bağlı bir köydür. Köyün eski adı, 1889 yılına ait kaynakta, Ermenice kökenli Varginis olarak geçmektedir. Köy, Ardahan il merkezine 44 km, Göle ilçe merkezine 27 km uzaklıktadır. Yavuzlar, GÃ¶le Yavuzlar, Ardahan ilinin Göle ilçesine bağlı bir köydür. Köyün eski adı 1889 ve 1928 yılı kayıtlarında Üçkilise olarak geçmektedir. Üç Kilise adının köydeki üç kiliseden geldiği sanılır. Nitekim I. Dünya Savaşı sırasında köyü gezmiş olan Gürcü araştırmacı Konstantine Martvileli burada üç kilisenin var olduğu yazmıştır. Fakat köyde üç kilisenin olmadığı dönemdeki daha eski adının ne olduğu bilinmemektedir. Nitekim Osmanlıların Gürcülerden ele geçirdiği toprakların erken dönemdeki tahriri olan 1595 tarihli "Defter-i Mufassal-i Vilayet-i Gürcistan"’da Üç Kilise adına geçmemektedir. Rusların 1877-1878 Osmanlı-Rus Savaşı’nda bu bölgeyi ele geçirmesinden sonra 1886 tarihli nüfus sayımında köyü Üç-Kilisa (Уч-Килиса) olarak kaydetmiş olması, bu adın Osmanlı döneminde ortaya çıktığını göstermektedir. 1928 tarihli "Son Teşkilat-i Mülkiyede Köylerimizin Adları" adlı Osmanlıca yayında da köyün adı Üçkilisa (اوچكلیسا) olarak yazılmıştır. Üç Kilise, tarihsel Tao-Klarceti bölgesinin Kola kesiminde yer alan bu yerleşmenin bilinen en eski adıdır. Köyün kuruluş tarihine ilişkin bilgi olmadığı gibi, köyün üç adet kilisenin bulunmadığı dönemdeki eski adının ne olduğu bilinmemektedir. Nitekim erken dönem Osmanlı kayıtlarında Üç Kilise adını taşıtan bir yerleşmeye rastlanmaz. Erken ortaçağda Gürcü Krallığı’nın hakimiyeti altındaki bölgede yer alan Üç Kilise, 13. yüzyıldan itibaren Gürcü prensliği Samtshe Atabeyliği'nin (1268-1625) sınırları içinde yer aldı. 16. yüzyılın ikinci yarısında Osmanlı Devleti Samtshe topraklarının büyük bölünü ele geçirip bu topraklar üzerinde Çıldır Eyaleti’ni kurdu. Uzun süre Osmanlı yönetiminde kalan Üç Kilise, 1877-1878 Osmanlı-Rus Savaşı’nda Rusların eline geçti. Rusların 1886 tarihli nüfus sayımına göre Üç Kilise’de 106 kişi yaşıyordu. Bu nüfusun tamamı Rum olarak kaydedilmiştir. Nitekim I. Dünya Savaşı sırasında köyü gezmiş olan Gürcü araştırmacı Konstantine Martvileli Üç Kilise’nin bir Rum köyü olduğunu, burada üç kilise bulunduğunu yazmıştır. Rumlar eski üç kiliseden birini yıkmış, taşlarıyla yeni bir kilise inşa etmişlerdi. Diğer iki kilise ise, o tarihte büyük ölçüde sağlamdı, ama Rumlar kiliselerin duvarlarından bazı taşları söküp almışlardı. Rus idaresi sırasında 1907 yılında bölgeyi gezen Gürcü tarihçi Ekvtime Takaişvili de köyde ikisi yıkık, biri yeniden inşa edilmiş üç kilisenin varlığından söz etmiştir. Üç Kilise, I. Dünya Savaşı'nın sonlarına doğru Rusların bölgeden çekilmesinin ardından hukuken, 1918-1921 arasında bağımsız olan Gürcistan sınırları içinde kaldı. 1921'de, Kızıl Ordu'nun Gürcistan'ı işgali sırasından Ankara Hükümeti tarafından Üçkilise'nin de içinde yer aldığı bölge önce fiilen, ardından 16 Mart 1921'de Sovyet Rusya'yla imzalanan Moskova Antlaşması'yla Türkiye'ye katıldı. Üç Kilise adı, "yabancı kökten geldiği anlaşılan ve iltibasa yol açtığı" gerekçesiyle 1968'den önce Yavuzlar olarak değiştirilmiştir. Gürcü tarihçi ve arkeolog Ekvtime Takaişvili’nin verdiği bilgiye göre, 1907 yılında Üç Kilise köyünde iki kilisenin küçük çaplı kalıntıları duruyordu. Üçüncü kilise, yıkılıp yeniden inşa edilmişti. Daha geç tarihte Ardahan'ı gezen Gürcü araştırmacı Konstantine Martvileli ise, iki kilisenin görece sağlam olduğunu yazmıştır. Yıkık olan köy kiliselerinden biri köyün batı kesiminde yer alıyordu ve bu kiliseden geriye bugüne neredeyse bir şey kalmamıştır. Büyük olasılıkla yeniden inşa edilmiş kilise de yıkılarak yerine cami inşa edilmiştir. Köyün kuzey kesiminde yer alan yıkık kilise de bugün tamamen ortadan kalkmıştır. Kiliselerden birinin bulunduğu yerde bugüne kalmış ve üzerinde Gürcüce yazıtı olan bir mezar taşı dikkat çekicidir ve Üç Kilise köyünde yazıtları olan mezar taşlarının bulunduğunun bir göstergesi sayılabilir. Köy, Ardahan il merkezine 53 km, Göle ilçe merkezine 36 km uzaklıktadır. Yeleçli, Göle Yeleçli, Ardahan ilinin Göle ilçesine bağlı bir köydür. Köyün eski adı, 1889 ve 1928 yılına ait kaynakta, Gürcüce kökenli Samzalek ya da Semzelek olarak geçmektedir. Köy, Ardahan il merkezine 39 km, Göle ilçe merkezine 23 km uzaklıktadır. Yenidemirkapı, Göle Yenidemirkapı, Ardahan ilinin Göle ilçesine bağlı bir köydür. Köyün eski adı 1889 yılı kayıtlarında Rum Demirkapı, 1928 yılı kayıtlarında ise Yeni Demirkapı olarak geçmektedir. Köy, Ardahan il merkezine 56 km, Göle ilçe merkezine 12 km uzaklıktadır. Yeniköy, Göle Yeniköy, Ardahan ilinin Göle ilçesine bağlı bir köydür. Köy, 1928'den beri aynı adı taşımaktadır. Köy, Ardahan il merkezine 43 km, Göle ilçe merkezine 38 km uzaklıktadır. Yiğitkonağı, Göle Yiğitkonağı, Ardahan ilinin Göle ilçesine bağlı bir köydür. 20. yüzyılın başında Türk köyüydü. Eski adı Türkeşen'dir. 1889 Rus kayıtlarında "Türkaşen", 1928 Türkiye Dahiliye Vekâleti kayıtlarında Türkeşen olarak geçmektedir. İsmin Ermenice "Türk köyü" anlamına gelen "trkaşén" ifadesinden geldiği düşünülür. 1959 yılında İçişleri Bakanlığı İller İdaresi Genel Müdürlüğünün bir komisyonu tarafından ismi "Yiğitkonağı" olarak değiştirildi. Köy, Ardahan il merkezine 26 km, Göle ilçe merkezine 21 km uzaklıktadır. Åžaziye Moral Şaziye Moral, (d. 1903, Kırcaali - ö. 9 Nisan 1985, İstanbul), Türk tiyatro ve sinema oyuncusu ve seslendirme sanatçısı. Cumhuriyetin ilanından önce sahneye çıkan ilk iki Müslüman kadın oyuncudan biridir. İstanbul'da Darülmuallimat'ta okudu. 1919'da Celal Yakup'un "Kırık Kalp" oyunuyla ilk kez sahneye çıktı. Ama Müslüman kadınların tiyatroda oynamasının yasak olduğu gerekçesiyle polis kovuşturmasına uğradı. Amatör bir toplulukla turnelere çıktıktan sonra 1924'te Darülbedayi'ye girdi. 1977'de emekli olana değin 200'ü aşkın oyunda, 60'tan fazla filmde rol oynadı ve sinemada seslendirme çalışmaları yaptı. BudaklÄ± Çalıdere Louis Mountbatten Louis Francis Albert Victor Nicholas Mountbatten (25 Haziran 1900 – 27 Ağustos 1979) ["Battenberg Prensi" (1900-1917), "Lord Mountbatten" (1917-1946), "I. Burma Kontu Mountbatten" (1946-1979)] Birleşik Krallık'ın Kraliyet Deniz Kuvvetleri Komutanı, "Birinci Deniz Lordu", Genelkurmay Başkanı ("Savunma Kurmay Amiri"), Britanya Hindistanı'nın son Eyalet Valisi ve Hindistan Cumhuriyeti'nin ilk cumhurbaşkanıdır ("Genel Vali"). 1943-1946 yılları arasında Güneydoğu Asya Komutanı olarak Japon işgaline karşı müttefik güçlerin başında bulunmuş ve Myanmar'daki zaferi üzerine 1946'ta "Burma Kontu" unvanını almış, bölgeye hakimiyeti sebebiyle 1947 yılında dönemin başbakanı tarafından görevlendirilerek Hindistan'ın bağımsızlık sürecini yönetmiş, Hindistan ve Pakistan ülkelerinin doğmasında görev almış, geçiş döneminde Hindistan'ın on ay boyunca cumhurbaşkanlığını yapmıştır. 1960-1961 yılları arasında NATO Askeri Komitesi Başkanlığı'nı yürütmüştür. 27 Ağustos 1979 tarihinde İrlanda'nın Kuzey İrlanda sınırı yakınlarındaki Mullaghmore kasabası açıklarında aile bireyleriye "Shadow V" adlı teknesinde balık tutmaya çıktığı sırada önceki gece IRA tarafından teknesine döşenmiş uzaktan kontrollü dört adet bombanın patlatılması sonucu suikaste kurban gitmiştir. Kraliçe II. Elizabeth'in babası VI. George'un kuzeni, eşi "Edinburg Dükü" Prens Philip'in küçük dayısıdır. 1900 yılında "Battenberg Prensi" unvanıyla dört kardeşin en küçüğü olarak Windsor Kalesi yakınlarındaki Frogmore Evi'nde dünyaya gelmiştir. Annesi Kraliçe Victoria'nın torunlarından "Hesse ve Ren Prensesi" Victoria, babası ise İngiliz Kraliyet Deniz Kuvvetleri Komutanı "Battenberg Prensi" Louis'dir. Kardeşleri "Yunanistan ve Danimarka Prensesi" Alice, "İsveç Kraliçesi" Louise ve "II. Milford Haven Markizi" George'dur. Rusya Çarlığı'nın son hükümdarı Çar II. Nicholas'ın eşi Çariçe Alexandra Feodorovna teyzesi, İspanya Kraliçesi Victoria Eugenie ise kuzenidir. Anne tarafından İngiliz ve Alman, baba tarafından ise Alman, Fransız ve Leh kökenlidir. Babaannesi Julia von Hauke, babası Çarlık Rusya'ya bağlı Polonya'da generalliğe kadar yükselmiş ve Çar I. Nicholas tarafından kont yapılmış bir subay olsa da, bir asilzade olmadığı için evlilikleri sonucu Mountbatten'ın dedesi Prens Alexander "Hesse ve Ren Prensi" unvanını kaybetmiştir. Hanedanlığı devam ettiren Mountbatten'ın büyük amcası bir süre sonra kardeşinin eşine "Battenberg Kontesi", daha sonra ise "Battenberg Prensesi" unvanını yaratmış ve çocuklarının da bu unvanı taşıyacağını, hanedanlıkta söz sahibi olmayacakları şart koşmuştur. On yaşına kadar annesi tarafından evde eğitim gören Louis 1913 yılında abisi ve babası gibi denizci olmak için Osborne Donanma Okulu'na kaydolmuştur. Kraliyet Donanması ile I. Dünya Savaşı'nda çeşitli kademelerde bulunduktan sonra 1917 yılında Cambridge Üniversitesi'ne bağlı Christ's College'da soybilim üzerine eğitim almıştır. Aynı yıl Birleşik Krallık'ta artan Alman karşıtlığı nedeniyle "Birinci Deniz Lordu" babası "Alman ajanı" olduğu yönündeki iftiralar sonucu istifa etmiştir. Dönemin kralı V. George'un Alman soyadlarını İngilizleştirme girişimi sonucu ailesi "Mountbatten" soyadını almış ve hanedanlıklarını reddetmek durumunda kalarak prenslik unvanlarını kaybetmiş, bu nedenle Almanya'daki mülklerinden de feragat etmiş sayılarak maddi sıkıntıya düşmüştür. Annesi ve babası "I. Milford Haven Markizi", abisi "Medine Kontu", kendisi ise "Lord" yapılmıştır. 1920-1922 yılları arasında kuzeni Galler Prensi Edward'ın Pasifik kolonilerini ziyaretinde ona eşlik etmiş, 1922 yılında dünyanın en zengin insanlarından biri olan Yahudi ve Alman kökenli İngiliz banker Sir Ernest Cassel'in büyük torunu Edwina Ashley ile evlenmiş, 1923'de Gelibolu ve İstanbul'da bulunan HMS "Revenge" zırhlısında görev almıştır. 1924 yılında Portsmouth'daki Sinyal Okulu'na girmiş, ardından Donanma Koleji'nde elektrik mühendisliği okumuştur. Eğitimlerinin ardından 1926 yılında Malta'da konuşlanan Akdeniz Donanması'na atanmış, iki yıl boyunca kablosuz iletişim asistanı ve sinyal uzmanı olarak görevlendirilmiştir. 1928 yılında "kıdemli yüzbaşı" rütbesine yükselmiştir. 1929 yılında İngiltere'ye dönerek 1931'e kadar Sinyal Okulu'nda eğitmenlik yapmış, 1931 yılında tekrar Akdeniz Donanması'na atanmış, 1932 yılında HMS "Resolution"'ın komutasına getirilmiştir. 1934 yılında HMS "Daring'e," ardından HMS "Wishart"'a geçmiştir. 1937 yılında kaptanlığa yükselmiştir. 1939'da, II. Dünya Savaşı başlamadan sadece on gün önce, yapımını başından beri Newcastle'daki tershaneyi her haftasonu ziyaret ederek takip ettiği ve öncesinde tasarımında da katkıda bulunduğu HMS "Kelly" zırhlısının kaptanı olmuştur. Savaşın başlamasıyla 5. Filo'nun başına getirilmiş, 1940'taki Norveç Muharebesi sırasında Hollanda açıklarında Alman E-bot'u tarafından torpidolanan ve ardından Alman uçaklarının hedefi hâline gelen HMS "Kelly"'i 91 saatin sonunda limanına çekebilmiştir. Geminin bakıma alındığı dönenmde kısa süreliğine HMS "Javelin" ve ardından uçak gemisi HMS "Illustrious"'ta görevine devam etmiş, 1941'in sonunda tekrar kullanıma alınan "Kelly"'e döndükten iki hafta sonra bu sefer de Girit Muharebesi sırasında bombalanan gemi batmıştır. Lord Mountbatten'ın bu olay sırasında rütbe ayırt etmeden moral vermeye ve mürettebatı olabildiğince diğer gemilere naklettirmeye çalışması, kendisinin ise gemi suya gömülene dek kaptan köprüsünden ayrılmaması, denizin içinde tarandıkları 22 saat boyunca herkesle beklemesi sağ kurtulanların kendisine bağlılık duymasını sağlamış, gelecek yıllarda gemi adına bir cemiyet kurulmuştur. Cemiyetin her yıl düzenlediği yemekli toplantıya Mountbatten hayatı boyunca katılmıştır. 1942 yılındaki Ortak Operasyonlar Başkanlığı sırasında gerçekleşen ve birçok yenilikçi proje içeren Dieppe operasyonunda yaşanan yenilgi en çok askeri kaybı veren Kanadalılar tarafından sevilememesine neden olmuştur. 1943 yılında genç, hırslı ve dinamik bir komutan gerekliliğiyle Güneydoğu Asya Yüksek Müttefik Kuvvetleri'nin başına getirilmiş, zorlu şartlar altında üç yıl devam eden operasyonlar sonucunda önce Singapur, sekiz ay sonra ise Myanmar'nın Japon işgalinden kurtuluşunu sağlamıştır. Japonlar teslimiyet antlaşmasını imzaladıktan sonra onların kılıçlarını toplatması tartışma konusu olmuştur. Kılıcı kaybetmenin Japon kültüründe "onuru kaybetmek" ile eşdeğer görülmesi sonucunda Japonlar kılıçlarını "iade edilmesini beklemediklerini" belirtecek şekilde, kınılarıyla teslim etmişlerdir. 1947 yılının ilk günü başbakanlık konutuna çağırılarak II. Dünya Savaşı sırasında ayrılıkçı örgütlerin Japonlara destek vermesiyle kaçınılamaz bir gereklilik hâline gelen Hindistan'ın bağımsızlığını gerçekleştirmek amacıyla Britanya Hindistanı'nın son Genel Valisi görevi verilmiştir. Savaş sırasında da geçici olarak bu görevi yürütmüş olan Mountbatten başta Hindu, Müslüman ve Şirk kesimlerini bir araya getirmeye çalışmış fakat ısrar ettikçe liderlerdeki karşıtlığın arttığını, toplumun gitgide kutuplaştığını, olası bir iç savaşın patlak verebileceğini görüp sonunda iki ana tarafın da ısrarlı talebi üzerine "Hindistan" ve "Pakistan" adında iki ülkeye bölünmüş olarak bağımsızlığın verilmesinde karar kılmıştır. Bu süreçte Pakistan'ın ayrı bir ülke olarak ortaya çıkması ada hükûmeti tarafından Basra Körfezi'ndeki petrol yataklarına ulaşımın güvence altına alınacağı projesiyle Mountbatten'a, daha sonralarda bilinen adılya "Mountbatten Planı" olarak, zorlanmıştır. Bu durumun kesinleşmesi üzerine ayrılık için öngörülen sekiz ayın zaman kaybı olacağını düşünen Mountbatten süreci öne almış, 21 gün içerisinde sınırları taraflarla çizdirerek ve bu sınırlara uygun nüfus mübadelelerinin tamamlamasını şart koşarak birer gün arayla iki devletin de bağımsızlığını ilan etmiştir. Ancak Pencap eyaletindeki bölünme anarşiye neden olmuş, milyonlarca kişi evsiz kalmış ve yaşamını yitirmiştir. Bölünmenin ardından geçiş döneminin idaresi amacıyla Nehru tarafından Hindistan'ın cumhurbaşkanlığını yürütmesi teklif edilmiş ve bunun üzerine on ay boyunca bu görevde bulunmuş, sonrasında Pakistan'da da aynı sistemin gerçekleştirilmesi düşünülse de bu teklifi Cinnah reddetmiştir. Hindistan'a atanırken söz verildiği üzere 1948 yılında donanmaya geri dönen Mountbatten 1950 yılında Döndüncü Deniz Lordu, 1955 yılında Birinci Deniz Lordu, 1956'ta Donanma Komutanı, 1959 yılında Savunma Kurmay Amiri olmuştur. Askeri gücün "Savunma Bakanlığı" altında toplanmasını sağlamış, bu dönemde Lordlar Kamarası'nda alınan kararlarda etkili olmuştur. 1956 yılındaki Süveyş Krizi sırasında Muhafazakâr Parti'nin tutumunun Ortadoğu'da altından kalkılamaz sonuçlara neden olacağını savunmuş fakat umursanmadığını gördüğünde reddedilecek istifasını sunmuştur. Aynı zamanda, donanmanın ilk nükleer denizaltısı kendi amirliği sırasında hizmete sunulmuş olsa da, Amerika ve Rusya'nın soğuk savaşı doğuran nükleer silah denemelerine karşı çıkmış, olası bir nükleer saldırıda kimsenin kazanmayacağını ve gezegenin sonunun geleceğini birçok kez dile getirmiş, bu konuda kapsamlı makaleler yazmış olsa da yayınlanmalarının ölümüne dek önüne geçilmiştir. Nükleer silahlanma karşıtı son konuşmasını ölümünden üç ay önce gerçekleştirmiştir. 1965 yılında emekliliğe ayrıldıktan sonra Wight Adası'nın valisi, 1974 yılında ise kraliyet temsilcisi "Birinci Lord Teğmen"i olmuştur. 1969-1970 yıllarında akrabalarının hanedanları olduğu İspanya ve Yunanistan krallıkların tekrar oluşturulabilmesi için Amerika'dan destek alınmasına yönelik girişimlerde bulunmuştur. Eşinden kendisine kalan ikametgahı Broadlands'ı Mayıs 1979'da halkın ziyaretine açmıştır. 27 Ağustos 1979'ta İrlanda'nın "Country Sligo" bölgesinde bulunan "Classibawn Şatosu"'nda yıllık aile tatillerini yaparken büyük kızı Patricia Knatchbull, damadı Lord Brabourne, ikiz torunları Nicholas ve Timothy Knatcbull, kızının kayınvalidesi Lady Brabourne ve tekne ile ilgilenen 15 yaşındaki Paul Maxwell eşliğinde yakındaki Mullaghmore kasabasının limanında bağlı ""Shadow V"" adlı teknesiyle öğleden önce 11:30 sıralarında açılmış, kullandıkları ıstakoz kafeslerinin bulunduğu noktaya vardıklarında tekne infilak etmiştir. Patlamanın çok şiddetli olmasından dolayı enkaz ve kişisel eşyalar geniş bir alana yayılmış, Mountbatten yakınlarında bulunan balıkçılardan biri tarafından neredeyse bacakları tamamen kopmuş halde fakat sağ kurtarılmış olmasına rağmen karaya varmadan vefat etmiştir. Patlmada torunlarından Nicholas, görevli Paul Maxwell ve Lady Brabourne da hayatını kaybetmiştir. Suikastı IRA üstlenmiş, önceki gece tekneye uzaktan kumandayla kontrol edilebilen dört adet patlayıcı yerleştirdiklerini, asıl planlarının ise 1974'te bu suikastı gerçekleştirmek olduğunu açıklamıştır. Aynı gün sınırda 18 Britanya askeri de IRA tarafından bomba yüklü bir kamyon ile öldürülmüştür. Eylül 1979'da Lord Mountbatten'ın yıllar önce en ince detaylarına kadar planladığı, Kraliyet Ailesi ve Avrupa'nın diğer hanedanlıklarından üyelerin katıldığı, Westminster Katedrali'nde gerçekleştirilen bir cenaze töreni düzenlenmiştir. Wellington Kışlası'ndan başlayan cenaze korteji sokaklarda binlerce kişi tarafından izlenmiş; Britanya, Myanmar, Hindistan, Amerika Birleşik Devletleri, Fransa ve Kanada'dan gelen askeri birliklerin temsilcileri naaşına eşlik etmiştir. Planlanan askeri töreninin ardından Broadlands yakınlarındaki Romsey Manastırı'nın içine defnedilmiştir. Vücudunun yakılmamasını vasiyet eden Mountbatten, Desmond Henley tarafından mumyalanmıştır. Patlamadan sağ kurtulan torunu Timothy Knatchbull çocukluğunu, dedesi ile olan ilişkisini, ikiz kardeşini kaybettikten sonra yaşadıklarını ve olanları sindirme sürecini ele aldığı ""Açık Mavi Bir Gökten"" adında bir kitap yayınlamıştır. Abisi George, yeğenleri "Edinburg Dükü" Prince Philip'in hamiliğini üstlenmiş fakat 1938 yılında vefat ettikten sonra bu görev kendisine geçmiştir. O dönem prenses olan II. Elizabeth'in yeğenine olan ilgisini fark ederek evlenmelerinde rol oynamıştır. Prens Charles'ın ise "Hiç sahip olamadığım dedemdi." diyerek andığı akıl hocasıdır. Prens Charles'a "evlenmeden önce birçok kadınla birlikte olması ve zamanı geldiğinde ise mazisi olmayan genç bir kızla evlenmesi gerektiği" yönünde "tavsiyeler" verdiği, Broadlands'ı zaman zaman bu "işler" için hazırlattığı bilinmektedir. Hatta o dönemde reşit olmayan torunu ile ilişki yaşaması ve ileride evlenmesi için Prens Charles'a baskı uygulamış, ölümünün ardından Prens Charles evlilik teklifinde bulunmuş olsa da Mountbatten'ın torunu Amanda Knatchbull bu teklifi reddetmiştir. Donanmadan emekli olduktan sonra kendini dernek çalışmalarına adamış, 1967-1978 yılları arasında Birleşik Dünya Kolejleri'nin başkanlığını yürütmüştür. Bilim insanı olarak da bilinen Mountbatten bir geminin hareket hâlindeki bir başka gemiyle pozisyonunu sabit tutmasını sağlayan ve patentini aldığı bir sistem geliştirmiştir. Ayrıca giyim için harcanan vakti çok değerli bulan Mountbatten fermuarı giysilere uygulatan ilk kişidir. İsimleri arasında "Richard" olmamasına rağmen aile bireylerinin çocukluğundan itibaren "Dickie" olarak andığı Louis Mountbatten "Nicky" lakabının II. Nicholas için kullanmasından dolayı annesinin babası için de kullandığı "Dickie-bird" tamlamasından bu ismi almıştır. 1969 yılında hayatını konu alan ""Lord Mountbatten'ın Hayatı ve Zamanları"" belgesel serisinde son Rus Çarı II.Nicholas'ın kızlarından kuzeni Grandüşes Marie Romanov'a çocukluğundan beri aşık olduğunu, onunla evlenmeyi hep gizlice düşlediğini söylemiştir. Mountbatten 1918'te Bolşevik Devrimi'nde ailesiyle öldürülen Marie'nin 1914'te ona yolladığı imzalı fotoğrafını hayatı boyunca gittiği her yere taşımış, yatak odasındaki şömine tablasının üzerinde bulundurmuştur. 1934 yılında Çarlık Rusya'nın ""Preobrajensky Marşı""nın donanmanın resmî marşı olmasını teklif etmiş, kabul görmemiş olsa da 1964'te, Savunma Kurmay Amiriliği esnasında, Kraliyet Donanması'nda "Genel Kaptan" olan yeğeni Edinburg Dükü'nün aynı teklifi donanmaya sunmasıyla bu marş "resmî yavaş marş" ilan edilmiştir. Marş aynı zamanda 1966-1968 yılları arasında çektiği, 1969'da yayınlanan 12 bölümlük ""The Life and Times of Lord Mountbatten"" kısa belgesel serisinin de jenerik müziğidir. 14 Şubat 1922'de Hindistan'da evlilik teklif edip nişanlandığı Edwina Ashley'in dünyanın en zengin insanlarından biri ve sosyetenin lideri kabul edilmesi o dönemde maddi sıkıntı çeken Mountbatten'ın ailesini düşündürmüş, annesi Mountbatten'ın ısrarı üzerine kendisinden maddiyatın iki eş arasına asla girmeyeceğinin sözünü almıştır. Edwina Ashley ile alışılmışın dışında bir evlilik yaşayan Mountbatten, eşine her anlamda bağlılık duyarken onun kendisini birçok kişiyle aldatmasının önüne geçemeyeceğini fark ettiğinde boşanma teklifinde bulunmuştur. Eşinin fikri ile evliliklerini "açık" sürdürmekte, başkalarıyla cinsel ilişkiler yaşayabilmekte ortak karar alan çiftin özel hayatı sosyete ve magazinin neredeyse bir asırdır sevdiği konular arasındadır. Bunun üzerine Mountbatten 1932'de Malta'da tanıştığı, Fransız sosyetesinden Yola Letellier ile ilişki yaşamaya başlamış ve bu ilişkisini ömür boyu devam ettirmiştir. Eşi Edwina başlarda kıskanıp Yola ile tanışmaya Paris'e gitmiş, arkadaşlık kurduktan sonra ise Mountbatten'a Yola'yı öven bir mektup yazmıştır. Yola Letellier "aileden" sayılan, Broadlands'in daimi misafirlerinden biri hâline gelmiştir. Mountbatten aynı zamanda Hindistan'daki görevi sırasında Nehru ile büyük bir aşk yaşamaya başlayan eşinin etkisinden devlet işlerinde yararlanmaya çalışmıştır. Ayrıca, Mountbatten'ın küçük kızı Lady Pamela Hicks'e göre Mountbatten eşinin vefatından sonra kendisinden yaşça küçük birçok kadınla birliktelik yaşamıştır. Mountbatten görev aldığı her gemide polo, kürek ve yelken takımları kurmuştur. Binicilikte iyi olmamasına rağmen poloya oldukça ilgi duymuş, öğrenme aşamasında herhangi bir somut kaynak bulunamadığını görüp "Marco" mahlasıyla ""Poloya Giriş"" adında, birçok dile çevrilen bir kitap yazmıştır. Aynı zamanda patentini aldığı bir polo sopası bulunmaktadır. Gençliğinde, kuzeni VIII. Edward ile yakın arkadaş olduğu dönemde "playboy" diye anılmaya başlamış fakat kendisi "partilerde daha çok biriyle oturup işi ile ilgili bir konuda konuştuğunu" ve "çok çalışmanın nedense hiçbir zaman haber olmadığını" söylemiştir. Yine de Broadway'de sahnelenen müzikallerden birinde ""Eğer bir kız ipek ve saten giyerse Lord Mountbatten'ı indirebilir"" sözleri geçmektedir. Ünlü pembe roman yazarı Barbara Cartland'la elli yılı aşkın dostukları birçok kitapta birlikte çalışmalarını sağlamış, Cartland ömrünün son yıllarında verdiği röportajlarda Mountbatten'a platonik aşk beslediğini açıklamış ve onun için "yüzyılın en şık ve romantik erkeğiydi" demiştir. Broadlands'i ziyaretinde "Monaco Prensesi" Grace Kelly çocukluğunda onun bir fotoğrafını yanında taşıdığını söylemiştir. Eşi Edwina ile balayı için gittiği Amerika'da Charlie Chaplin ile tanışıklıkları arkadaşlığa dönüşmüş, Chaplin çifte balayı hediyesi olarak onların da yer aldığı ""İyi ve Arkadaşça"" adında bir kısa film çekmiştir. Chaplin ile dostlukları ömür boyu sürmüştür. Sinemaya gençliğinden beri ilgi duymuş, görevleri sırasında eğitim videoları çekmiş, görev aldığı gemilerde abisi gibi sinema salonu kurdurmuş, deniz kuvvetlerine özel bir film akademisi yaratmıştır. 1942 yapımı ""Vazifemiz Uğruna"" filmi Mountbatten'ın HMS "Kelly" zırhlısında yaşadıklarını konu almaktadır, isimler değiştirilmiş olsa da kaptanın replikleri Mountbatten'ın yaşananlar sırasında birebir söyledikleridir. Ünlü saat firması Rolex'in 1950'lerdeki reklam kampanyalarının birinde Mountbatten'a atıfta bulunulmaktadır. Son yıllarda halka açılan II. Dünya Savaşı ve Süveyş Krizi esnasında tutulmuş FBI dosyalarında ve Birleşik Krallık'taki pedofili zinciri davalarında "eşcinsel olduğu" ve "üniformalı oğlanlara karşı koyamadığı" yönünde kaynağı tam belirtilmeyen notlar bulunmaktadır. 1950'li yıllarda Malta'da görevliyken "cinsel davet" içerikli pikniklere katıldığı, donanmanın parti evi olarak kullanılan fakat şu an yıkılmış olan bir binanın ise aslında bir "eşcinsel genelevi" olduğu iddia edilmektedir. Ayrıca; eşi ile haklarında basılan son biyografi kitabında 13 yaşındayken hastalandığı bir dönemde özel eğitmenliğini yapan 30'lu yaşlardaki bir erkek tarafından tacize uğramış olabileceği ve bu "ilişkinin" birkaç yıl devam ettiği mektuplardan alıntılarla öne sürülmekte, hatta Mountbatten'ın evlilik töreninde eşi ile dini nikâhlarını kıyan piskoposun aynı kişi olduğu belirtilmektedir. ""An Introduction to Polo"" by "Marco" (1931) ""Combined Operations 'The Official Story of the Commandos""" (1943) ""Time Only to Look Forward: Speeches of Rear Admiral the Earl Mountbatten of Burma as Viceroy of India and Governor-General of the Dominion of India 1947-48"" (1949) ""The Life and Times of Lord Mountbatten"" (TV-1969) (1969) ""This Is Your Life"" Earl Mountbatten (TV-1977) ""Barbara Cartland's Book of Useless Information"" (1977) ""Mountbatten: Eighty Years in Pictures"" (1979) ""Apocalypse Now?"" (1980) ""The Diaries of Lord Louis Mountbatten 1920-22: Tours with Prince of Wales"" (1987) ""Personal Diary of Admiral the Lord Louis Mountbatten, Supreme Allied Commander, South-East Asia, 1943-1946"" (1990) ""From Shore to Shore: The Tour Diaries of Earl Mountbatten of Burma, 1953-1979"" (1990) Ã‡ullu Çullu aşağıdaki anlamlara gelebilir: Transatlantik Muhammed Ali Åžah Muhammed Ali Şah Kaçar (21 Haziran 1872 – 5 Nisan 1925) 1907-1909 yılları arasında İran şahı olarak hüküm sürdü. Kaçar hanedanından Muzaffereddin Şah'ın oğluydu. Azerbaycan valisiyken babasının ölümü üzerine tahta çıktı. Önce meşrutiyet ve reform karşıtı görüşlerini paylaşan Eminü's-Sultan'ı, onun öldürülmesi üzerine de liberal görüşlü Nasırülmülk'ü başvezirliğe getirdi. Kamuoyunun baskısı sonucunda, Ulusal Danışma Meclisi'nin daha önce kabul ettiği anayasayı onaylamak zorunda kaldı. Bağımsızlığını, toprak bütünlüğünü ve sınırlarını güvence altına alma karşılığında İran'ın kuzey ve orta kesimini Rusların, güneydoğu kesimini de İngilizlerin denetimine bırakan antlaşmalar yaptı.Haziran 1908'de meclisi kapatarak binasını top ateşine tutturdu. Çok sayıda milletvekilinin ölümüne yol açan bu olayın ardından Azerbaycan ve öbür eyaletlerde ayaklanma başladı. Kısa sürede iç savaşa dönüşen bu ayaklanmayı bastıramayınca, tahtını bırakarak Rusya'ya sığınmak zorunda kaldı. Yerine çocuk yaştaki oğlu Ahmet Şah geçti. Muhammed Şah 1911'de tahtı ele geçirmek için Rusların yardımıyla İran'a girdiyse de başarılı olamayarak tekrar Rusya'ya döndü. Aslı Gökyokuş Aslı Gökyokuş (d. 26 Ekim 1977; İstanbul, Türkiye), Türk rock müzik sanatçısı. 26 Ekim 1977 İstanbul'da doğdu. İstanbul Üniversitesi Amerikan Kültürü ve Edebiyatı mezunudur. Müziğe ilk olarak lise yıllarında kurduğu "Phoenix" adlı grubuyla başlamıştır. Ortaokul ve lise yıllarında grubuyla çeşitli okul aktiviteleri ve konserlerde bulundu. Liseyi bitirdiklerinde grup, birkaç eleman değişikliğiyle "Mary Jane" adını aldı. Aslı ve arkadaşları, önce Gitar Bar'da daha sonra da 3 yıl boyunca Kemancı'da, sevdikleri sanatçıların şarkılarını coverlayarak sahne aldılar. Bu süre zarfında "Mary Jane" ile çeşitli orgizasyonlarda da yer alan Aslı, 1,5 sene boyunca Teoman'ın vokalistliğini yaptı. Daha sonra Aslı kendisine solo bir kariyer edinmeye karar verdi ve 1999 yılında Sony Müzik Türkiye ile anlaştı Kargo grubundan Serkan Çeliköz ve Ali Selim Öztürk ile albüm çalışmalarına başlayan Aslı, 2000 senesinin Mayıs ayında "Neresindeyim" adını taşıyan ilk albümünü çıkarttı. Büyük beğeni toplayan bu albümden "Ölüm Kapımı Çalmasa da", "Keşf-i Alem" ve "Sessizce" adlı şarkılara klip çekildi. 16 Ocak 2004'te "Su Gibi" adlı ikinci albümünü çıkardı. İlk albümde olduğu gibi yine sözlerin büyük bir bölümü Aslı'ya aitti. Albüme adını veren "Su Gibi"nin ardından orijinali Hümeyra'ya ait olan "Kördüğüm" ile söz ve müziği Aslı'ya ait olan "Tüm Şehir Ağladı"ya klip çekildi. Aslı aynı zamanda 2004 yılında Sound Wave turnesinde de yer aldığı Coca Cola'nın "Hayatın Tadı" ve 2005 yılında Dimes Extra reklam müziklerini seslendirdi. Haluk Levent'in "Arkadaş" ve Kargo'nun "Sen Bir Meleksin" adlı albümlerinde de yer aldı. 2006 yılında çıkan Teoman, Harun Tekin, Nev, Koray Candemir gibi sanatçıların da olduğu "40" adlı albümünde Tanju Eren'in "Hoşgeldin" adlı şarkısını seslendirdi. 2005 yılının Ekim ayında Sony Müzik Bmg'den ayrılan Aslı, 2006 Yılının Mart ayında ise NR1 Müzik ile anlaştı. 2006 senesinin Eylül ayında Söylediğim Şarkılarda Saklı adlı 3. albümünü müzikseverlerin beğenisine sunan Aslı, bu albümünde Dans Etmeye İhtiyacım Var isimli şarkısı ile çıkış yapmıştır. Şarkı albümün temposu yüksek halini iyi yansıtmasının yanında, klasik Aslı şarkılarından da kısa sürede ayrılmış ve gerek televizyonlarda, gerekse radyolarda sık sık çalınmıştır. 2. klip ise beklenildiği gibi albümün slow hiti Yardımcı Olmuyor olmuştur. Bu şarkıyla albümün ivmesi daha da artmış ve şarkı beklenildiği gibi birçok listede üstelik bir rock parçası olmasına rağmen ilk 3'e girmiştir. Çekilen etkili video klibi de uzun süre gösterimde kalmayı başarmıştır. Son olarak Mart 2008'de Aslı albümdeki diğer lokomotif şarkılardan biri olan Gitmiş Gibisin'e ilginç bir performans klibi hazırlamış ve hayranlarını sevindirmeye devam etmiştir. Dengeli Dengeli aşağıdaki anlamlara gelebilir: I. Aleksey (Rusya) I. Aleksey, Aleksey Mihayloviç Romanov (Rusça: Алексе́й Миха́йлович, d. 19 Mart 1629 - ö. 29 Ocak 1676), 1645-1676 arasında hüküm sürmüş Rusya çarı. Saltanatında Polonya-Litvanya Birliği ve İsveç İmparatorluğu ile savaştı. Stenka Razin'in isyanını bastırdı. Öldüğünde Rusya sınırları yaklaşık dönüme sahipti. Aleksey, Romanov Hanedanının 1613-1645 arasında hüküm süren ilk çarı I. Mihail'in oğluydu. On altı yaşında tahta çıkmadan önce, eniştesi Boris İvanoviç Morozov'dan, ancak okuyup yazacak kadar, yüzeysel bir eğitim aldı. Hükümdarlığının ilk yıllarında devlet işlerini Morozov yönetiyordu. Ama mali bunalımın ve tuz vergisinin artırılması sonucu olarak 1648'de Moskova'da bir ayaklanma çıkınca, Aleksey, Morozov'u sürgüne göndermek zorunda kaldı. Bundan sonra Prens N. I. Odoyevski, Patrik Nikon, Afanasi Lavrentyeviç Ordin-Naşçokin, Matveyev gibi danışmanlarının önerisi doğrultusunda 1649'da serfliği meşrulaştıran yasalar ("Sobornoye Uloojeniye") çıkardı. 1654-67 arasında Polonya'yla, 1656-61 arasında İsveç'le savaştı. Ukrayna'nın Dinyeper Irmağının ve Kiev'in doğusunda kalan kesimini (1667) aldı. Ayrıca, Nikon'un Rus Ortodoks Kilisesi'nde önemli bir mezhep bölünmesine yol açan reformlarını destekledi. 1662'de kentlerde patlak veren ayaklanmayı ve 1667-71'de Stenka Razin önderliğindeki köylü ayaklanmasıyla doruğa ulaşan halk eylemlerini bastırdı. Sakin, iyi niyetli, nazik ve aşırı dindar bir insan olan Aleksey dış ticaretin gelişmesi, eğitimin ve Batı Avrupa kültürünün Rusya'da yaygınlaşması için çalıştı. Nikon'un, kilise dışı yöneticilerinden daha güçlü olduğu ikili bir iktidar sistemi kurmasını engelledi. 1651'de Safevi Devleti birlikleri Kuzey Kafkasya'daki Rus tahkimatlarına saldırdı. Başarılı Safevi saldırısı Rus kalesinin yıkılmasına ve garnizonunun sınır dışı edilmesine neden oldu. 1653'te I. Aleksey, ilk olarak Zaporojya Kazakları göndermeyi düşündü, fakat ihtilafın barışçı bir şekilde çözülmesi için Pers'e bir elçi göndermeye karar verdi. 1653 Ağustos'unda Prens Ivan Lobanov-Rostov ve kâhya Ivan Komynin Astrahan'dan İsfahan'a gitti. Şah II. Abbas, çatışmanın rızası olmadan başlatıldığını belirterek barışı kabul etti. 1653'te, Hmelnitski Ayaklanması'ndan doğan Polonya'nın zayıflığı ve bozukluğu, I. Aleksey'i eski Rus topraklarını ilhak etmeye teşvik etti. 1 Ekim 1653'te bir ulusal meclis, savaşı onaylamak ve bunu gerçekleştirmenin yollarını bulmak için Nisan 1654'te ordu Moskova'da bir araya getirildi, Daha önceleri 1652'de patrik seçilen Nikon tarafından ordu kutsanmıştı. 1654'de Ruslar kesintisiz bir zafer elde etti ve Smolensk'in önemli kalesi de dahil olmak üzere birçok kasaba Rusların eline geçti. Ukraynalı Hetman Bogdan Hmelnitski, Polonyalılardan korunmak için Çar I. Aleksey'e bağlılık yemini etti. Kazak Hetmanlığı, I. Aleksey'in himayesine girdi. 1655 yazında İsveç kralı X. Karl Gustav'ın Lehistan-Litvanya Birliği'ne ani bir istilası, Polonya devleti, Tufan olarak bilinen tarihi olayını yaşattı. Leh kralı II. Jan Kazimierz Waza bir taraftan Zaporojya Kazakları bir taraftan İsveç İmparatorluğu ve Rusya Çarlığı'nın istilalarından bunalmış ve I. Aleksey'le barış için müzakere etmek istemiştir. Aleksey'in en küçük barış talebi Litvanya Büyük Dükalığı'nın Rus himayesine girmesiydi. Ancak I. Aleksey ve İsveç kralı, ganimetlerin dağıtılması konusunda kavga etti ve Mayıs 1656'nın sonunda Habsburg imparatoru ve İsveç'in diğer düşmanları tarafından teşvik edilerek Aleksey, İsveç'e savaş ilan etti. Rusya Çarlığı'ndan İsveç savaşında büyük şeyler bekleniyordu, ama pek bir şey olmadı. Dorpat alındı, fakat Riga kuşatmasında sayısız asker kaybetti. Bu arada Lehistan-Litvanya Birliği şimdiye kadar İsveç'ten çok daha tehlikeli bir düşman haline geldi ve aynı anda her ikisiyle de savaşmak imkânsız olduğu için çar ilk önce İsveçlilerden kurtulmaya karar verdi. 2 Temmuz 1661'da barış imzalandı ve Rusya aldığı yerleri geri bırakmak zorunda kaldı. Çar I. Aleksey ilk evliliğini Maria Miloslavskaya ile yaptı. Yirmi bir yıllık evlilikte on üç çocuk (beş oğlu ve sekiz kızı) doğurdu ve on üçüncü doğumundan sadece haftalar sonra öldü. Dört oğlu hayatta kaldı (Alexei, Fyodor, Semyon ve Ivan), ancak ölümünden sonraki altı ay içinde, tahtın 15 yaşındaki varisi Alexei de dahil olmak üzere ikisi de öldü. Aleksey ve Maria'nın çocukları; Aleksey, 1 Şubat 1671'de Nataliya Kyrillovna Naryshkina ile (1 Eylül 1651 - 4 Şubat 1694) evlendi. Aleksey ve Nataliya'nın çocukları; Dereyolu Filizli Gedik (anlam ayrımı) Gedik ile şu maddeler kastedilmiş olabilir: Konstans Konstans (Latince tüm ismi: "Flavius Julius Constans") (d. 320 &dash; ö. 350) 337 ile 350 yılları arasında Roma imparatorluğu yapmıştır. Büyük Konstantin ve ikinci karısı Fausta'nın üçüncü ve en küçük oğlullarıydı. 337 yılında ağabeyleri II. Konstantius ve II. Konstantin ile birlikte başa geldi. II. Konstantin, Konstans'ın gençliği ve tecrübesizliğinden faydalanarak 340 yılında İtalya'yı işgal etmeye kalkıştı ancak Aquileia'da yenilgiye uğradı ve burada öldü. 341-342 yılları arasında Konstans Franklara karşı başarılı bir sefer yürüttü. Yazar Julius Firmicus Maternus, Konstans'ın 343 yılının ilk aylarında Büyük Britanya'yı gittiğinden bahseder ama nedenini belirtmez. Bu durumda Konstans, Britanya'ya giden son Roma hükümdarıdır. Yolculuğunun sürati ve Manş Denizi'ni tehlikeli kış aylarında geçtiği gözönüne alındığında bunun acil bir askerî durumdan kaynaklandığı düşünülebilir. Tarihçiler bunun sebebinin Piktler ve İskoçları bastırmak olabileceğini söylerler. Konstantin hanedanı üyelerinin çoğu bir şekilde dine ilgi duymuştur. Konstans 341 yılında Pagan kurban verme eylemlerini yasaklayan bir ferman yayımlamıştı. Arius hizibine karşılık İznikçileri desteklemiş, buna karşılık II. Konstantius Ariusçuları desteklemiştir. Hatta Konstans, Serdika konsilini İskenderiyeli Ortodoks Athanasius ile Konstantinopolisli Pavlus arasındaki çekişmeyi çözmeye çağırmıştır. 350 yılında general Magnentius askerlerin desteğiyle Ren sınırında kendini imparator ilan etti ve ardından Roma İmparatorluğu'nun batısının tamamına talip oldu. Konstans'ın arkasında destek yoktu bu yüzden hayatını kurtarmak üzere kaçtı. Magnentius'un askerleri kendisini Galya'nın güneydoğusunda köşeye sıkıştırdılar ve öldürdüler. Salambo (roman) Salambo Gustave Flaubert tarafından yazılmış bir romandır. özet olarak kartaca Cumhuriyetiyle paralı askerlerin yaptığı savaşlar sırasında başlayan, savaşların sona ermesiyle son bölümde hüzünlü bir şekilde biten bir aşkın romanı ve aynı zamanda tarihi şahsiyetlerin yer aldığı tarihi bir romandır. özellikle salambo ile mathonun karşılaştığı bölümler, hamilkar'ın katıldığı toplantının anlatıldığı bölüm ve savaşın anlatıldığı bölümler oldukça etkileyici bir şekilde tasvir edilmiştir. Roman, yazarın aylar süren araştırma ve çalışmasının ürünüdür. Yazar romanda geçen yerleri ziyaret etmiş ve ayrıntılı bilgiler toplamıştır. Tasvirlerin bu denli güzel ve etkili olmasının sebebi budur. Karatavuk (anlam ayrımı) Kayaaltı Kuzupınarı Muhammed Hatemi Seyyid Muhammed Hatemi (; d. 29 Eylül 1943, Ardakan), 1997-2005 arasında görev yapmış olan, İran İslam Cumhuriyeti'nin 5. cumhurbaşkanı. 1961 yılında lise öğrenimini tamamladıktan sonra dini eğitim için Kum Medresesi'ne devam etti. İsfahan Üniversitesi Felsefe Bölümü’nden 1969’da lisans derecesi ile mezun oldu. Tahran Üniversitesi’nde Eğitim Bilimleri dalında yüksek lisans eğitimi aldı. Akabinde ünlü Kum Medresesi'nde içtihat eğitimine devam etti. Siyasi hayatına 1962 yılında başladı. Özellikle Humeyni'nin bildirileri olmak üzere, siyasi bildiri ve ilanların çoğaltılıp dağıtımını üstlendi. İsfahan Üniversitesi İslami Öğrenciler Derneği'ndeki çalışmalara katıldı. Şah ordusunda asteğmen olarak iki yıl görev yaptıktan sonra 1979’da Hamburg İslami Kültür Merkezi’nin başına geçti. Devrim'den sonra 1980'deki ilk milletvekili seçimlerinde doğum yeri olan Erdekan ve Meybod'dan milletvekili seçilerek meclise girdi. 1981 yılında Humeyni tarafından ünlü Kayhan gazetesinin de dahil olduğu birçok gazete ve dergiyi yayımlayan Kayhan Enstitüsü'nün başkanı olarak atandı. 1982 yılında ise Başbakan Mir Hüseyin Musavi tarafından İslami İrşad ve Kültür Bakanlığı'na getirildi. 1992'den Kültür bakanlığı görevinden istifa etti, böylece İran İslam Cumhuriyeti tarihinde istifa ederek görevinden ayrılan ilk kabine üyesi oldu. Haşimi Rafsancani tarafından iki kez aynı görevle kabineye alınan Hatemi, Irak ile süren 8 yıllık savaş sırasında, Tüm Silahlı Kuvvetler Komutanlığı Kültür Muavinliği Propaganda Merkez Başkan Yardımcılığı ve Başkanlığı yaptı. Mayıs 1997'de yapılan seçimlerde oyların % 69'unu alarak cumhurbaşkanı seçildi. Haziran 2001'de yapılan seçimde de bu kez yüzde 77 oy oranıyla yeniden seçildi. Ancak, özellikle Cumhurbaşkanı'nın yetkileri ve seçim denetimi konusunda hazırladığı kilit önemdeki reformları Anayasayı Koruyucular Konseyi’nden geçiremedi. Farsça, Arapça, çalışmalarını sürdürecek kadar İngilizce ve Almanca biliyor. Çeşitli zamanlarda üniversitelerde ders de veren Hatemi'nin, "Velayet Kime Ait" (1979) ve "Gelenek, Modernizm ve Gelişme" (1996) olan birçok makalesinin yanı sıra "Dalga Korkusu", "Şehir Dünyasından Dünya Şehrine", "Tiranlık Kıskacında Düşünce ve İnanç" (2000) gibi kitapları ve konuşmalarının derlendiği Siyasi Gelişme, İktisadi Gelişme ve Emniyet (2000), İslam, Maneviyat ve İslam Devrimi (2000) ve Kadınlar ve Gençler (2000) adlı kitapları bulunmaktadır. Senemoğlu (anlam ayrımı) Yek Yek – Türk ve Altay halk inancında İblis. Yeg veya Yiğ olarak da bilinir. İnsanoğlunu yoldan çıkaran ve kötülüğün simgesi olan varlık. Tanrıya isyan etmiştir. Kısa boylu ve güçlü bir varlıktır. Alemin karanlık güçlerini temsil eder. Yerin altında yaşar. Yaka adlı kötü ruh ile de bağlantılıdır. Çak (veya Çek) denilen yine Şeytan anlamını içeren sözcük ile de ilişkili görünmektedir. ayrıca bu sözcükle bağlantılı hastalık adları vardır. "Yiğ" verem, "Yiğnik" ise dizanteri demektir. Bulgar kültüründe Yaga adlı bir cadı figürü vardır. 'Kötü ruh, şeytanın yarattığı hastalık, zarar verme' gibi anlamları da vardır. Başka sözlüklerde 'ig' ve 'iklig' biçiminde geçen ve hastalık anlamı da bulunur. Maniheizm'de yine şeytan anlamında kullanılmıştır. "Yeg"in Tatar dilindeki anlamı "açgözlü, doymak bilmeyen ruh" demektir. Ayrıca bazı kaynaklarda Teleğüt şamanlarının davullarını süsleyen görüntülerden biri olan "Yeg Yılan" adına da rastlanır. "Yeg Yılan" şamana yardım eder ve insanların "Yula" denilen ruhlarını şamanın buyruğuyla diğer kötü ruhlardan korur. Ebu Hayyan sözlüğünde "İg", İbn-i Mühenna sözlüğünde ise "İklig" şeklinde geçen bu sözcük, "hasta" anlamındadır. Kazakçada ise her türlü hastalığı bildiren "Jegi" sözcüğü vardır. Baba Yaga, Slav folklorunda cadı veya büyücü bir karakterdir. O küçük çocukları kaçırır (ve muhtemelen yer). Tavuk ayakları gibi dört ayak üzerinde duran bir kulübede yaşar, süpürgesiyle köylerin etrafında uçar. Evinin etrafı insan kemiklerinden ve kafataslarindan oluşan çit ile çevrildir. Özellikle bu ev tarzi Ural ve Tungus topluluklarında rastlanan bir yapı biçimidir. Slav mitolojisinde ayrıca kayıp ruhlara rehberlik eder. Rus masallarında Baba Yaga, akçaağaçtan yapılan bir süpürge ile havada süzülen bir cadı olarak tasvir edilir. Baba Yaga akşam yemeğinde 3 yetişkin insanın yiyebileceği kadar yemek yer. Rus masallarında bazı karakterler Baba Yaga'dan bazı konularda yardım veya malzeme ister örneğin Güzel Vasilisa masalında Vasilisa ondan ateş ister, Koschei'nin Ölümü masalında İvan ondan sihirli bir at ister. Baba Yaga da isteklerini vermek için onlara bir takım zor işler yaptırır eğer o işleri yapamazlarsa o kişiyi akşam yemeğinde yer. Baba sözcüğü çoğu Slav dillerinde "yaşlı kadın" ya da "büyükanne" anlamına gelir. Yaga sözcüğünün ise Ural-Altay kökenli olduğu tartışılmaktadır. Adı çeşitli Slav dilleri içinde farklı söyleyişlerle kullanılır: Baba Jaga, Jezi Baba, Jaga Baba, Baba Yaha, Baba Jaha, Baba Jahinia... Bu isim bazen "boynuzlu yaşlı kadın" olarak da tercüme edilir. Küpegiren (veya Küpegiren Karı; "Azerice:" ) – Azerbaycan masal karakterlerinin çok tanınanlarından biridir. Zaman zaman evler yıkan, bozgunculuk yapan, şekil değiştiren, büyülü bir kadındır. Ama bir an içinde güzeller güzeli de olabilir, gökyüzüne de çıkabilir, yere de inebilir. O masalların kötü karakteridir. Yaga motifine çok benzer. (İğ/Yiğ) ve (Çak/Cak/Yak) kökü. Hastalık, kötülük, fesatlık kavramlarını barındırır. İddia edildiği gibi Arapça veya Farsça kökenli değildir (Yek,Arapça'da manası bir, tek, yalnız anlamına gelir). İğrenmek fiili yine bu kökten gelir. Tellioğlu Uğurtaşı Ottmar Hitzfeld Ottmar Hitzfeld (d. 12 Ocak 1949; Lörrach, Baden-Württemberg), Alman eski futbolcu ve teknik direktör. Futbolculuk yıllarında Almanya'nın Stuttgart, İsviçre'nin Lugano, Basel ve Luzern takımlarında futbol yaşantısını sürdürmüştür. 1983 yılında jübile yapıp teknik direktörlük kariyerine İsviçre'nin Zug takımında başlamıştır. Ardından Aarau ve Grasshopper takımlarını çalıştırmış ve Grasshoppers takımında 2 kez lig şampiyonluğu yaşamıştır. Kariyerinin en başarılı dönemleri 1991 yılında Borussia Dortmund'un başına geçmesi ile başlamıştır. Borissia Dortmund ile 1993 yılında UEFA Kupası Finali'ni Juventus'a kaybetmiş, 1995 ve 1996 yıllarında Almanya Şampiyonu olmuş ve 1997 yılında Juventus'u UEFA Şampiyonlar Ligi Finali'nde yenerek kupaya uzanmıştır. 1998 yılında Bayern Münih'in başına geçmiştir ve bu takımla 1999, 2000, 2001 ve 2003 yıllarında Almanya lig şampiyonluğuna ulaşmıştır. Bu takımla Şampiyonlar Ligi'nde 26 mayıs 1999 Manchester United'a unutulmaz bir finalle kaybetmiş ancak 2001'de Valencia takımını penaltılar ile geçerek kupaya uzanmıştır. Bu başarı ile Ernst Happel'den sonra bu kupayı iki farklı takımla kazanan ikinci teknik direktör olmuştur. 2003-2004 sezonunda Bayern Münih'ten ayrılan Hitzfeld, 2007 yılına kadar Almanya millî futbol takımı dahil olmak üzere birçok teklifi geri çevirmiştir. Son olarak 1 Şubat 2007'de Bayern Münih ile tekrar anlaşmıştır. Takımı şampiyon yaptıktan sonra takımdan ayrılmıştır. 2008 Avrupa Futbol Şampiyonası'ndan sonra İsviçre millî futbol takımının teknik direktörlüğünü Jakob Kuhn'dan devralmıştır. Levan KobiaÅŸvili Levan Kobiaşvili (; d. 10 Temmuz 1977, Tiflis), Gürcü futbolcudur. 183 cm boyunda, 78 kilogram ağırlığındadır. 2014'te futbolu bıraktı ve 5 Ekim 2015'te Gürcistan Futbol Federasyonu başkanlığına seçildi. WCW Monday Nitro WCW Monday Nitro, Amerikan güreşi programıdır. 1995 yılı ile 2001 yılları arasında TNT kanalında pazartesi genelde saat 21:45 gibi yayınlanırdı. 1996 yılından 1998 yılına kadar pazartesi geceleri en çok reyting alan programdı. Bu programda genelde şov amaçlı olan Amerikan güreşi yayınlanırdı. Fakat WWF WCW'yi satın aldı Programa Nitro kızlarının gösterileri ile başlanırdı. Daha sonra güreşçilerin sırayla güreşmesiyle devam ederdi. Bazen ise güreşçi röportajlarını ve çeşitli etkinlikler yapılırdı. Daha sonra reyting getirmeyince 2001 yılında yayınlanmaya son verildi. Ufuk Uras Mehmet Ufuk Uras (d. 4 Ocak 1959, Üsküdar), Türk siyasetçi. 1996 yılında ÖDP'nin kurucu genel başkanı oldu ve 5 dönem, 10 yıla yakın süre genel başkanlık yaptı. 2007 genel seçimlerine bağımsız aday olarak katıldı ve İstanbul 1. Bölge'den Türkiye Büyük Millet Meclisi 23. Dönem üyeliğine seçildi. Bu tarihten sonra sırasıyla Özgürlük ve Dayanışma Partisi (ÖDP), Barış ve Demokrasi Partisi (BDP), Eşitlik ve Demokrasi Partisi (EDP) ve Yeşiller ve Sol Gelecek Partisi üyesi oldu. İstanbul-Üsküdar doğumlu olup baba tarafı Sivas-Divriği, anne tarafı ise Balkan Savaşları döneminde Bulgaristan'ın Varna şehrinden göç etmiştir. Kadıköy Anadolu Lisesi'nden sonra İstanbul Üniversitesi İktisat Fakültesi'nde lisans, yüksek lisans ve doktora öğrenimini tamamladı. Milletvekili seçilene kadar İstanbul Üniversitesi İktisat Fakültesi, Siyaset Bilimi ve Uluslararası İlişkiler Bölümü'nde yardımcı doçent doktor olarak görev yaptı. İktisat Dergisi Genel Yayın Yönetmenliği, İktisat Fakültesi Mezunlar Cemiyeti (İFMC), ÖES genel başkanlığı yaptı. ""ÖDP Söyleşileri", "İdeolojilerin Sonu mu?"" (Marksist Araştırmaları Destek Ödülü), ""Sezgiciliğin Sonu mu?", "Başka Bir Siyaset Mümkün", "Kurtuluş Savaşında Sol", "Siyaset Yazıları"" ve ""Alternatif Siyaset Arayışları"" "Sokaktan Parlamentoya" "Söz Meclisten Dışarı" "Meclis Notları" ve Velhasıl adlı on bir kitabı bulunmaktadır. İstanbul Üniversitesi İktisat Fakültesi Siyaset ve Uluslararası İlişkiler Bölümü'nde 25 yıl görev yapan Ufuk Uras, 2007 yılında milletvekili seçilince üniversitedeki görevinden ayrıldı. 2017 yılında emekli öğretim üyelerinin üniversiteye dönebileceğine yönelik çıkan yasa uygulamayınca, buna yönelik dava açan Uras, 2019'da mahkeme kararıyla döndüğü fakültedeki görevinde siyaset bilimi dersleri vermeye devam etmektedir. 22 Temmuz 2007 genel seçimlerinde İstanbul 1. Bölge'den bağımsız milletvekili adayı oldu. 17 Haziran 2007 günü Haydarpaşa'da, adaylığıyla ilgili yaptığı basın açıklaması sırasında, Gençay Gürsoy, Genco Erkal, Şanar Yurdatapan, Zeynep Tanbay ve Kerem Kabadayı gibi isimler de kendisine destek verdi. Seçimde 81 bin 486 oy alarak İstanbul 1. Bölge'den bağımsız milletvekili seçildi. 1 Ağustos 2007 tarihinde ÖDP'ye tekrar asil üye olarak kabul edildi ve 11 Şubat 2008'de yapılan 5. Olağan Kongre'de tekrar Özgürlük ve Dayanışma Partisi Genel başkanlığına seçildi. 1 Şubat 2009 tarihinde yapılan kongrede Genel Başkanlık seçimini kaybederek yerini Hayri Kozanoğlu'na bıraktı. 17 Haziran 2009 tarihinde, partinin dar grupçu bir anlayışa kaydığı düşüncesi ve sol siyasetin daha geniş bir yelpazeye ulaşması gerektiği iddiasıyla, bir grup arkadaşıyla Özgürlük ve Dayanışma Partisi'nden istifa etti ve Eşitlik ve Demokrasi Partisi kuruluş sürecine katıldı. DTP'nin 19 kişiye düşüp TBMM'de grupsuz kalmasından sonra, Kürt sorununun parlamentoda çözülmesi gerektiğini iddia ederek Barış ve Demokrasi Partisi (BDP) grubuna katıldı. 2011 seçim sürecinde, Eşitlik ve Demokrasi Partisi'ne tekrar üye oldu. Daha sonra, 25 Kasım 2012'de kurulan Yeşiller ve Sol Gelecek Partisi'nin kurucuların arasında yer aldı ve parti meclisi üyeliği yaptı.2019 Türkiye yerel seçimlerinde Saadet Partisi'ne ve CHP'ye oy verdiğini belirtti. 8 Ekim 2019'da Yeşiller ve Sol Gelecek Partisi'nden istifa etti. AltÄ±nemek, Hanak Altınemek, Ardahan ilinin Hanak ilçesine bağlı bir köydür. Köyün eski adı 1889 yılı kayıtlarında Kontraul, 1928 yılı kayıtlarında ise Konduravul, 1928 yılı kayıtlarında Kayabaşı olarak geçmektedir. Köy, Ardahan il merkezine 47 km, Hanak ilçe merkezine 19 km uzaklıktadır. ArÄ±konak, Hanak Arıkonak, Ardahan ilinin Hanak ilçesine bağlı bir köydür. Köyün eski adı, 1928 yılı kayıtlarında Könk olup, Ermenice'de "komk" sözcüğü "komlar" anlamına gelmektedir. Köy, 2007-2012 yılları arasında Ortakent Beldesi'nin bir mahallesi olarak kayıtlarda yer almıştır. Köy, Ardahan il merkezine 36 km, Hanak ilçe merkezine 8 km uzaklıktadır. Aşağıaydere, Hanak Aşağıaydere, Ardahan ilinin Hanak ilçesine bağlı bir köydür. Köyün eski adı 1854 yılı kayıtlarında Zaurma, 1899 yılı kayıtlarında Tsurmal aş., 1928 yılı kayıtlarında Surmal aş. olarak geçmektedir. Köy, Ardahan il merkezine 49 km, Hanak ilçe merkezine 21 km uzaklıktadır. Baştoklu, Hanak Baştoklu, Ardahan ilinin Hanak ilçesine bağlı bir köydür. Köyün eski adı, 1899 yılı kayıtlarında Tikan yukarı olup, Gürcüce'de "tikani" sözcüğü "oğlak"