- Zonguldak Tokat Belediye Plevnespor - Tokat Arkasspor - Ä°zmir Manavgatspor - Antalya Meram Belediyespor - Konya Trabzon Fatih Hastanesi - Trabzon Tofaş - Bursa Lige katılan 17 takım ilk etapta A ve B gruplarına ayrılarak çift devreli lig usulü şeklinde karşılaşmışlardır. Bu karşılaşmalar sonucunda gruplarında ilk 5 sırayı alan takımlar yarı final grubuna, diğer takımlar ise klasman grubuna kalmışlardır. Yarı Final grubu maçları sonunda ilk 4 sırada yer alan takımlar final grubuna kalmışlardır. Final grubunda takımlara yarı final grubu sıralamasına göre + puan verilmiş ve oynadıkları maçlar sonunda kazandıkları puanlara bu + puanlar eklenmiştir. Ligden düşecek takımları belirleyecek olan klasman grubu maçları sonunda son 4 sırada yer alan ekipler ligden düşmüştür. 3-0 ve 3-1 biten maçlarda kazanan takıma 3, kaybeden takıma 0; 3-2 biten maçlarda ise kazanan takıma 2, kaybeden takıma 1 puan verilmiştir. A grubu= Arçelik, Arkasspor, Beşiktaş, İstanbul Büyükşehir Belediyespor, Manavgatspor, Meram Belediyespor, Polis Akademisi, SSK ve Tofaş A grubu B grubu= Erdemirspor, Fenerbahçe, Galatasaray, Halkbank, Maliye Gençlik, Tokat Belediye Plevnespor, Trabzon Fatih Hastanesi ve Ziraat Bankası B grubu Klasman Grubu = Arçelik, Beşiktaş, Galatasaray, Maliye Gençlik, Manavgatspor, Meram Belediyespor, Tofaş, Tokat Belediye Plevnespor ve Trabzon Fatih Hastanesi NOT - 1 : Arçelik sezon sonunda ligden çekilmiştir. NOT - 2 : Erdemirspor sezon sonunda ligden çekilmiştir. Yarı Final Grubu = Arkasspor, Erdemirspor, Fenerbahçe, Halkbank, İstanbul Büyükşehir Belediyespor, Polis Akademisi, SSK ve Ziraat Bankası Final Grubu 1. Etap Karşılaşmaları 13-15 Nisan tarihleri arasında Eskişehir'de Final Grubu 2. Etap Karşılaşmaları 20-22 Nisan tarihleri arasında Adana'da oynandı. Final grubuna; Arkasspor + 1,5 Puan Fenerbahçe + 1 Puan Halkbank + 0,5 Puan İstanbul Büyükşehir Belediyespor + 0 Puanla başlamıştır. Uzaktan Algılama ve Uzay Bilimleri Ulusal Yönetimi NARSS, (Arapça:الهيئة القومية للاستشعار من البعد وعلوم الفضاء)(İngilizce:National Authority for Remote Sensing and Space Sciences) (Ulusal Uzaktan Algılama Merkezi) Mısır'ın uydu ve uzaktan algılama alanında öncü kurumudur. NARSS, 1971'de Amerikan-Mısır ortak projesi olarak kurulan Uzaktan Algılama Merkezi'nin bir ürünüdür ve Mısır Bilimsel Araştırma ve Teknolojiler Akademisi'ne bağlıdır.1994 yılında, yetki, ülkenin kalkınması için sanat alanındaki teknolojinin kullanımını teşvik etmek,bölge planlama ve diğer uygulamalara yüksek teknoloji olanaklarını tanıtmak amacıyla Bilimsel Araştırma Bakanlığı'na bağlı bir kuruluş olarak kuruldu. NARSS iki ana sektör içerir: Uzaktan Algılama ve Uzay Bilimleri; Uzaktan algılama sektörü, yeryüzü gözlem uyduları ve çeşitli hava sensörleri tarafından sağlanan verilerin, doğal kaynakların, doğal tehlikelerin, çevre yönetiminin değerlendirilmesi ve izlenmesi için haritalar ve mekansal veriler üretmek için kullanılmasına dayanmaktadır. Uzay bilimleri sektörü, uydulara monte edilecek yer gözlemi algılayıcılarının geliştirilmesi ve uydularla iletişimin izlenmesi ve işleme için bilgi alınması ve nihayetinde uzaktan algılama uydusu başlatılması ile ilgilidir. Gana Uzay Bilim ve Teknoloji Merkezi Gana Uzay Bilimi ve Teknoloji Merkezi (GSSTC) 2 Mayıs 2012'de Gana'nın ilk uzay bilimi, uzay araştırması, astronomi ve teknoloji uzay ajansı olarak resmen açıldı. GSSTC ve Gana Uzay Ajansı (GhSA), öğretim, öğrenme, özel uzay uçuşu ve uzay araştırması ticarileştirme yoluyla uzay bilimi, uzay keşfi ve uzay teknolojisinde mükemmellik arenası olmayı hedeflemektedir. Merkezi ve uzay ajansı ayrıca bilim insanları ve astronotların doğal kaynak yönetimi, hava durumu tahmini, tarım ve ulusal güvenlik konularında araştırma yapmalarına izin verecek. Backlash (2017) Backlash (2017), WWE tarafından düzenlenen on üçüncü Backlash profesyonel güreş izle ve öde etkinliği. 21 Mayıs 2017 tarihinde SmackDown brand'ine özel olarak Rosemont, Illinois'daki Allstate Arena'da yapılması planlanmaktadır. Etkinlik, 2001 yılından sonra ilk kez Allstate Arena'da gerçekleşecektir. Etkinlikte yer alan maçlar, SmackDown brand'lerinde sonucu önceden WWE tarafından belirlenen maçlar ve senaryolarla oluşturulmaktadır. Senaryolar, WWE'nin haftalık programı "SmackDown Live"da yaşananlara göre şekillenmektedir. WrestleMania 33'te Randy Orton, Bray Wyatt'ı yenerek dokuzuncu kez WWE Şampiyonu olmuştu. WrestleMania sonrası "SmackDown" programında Wyatt, Orton'a "Korkuların Evi" maçı için meydan okudu ve ilk başta bu maç kemer maçının rövanşı olacaktı. Wyatt, 2017 WWE Superstar Shake-up sonucu Raw brand'ine geçince bu maç Raw etkinliği olan Payback'e alındı ve maçın kemer maçı olmayacağı açıklandı. 18 Nisan "SmackDown" bölümünde, Raw'a geçen Jinder Mahal, six-pack challenge'da Dolph Ziggler, Mojo Rawley, Erick Rowan, Luke Harper ve Sami Zayn'i yenerek WWE Şampiyonluğu kemerine bir numaralı aday oldu. Ring adlarını The Singh Brothers olarak değiştiren The Bollywood Boyz (Gurv ve Harv Sihra), SmackDown'a debut yaparken maç sırasında Mahal'ın kazanmasına yardım etti. Ertesi hafta Orton, Rowan'ı diskalifiyesiz maçta yendikten sonra Mahal göründü. Orton, Mahal ve The Singh Brothers'ın saldırısına uğrarken Mahal, WWE Şampiyonluğu kemerini çaldı. 30 Nisan'da yapılan Payback'te Orton'ın Wyatt ile olan maçında The Singh Brothers, Orton'a saldırdı ancak Orton onları rahatlıkla etkisiz hâle getirdi. Sonra Mahal geldi ve çaldığı kemerle Orton'a vurarak Orton'ın Wyatt'a yenilmesine neden oldu. Sonraki hafta "SmackDown" gecesi, Mahal'ın WWE Championship kemeriyle çektirdiği fotoğrafları gösterildi. SmackDown Komisyon Üyesi Shane McMahon geldi ve kemeri Mahal'dan alıp Orton'a geri verdi. 9 Mayıs'taki programı Orton açtı ve Mahal'ı Backlash'te yeneceğini söyledi. Ardından Mahal geldi ve kemeri alıp ülkesine götüreceğini, orada heykelinin yapılacağını anlattı. Daha sonra ikisinin yer aldığı altı kişilik takım maçında Mahal, Orton'ı tuşlayarak maçı takımına kazandırdı. Ertesi hafta Orton, Baron Corbin'i yendikten sonra Mahal göründü. Orton, The Singh Brothers'ın saldırısına uğrasa da onları geri püskürttü. Ancak Mahal, dikkati dağılan Orton'a "Krulass" hareketini yaptı. 11 Nisan "SmackDown" bölümünde Birleşik Devletler Şampiyonu Kevin Owens, Superstar Shake-up sonucu SmackDown brand'ine geldi. Yine Chris Jericho ile Payback etkinliğinde olacak kemer maçı değişmedi. SmackDown Genel Müdürü Daniel Bryan, Jericho eğer kemeri kazanırsa onun SmackDown'a geçmesine karar verdi. Aynı gece Birleşik Devletler Şampiyonluğu kemerine bir numaralı adayı olmak için AJ Styles, Sami Zayn ve Baron Corbin; Owens'la yüzleşti. Üçü arasında ayarlanan üçlü tehdit maçında Styles, Corbin ve Zayn'i yenerek kemere bir numaralı aday oldu ve Backlash'te olacak kemer maçına eklendi. Sonraki iki haftada Styles, Corbin'i iki maçta da yenerken Owens, yorumcu masasına yer aldı. Styles, 25 Nisan'daki programda Corbin'i yendikten sonra Owens'ın saldırısına uğradı ve Corbin de saldırıya katıldı. Zayn, Styles'ı kurtarmaya geldi ve Corbin'i uzaklaştırdı, ancak Owens'ın saldırısına uğradı. Program sonrası "Talking Smack"te Corbin, Zayn'e saldırdı. Corbin bir haftalık uzaklaştırılma cezası aldı. 30 Nisan'da yapılan Payback etkinliğinde Jericho, Owens'ı yenerek Birleşik Devletler Şampiyonluğu kemerini kazandı ve SmackDown'a transfer oldu. Ertesi hafta "SmackDown" programında Owens, Jericho'yu yenerek kemerini geri aldı ve Backlash'teki konumunu korudu. Maçtan sonra Jericho'ya saldırmaya devam eden Owens, onu sakatladı. 9 Mayıs'taki programda Owens, WWE Şampiyonu Randy Orton ve Jinder Mahal arasında geçen segmenti bölüp WWE'nin yüzü olacağını söyledi. Sonra Styles, ardından Corbin, sonrasında da Corbin'e saldıran Zayn geldi. Aralarında çıkan kavga sonrası Owens, Corbin ve Mahal ile Styles, Zayn ve Orton ayarlanan altı kişilik takım maçını Owens, Corbin ve Mahal kazandı. Sonraki hafta Owens, kendi "Highlight Reel" programını yaptı ve konuğu Mahal olacaktı. Ancak önce gelen Styles, Owens'ın sözünü kesti. Styles, gecenin ilerleyen saatlerinde Mahal ile maça çıktı. The Singh Brothers'ın ve Owens'ın yardımıyla maçı kazanan Mahal oldu. Daha sonra Zayn, Corbin ile Backlash'te maça çıkmak istediğini söyledi. Daha sonra Corbin göründü ve Zayn'e saldırdı. 11 Nisan "SmackDown" bölümünde SmackDown Takım Şampiyonları The Usos (Jey ve Jimmy Uso), American Alpha'ya (Chad Gable ve Jason Jordan) karşı kemerlerini korudu. Maçtan sonra The Shining Stars (Primo ve Epico Colón), Superstar Shake-up sonucunda Raw'a geldiğini gösterdi ve American Alpha'ya saldırdı. Sonraki hafta adını The Colóns olarak değiştiren The Shining Stars, American Alpha'yı yendi. 25 Nisan "SmackDown" bölümünde takım kemerlerine bir numaralı aday olmak için yapılan Beat the Clock challenge'da American Alpha, The Colóns, The Ascension (Konnor ve Viktor) ve Breezango (Fandango ve Tyler Breeze) yer aldı. American Alpha, The Colóns'ı yense de Breezango, The Ascension'ı daha kısa sürede yenerek Backlash'teki kemer maçı için SmackDown Takımlar Şampiyonluğuna bir numaralı aday oldu. Ertesi hafta yapılan bir komedi segmentinde moda polisi rolündeki Breezango, The Usos'un birçok kuralı ihlal ettiğini ve onları Backlash'te yakalayacaklarını söyledi. 9 mayıs "SmackDown" programında Breezango, The Ascension'ı yendikten sonra The Usos geldi ve Backlash'te kemeri koruyacaklarını söyledi. Ertesi hafta Breezango bu sefer The Colóns'u yendi ve The Usos yine gelerek maçı kazanacaklarını söyledi. 4 Nisan "SmackDown" bölümünde NXT'den Shinsuke Nakamura, ana kadroya ilk kez debut yaparken Sonraki hafta Raw'a geçecek olan The Miz ve Maryse'in segmentini böldü. Sonraki hafta "SmackDown"da Nakamura, Dolph Ziggler'ın ring içi promosunu böldü. Ziggler, Nakamura'ya karşı superkick denedi ama Nakamura, Ziggler'ı karşıladı ve ringden uzaklaştırdı. 25 Nisan'da Ziggler, Nakamura'nın ring içinde Renee Young ile olan röportajını kesti. İkisi kavga ettikten sonra Ziggler, Nakamura'ya tekme attı ancak Nakamura, Ziggler'a suplex ile karşılık vererek onu yine ringde uzaklaştırdı. Daha sonra Nakamura'nın SmackDown'daki ring içi debutunu Backlash'te bilinmeyen bir rakibe karşı yapacağı açıklandı. 2 Mayıs "SmackDown" bölümünde Ziggler, Komisyon Üyesi Shane McMahon ve Genel Müdür Daniel Bryan'ı ghenüz "SmackDown"da maça çıkmayan Nakamura'yı büyüttüklerini söyleyerek eleştirdi. Sonraki hafta Ziggler, Nakamura'yı maça çağırmadan önce başarılarını anlattığı bir promo kesti. Oraya gelen Nakamura hakem çağırdı ancak maç başlamadan Ziggler geri çekildi ve bu maçın Backlash'te olacağını söyledi. Sonra Nakamura'ya saldırmaya çalışsa da Nakamura onu engelledi. Backlash öncesi son "SmackDown" gecesinde Ziggler, ana akdroda henüz bir şey yapmadığı için Nakamura'yı gerçek bir rakip olarak görmediğini söyledi. WrestleMania 33'te Naomi, six-pack challenge'ı kazanarak ikinci kez SmackDown Kadınlar Şampiyonluğu kemerini kazandı. WrestleMania sonrası "SmackDown" bölümünde Alexa Bliss'i yenerek kemerini korudu. Superstar Shake-up sonucu Alexa ve Mickie James, Raw brand'ine geçerken; Charlotte Flair ve boştaki Tamina SmackDown brand'ine geçti. Ertesi hafta Charlotte kemer maçı istedi. SmackDown Kadınlar şampiyonu Naomi ile yüz yüze geldi. SmackDown Komisyon Üyesi Shane McMahon, Charlotte bu hafta kemerin ortada olmadığı maçta Naomi'yi yenerse ertesi hafta kemer maçına çıkacağını söyledi. Maçı Charlotte kazandı ve kemere aday oldu. Buna kızan Natalya, Tamina ve Carmella (James Ellsworth ile) kendilerinin bir numaralı aday olması gerektiğini söyledi. Charlotte ve Naomi'nin kemer maçına Natalya, Tamina ve Carmella karıştı ve maç diskalifiye ile sonuçlandı. Charlotte ve Naomi üçlünün saldırısına uğradı. 2 Mayıs'taki programda şu an iyi karakter olan Charlotte, kendilerini "The Welcoming Committee" olarak adlandıran üçlünün saldırısına uğradı. Ayrıca üçlü Becky Lynch'i takımlarına dahil etmek istedi. Ancak Becky, o gece yapılan takım maçında Natalya ve Carmella'yı yenen Naomi ve Charlotte'ın yanında olduğunu gösterdi. Maçtan sonra üç kadın, Charlotte ve Naomi'ye saldırdı. Daha sonra Becky geldi ve üçlüye katılacak gibi yapıp saldırıya geçti, ancak kavgadan üstün çıkan taraf Natalya, Tamina ve Carmella oldu. Ertesi hafta Natalya ve Becky arasında maç yapıldı. Charlotte, Naomi'nin Tamina'ya saldırmasını engelledi ve Natalya, dikkati dağılan Becky'yi yendi. Sahne arkasında tartışan Charlotte, Becky ve Naomi uzlaştı. Daha sonra, oluşan iki takım arasında Backlash'te maç olacağı açıklandı. Backlash öncesi son "SmackDown" programında Ellsworth ile beraber altı kadın arasında tartışma çıktı. Bu tartışma sonucu Naomi ile Carmella arasında maç ayarlandı. Maçın kazananı Tamina ve Natalya'nın yardımıyla Carmella oldu. WrestleMania sonrası ilk "SmackDown" programında The Wyatt Family (Bray Wyatt ve Erick Rowan), WWE Şampiyonu Randy Orton ve eski Wyatt Family üyesi Luke Harper'a yenilmişti. Sonraki hafta Superstar Shake-up sonucu Wyatt'ın Raw brand'ine geçmesiyle The Wyatt Family dağılmış oldu. Rowan ve Harper, WWE Şampiyonluğu kemerine bir numaralı aday olmak için yapılan six-pack challenge'da yer aldı ancak ikisi de maçı kazanamadı. 9 Mayıs "SmackDown" bölümünde ikisi arasında yapılan maçı Rowan kazandı. Sonraki hafta yapılan "Talking Smack" programında Rowan, Harper'ı The Wyatt Family'den ayrıldığı için sevmediğini söyledi. Harper'ı bir önceki hafta yenmesine rağmen, Harper'ın daha fazla cezaya mahkûm olduğunu ve kendisine karşı Backlash'ta bir maç istediğini de söyledi ve Komisyon üyesi Shane McMahon bu maçı ayarladı. 4 Nisan "SmackDown" bölümünde NXT'den gelen Tye Dillinger, ana kadroya ilk kez debut yaptı ve gelecek hafta Raw'a transfer olacak Curt Hawkins'i yendi. 11 Nisan'daki programda eski Vaudevillain üyesi Aiden English tekli kariyere başladı ancak sonraki hafta Dillinger'a yenildi. 16 Mayıs'ta, Backlash gösteri öncesi için ikisi arasında maç ayarlandı. Gösteri öncesinde Tye Dillinger, Aiden English ile karşılaştı. Dillinger, "Tye Breaker" yaptıktan sonra English'i tuşlayarak maçı kazandı. Etkinlik, Shinsuke Nakamura ile Dolph Ziggler'ın karşılaştığı maçla başladı. Ziggler, Nakamura'ya yaptığı ilk "Zig Zag" hareketinden sonra Nakamura'yı tuşlamaya çalıştı ancak Nakamura son anda kalktı (near-fall). Ziggler'ın Nakamura'nın beline vurduğu superkick'ten sonra gittiği tuş yine near-fall ile sonuçlandı. Maçın sonunda Nakamura, Ziggler'a Inverted Exploder Suplex ve "Kinshasa" yaptı ve maçı kazandı. Sonraki maçta The Usos (Jey ve Jimmy Uso), SmackDown Takımlar Şampiyonluğu kemerini savunmak için Breezango (Fandango ve Tyler Breeze) ile karşılaştı. Maç sırasında Breeze, hademe ve yaşlı bir kadın kılığına girdi. Maçın sonunda Jey, Fandango'ya Superkick yaptıktan sonra onu tuşladı ve kemerleri korudu. Üçüncü maçta Sami Zayn ve Baron Corbin karşılaştı. Corbin, Zayn'e "Deep Six" yaptıktan sonra onu tuşlasa da son anda başarılı olamadı. Maçın sonunda Zayn, Corbin'e "Helluva Kick" yaptıktan sonra maçı kazandı. Daha sonra SmackDown Kadınlar Şampiyonu Naomi, Charlotte Flair ve Becky Lynch; Hoş geldin Komitesi (Natalya, Tamina ve Carmella) olarak adlandırılan üçlüyle kaşrılaştı. Maçın sonunda Natalya, Lynch'i "Sharpshooter" ile pes ettirerek maçı takımına kazandırdı. Sonraki maçta Kevin Owens, Birleşik Devletler Şampiyonluğu kemerini savunmak için AJ Styles ile karşılaştı. En son Styles, Owens'a barikatların üzerinden Phenomenal Forearm hareketini yaptı. Yorumcu masasının üzerine Owens'a Styles Clash yapmaya çalışırken, Owens onu karşıladı ve kurduğu tuzak sonucu Styles'ın ayağı masadaki kablolara bağlandı. Styles, oradan kurtulmaya çalışırken dışarıda ona kadar sayıldı ve Owens maçı kazanarak kemerini korudu. Ana etkinlikten önce Luke Harper ve Erick Rowan yüzleşti. Maçın sonunda Harper, Rowan'a "Discus Clothesline" yaptıktan sonra onu yendi. Ana etkinlikte Randy Orton, WWE Şampiyonluğu kemerini Jinder Mahal'a karşı savundu. Orton, Mahal'a "RKO" yapacakken The Singh Brothers (Samir ve Sunil Singh), Mahal'ı ringin aşağısına çekti. Buna sinirlenen Orton, The Singh Brothers'a sırayla yorumcu masalarının üstüne Belly-to-Back Suplex yağtı ve onlara ringde Elevated DDT yaptı. Ardından Mahal, Orton'a "Khallas" hareketini yaptı ve maçı kazanarak ilk kez WWE Şampiyonu oldu. Böylelikle kemer kazanan ilk Hint güreşçi oldu. Extreme Rules (2017) Extreme Rules (2017), WWE tarafından düzenlenen dokuzuncu Extreme Rules profesyonel güreş izle ve öde etkinliği. 4 Haziran 2017 tarihinde Raw brand'ine özel olarak Baltimore, Maryland'deki Royal Farms Arena'da yapılmıştır. Etkinlikte biri gösteri öncesi olmak üzere yedi maç yapılmıştır. Ana etkinlikte Samoa Joe;Roman Reigns, Seth Rollins, Finn Bálor, ve Bray Wyatt'ı ölümcül beş yönlü extreme rules maçında yenerek Evrensel şampiyonluğu için Brock Lesnar'ın rakibi oldu. Etkinlikte yer alan maçlar, Raw brand'inde sonucu önceden WWE tarafından belirlenen maçlar ve senaryolarla oluşturulmaktadır. Senaryolar, WWE'nin haftalık programları olan "Monday Night Raw" ve yarıağırsiklet güreşçilerin yer aldığı "205 Live"da yaşananlara göre şekillenmektedir. Payback'te Braun Strowman, Roman Reigns'i yenmişti. Maçtan sonra Strowman, Reigns'e çelik merdivenlere doğru saldırmaya devam etmişti. Etkinlikten sonra "Raw Talk" programında Reigns, tıbbi tesise götürülmek üzereyken; Strowman geldi ve Reigns'e saldırmaya çalıştı. Ancak Reigns, onu engelledi ve ambulans kapısını birkaç kez Strowman'ın koluna vurdu. Sonraki gece "Raw" programında Genel Müdür Kurt Angle, ikisinin sakatlandığını ama birbirleriyle olan işinin bitmediğini söyledi. Ertesi hafta kolu sargılı şekilde gelen Strowman, Reigns'in işini bitirdiğini söyledi ve Evrensel Şampiyonu Brock Lesnar'ı istedi. Gecenin ilerleyen saatlerinde Strowman'ın Kalisto'yla olan maçında Reigns geldi ve Strowman'a saldırdı. Çelik sandalyeyle defalarca onun koluna vurdu. Sonraki hafta Strowman'ın kolundan ameliyat geçireceği ve altı ay ringlerden uzak kalacağı açıklandı. Payback'te yapılan bir diğer maçı da Seth Rollins, Samoa Joe'ya karşı kazanmış ve ona ana kadrodaki ilk mağlubiyetini yaşatmıştı. Ertesi gece "Raw"da Rollins, Joe ile işinin bittiğini söyledi. Dikkatini Lesnar'a çevirdiğini anlattı ancak, Finn Bálor geldi ve ilk şampiyonun kendisi olduğunu, kemeri de hiç kaybetmediğini, bu yüzden Lesnar'ın rakibinin kendisi olması gerektiğini söyledi. Daha sonra ikisi Kıtalararası Şampiyonluğu kemerine bir numartalı aday olmak için The Miz'in de yer aldığı üçlü tehdit maçında karşı karşıya geldi. Maçı kazanan Miz oldu. Maç sırasında Joe, Rollins'e; Bray Wyatt, Bálor'a saldırdı. 15 Mayıs'taki programda Angle, Evrensel şampiyonluğu kemerine bir numaralı adayı belirlemek için Extreme Rules etkinliğinde gerçekleşmek üzere extreme rules ölümcül beş yönlü maç ayarladı. Maçta Reigns, Rollins, Joe, Bálor ve Wyatt'ın olduğunu söyledi. Gecenin ilerleyen saatlerinde yapılan teke tek maçlarda Reigns, Bálor'ı yenerken; Joe'nun Rollins'e saldırması üzerine Rollins, Wyatt'ı diskalifiye ile yendi. Wyatt ve Joe, Rollins'e saldırdıktan sonra Wyatt, ikisine de "Sister Abigail" hareketini yaptı. Ertesi hafta programı Wyatt açtı ve Lesnar'ı yenebilecek tek kişinin kendisi olduğunu söyledi. Reigns cevap vermek için geldi ve onun ardından da Angle geldi. İkisi arasında maç ayarladı. Wyatt ile Reigns'in karşılaştığı maçta Joe'nun maça karışıp Reigns'e saldırmasıyla kazanan diskalifiye yoluyla Reigns oldu. Daha sonra Rollins geldi ve Joe'ya saldırdı. Bunun üzerine Angle, ana etkinlik için Reigns ve Rollins'i takım yaparak Wyatt ve Joe'ya karşı maça çıkardı. Maçı kazanan Wyatt ve Joe oldu. Ayrıca Bálor, programda ring içi promosunu gerçekleştirirken Lesnar'ın avukatı Paul Heyman, geldi ve Lesnar'la Bálor'ın karşılaşmasını istediğini söyledi. Bir sonraki "Raw" programı için Angle; Bálor, Joe, ve Wyatt arasında üçlü tehdit maçı, Reigns ve Rollins arasında ise teke tek maç ayarladı. 29 Mayıs "Raw" programında Joe, üçlü tehdit maçını kazanırken; Reigns, Rollins'i yendi. 1 Mayıs "Raw" bölümünde Kıtalararası Şampiyonu Dean Ambrose, Seth Rollins ve Finn Bálor ile Evrensel Şampiyonluğu için Brock Lesnar'ın rakibi olmak üzere tartışmıştı. Ambrose, Lesnar'ın olmadığını ve sık sık güreşmediğinden Raw brand'inin en yüksek kemeri Kıtalararası Şampiyonluğu'nun hedefleri olması gerektiğini söyledi. Sonra Miz geldi ve kemer maçı istedi. Rollins, Bálor ve Miz arasında kemere bir numaralı adayı belirleyecek maç ayarlandı. Maç sırasında Samoa Joe, Rollins'e saldırırken; Bray Wyatt, Bálor'a "Sister Abigail" yaptı ve Miz'in onu tuşlamasını sağladı. 15 Mayıs "Raw" bölümünde Miz, Ambrose ile kemer maçına çıktı. Maçın sonunda Miz, Ambrose'a kural dışı vuruş yapacakken Ambrose, onu karşıladı ve kendisi Miz'e kural dışı vuruş yaptı. Maçı diskalifiye ile kazanan Miz kemeri alamadı. Daha sonra Extreme Rules'ta Ambrose'un Miz'e karşı kemerini savunacağı, ancak maçtan diskalifiye olursa kemeri kaybedeceği açıklandı. Sonraki hafta The Miz, Ambrose'un Raw'da ring içi debutunu gerçekleştiren Elias Samson ile olan maçına karıştı. Ambrose yerine Samson'a saldıran Miz, Ambrose'un diskalifiye ile yenilmesine neden oldu. Ambrose, Miz'i yakalamaya çalışırken Samson, Ambrose'a "Rolling Cutter" hareketini yaptı. Payback'te The Hardy Boyz (Jeff ve Matt Hardy), Raw Takım Şampiyonluğu kemerini Cesaro ve Sheamus'a karşı korumuştu. Maçtan sonra Cesaro ve Sheamus, The Hardys'e saldırarak kötü karaktere dönüşmüştü. Ertesi gece "Raw"da Cesaro ve Sheamus, The Hardy Boyz'a saldırma nedenlerini açıkladı. Hayranları eleştirdiler ve WrestleMania 33'te Hardy'lerin kendi anlarını çaldığını söyledi. Sonra The Hardys göründü ve Cesaro ile Sheamus ringden kaçtı. Sonraki hafta Cesaro ve Sheamus; Enzo Amore ve Big Cass, Heath Slater ve Rhyno, Luke Gallows ve Karl Anderson ile The Golden Truth'un (Goldust ve R-Truth) da yer aldığı takım turmoil maçını kazanarak bir kez daha kemer şansı kazandı. Son maçta Cesaro ve Sheamus, Golden Truth'a saldırmaya devam etti ama The Hardy Boyz gelip onları kurtardı ve Cesaro ile Sheamus'ı oradan uzaklaştırdı. Sonraki hafta, Extreme Rules'da iki takımın kemer maçı yapacağı söylendi ve Jeff, teke tek maçta Sheamus'ı yendi. 22 Mayıs'taki programda Matt, Sheamus ile karşılaştı. Maçın kazananı Extreme Rules'daki kemer maçının türünü belirleyecekti. Maçı kazanan Matt, kemer maçının üstü açık kafes maçı olmasına karar verdi. Payback'te Alexa Bliss, Bayley'yi yenerek ilk kez Raw Kadınlar Şampiyonu olmuş ve hem Raw hem de SmackDown Kadınlar Şampiyonluğu kemerini alan ilk güreşçi olmuştu. Sonraki gece "Raw"da Bliss tören yaptı. Raw'ın kadrosundaki diğer yedi kadın güreşçi de ringde yer aldı. Mickie James, Sasha Banks ve Bayley'yi küçümsedi. Daha sonra çıkan kavga sonucu Bliss, Nia Jax, Emma ve Alicia Fox ile Bayley, Banks, James ve Dana Brooke arasında sekiz kişilik takım maçı ayarlandı ve bu maçı Bliss'in takımı kazandı. Sonraki hafta Jax ile arkadaş olan Bliss, James'i yendi. Maçtan sonra James'e saldırmaya devam ederken Bayley geldi ve James'i kurtardı. Daha sonra Jax, James'e saldırdı. 15 Mayıs'ta yapılan "Raw" programında Bayley, Bliss ile karşı karşıya geldi ve Extreme Rules'ta kemer için rövanş maçı istedi. İkisi arasında kavga çıktı ve en son Bliss, ringin altından çıkardığı kendo stick ile Bayley'ye saldırdı. Daha sonra Extreme Rules'da Raw Kadınlar Şampiyonluğu için Kendo Stick-on-a-Pole maçı ayarlandı. Sonraki hafta Bliss, James'i yendikten ringin altından bir kendo stick çıkardı ve onunla James'e saldırdı. James'i kurtarmaya gelen Bayley, Bliss'i uzaklaştırdı. Extreme Rules öncesi son "Raw" programında Bliss, Bayley hakkında "This Is Your Life" adını verdiği bir segment yaptı. Segmentte Bayley'nin geçmişteki öğretmenini, okul arkadaşını ve eski erkek arkadaşını kullanarak onu utandırmaya çalıştı. Daha sonra Bayley geldi ve Bliss'e saldırdı, ancak Bliss ona kendo stick ile karşılık verdi. Payback'te Austin Aries, WWE Yarıağırsiklet Şampiyonu Neville'ı diskalifiye ile yenmiş ve bunun sonucu olarak kemeri alamamıştı. Ertesi gece "Raw" programında, şu anda TJP adını kullanan T.J. Perkins, Aries'e yenildi. Maçın bitmesinin ardından TJP, Aries'e saldırdı ve onun bacağını sakatlamaya çalıştı. Ertesi hafta TJP, Gentleman Jack Gallagher'ü yendi. Maçtan sonra TJP, Gallagher'e saldırmaya devam etti. Aries, Gallagher'ü kurtardı. Ertesi gece yapılan "205 Live" programında Neville, TJP'ye Aries'e saldırdığı için kemer şansı alacağını ama Aries'i yenemediğini söyledi. Sonraki gece "Raw"da Aries, Extreme Rules'da Neville karşısında bir kemer maçına dahaçıkacağı açıklandı. Daha sonra Neville ve TJP, takım maçında Aries ve Gallagher'ü yendi. On the following "205 Live", Aries defeated TJP by submission. Daha sonra ikisi arasındaki kemer maçının pes ettirme maçı olacağı belli oldu. 29 Mayıs "Raw" bölümünde Aries ve Gallagher, Neville ve TJP ile karşılaştı. Aries, Neville'ı pes ettirdi ve böylelikle Neville ilk kes bir maçta pes etti. Ertesi gece "205 Live" programında Aries, Neville'a Extreme Rules'da kendisini yine pes ettireceğini söyledi. Daha sonra arkasından TJP ve Neville'ın saldırısına uğradı. Neville, Aries'e "Rings of Saturn" yaptıktan sonra TJP, Aries'in bacağına hedef almaya devam etti. Yarı ağırsiklet güreşçilerden Noam Dar, Alicia Fox ile sevgili olmuştu. Fox, daha sonra "205 Live" programında isimsiz birinden hediyeler almaya başlamıştı. Bu hediyelerden birinin Rich Swann'a ait olduğu ortaya çıktı. Ancak Dar'ın kendisinin olduğunu söyleyen son hediye Fox'un yüzünde patladı. Swann, Dar ile Fox'u birbirinden ayırmak istiyordu. Çünkü Fox, ondan önce Swann'ın arkadaşı Cedric Alexander ile sevgiliydi. 2 Mayıs "205 Live" programında Dar, Swann'ı yendikten sonra; Dar ve Fox, beraber olduklarını gösterdi. 8 Mayıs "Raw" programında Sasha Banks, Fox ile rekabete başladı. Sonraki iki haftada birbirlerini yendiler. 22 Mayıs "Raw" programında Banks, Fox'u yendi. Dar, Banks'le tartışırken Banks ona tokat attı. Sonra Fox, Banks'e saldırdı. Extreme Rules için Swann ve Banks ile Dar ve Fox arasında karışık takım maçı ayarlandı. 30 Mayıs'ta Banks, ilk kez "205 Live" programında göründü ve Swann'ın Dar ile olan maçında köşesinde yer aldı. Maçı Dar kazandı. Superstar Shake-up sonucu Raw'a geçen Apollo Crews, "The Titus Brand"in parçası Titus O'Neil'ın dikkatini çekti ve O'Neil ona menajer olmak istedi. Crews, bunu kabul etti. İlerleyen olaylarda arkadaşı Kalisto'ya ihanet etti. İkisi arasında ayarlanan maçı Kalisto kazandı. 4 Haziran'da, Extreme Rules gösteri öncesi için ikisi arasında rövanş maçı ayarlandı. Gösteri öncesinde Kalisto ve köşesinde Titus O'Neil'ın yer aldığı Apollo Crews karşılaştı. Maçın sonunda Crews ve O'Neil tartışırken Kalisto, Crews'a "Salida Del Sol" yaptı ve onu tuşlayarak maçı kazandı. Etkinlik, Dean Ambrose'un Kıtalararası Şampiyonluğu kemerini The Miz'e karşı savunduğu maçla başladı. Maçın kuralı olarak Ambrose diskalifiye olursa kemeri kaybedecekti. Maç boyunca Miz, Ambrose'un diskalifiye olması için uğraştı. Maryse, hakemin Ambrose'u diskalifiye etmesi için Miz'e tokat attı. Ancak hakem buna inanmadı ve onu ringin dışından kovdu. Maçın sonunda Miz, Ambrose'u hakeme itti. Hakem yanlış anlayarak Ambrose'u diskalifiye etmeye çalıştı. Ancak Ambrose bunu engellemeye çalışırken Miz, Ambrose'a "Skull Crushing Finale" yaptı ve onu tuşlayarak maçı kazandı. Böylelikle yedinci kez kemeri aldı. Sonraki maç, Rich Swann ve Sasha Banks'ın Noam Dar ve Alicia Fox ile yüzleştiği karışık takım maçıydı. En son Swann, Dar'a "Phoenix Splash" hareketini yaptı ve onu tuşlayarak maçı kazandı. Sonraki maçta Alexa Bliss, Raw Kadınlar Şampiyonluğu kemerini savunmak için Bayley ile Kendo Stick on a Pole maçında karşılaştı. Maçın sonunda Bliss, Bayley'e Snap DDT yaptı ve kemerini korudu. Dördüncü maçta The Hardy Boyz, Raw Takım şampiyonluğu kemerini Cesaro ve Sheamus'a karşı üstü açık kafes maçında korumaya çalıştı. Maçın galibinin belirlenmesi için takımın iki üyesinin de kafesten çıkması gerekmekteydi. En son Jeff, kafesin üstünden Cesaro ve Sheamus'ın üzerine "Whisper in the Wind" hareketini yaptı. Matt, sersemleşen Jeff'i kafesin kapısının dışına doğru çıkarmaya çalışırken Cesaro ve Sheamus, kafesin üstünden tırmandı ve The Hardys'ten önce kafesten çıktı. Bu sonuçla cesaro ve Sheamus ikinci kez bu kemerleri alırken, The Hardy Boyz WrestleMania 33'teki dönüşlerinden beri ilk kez maç kaybetti. Ana etkinlikten önceki maçta Neville, WWE Yarıağırsiklet Şampiyonluğu kemerini Austin Aries'e karşı savundu. Maçın sonunda Neville, Aries'e "Red Arrow" yaptı ve ardından onu "Rings of Saturn" ile pes ettirerek kemerini korudu. Ana etkinlikte Roman Reigns, Seth Rollins, Bray Wyatt, Finn Bálor ve Samoa Joe, ölümcül beş yönlü extreme rules maçında karşılaştı. Maçın kazananı Great Balls of Fire etkinliğinde Brock Lesnar'la Evrensel Şampiyonluğu maçına çıkacaktı. Wyatt ve Joe, Reigns ve Rollins'e çelik sandalyelerle saldırdıktan sonra Wyatt, Rollins'e çelik sandalye üzerine DDT yaptı. Joe, Bálor'a "Coquina Clutch" yaptı ama Báor kurtuldu. Wyatt, yorumcu masası üzerindeki Reigns'e Side Slam yaptı. Joe, Wyatt'a "Coquina Clutch" yaparken Bálor, Joe'ya sandalye ile vurdu. Reigns, Bálor ve Joe'ya barikatların üzerine Spear yaptı. Rollins, yorumcu masası üzerine Wyatt'a "Frog Splash" hareketini gerçekleştirdi. Bálor, Reigns'e "Coup De Grace" hareketini yapıp onu tuşlarken Joe, Bálor'ı "Coquina Clutch" ile yakaladı ve onu bayılttı. Böylelikle teknik pes ettirme ile kazanan Joe, Evrensel Şampiyonluğuna bir numaralı aday oldu. CNES CNES, (Fransızca:Centre national d'études spatiales) (İngilizce:"National Centre for Space Studies")(Ulusal Uzay Araştırmaları Merkezi)19 Aralık 1961 tarihinde fransız hükûmetine bağlı(idari olarak, "endüstriyel ve ticari amaçlı kamu yönetimi")olarak Paris'te kurulmuştur.Fransız Savunma ve Araştırma Bakanlığı gözetimi altındadır. CNES, dünya genelinde uzaya tahsis edilen ikinci büyük ulusal bütçedir. (2017 yılında 2.334 milyar €). CNES, 1961'de Başkan Charles de Gaulle tarafından kuruldu. CNES, astronotları 2001'de Avrupa Uzay Ajansı'na geçene kadar Fransız astronotlarının eğitiminden sorumluydu. Ocak 2015 itibarıyla,CNES, Almanya ve birkaç farklı hükûmetle birlikte, 2015 yılının ortalarına kadar uzaya yeniden kullanılabilir bir sıvı oksijen/metan fırlatma aracı göndermek için ılımlı bir araştırma içerisinde sürdürdü.İnşa edilirse, uçuş testleri muhtemelen yaklaşık 2026'dan önce başlamayacaktı.Tasarım amacı ise hem yeniden kullanılabilir araç yenilemesinin maliyetini hem de süresini azaltmaktır ve kısmen Ariane 6 da bulunmayan yeni teknolojik kabiliyete sahip daha düşük maliyetli seçeneklerin baskısıyla motive edilmiştir. Lars Diedricson Lars "Dille" Diedricson (d. 12 Ağustos 1961 ; ö. 6 Mart 2017) ,İsveçli müzisyen ve söz yazarı. Kendisi İsveç'in Skara kentinde doğup büyümüştür. Müzik grubu Snowstorm (grup) bünyesinde 1976'dan 1990 yılına kadar müzik yapmıştır. 1990'lı Don Patrol ile beraber çalışmalar yapmış ve 2015'teki toplama albümünde eşlik etmiştir. 1999 yılındaki Eurovision Şarkı Yarışması'nda kendisinin sözlerini yazdığı "Take Me to Your Heaven" adlı parçayla Charlotte Nilsson İsveç'i temsil etmiştir. İsveçli müzisyen ve söz yazarı Lars Diedricson 6 Mart 2017'de 55 yaşında Partille kentinde ölmüştür. Emil Nehri Emil Nehri (; "Emel"; ), Kazakistan ile Çin arasında bulunan bir nehirdir. Nehir, Çin Halk Cumhuriyeti'nin Sincan Uygur Özerk Bölgesi'ndeki Tarbagatay ilinden başlayarak Kazakistan'ın Doğu Kazakistan iline geçer ve Alagöl'e dökülür. Intersputnik Intersputnik ya da Intersputnik Uluslararası Uzay İletişimi Organizasyonu, 15 Kasım 1971 tarihinde Sovyetler Birliği tarafından sekiz eski sosyalist devletle (Polonya Halk Cumhuriyeti, Çekoslovakya Sosyalist Cumhuriyeti, Doğu Almanya, Macaristan Halk Cumhuriyeti, Romanya Sosyalist Cumhuriyeti, Bulgaristan Halk Cumhuriyeti, Moğolistan Halk Cumhuriyeti ve Küba) birlikte kurulmuş uluslararası bir uydu iletişim hizmetleri organizasyonudur. Günümüzde pek çok ülke bu organizasyona üyedir. Ruo Shui Ruo Shui (; "zayıf su"), Çin'in kuzeyinde bulunan bir nehirdir. Kuzeydoğuda Qilian Dağları'nın kuzeyinde Gansu eyaleti tarafındaki bataklıklardan Gobi Çölü'ndeki endorekik Ejin Havzası'na akmaktadır. Nehir, dünyanın en büyük iç deltasını veya alüvyon yelpazesinden birini oluşturur. Haudegen Operasyonu Haudegen Operasyonu, II. Dünya Savaşı sırasında Svalbard'da meteorolojik istasyonlar kurmak için düzenlenen bir Alman operasyonunun adıydı. Eylül 1944'te, arz gemisi Carl J. Busch ile birlikte, U-307 denizaltısı, Haudegen Operasyonu kapsamında Alman Askerlerini Svalbard'a nakletti. İstasyon 9 Eylül 1944'ten 4 Eylül 1945'e kadar faaliyeteydi. Mayıs 1945'te istasyon radyo bağlantısını kaybetti ve askerler ancak Ağustos 1945'te destek isteyebildiler. 4 Eylül 1945'te askerler Norveç'li bir fok avcı grubuna teslim oldu. Avcı grubuna teslim olan grup II. Dünya Savaşı'ndan sonra teslim olan son Alman birlikti. Qilian Dağları Qilian Dağları (), Çin'de Kunlun Dağları'nın kuzeyinde bulunan sıradağlardır. Qilian Dağları, Kuzey Çin'de Qinghai ile Gansu eyaletleri arasındaki sınırı oluşturmaktadır. Badain Jara Çölü Badain Jara Çölü (), Çin'de Gansu, Ningxia ve İç Moğolistan'ı kapsayan bir çöldür. Çöl, 49,000 km² yüzölçümü ile Çin'in üçüncü büyük çölüdür. Çöl, Dünya'daki en yüksek sabit kum tepelerinin bir kısmına ev sahipliği yapmaktadır. Tepelerin ortalama yüksekliği 200 metre olup bazı tepeler yaklaşık 500 metreden daha yüksek bir rakıma sahiptir. En yüksek tepe olan Bilutu Zirvesi dünyanın en yüksek üçüncü kum tepeciği ve dünyanın en yüksek sabit kum tepesidir. Çölde kum tepeleri arasında uzanan yüzden fazla ilkbahar gölü bulunmakta olup bazıları tatlı diğerleri ise son derece tuzludur. Bu göller çölün Moğolca adı olan "gizemli göller" olarak adlandırılmaktadır. Ayrıca, çölün içinde bir birikinti ovası oluşturan Ruo Shui nehri geçmektedir. Deodorant Deodorant, vücudun koltuk altı, ayak ve diğer bölgelerinde terlemenin bakteriyel arzından kaynaklanan vücut kokusunu önlemek için vücuda uygulanan bir maddedir. Deodorantların, ter önleyicilerinin bir alt grubu, ter bezlerini etkileyerek kokuyu etkiler ve terlemeyi önler. Ter önleyiciler tipik olarak koltuk altlarına uygulanırken deodorantlar vücut spreyleri şeklinde ayaklarda ve diğer alanlarda da kullanılabilir. Amerika Birleşik Devletleri'nde, Gıda ve İlaç İdaresi, deodorantların çoğunu kozmetik olarak sınıflandırmakta ve kontrol etmektedir. Ancak antiperspiranları Tezgah üstü piyasa olarak sınıflandırmaktadır. 1888'de ilk ticarî deodorant olan Mum, Pensilvanya, Philadelphia'daki bir Amerikan mucidi tarafından geliştirilmiş ve patent sahibi olmuştur, ancak adı tarihi kayıtlarda geçmemektedir. Küçük şirket 1931 yılında [[Bristol-Myers tarafından satın alındı ve 1940'ların sonlarında [[Helen Barnett Diserens]] tarafından yeni icat edilen [[tükenmez kalem]] üzerine bir koltukaltı aplikatörü geliştirdi. [[İnsan]] terlemesi sıcak ve nemli ortamlarda gelişen bakterilerce fermente edilinceye kadar aslında büyük oranda kokusuzdur. İnsan kolu, insan vücudunun yüzeyinde en sıcak alanlar arasında bulunur ve [[ter]] bezleri, nem sağlayıp dışarı atıldığında önemli bir soğuma etkisine sahiptir. Yetişkin koltuk altı kolları alkalinli pH sabunuyla yıkandığında cilt asit kaplamasını (pH 4.5 - 6) arası kaybeder ve cilt pH'sını yükselterek cilt bariyerini keser. [[Zirkonyum]] içeren bir deodorant kullanıldığında,bazı kişilerde ciltte alerji ve koltuk altlarında [[Granülomatozis]] görülmüştür. [[Propilen glikol]] ile [[Antiperspiran]], koltuk altına uygulandığında tahrişe neden olabilir ve antiperspirananttaki diğer bileşenlere hassaslaşmayı teşvik edebilir. Sentetik olarak yapılmış [[Potasyum alum]] içeren deodorant kristallerinin cilt için zayıf bir tahriş edici olduğu bulundu. Alüminyum içeren deodorantların meme kanseri gibi çeşitli kanser türlerini tetiklediği veya alüminyum'un vücutta birikerek dışarı atılmama gibi semptomlar oluşturduğu konusunda iddialar, bilim adamları tarafından uyarılmaktadır. Türk Dermatoloji Derneği Üyesi Prof. Dr. Önder: ""Bu ürünlerin bir kısmının, bilim insanları arasında meme kanserine neden olabildiği yönünde tartışmalara yol açan 'alüminyum' içerdiğini anlatarak, alüminyumun kanser yaptığına ilişkin şu ana kadar kesin kanıt yok. Direkt kanser yapıcı etkisi henüz kanıtlanmış değil. Belki tıraştan hemen sonra bu ürünlerin kullanımından kaçınılmalı. Çünkü ciltte kesikler olduğu için tahrişi artırabilir."" diyerek insanları uyardı. Yaygın bir antiperspirant olan [[aluminium zirconium tetrachlorohydrex gly]], terleme ile tepki verebilir ve garnitürlerde sarı lekeler yaratabilir. [[Koltuk altı]] gömlekleri lekeleri bırakmayan antiperspiran kişilere alternatif olarak sunulmaktadır. [[Kategori:Koku]] [[Kategori:Aerosoller]] [[Kategori:Amerika Birleşik Devletleri icatları]] [[Kategori:Kişisel hijyen ürünleri]] Hexi Koridoru Hexi Koridoru (), Çin'in Gansu eyaletinde bulunan bir tarihi güzergâhtır. Koridor, Tibet Platosu'nun kuzey kenarı boyunca uzanan bir vahalar dizesi olup Kuzey İpek Yolu'nun bir parçası olarak Kuzey Çin'den Tarım Havzası'na ve Orta Asya'ya tüccarlar ve ordu için en önemli rota idi. Güneyde yüksek ve ıssız Tibet Platosu ve kuzeyde Gobi Çölü ile Dış Moğolistan çayırları bulunur. Koridorun en batısında güzergâh üçte bölünür, Tanrı Dağları'nın kuzeyinde veya Tarım Havzası'nın her iki tarafında güneye ulaşmaktadır. Meram Belediyespor Meram Belediyesi Spor Kulübü Konya'da hem gençliğin ilgisini spora çekebilmek hem de salon sporlarının yayılması sağlamak amacıyla küçük bir bütçeyle kurulan voleybol takımı. Takımın kurulmasında o dönemin Meram Belediye Başkan Yardımcılarından, aynı zamanda kulübün başkanlığını uzun süre üstlenen Ahmet Köseoğlu’nun büyük katkıları vardır. Takım kurulduğunda takımın sadece 12 adet forması ve iki adet voleybol topu vardır. 2000-01 sezonun da Muammer Tosun’un teknik adamlığında Mahalli Lig’teki ilk maçına çıkar ve ilk galibiyetini alır. Gençliğin ilgisini salon sporlarına çekmek amacıyla kurulmuş olsalar da ilk sezonlarında Konyalı sporseverlerden bekledikleri ilgiyi bir türlü göremediler ve çoğu maçı seyircisiz oynamak zorunda kaldılar. Ancak buna rağmen takım Mahalli Lig'de hiç set vermeden şampiyon olarak rekor kırar ve 3. Lig'e çıkar. Bir önceki sezon Mahalli Lig'de hiç set vermeden şampiyon olarak 3. Lig'e yükselen takımın başına bu sefer, hem antrenör hem oyuncu olarak Metin Karapınar getirilir. 2002-2003 sezonuna da hırsla başlayan voleybol takımı gözünü 2. Lig’e diker. Sonu galibiyet olan maçlar birbirinin peşi sıra gelir. Sezon boyunca gösterilen gayretin sonucu olarak takım, yarı finallere katılmaya hak kazanır. Ve yarı final maçlarını namağlup olarak tamamlar. Takım final maçlarına hazırlanırken, Voleybol Federasyonu'ndan gelen yarı final maçlarını namağlup kapatan takımların, final maçı oynamadan direkt olarak 2. Lig'e alınması haberi sonrasında Meram Belediyesi Voleybol Takımı final oynamadan 2. Lige çıkmaya hak kazanmıştır. 2003-2004 sezonu öncesinde Konya DSİ Spor'un voleybol takımını kapatma kararı alması üzerine bu takımın birçok oyuncusu Meram Belediyespor forması giymeye başlar. Sezon boyunca takım, bir takım talihsizlikler ve sıkıntılar yaşasa da Erkekler Deplasmanlı Voleybol Ligi'ne yükselme konusunda son maça kadar çok büyük bir emek verir. Ancak Erkekler Deplasmanlı Voleybol Ligi'ne yükselme finallerine gitmeyi 1 setle kaybeder. Bu sırada 2004 yılında yapılan yerel seçimler sonucunda Meram Belediye Başkanlığı'na Refik Tuzcuoğlu geçer. Yeni başkanla birlikte kulübün yaşamış olduğu maddi sıkıntılar hafifletilir ve kulüp kongreye gider. Başkanlığa sporsever yapısıyla tanınan Bahattin Karapınar getirilirken, Meram Belediye Başkanı olan Refik Tuzcuoğlu ise kulübün onursal başkanı seçilir. Bir önceki sezon Erkekler Deplasmanlı Voleybol Ligi'ne yükselme final maçlarına gitmeyi 1 setle kaybeden takım, 2004-2005 sezonunu 2. sırada tamamlayarak Antalya'nın Manavgat ilçesinde yapılacak olan yarı finallere katılma hakkını eder. Meram Belediyespor Manavgat'ta yapılan yarı final müsabakalarını da namağlup tamamlayarak finale yükselir. Artık Erkekler Deplasmanlı Voleybol Ligi'ne yükselmek için sadece tek bir engel olarak final maçı kalmıştır. Konya ile Antalya arasının yakınlığından dolayı Konya'dan onlarca otobüs eşliğinde Manavgat'a gelen Meram Belediyesi çalışanları ve Konyalılar'ın desteğiyle final maçını da kazanan Meram Belediyespor, Erkekler Deplasmanlı Voleybol Ligi'ne yükselir. Bu aynı zamanda bu lige yükselen ilk Konya takımı olma özelliğini de kazandırır. Yeni sezonda Türkiye Voleybol Federasyonu takımları 2 gruba ayırdığı için Meram Belediyespor Arçelik, Beşiktaş, Çankaya Belediyesi, Fenerbahçe, Halkbank, İstanbul Büyükşehir Belediyespor, Muğla TKİ Gelispor ve Polis Akademisi takımlarıyla birlikte B grubunda mücadele etmiştir. Ligdeki ilk maçını 15.10.2005 tarihinde Gebze'de Arçelik'e karşı oynadı ve 3-0 mağlup oldu. Ligdeki ilk galibiyetini ise 19.10.2005'te ikinci maçında Konya'da Muğla TKİ Gelispor karşısında 3-1'lik sonuçla aldı. Normal sezon maçlarında oynadığı 16 maçın sadece 4'ünü kazanabildi ve 12 puanla grubunu 9. sırada tamamlayarak klasman grubu maçlarına kaldı. Arçelik, Bafra Tekel Belediye, Çankaya Belediyesi, Hatay Polisgücü, Maliye Gençlik,Manavgatspor, Muğla TKİ Gelispor ve Ziraat Bankası takımlarıyla birlikte mücadele ettiği klasman grubu maçlarında, normal sezon maçları aksine mükemmel maçlar çıkararak bu grupta yaptığı 16 maçın 13'nü kazanarak 34 puan topladı ve klasman grubunu Ziraat Bankası'nın arkasında 2. sırada tamamlayarak ligde kaldı. Antrenör: Metin Karapınar Normal sezonda Arçelik, Arkasspor, Beşiktaş, İstanbul Büyükşehir Belediyespor, Manavgatspor, Polis Akademisi, SSK ve Tofaş kulüpleriyle birlikte A grubunda mücadele etmiştir. Bu grupta oynadığı 16 maçın 7'sini kazanmış, 9'unda ise mağlup olmuştur. 19 puan toplayarak grubu 5. sırada tamamlasa da, yarı final grubuna ilk 4 takım yükseldiği için yarı final grubuna yükselememiş, klasman grubunda mücadele etmek zorunda kalmıştır. Arçelik, Beşiktaş, Galatasaray, Maliye Gençlik, Manavgatspor, Tofaş, Tokat Belediye Plevnespor ve Trabzon Fatih Hastanesi ile birlikte katıldığı klasman müsabakaları sonucunda 16 karşılaşmada elde ettiği 7 galibiyet, 9 mağlubiyet ve 29 puanla birlikte klasman grubunu 4. sırada tamamlamış ve ligde kalmıştır. AntrenÃ¶r: Mustafa Tarman Yeni sezonda çift devreli lig sistemine geçilmesinden sonra Meram Belediyespor oynadığı 23 karşılaşma da 2 galibiyet ve 21 mağlubiyetle 9 puan toplamış ve ligi 12. sırada tamamladığı için ligden düşmüştür. AntrenÃ¶r: Rasim Acar 2009 yılında Meram Belediye başkanlığına seçilen Serdar Kalaycı, "takım sporları branşlarının giderlerinin çok yüksek" olmasını neden göstererek bayan ve erkek takımlarını kapatmıştır. Åžepsafa Camii Şepsefa veya Şepsefa hatun camii,Şepsefa Camii; Fatih İlçesi’nde, Zeyrek semtinde ve Atatürk Bulvarı üzerinde 1787 yılında inşa edilmiştir. Caminin banisi, I. Abdülhamid’in eşi Fatma Şepsefa Hatun’dur. Şepsefa Hatun, camiyi oğlu Şehzade Mehmed'in hatırası için yaptırmıştır. Camii; Sıbyan mektebi ve yol çalışmaları esnasında eski yerinden kaldırılmış olan çeşmeleriyle düşünüldüğü zaman, bir külliye olarak tasarlandığı görülmektedir. Camiyi yaptıran Şepsefa Hatun, caminin bahçesindeki parmaklıkla çevrili bir mezarda gömülüdür. Yüksek bir set üzerine oturtulan cami, yol çalışmaları sonrası cadde kotunun altında kalmıştır. Future (Future albümü) Future (stilize edilmiş hali FUTURE) Amerikalı rapçi Future'ın beşinci stüdyo albümü. 17 Şubat 2017'de A1 Recordings, Freebandz ve Epic Records tarafından yayımlandı. Albüme Metro Boomin, Zaytoven, DJ Khaled, The Beat Bully, Southside ve 808 Mafia grubundaki yapımcılar katkıda bulundu. Sanatçının aynı isimli albümü, menajeri Connor Frauendorf tarafından sosyal medyada 14 Şubat 2017'de duyuruldu. Future ardından sosyal medyaya albümle ilgili materyalleri yükledi. "Future" genel olarak eleştirmenlerden olumlu yorumlar aldı. Metacritic'in 100 puan üzerinden yapılan değerlendirme sisteminde albüm, 11 ana eleştiriden toplam olarak 69 puan topladı. "Future" ilk haftasında 140,000 albüm satışıyla "Billboard" 200 listesine bir numaradan giriş yaptı. Bu, Future'ın "DS2", Drake ile olan "What a Time to Be Alive" albümü ve "Evol"den sonraki dördüncü zirve girişi oldu. Bilgiler "The Fader"dan alınmıştır. Notlar Ses Ã¶rnekleri Bilgiler "The Fader"dan alınmıştır. Performansçılar Teknik Prodüksiyon Kamran Aziz Kamran Aziz (1922, Lefkoşa - 7 Mart 2017, Lefkoşa), Kıbrıs Türkü besteci, söz yazarı ve eczacı. Kıbrıs Türk halk müziğine yaptığı katkılarla bu müzik türünün çağdaş öncülerinden oldu. Bunun yanı sıra Kıbrıs Türkleri arasında halk içinde müzik icra eden ilk kadınlardan biri olarak Jale Derviş'le birlikte Batı müziğinin icrasını ve öğrenimini yaydı. Kıbrıs Türk halkının ilk kadın bestecisi ve ilk kadın eczacısıydı. Lefkoşa'da doğan Kamran Aziz, burada American Academy Nicosia'yı bitirdikten sonra Kıbrıs'taki Britanya yönetiminin eczacılık programına girdi. 1944'te buradan mezun olup 1945'te kendi eczanesini açtı, "Aziz Eczanesi" adını verdiği eczanesinde 1997'ye dek çalıştı. 1959'da Kıbrıs Türk Eczacılar Birliğinin kurucuları arasında yer aldı, sonraki yıllarda ecza deposu kurma ve yürütme faaliyetlerinde bulundu. 1950'li yıllarda birkaç arkadaşıyla beraber "Kamran Aziz ve Arkadaşları" grubunu kurdu, bu grupta akordeon çaldı ve zaman zaman solistlik yaptı. Bu grupla birlikte 1963'e dek canlı radyo ve televizyon programlarında müzik icra etti, Kıbrıs Türk halkının müzik zevkini geleneksel Türk müziğinden Batı müziğine yakınlaştırdı. Müzik hayatı boyunca yetmişten fazla beste yaptı, on beş güftesi başka müzisyenlerce bestelendi. Türkiye'de benzer çalışmaların gerçekleşmesinden yaklaşık on yıl önce Batı parçalarına Türkçe sözler yazdı. Özgün folklorik nitelik taşıyan besteleri Kıbrıs Türk halk müziğinde yeni bir dönem başlattı; yeni gelişen pop folk müziğine kaynak olan bu besteler günümüzde halk müziği külliyatında temel parçalar arasında gösterilmektedir. 1922'de, Lefkoşa'da Turunçlu Camii yakınındaki bir evde doğdu. Babası sıtmanın adada ortadan kaldırılmasını sağlayan Dizdarköylü doktor Mehmet Aziz'di, annesi Hıfsiye Aziz Vudalıydı ve Kamran Aziz'in aktardığına göre adanın ilk diplomalı kadın terzisiydi. Çift evlenince Lefkoşa'ya yerleşti. Kamran Aziz'in iki kardeşi vardı; ablası Türkan Aziz daha sonra adanın ilk başhemşiresi oldu, diğer kardeşinin ismiyse Babür'dü (ancak "Baber" olarak bilinmekteydi). Annesi ut çalardı. Sekiz yaşında piyano çalmayı öğrenerek müziğe başladı. Britanya Kraliyet Müzik Okulunun düzenlediği sınavlardan geçti. Sonraları müzik kariyeri boyunca çalmasıyla bilindiği ve hakkında yapılan belgeselin ifadesiyle "kendisiyle özdeşleşecek" akordeona başladı, armonika ve şan dersleri aldı. Ayasofya Camii yakınındaki Ayasofya İlkokulu'nu bitirdi. Orta ve lise eğitimini American Academy Nicosia'da gördü. Kamran Aziz'in aktardığına göre "Kıbrıs Türk toplumunda kızların hokey oynaması hoş görülmemesine rağmen" okulun hokey takımında yer aldı. Okuldaki spor etkinlikleri, piyano ve akordeonu aynı anda devam ettiremeyince piyanoyu bıraktı. Londra'da eğitim görmek istese de o dönemde süren II. Dünya Savaşı buna engel oldu. Bir müddet çevre sağlığıyla ilgili bir kursa katıldı. Meslek seçimi sürecinde babasının işinden esinlenerek bakteriyolojiyi ve ablasının mesleği doğrultusunda hemşireliği değerlendirdi; ancak Kıbrıs Türkü eczacı azlığı nedeniyle eczacılık okumaya karar verdi. Kıbrıs'taki Britanya hükûmetinin eczacılık programında eğitim gördü. Bir yıllık teorik ve pratik eğitimin ardından staj yaptı. 1944'te Ayşe Dana'yla beraber Kıbrıs Türk toplumunun ilk kadın eczacısı olarak mezun oldu. 9 Haziran 1944'te resmen eczacı olarak kayıtlara girdi. Mezuniyetinin ardından bir yıl Devlet Laboratuvarı ve Devlet Eczanesi'nde çalıştı. Bunun ardından özel eczanelerde staj yapıp 1945 yılında Arabahmet bölgesineki Victoria Sokak'ta kendi eczanesini açtı. Bu eczaneyi açtığında yedi Kıbrıs Türkü eczacı, Kıbrıs Türkü eczacılara ait üç eczane vardı. 1947 yılında Sarayönü'nde yer alan eczanesine taşındı. 1950 yılında bu eczanenin adını "Aziz Eczanesi" olarak kaydettirdi. Birleşik Krallık'ta, ayak bakımı kurumu olan SMAE Institute ile bağlantılı bir okul olan School of Surgical Chiropody'de ("Cerrahi Ayak Bakımı Okulu") ayak bakımı eğitimi gördü. Buradaki kursunu Haziran 1953'te tamamlayıp "M.S.S.Ch." unvanını kullanmaya hak kazandı. Meslek yaşamı boyunca eczacılıkla müziği birlikte yürüttü. 1959 yılında Kıbrıs Türk Eczacılar Birliğinin on iki kurucusundan biri oldu. İlerleyen yıllarda bu birliği temsilen akademik toplantılara katıldı, birliğin dergisinde makaleler yayımladı. 1970'te birliğin yönetim kurulunda saymanlık görevini üstlendi; 1983'te hâlen bu görevi yürütmekteydi. 1974'teki Kıbrıs Harekâtı'nın ardından Kuzey Kıbrıs'ta tüm eczacıların ortak olduğu bir ecza deposu kurma girişiminde yirmi ortaktan biri olarak yer aldı ve kurulacak ecza deposunun adını "Yetiş Ecza Deposu" olarak belirledi; ancak bu girişim ortakların bir kısmının başka bir ecza deposu kurması sonucu başarısız oldu. 1988 yılında o dönemde Kuzey Kıbrıs'ın en büyüğü olan Güç Ecza Deposu'nun kurulmasında benzer rol oynadı. Bu ecza deposu devlet ve Aziz'in de aralarında bulunduğu eczacıların ortaklığıyla kuruldu. Aziz 1997'ye kadar bu ecza deposunun ve Kıbrıs Türk Eczacılar Birliğinin yönetim kurulunda yer aldı. 1997 yılında Aziz Eczanesi'ni kapattı. Aziz Eczanesi'ni kapatma kararı alınca, Kıbrıs Türk Eczacılar Birliği bu eczanenin Eczacılık Müzesi'ne dönüştürülmesini kararlaştırdı. Eczaneden eşyaların taşındığı bu müze ilk olarak 1997'de Güç Ecza Deposu'nun yeni binasında açıldı. 2001'de Kıbrıs Türk Eczacılar Birliği lokal olmak üzere bina kiralayınca müze buraya taşındı. Müze günümüzdeki konumuna 2008'de birliğin yeni satın aldığı binaya taşınarak geçti. 2011'de müzede tadilat yapılıp halka açıldı. 1993'te Eczacılar Birliği 25. Hizmet Yılı Ödülü'ne, 2005'te Eczacılar Birliği 61. Yıl Onur Ödülü'ne layık görüldü. Aziz, Kıbrıs Türk halkının ilk kadın bestecisidir. 1983'teki bir röportajında "elli kadar tamamlanmış, icra edilmiş, bir bu kadar da tasarlanıp hazırlanmış" eseri olduğunu belirtti. 2000'li yıllar itibarıyla tamamladığı beste sayısı yetmişten fazla olarak verilir. Ekrem Yeşilada, Aziz'in yetmişi aşkın bestesinin arasında beş türkü, iki zeybek, iki ağıt, dört Türkçe tango, on marş olduğunu belirtir ve geriye kalan eserlerini "hafif Batı müziği" olarak tanımlar. Bunlara ek olarak toplamda on beş güftesi başka müzisyenler tarafından bestelendi. 39 bestesinin derlendiği ilk kitabı 1994'te, önceden yayımlanmamış bestelerinin de yer aldığı ikinci beste kitabı 2011'de yayımlandı. 1984'te KKTC Kültür Dairesinin TRT'ye gönderdiği Kıbrıs eserleri arasında, Aziz'in 22 bestesiyle beraber sözlerini Aziz'in yazdığı, bestelerini Jale Derviş'in yaptığı 11 parça yer aldı. Lise sonrası müzik performanslarına 1947-48 yıllarında, American Academy Alumni Association'ın ("American Academy Mezunları Derneği") dört sesli grubunun kurucuları arasında yer alarak başladı. Bu grubun parçası olarak Kıbrıs Filarmoni Kurumunun organize ettiği bir resitale katıldı. Bunun ardından Lefkoşa İngiliz Okulu'nda düzenlenen dört komik operaya katıldı, bunlarda korolarda ve küçük sololarda yer aldı. Bu çalışmalar müziğe olan tutkusunu perçinledi ve gelecek çalışmalarına zemin hazırladı. Kıbrıs Türk toplumu içerisinde derneklerin düzenlediği yardım konserlerinde de sahneye çıkan Aziz, bu konserlerde Jale Derviş, Fikret Özgün ve Zeki Taner ile tanıştı. 1948 yılında British Forces Broadcasting Service (Türkçe kaynaklardaki tabirle "İngiliz Askeri Radyosu"; BFBS) Lakadamya'dan yayın yapmaya başladı. Radyonun kuruluşunun ardından radyo yetkilileri adadaki her toplumdan bir grubun canlı müzik programı yapmasını istedi; bu bağlamda müzikle ilgili Türklere teklif götürdü. Aziz ile arkadaşları bu teklifi kabul ettiler. Böylece 1950 yılı civarlarında radyoda yayın yapabilmek için bir müzik grubu kurdular ve bu gruba ortak kararla "Kamran Aziz ve Arkadaşları" adını verdiler. Amatör olarak etkinlik gösteren grupta Aziz akordeon çaldı, zaman zaman solist olarak da yer aldı. Bu grubun diğer üyeleri, daha önceleri konserlerde beraber çalıştığı arkadaşlarıydı: piyanoda Jale Derviş, saksafon ve klarnette Zeki Taner, Fikret Özgün, kemanda Vecihi Turgay ve bateride Ahmet Anlar. Dönem dönem gruba katılıp ayrılan başka müzisyenler, özellikle solistler de oldu. Bu grup Kıbrıs Türk toplumunun ilk Batı müziği grubu olmakla beraber, müzisyen Erdinç Gündüz'e göre tüm adada radyodan canlı müzik icra eden ilk gruptu. Radyoda on beş günde bir yapılan programların ağırlıklı içeriği vals, tango ve popüler Batı parçalarının çevirileriydi. Aziz'in yaptığı bu çeviriler, benzer çevirilerin Türkiye'de yapılmasından yaklaşık on yıl önce gerçekleşti. "Beyaz Güvercinim" adıyla çevirdiği "La Paloma" bu çalışmalarının ilkiydi. Çevirdiği diğer şarkılar arasında "'O Sole Mio" ve "Love in Portofino" vardı. "Her Yerde Kar Var" adıyla daha sonra Fecri Ebcioğlu tarafından Türkçeleştirilecek "Tombe la neige" şarkısına ilk Türkçe sözler Aziz tarafından yazıldı. Yaptığı bu çeviriler ve yazdığı güfteler gazetelerde de yayımlandı. Grup popüler şarkıların yanı sıra opera aryalarının ve Franz Schubert'ın "lied"'lerinin Türkçe çevirilerini icra etti. Çevirilerin bir kısmını Jale Derviş yaptı, aynı zamanda Derviş'in bestelediği bazı parçalara Aziz söz yazdı. Bunlara ilaveten Aziz ve Derviş tangolar, valslar, marşlar besteledi. Grup zamanla popülerlik kazandı ve Kıbrıs Türk toplumunun müzik zevkini değiştirdi, bu tarihe dek geleneksel Türk müziğinin benimsendiği toplumda çok sesli Batı müziğinin tanınmasını sağladı. Özellikle Aziz ve Derviş, Kıbrıs Türk toplumunda batı müziğinin icrası ve eğitiminin yayılmasında öncü rol oynadı. Kamran Aziz ve Arkadaşları grubuyla 1953'te kuruluşunun ardından Kıbrıs Yayın Kurumu radyosuna geçti. Sonraları grup Aralık 1963'te Kanlı Noel olayları patlak verene dek aynı kurumun televizyon kanalında programlarına devam etti. 1950'lerin ortalarından itibaren artan toplumlararası çatışmalarla Lefkoşa'da kurulan barikatlar, özellikle radyodan gece geç dönüşlerde sıkıntılara yol açıyordu. 21 Aralık 1963'te Kanlı Noel olaylarının başlamasıyla, kaydedilen son program yayımlanamadan grubun programı sonlandırıldı ve grup dağıldı. Bununla beraber, Aziz ile Derviş'in bir araya getirdiği farklı kadrolar 1966'ya kadar "Kamran Aziz ve Arkadaşları" adıyla konserlere çıkmaya devam etti. Aziz olaylar nedeniyle Lefkoşa'nın Rum kesiminde aldığı gitar eğitimini de bırakmak zorunda kaldı. Kurucusu olduğu grubun icra ettiği çoğu parça halk müziği türünde olmasa da, Aziz'in çoğu bestesi Kıbrıs halk müziği türündedir ve özgün folklorik nitelik taşır. "Al Yemeni Mor Yemeni", "Kıbrısım", "Seni Orakta Gördüm", "Kıbrıs Zeybeği", "Gelin Geliyor Gelin" gibi besteleri popüler oldu ve Kıbrıs Türk halk müziğinin temel parçaları arasına girdi. Bu şarkılarla Kıbrıs Türk halk müziğinin çağdaş anlamda başlangıcını temsil eder. "Kıbrısım" şarkısını 1958 yılında yazdı ve besteledi, şarkının radyodan ilk yayını da bu yıl gerçekleşti. İlk olarak Kıbrıs Yayın Kurumunda grubun programı sırasında Aziz ve Fikret Özgün tarafından seslendirildi. "Kıbrıs bir ada mıdır / Cennetten parça mıdır" gibi Kıbrıs'ı öven sözlere sahip olan şarkıyı Aziz EOKA ile Türk Mukavemet Teşkilatı arasındaki çatışmaların arttığı, adanın geleceğinin belirsiz olduğu bir toplumsal bunalım ortamında yazdı. Bu şarkı Aziz'in besteleri arasında en tanınanıdır ve "Kıbrıs Zeybeği" ile birlikte ilk plağa alınan eseridir. Şarkının sevilmesinde Kıbrıs Türklerinin toplumsal baskı ortamında adadan ayrıldığı bir dönemde, Kıbrıs'ın her bir kazasını ayrı ayrı övüp, adaya bağlılık hissini tüm Kıbrıs Türk halkının kendisiyle özdeşleştirebileceği bir şekilde ifade etmesi rol oynadı. Aziz'in şarkıya dair yorumu "Kıbrıs öncelikle benim vatanım. [...] Burada en güzel insanlar yaşıyor. Onları bırakıp nerelere gidebilirdim ki? O dönemde halkımın morale ihtiyacı vardı. [...] Kıbrıs Türkü de türküme sahip çıktı ve onu bağrına bastı." şeklindedir. "Al Yemeni Mor Yemeni" şarkısını ise 1960'ta besteledi, şarkı ilk olarak Limasol'daki bir folklor şöleninde çalındı. "Seni Orakta Gördüm" bestesini 1960'ta, "Gelin Geliyor Gelin" bestesini 1962'de yaptı. Kıbrıs Türklerinin toplumsal hayatında yer tutan kişi ve meslek grupları bestelerinde görülen temalar arasındadır. Lefkoşa'da sepet içinde şeker, leblebi satan, tellallık yapıp eski zamanlardan hikâyeler anlatan Mustafa Aynalı'yı bir bestesinde konu edindi. Bir diğer bestesinde muhallebicileri konu aldı. Bu tür besteleri daha ziyade okulların folklor ekiplerinin performansları sırasında icra edildi. Kıbrıs Türkü şairlerin şiirlerini de besteledi. Pembe Marmara şiirlerinin okunduğu bir şiir gecesi için Marmara'nın "Keman" adlı şiirine müzik yazdı. Fikret Demirağ'ın "Sevda Yılım", Emin Çizenel'in "Gece", Hüseyin Irkad'ın "Mehmedimi Görebilsem", Yalçın Kaya'nın "Yüce Güzelliğe Karşılama" şiirleri, bestelediği diğer şiirler arasındadır. Hakkında yapılan belgeselde Aziz "folk müziğinde bir mihenk taşı" olarak tanımlandı. Besteleri pop folk alanında faaliyet gösteren müzisyenlere kaynak oldu; Kıbrıs Türk pop folk müziğinin başlangıç noktalarından kabul edilen Sıla 4 grubuna ilham verdi. Aziz'in özgün çalışmalarından etkilenen grup, Kıbrıs'ın özgün müziklerini derleyip yeniden yorumlama çalışmalarına girişti; bu bağlamda ilk üzerinde çalıştıkları şarkı "Kıbrısım" oldu. Sıla 4'ün "Kıbrısım" yorumu haftalarca Bayrak Radyosu'nun "Plak Yarışı" programında bir numarada kaldı. Piyanist Arman Ratip de Kamran Aziz'in en takdir ettiği yerli müzisyenler arasında olduğunu belirtti. Folklorik nitelikten ziyade Batı müziği özellikleri taşıyan besteleri de vardır. "Gizlice Sevdim Seni" isimli bir tango, "Gel Gel" isimli bir vals besteledi. Radyodaki programlarına son verildikten sonra bir "bocalama dönemi" yaşadığını ifade eder. Bunun ardından içinde bulunduğu savaş ortamının etkisiyle millî mücadele marşları bestelemeye ağırlık verdi. İlk başlarda radyodan yayın olanağı olmadığından bunları evde icra etti, sonraları bunlar banttan Bayrak Radyosu'nda yayımlandı. Marşları arasında en önemlileri 1963-68 yılları arasında Türk Mukavement Teşkilatı üyelerinin ("mücahit") içinde bulunduğu çatışmalar üzerine yazdıklarıdır. Bunların arasında "Mücahidin Sesi", "Bayrak", 1967'de Köfünye'deki direnişe ithafen "Kahraman Mücahitler", Erenköy Direnişi'ne ithafen "Erenköy, Yeşilırmak, Boğaziçi" ve "Bozdağ" vardır. Diğer bestelediği marşlar arasında "Kıbrıs Türk Kadını Marşı", 1973'te Türkiye Cumhuriyeti'nin ilanının ellinci yılını kutlamak için sözlerini Ersin Taşer'in yazdığı bir "50. Yıl Marşı" ve son besteleri arasında yer alan "Girne Anafartalar Lisesi Marşı" bulunur. Yazdığı ağıtlardan biri Kıbrıs Harekâtı'nda yaşamını yitiren bir Türk subayınadır. Bir diğeri İsmet İnönü'nün ölümü üzerinedir, "Göçmüş Derler İsmet Paşa" isimli bu ağıt Mevhibe İnönü'ye gönderilmiştir. 1985'te Lefkoşa Belediye Tiyatrosu tarafından sahnelenen, 1986'da İstanbul'da da sahne alan "Umut İnsanda" oyununun özgün müziğini üretti. Ahmet An'ın değerlendirmesine göre bu parçaların sadece ilki neşeli olup diğerleri "oyunun kötümser havasına kendisini kaptırmış ve marş temposunu andıran melodiler" idi. 1995 yılında yaşanan, Kuzey Kıbrıs Türk Cumhuriyeti tarihinin en büyük çevre felaketi olarak kabul edilen Beşparmak Dağları'ndaki orman yangınına atfen "Girne Dağlarını Yeşilleteceğiz" adlı bir şarkı besteledi. Batı müziğinin yanı sıra geleneksel Türk müziğine ilgi duyardı, bir kanunu vardı. Bununla beraber, bu uğraşını "çok küçük bir deney" olarak değerlendirmiştir. Kamran Aziz müzik alanında aşağıdaki ödülleri almıştır: 2006 yılında Aziz'in adı Turgay Hilmi yönetimindeki Girne Müzik Eğitim Merkezi'nin bir bölümüne verildi. Kamran Aziz'in yetmişi aşkın bestesi arasında ne zaman bestelediği bilinen müziksel çalışmaları aşağıda yer almaktadır: 4 Temmuz 1958 tarihinde 31 Aralık 1959'a dek görev yapmak üzere Kıbrıs hükûmetinin Sosyal Sigortalar Danışma Kuruluna atandı. Ablasının kurucuları arasında olduğu Kıbrıs Türk Çocuk Esirgeme Kurumunda etkin rol aldı, 1974'te kurumun Lefkoşa şubesinin yönetim kuruluna seçildi. Sonraları kurumun yönetim kurulu üyesi oldu. Kurucu üyelerden biri olarak Kuzey Kıbrıs Türk Kızılayının çalışmalarında da yer aldı. 2017 yılında akciğer rahatsızlığı nedeniyle hastaneye kaldırıldı. Bir ay hastanede kaldıktan sonra taburcu edilmesinin ertesi günü, 7 Mart 2017 sabahı, 95 yaşında öldü. Ölümü nedeniyle KKTC Cumhurbaşkanı Mustafa Akıncı ve Başbakan Hüseyin Özgürgün başsağlığı mesajı yayımladı. Cenazesi LefkoÅŸa'da defnedildi. Toyota Wish Toyota Wish, Toyota tarafından 2003 yılından bu yana üretilen bir Kompakt MPV modelidir. Araç, 1.8 veya 2.0 litrelik benzinli motor ile donatılmıştır ve altı ve yedi kişilik oturma kapasitesine sahiptir. Wish, ürün gammında Ipsum ve Spacio arasında yer almaktadır. Wish, Japonya'nın yanı sıra Tayland ve Tayvan'da da üretilmiştir. Steve Lang Steve Lang (d. 24 Mart 1949 Montreal, Québec; ö. 4 Şubat 2017), Kanadalı rock müzisyenidir. April Wine müzik grubu üyesi olup 1976'dan 1984 yılına kadar bas gitarist olarak görev yapmıştır. 1979 doğumlu Erin Lang isimli kendisi gibi müzisyen oğlu olan Kanadalı rock müzisyeni Steve Lang 4 Şubat 2017'de 67 yaşında ölmüştür. Lynne Stewart Lynne Irene Stewart (d. 8 Ekim 1939; Brooklyn New York - ö.7 Mart 2017), Amerikalı kadın savunma avukatı. Wagner Koleji ve Rutgers Üniversitesi Hukuk Bölümü mezunudur. Ralph Poynter ile evli bir oğlu olan Lynne Stewart 1993'te Dünya Ticaret Merkezi'ne saldırı emrini verdiği iddia edilen Mısır'lı islami önder Ömer Abdurrahmanı savunmasıyla tanınmıştır. 8 Ekim 1939'da Brooklyn, New York doğan olan ünlü Amerikalı avukat Lynne Stewart 7 Mart 2017'de göğüs kanserinden 77 yaşında ölmüştür. Marmayt Marmayt (İngilizce: Marmite, /ˈmɑːrmaɪt/ MAR-myt), iki benzer sürülen yiyecek çeşidi markasıdır. Orijinal Britanyalı sürümü 1902'de geliştirilmiş olup, 2000'den beri bir Unilever ürünüdür. Diğer yaygın değiştirilmiş çeşit ise, Yeni Zelanda'da Sanitarium Health Food Company tarafından üretilip, Avustralya ve Pasifik'de dağıtımı gerçekleştirilmektedir. Marmayt bira mayalanması yan ürünü olan maya özütünden yapılır. Diğer benze ürünler arasında Avustralyalı Vegemite, İsviçreli Cenovis ve Alman Vitam-R'dır. Geleneksel bir İngiliz yiyeceği sayılarak ya çok sevilir ya da kötü koktuğundan dolayı hiç sevilmez. City Lights (Blanche şarkısı) "City Lights" (), Blanche tarafından seslendirilen şarkı. Şarkı, dijital indirme olarak 8 Mart 2017 tarihinde PIAS Belgium yayınlanmıştır. 2017 Eurovision Şarkı Yarışması'nda Belçika'yı temsil eden şarkı. Şarkı İngilizce dilinde seslendirilmiş ve Pierre Dumoulin ve Blanche tarafından yazılmıştır. Blanche'in "City Lights" şarkısı daha önce 8 Mart 2017 tarihinde yayınlanacağı açıklanmış, buna rağmen yayınlanacağı günün önceki akşamında Spotify'e sızdırılmıştır. 8 Mart'ta dijital indirme olarak yayınlanmıştır. 26 Kasım 2016 tarihinde, Blanche'nin 2017 Eurovision Şarkı Yarışması için yapılan 2017 Eurovision Şarkı Yarışması'nda Belçika'yı temsil edeceği açıklanmıştır. Belçika 2017 yarışması'nın birinci yarı finalinde yarışmıştır. 9 Mayıs'taki birinci yarı finalin ardından 4. olarak finale çıktığı açıklanmıştır. Finalde Belçika 363 puanla 4. olarak yarışmayı tamamlamış, İrlanda jürisinden tam puan ve Estonya, Polonya, Letonya ve İsveç'in halk oylamasından 12 tam puan almıştır. Patient UK Patient UK ("Birleşik Krallık Hasta" manasında), internet üzerinden (çevrimiçi) sağlık, hayat tarzı, hastalık ve diğer tıbbi konularda bilgi sağlayan kaynak. 1997'de kurulan web sitesinin hedefi, kamu üyelerine sağlık ile ilgili konularda anlaşılabilir broşürler (ki internet üzerinden okunabilir veya yazdırılabilir), blog, iyilik nasihatları ve videolar halinde güncel bilgi sağlamakdır. Broşürler tıb alanında birkaç yıllık tecrübesi olan kalifiye pratisyen (uygulayan) hekimler tarafından derlenir. 2013'te internet sitesi "The Times"'da özel yayınlanan "Top 50 websites" (En iyi 50 web sitesi) listesinde yer almıştır. Hertha Ayrton Phoebe Sarah Hertha Ayrton (28 Nisan 1854 - 23 Ağustos 1923), İngiliz mühendis, matematikçi, fizikçi ve mucitti. Genel olarak Hertha Ayrton adıyla anılsa da doğduğunda isimi Phoebe Sarah Marks'tı. Kum ve sudaki elektrikli dalgalar üzerine yaptığı çalışmasıyla için Royal Society tarafından Hughes Madalyası ile ödüllendirildi. Hertha Ayrton, 28 Nisan 1854'te Portsea, Hampshire, İngiltere'de doğdu. Çarlık Polonya'dan gelen bir göçmen olan Levi Marks adlı Polonya Yahudisi bir saatçi babanın ve Portsea'nin cam tüccarı olan Joseph Moss'un üçüncü çocuğudur. Sarah, dokuz yaşındayken, Londra'nın kuzeybatısında bir okul işleten teyzesinin yanına yerleşti ve burada kuzenleriyle birlikte eğitim hayatına başladı. Okuldaki arkadaşları ve öğretmenleri onu, kaba ve hareketli bir çocuk olarak tanımlıyorlardı. Ayrton, 16 yaşında eğitimine devam ederken bir yandan da dadı olarak çalışıyordu. Susan Blackmore Susan Blackmore, İngiliz okutman, televizyon yayıncısı. Plymouth Üniversitesi’nde misafir öğretim üyesidir. Oxford Üniversitesi'nden (1973) mezun olmuştur. Surrey Üniversitesi’nde (1980) parapsikoloji dalında doktorasını tamamlamıştır. Blackmore, aralarında The Guardian ve Psyhology Today gazetesi gibi birkaç gazete ve dergi için yazmakta, bunun yanı sıra radyo ve televizyon programları yapmaktadır. Kendisi TED öğretim görevlisidir, Edge Topluluğu üyesidir ve 100 Global Minds 2015'ten biri seçilmiştir. Duygu Kayaman Duygu Kayaman, (d. 1989 İstanbul) görme engelli, Türk psikolog ve girişimci. Görme engelliler için geliştirdiği "Hayal Ortağım" isimli mobil uygulama ile 2015 yılında Massachusetts Teknoloji Enstitüsü Technology Review Dergisi'nin düzenlediği yarışmada "Yılın Sosyal Yenilikçisi" ödülünü kazandı. Ayrıca, "Hayal Ortağım" projesi Global Mobil Ödülleri'nin "Erişilebilirlik" kategorisinde de birinci oldu. 1989 yılında makine mühendisi bir baba ve ev hanımı bir annenin ilk çocuğu olarak dünyaya gelen Duygu Kayaman, iki buçuk yaşına geldiğinde göz sinirlerinin arkasında oluşan kitle nedeniyle göz sinirleri zedelenmiş ve sonrasında görme yetisini kaybetmiştir. Eğitim hayatına ilk olarak Kilyos'taki Görme Engelliler Okulu'nda başlayan Kayaman, daha sonra Türkan Sabancı Görme Engelliler Okulu'na geçiş yaptı. Beşinci sınıfa kadar buradaki eğitimine devam eden Duygu, öğretmenlerinin de teşviki ile karma eğitimin yapıldığı başka bir okula geçiş yaptı. Duygu Kayaman, lise eğitimini de karma bir lisede tamamladıktan sonra Haliç Üniversitesi Psikoloji Bölümü'nü tam burslu olarak kazandı. Haliç Üniversitesi'nde okuduğu dönemde Young Guru Akademi'ye başvurmuş ve akademiye kabul edilmiştir. Lisans eğitimini tamamlayan Kayaman, günümüzde Microsoft'un Türkiye ofisinde Microsoft Dynamics biriminde çalışmaktadır. Hatice Altuğ Hatice Altuğ (d. 1978; Karamanlı, Burdur), Boston Üniversitesi'nde nanoteknoloji alanında çalışan Türk bilim insanı. 1978 yılında Burdur'un Karamanlı ilçesinde dünyaya gelen Altuğ, ortaokul ve liseyi Antalya okudu. 1996 yılında Antalya Anadolu Lisesi'nden mezun olduktan sonra Bilkent Üniversitesi Fizik Bölümü'nü tam burslu olarak kazandı. Lisans eğitiminin ardından 2000 yılında Stanford Üniversitesi'nden tam burs alarak "Uygulamalı Fizik" bölümünde doktora eğitimine başladı. Stanford Üniversitesi'ndeki eğitimi boyunca lazer sistemleri ve optik aletler üzerine çalışmalar yürüttü. Stanford Üniversitesi'ndeki eğitimini tamamlayarak 2007'de Amerika'daki Boston Üniversitesi'ne geçen Hatice Altuğ, burada nanoteknoloji alanındaki çalışmalarına devam etmektedir. Boston Üniversitesi'nde yaptığı çalışmalar sonucu vücutta hastalık taşıyan virüsleri tespit eden portatif ve düşük maliyetli bir cihaz geliştiren Altuğ, ekip arkadaşlarıyla birlikte cihazın geliştirilmesi çalışmalarına devam etmektedir. Altuğ, yaptığı bu çalışmalar ile 2010 yılında, Amerikan Ulusal Bilim Vakfı'nın (National Science Foundation) verdiği "Başkanlık Erken Kariyer Ödülü"'nün sahibi olurken, 2011 yılında ise Popular Science Dergisi'ndeki "Yılın En Başarılı 10 Genç Bilim İnsanı" listesine girdi. A. Catrina Bryce Ann Catrina Bryce (d.1956), İskoç elektrik mühendisi ve Glasgow Üniversitesi'nde yarı iletken lazerler konusunda çalışmalar yürüten profesördür. Glasgow Üniversitesi'nde fizik eğitimini tamamladı. Glasgow'da Elektrik ve Elektronik Mühendisliği bölümü, Optoelektronik Grubu’na doktora sonrası Araştırma Görevlisi olarak atandı. 1997 yılında Kıdemli Araştırma Görevlisi ve 2005'te Profesörlük Araştırma Görevlisi oldu. 2008’de Elektrik ve Elektronik Mühendisleri Enstitüsü üyeliğine katılan Bryce, 2009’da Optik Toplum Derneği üyeliğine seçildi. 2012’de Urbana- Champaign’de İllionis Üniversitesi’nde Mikro ve Nanoteknoloji Laboratuvarı’nda profesör olarak görev aldı. 2006’da Quantum Well İntermixing’e dayanan lll-V yarı iletken çubuklar üzerinde fotonik entegre devreleri buluşu üzerine IEEE Lasers ve Electro-Optics Society Engineering başarı ödüllerini kazandı. Bilimsel dergilerde 80’den fazla bildiri yayınladı. Ayşegül Çoban Ayşegül Çoban, (d. 16 Aralık 1992, Konya) Türk milli halter sporcusu. Ayşegül, 16 Aralık 1992'de Konya'nın bir köyünde dünyaya geldi. Ailenin sınırlı ekonomik durumu nedeniyle Çoban, daha iyi eğitim alabilmek için yatılı bir okulda eğitim hayatına başladı. Okuldaki eğitimi sırasında beden eğitimi öğretmeninin desteğiyle halterciliğe başladı. Beden eğitimi öğretmeni Sibel Ünlü, Türkiye millî halter takımı baş antrenörü Talat Ünlü'nün eşiydi. Sibel ünlünün desteğiyle tekniklerini geliştirerek Türkiye millî halter takımına kabul edildi. Spor alanında başarıları sayesinde kazandığı para ile ailesine, Konya'nın Selçuklu ilçesi Aydınlıkevler semtinde, bahçeli bir ev satın aldı. Çoban, Selçuk Üniversitesi Beden Eğitimi ve Spor Yüksekokulu'nda lisans eğitimine devam ediyor. 2007 yılında millî takıma kabul edilen Ayşegül Çoban, 15 kez ulusal şampiyon oldu. Aynı yıl yaş kategorisinde 86 kg'lık kaldırma rekorunu kırdı. 2007'de İtalya'nın Pavia kentinde düzenlenen Avrupa Gençlik U17 Şampiyonasında gümüş madalya kazandı ve Fransa'nın Ameins kentindeki 2008 Avrupa Gençlik Halter Şampiyonası'nda altın madalya kazandı. Bir sonraki yıl İsrail Eilat'daki 2009 Avrupa Gençlik Halter Şampiyonası'ndan şampiyon olarak ayrıldı. 2009'da Çoban, İsveçLandskrona'da düzenlenen Avrupa Gençler Halter Şampiyonasında şampiyon oldu. 2010'da yine Kıbrıs Limasol'da Avrupa şampiyonu oldu. İsrail'in Eilat kentinde düzenlenen 2012 Avrupa Gençler Şampiyonası'nda bronz madalya kazandı. Ayşegül Çoban, Rusya'nın Kazan kentinde düzenlenen 2011 Avrupa Halter Şampiyonası'nda bronz madalya kazandı. Arnavutluk'un Tiran şehrinde düzenlenen 2013 Avrupa Halter Şampiyonasında, Çoban, 53 kg'lık olayın temiz ve sarsıntısız disiplinde gümüş madalyaya ulaştı ve yalnızca toplamda kazandığı puanlarla dördüncü sırada yer aldı. Rusya'nın Kazan kentinde düzenlenen 2013 Dünya Üniversite Oyunları'nda 53 kg branşında bronz madalya kazandı. Ayşegül Çoban, 21 kg.lık Snatch, 110 Clean ve Jerk, toplam 192 kg ile 20 Haziran 2013'te Türkiye'deki 17. Akdeniz Oyunları'nda 53 kg'lık sınıfında birinci oldu. Ayşegül Çoban, Polonya'nın Wroclaw şehrinde düzenlenen 2013 IWF Dünya Şampiyonası'nda, 53 kg bayan sınıfında 16 Ekim 2013'te yarıştı. Snatch'de başarılı bir şekilde 77 kg kaldırdı, ancak Clean and Jerk'da başarılı bir artış elde etmedi. Naşide Gözde Durmuş Naşide Gözde Durmuş (d. 1985, İzmir), bilim insanı ve genetikçi. Dr. Durmuş'un araştırmaları, nano ve mikro teknolojilerin kanser ve antibiyotik direnci gibi dünyayı tehdit eden sağlık problemleri üzerine uygulamaları üzerine yoğunlaşmaktadır. 2015 yılında MIT Technology Review dergisinin her sene seçtiği "35 Yaş Altı Yenilikçiler Listesi"nde (Innovators Under 35, TR35), tıp ve biyolojide çığır açan 35 liderlerden biri olarak seçilmiştir. Durmuş, ilgi alanına biyomedikali, mühendisliği, tıbbı, informatiği ve matematiği de katarak hastalıkların tedavisinde herkesin kolayca alabileceği ucuz aletler geliştirmek üzerinde çalışmaktadır. 1985 yılında İzmir'de dünyaya geldi. 2003 yılında Orta Doğu Teknik Üniversitesi (ODTÜ) Moleküler biyoloji bölümünde lisans eğitimine başladı. Fulbright bursunu kazanarak yükseköğrenim için Amerika Birleşik Devletleri'ne gitti. 2014 yılında Stantord Üniversitesi'nde doktora sonrası araştırmacı olarak göreve başladı. 2015 yılında MIT Technology Review dergisinin her sene seçtiği "35 Yaş Altı Yenilikçiler Listesi"nde (Innovators Under 35, TR35), tıp ve biyolojide çığır açan 35 liderlerden biri olarak seçildi. İnsan Genom Projesi'nin yürütücülerinden biri olan Prof. Ronald W. Davis ile beraber araştırmalarını Stanford Üniversitesi Genom Teknoloji Merkezi'nde sürdürmektedir. Hücrelerin manyetik özelliklerinden faydalanarak hastalıklı hücreleri tespit edebilen bir cihaz üzerinde çalışmaktadır. Frances Hardcastle Frances Hardcastle, (d.13 Ağustos 1866 – ö. 26 Aralık 1941) Amerikalı matematikçi. 1894 yılında faaliyete geçen Amerikalı Matematikçiler Topluluğu'nun (American Mathematical Society) kurucularındandır. 1888'den 1892'ye kadar Girton College, Cambridge'de eğitim gördü. Matematik Sertifikası aldı. 1892'de ABD'ye gitti ve Graduate Club'ın başkanlığını yaptığı Bryn Mawr Koleji'nde okudu. Ancak bir derece kazanmadı ve 1901'de İngiltere'ye döndü. Hardcastle, Nisan 1915'te Lahey'de düzenlenen Uluslararası Kadınlar Kongresi'nin hedeflerini destekleyen 156 kadından biridir. Bu hedefler, 1. "1. Uluslararası uyuşmazlıkların savaş haricindeki sonuçlarını takip ve talep etmek" ve 2. "Ulusların meselelerinde kadınların seslerinin çıkması gerektiğini açıklamak" olarak belirtilmiştir. 1909 yılına kadar, National Union of Women's Suffrage Societies'in (NUWSS/Kadınların Oy Hakkı Ulusal Birliği) fahri sekreterliğini yürütmüştür. Ahu Arslan Yıldız Ahu Arslan Yıldız (1980, Bursa), çalışmalarına İzmir Yüksek Teknoloji Enstitüsü'de yardımcı doçent olarak devam eden kimyager ve biyomühendis. Lisans eğitimini Hacettepe Üniversitesi Fen Fakültesi Kimya bölümünde tamamlayan Ahu Arslan, daha sonra Orta Doğu Teknik Üniversitesi'nde yüksek lisans yapmıştır. ODTÜ'deki eğitimini tamamladıktan sonra Max-Planck Polimer Enstitüsü ve Johannes Gutenberg Üniversitesi'nde doktora eğitimi almaya başladı. 2010 yılında doktorasını tamamlayarak Singapur'a giden Ahu Arslan, buradan da Okan Üniversitesi'ne geçerek genetik ve biyomühendislik bölümünde yardımcı doçent olarak göreve başlamıştır. Okan Üniversitesi'ndeki çalışmalarına devam ettiği sürede Stanford Üniversitesi "Kanser Araştırmaları Merkezi", radyoloji bölümünde çalışmalara başlamıştır. Ahu Arslan Yıldız, 2015 yılından itibaren, İzmir Yüksek Teknoloji Enstitüsü biyomühendislik bölümünde görev yapmaktadır. Ahu Arslan Yıldız, özellikle yapay hücre zarları ve hücre reseptörleri üzerine çalışmalar yapmaktadır. Yıldız'ın, yapay hücre zarı ve ilaç taramasıyla ilgili yaptığı çalışmaları çeşitli kurumlarca ödül ve burslara layık görülmüştür. Ümmü Kiraz Ümmü Kiraz (d. 27 Eylül 1982 Acıpayam), Türk uzun mesafe koşucusudur. 27 Eylül 1982 yılında Denizli Acıpayam’da doğan Kiraz, İstanbul'da Kasımpaşa'nde antrenörü Öznur Hatipoğlu ile çalışmadan önce, Denizli Belediyespor bünyesinde çalışmalarını gerçekleştirmiştir. Pamukkale Üniversitesi Spor Bilimleri Fakültesi'nden mezun olan Kiraz, 2012'de Adana 2. Uluslararası Kurtuluş Yarı Maratonu ve Halk Koşusu'nda, Bahar Doğan'ın ardından ikincilik derecesi almıştır. Londra'da düzenlenen 2012 Yaz Olimpiyatları'nın maraton branşında Türkiye'yi temsil etmiş, yarışı 89. sırada tamamlamıştır. Ekim 2015'te biyolojik pasaportunda yasaklı maddeye rastlanmış ve Atletizm Federasyonu Disiplin Kurulu tarafından 2 yıl 6 ay süre ile spordan uzaklaştırılmıştır. IAAF kayıtlarına göre, Nisan 2015 itibarıyla en iyi zamanları: Hande Ã–zdinler Hande Özdinler, Boğaziçi Üniversitesi Moleküler Biyoloji ve Genetik bölümünde 1994 yılında yüksek lisans ve 1996 yılında doktora eğitimini tamamlamıştır. New Orleans'taki Louisiana Devlet Üniversitesi, Healthy Sciences Center (LSUHSC)'de 2002 yılında Hücre Biyolojisi, Anatomi ve Sinir Bilimleri dalında doktora sonrası araştırmasını yapmıştır. Northwestern Feinberg Tıp Üniversitesi, Nöroloji bölümünden Doç.Dr. Hande Özdinler direktörlüğündeki Dr. Javier Jara ve Dr. Barış Genç tarafından yapılan çalışmada, Parkinson hastalığı ile bağlantılı olan genin yokluğunun; beyindeki motor-nöronları artan baskıya maruz bırakarak nörodejenerasyona sebep olduğunu buldular.