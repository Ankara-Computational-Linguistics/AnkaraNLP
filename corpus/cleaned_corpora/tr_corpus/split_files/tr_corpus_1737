her türlü kısıtlamayı öneren bir yığın siyasi yazı bulunmasına rağmen, yasamanın hü­ kümranlığı fikrinin kabulüne yönelik kesin bir ilerleme söz konusuydu. Bu fik­ rin özünde, belli bir alanda kanun yapma yetkisine sahip tek bir mutlak hukuk kaynağı olması gerektiği düşüncesi yatıyordu. Bütün teknik ve yasal kısıtlamalara rağmen devletin gücü 1 500'le 1 800 arasında muazzam biçimde arttı. Bu güçlü yapı bazen çeşitli biçimlerle zayıflatıldı. Bu yüzyıllarda Avrupa tarihine damgasını vu­ ran hükümdarlar ve uyrukları arasındaki mücadelede, sırada neyin beklediğini her zaman tam anlamıyla kestirebilmek zordu. Bazıları, birtakım hükümdarların iddia ettiği güçleri hükümetlerin kabul etmesinin yanlış olacağı ilkesine dayanarak kral­ ları hiçe saydı. Özgürlüklerin muhafazakar savunması adı verilebilecek bu davranış bütün ortaçağ boyunca sürdü. Daha modern ya da liberal görüşlerde rastlanan düşünceye göre hükümdarların aradığı mutlak güç vardı ama yanlış ellerdeydi. Bir başka grupsa yasal ayrıcalıklar ve kazanılmış çıkarların korunması peşindeydi. Uygulamada bu tür iddialar içinden çıkılmaz biçimde birbirine karışmıştı. Bizzat bu karışıklık, fikirlerin sürekli değişim içinde olduğunu gösteriyordu. Bu durum büyük ölçüde algılama biçimlerine bağlıydı. Sonuçta kıtadaki pek çok ülkede, krallar ve prensler giderek başlarının çaresine bakma yolunu bulmuş­ tu. 16. ve 17. yüzyılda, ortaçağın temsil kurumları önemini kaybetti ya da dağıl­ dı. Bu olgu bazı tarihçilerce mutlak monar­ şinin yükselişi olarak nitelendirilmekle birlikte abartılı bir görüştür. Uygulamada birtakım koşullar ve kraliyetin gücü üzerindeki bazı denetimler, en az ortaçağdaki dokunulmazlıklar kadar kısıtlayıcıydı. Ancak bu terim bazı hükümdarların arzula­ dığı bir hedefin ifadesi olarak kabul edilebilir. Hükümdarların ülke içindeki rakiplerine karşı göreceli fiili gücü farklı oran350 larda büyüme eğilimi sergiliyordu. 1 6 . yüzyılda İspanya, Fransa'ya göre daha mutlakıyetçi idi. Kaldı ki bu deyimin 1 660'dan sonraki dönem için kullanılması pek uygun olmaz. Yeni mali kaynaklar, hükümdarların kalıcı orduları ve silahla­ rı, durumu güçlü olmayanlara karşı kullanmasını sağlıyordu. Hükümdarlar aşırı güçlü soylulara karşı yerel topluluklarla ittifak yapıyor, hatta giderek artan ulus bilincini kullanıyordu. yüzyıl sonlarında, huzur ve barış sağlaması durumunda daha katı kraliyet devletleri kabullenilmişti. He­ men her ülkede özel güçler devredeydi. Sahip oldukları statü sayesinde fiilen ve bazen hukuken bir makam sahibi olan önemli uyruklarla iktidarın zorunlu olarak paylaşılması, bazı krallar için eskiden olduğu kadar önem taşımamaya başladı. Tudor İngiltere'sinin danışma meclisi nüfuzlu kişilerin yanında meritokratlardan1 olu�uyordu. Bu örnek yeterince açıklayıcıdır zira benzersiz biçimde merkezileşen bir ülkede gerçekleşmişti. Tudorlar mevcut sulh hakiml iği kurumunu ele geçirerek, yerel toprak sahiplerinin kraliyet devletinin yapısı içinde kaynaşmasını sağladı. Erken modern Avrupa'da devlet yönetimi, baskı uygulamanın yanında işbirli­ ğine dayanıyordu. Modern devlete geçiş bir anda gerçekleşmedi, genellikle eski biçimlere dayanarak birkaç yüzyıl sürdü. Valois Fransa'sında olduğu gibi Tudor İngiltere'sinde de, düşman olarak gözden çıkarılmadığı takdirde soylulara itinayla yaklaşmak gerekiyordu. Halkın çektiği sıkıntılar yerel çıkarların tehdit edilmesiyle birleşince bu isyanlar vahim sonuçlar doğurabiliyordu. Sonunda krallık kuvvetleri galip gelse de hiçbir hükümdar sırtını tek bir güce dayamak istemiyordu. Ünlü bir özdeyişte olduğu gibi, silahlar kralların son kozuydu. 1 7. yüzyıl ortalarına kadar Fransa'da yaşanan siyasal karışıklıkların tarihi veya aynı dönemde İngiltere'de yerel güçlere karşı düşmanca davranış ya da Habsburgların, derebeylerinin aleyhine topraklarını birleştirme gayretleri hep bunun göstergesidir. Birleşik Krallık 1 745 gibi yakın bir tarihte bile feodal isyanla (son kez) karşılaştı. Bunlar olup biterken memurlar ve askerlere maaş ödenmesi gerekiyordu. Bu­ nun yöntemlerinden biri, memurların kendi hizmetlerine ihtiyaç duyanlardan zo­ runlu ek gelirler toplamasıydı. Belli nedenlerden dolayı bu tam ve tatmin edici bir çözüm değildi. Kraliyet kaynaklarının kullanılmasıyla daha iyi şeyler yapılabilirdi ancak er geç bütün hükümdarlar çareyi yeni vergiler koymakta buluyordu. Bu pek az hükümdarın üstesinden gelebildiği bir sorundu. Üç yüzyıl boyunca yeni vergile­ rin çıkarılmasında büyük bir yaratıcılık sergilense de bu sorunu çözmek için gere­ ken teknik araçlar 1 800'lerde bile mevcut değildi. Genel anlamda vergi toplayıcı­ ları sadece tüketim (gümrük ve tüketim vergisi gibi dolaylı vergiler ya da satıştan alınan dolaysız vergilerin yanında ticaret yapmak için gereken ruhsatın alınması 1 Meritokrasi kişilerin yeteneği ve bireysel üstünlügün� dayanan yönetim biçimi. (çev.) 351 sırasında yapılan ödemeler vasıtasıyla) ve gayrimenkulü vergilendirebiliyordu. Tü­ ketim vergileri orantısız biçimde en yoksul kesimin sırtına biniyordu. Bu kesime mensup insanlar, küçük gelirlerini varlıklılara göre daha çok temel ihtiyaçlar için harcadığından sonuçta tüketim vergisi kamu düzenini tehdit ediyordu. Bunun dı­ şında, bir toprak sahibinin vergi yükünü, mülkiyet piramidinin en altında bulunan adamlarına aktarmasının önüne geçmek kolay değildi. Ayrıca dokunulmazlıklar vergilendirmenin önünde büyük bir engel oluşturuyordu. 1 500'lerde özel muafiyet­ lerle hükümdarların mali gücünün pençesinden kurtulan çok sayıda kişi ve bölge olduğu kabul ediliyordu. Bu muafiyetler arasında bazen değiştirilemeyen eski bir kraliyet beratı (birçok şehrin bu tür ayrıcalığı vardı), yazılı bir anlaşma (örneğin Magna Carta böyle bir anlaşmaydı), çok eskiden kalma bir gelenek veya dini bir kanun bulunuyordu. Bunun en belirgin örneği kiliseydi. Kilise ortaçağda krallarla girdiği onca sa­ vaştan, gayrimenkullerinin dünyevi vergilerden muaf olması ayrıcalığıyla çıkmıştı. Kraliyet mahkemelerinin karışamadığı konularda kendi mahkemelerinde yargıla­ ma yetkisine sahipti. Ayrıca Protestan devletlerde bile önemli toplumsal ve ekono­ mik kurumlarda -örneğin evlilik- tekel konumundaydı. Kilise dışında bir eyalet, bir meslek ya da bir aile, kraliyetin yasalarından veya vergilerinden muaf olabili­ yordu. Ayrıca kraliyet statüsü ve yasal hakları her yerde aynı değildi. Fransa kralı, Bretanya'da bir dükten ibaretti ve dolayısıyla buradaki yetkileri oldukça kısıtlıy­ dı. Kötü iletişim, yetersiz haberleşme veya müsrif saraylar, bu hükümdarların kat­ lanmak zorunda olduğu gerçeklerdi. Gelecek kraliyet hizmetindeki bürokratlar ve dosyaları olsa da bu gerçekleri kabul etmekten başka çareleri yoktu. 4 Ansiyen Rejim Bu anlaşmadan önce, haleflerinin baş­ kentte yarattığı yeni siyasi kriz, kraliyet otoritesi üzerinde yapılan iç çatışmaları kimsenin kazanmadığını gösteriyordu. Geleneksel yapının koruyuculuğu rolü özel çıkarları olanlar, özellikle Paris'teki parlement tarafından üstlenilmişti. Çeşitli hu­ kukçuların bir araya geldiği bu kurum, kraliyet mahkemeleri tarafından verilen kararları inceleyen bir tür temyiz mahkemesiydi. Siyasi kriz 1 648'de Paris'te çıkan ve Fronde1 adı verilen bir ayaklanmaya yol açtı. Taşradaki isyancıların desteklediği ve daha tehlikeli ikinci bir Fronde ardından bir uzlaşmaya varıldı. Parlement üye­ si hukukçuların, yüksek bürokratlar ve taşralı soylularla oluşturduğu cephe uzun ömürlü olmadı. Huguenotlar ise krala koruyucu gözüyle bakıyordu. Böylece belli bir süre güç kaybına uğrayan monarşi bu krizi atlattı. 1 660'da konumu önemli ölçüde sağlamdı. Louis'nin iktidarı tamamen eline alması bir dönüm noktası oldu. Fransa 1 780'lere kadar çok başlı yönetimden kurtuldu. Üstelik yarım yüzyıl boyunca, kıranın önde gelen gücü olarak göz kamaştırıcı askeri ve diplomatik ağırlığını ortaya koydu. Mutlakıyetçi monarşiyi yeni bir vizyon içinde kendisinde somutlaşnran ve Fransa'nın kültürel üstünlük açısından yaşadığı altın çağa öncülük eden kral, bütün hükümdarlara örnek oldu. Yine 1660'ta il. Charles sürgünden dönerek İngiltere ve İskoçya kralı oldu. İngiltere'de monarşi, Fronde İsyanı'na göre daha büyük bir siyasal krizden sağ çıkmış ancak bu krizin sonuçları Fransa'dan çok farklı olmuştu. Bir yandan mo­ narşiyi bekleyen yeni yapısal sorunlar ortaya çıkıp Stuartlara mensup bir kral daha 1 68 8'de tahttan indirilirken, öte yandan ülkede bir daha asla iç savaş görülmemiş­ ti. Restorasyon sırasında düzenli bir kraliyet ordusu kuruldu. İngiltere'de 1685'te 1 Fransızcada sapan anlamına gelen f'rvnde adı, isyancıların sapanlarla ı� atıp kaçmasından dolayı verilmişti. (çev.) 353 Varlıklı sınıflar yeni bir iç savaş çıkması ve askerlerin yönetimi ele geçirmesi ihtimalinden korkuyordu. Bununla birlikte bir sonraki yüzyılın büyük güçleri Fransa ve İngil­ tere sorunlarını çok farklı yollardan çözüp yurttaşlarına çok farklı bedeller ödetti. Fransa'da alınan vergiler İngiltere'ye göre daha ağır bir. yük oluşturuyordu. Hugu­ enotların Fronde İsyanları sırasında monarşiye büyük destek vermesine rağmen, dini ayrılıklar xıv. Louis tarafından korkunç biçimde ezilmişti. Oysa İngiltere'de (çok aşırıya kaçmadıkça) bu ayrılıklara hoşgörüyle bakılmış, hatta zamanla himaye edilmişti. Kişisel monarşiye gelince, Fransa'da gücü bariz biçimde artarken Manş Denizi'nin karşı kıyısında azalmıştı. 11. Charles ülkesine hiçbir koşul öne sürmeden dönerken, kırk yıl sonra onun tahtına oturan kişi yasal bir sözleşmeyle hükümdar olarak atanmıştı. Dini acımasızlığın henüz canlı olduğu bir çağda görülen bu farklılıklar, iki monarşi arasındaki anlaşmazlıkları derinleştirip zıtlıkların daha çok farkına var­ malarına neden oldu. Ancak bu durum yarattığı hitabetle birlikte ortak bir eğilimi gizliyordu. Devletin etkin gücü iki ülkede önemli biçimde ancak farklı yapısal ilke­ lere dayalı olarak artmıştı. Krallığın adaleti (en azın­ dan teorik olarak) Anglo-Sakson zamanlarından beri bütün ülkede uygulanıyor­ du. Plantagenet geleneğinin ortadan kalkmasıyla birlikte Fransa'dan kopuş uzun vadede kraliyet iktidarının lehine olmuştu. Bu gelişme kıtada yapılması gereken harcama olasılığını azalttı. Derebeylerinin 15. yüzyıldaki mücadelesinden ortaya çağın diğer hanedanlarından daha başarılı olup İngiliz öz bilincine odaklanan bir hanedan çıktı. Ardından gelen İngiliz Reform Hareketi manastır ve kiliselerin ser­ vetini kralın elinde topladı. Kral artık ulusal kilisenin başıydı ve dolayısıyla kraliyet iktidarının muazzam biçimde büyümesini finanse edebilirdi. Oysa koşullar farklı bir yönde gelişmeye yol açtı. İngiltere'de reformasyon parlamento kararıyla yürütülüyordu. Henry potansiyel bir despot olmasına karşın böyle önemli bir konuda parlamentonun yasa çıkarma hakkını kabul et­ mek zorunda kalmıştı. Böylece daha sonraki kralların önemli meselelerde parla­ mento desteğini almadan hareket etmesi zorlaştı. Daha önemlisi, yasama otoritesi üzerinde hiçbir kısıtlama uygulanamayacağı fikrine yeni bir boyut kattı . Bunun tek istisnası psikolojik olarak içselleştirilmiş, kültür ve geleneğin belirlediği öznel 354 kısıtlamalar veya koşulların yarattığı fiili sınırlamalardı. Bu durumun yarattığı so­ nuçlar bir süre dogmatik sorunların gölgesinde kaldı. Ancak Mary'nin eski düzeni yeniden kurma çabasına karşılık üvey kardeşi Elizabeth, parlamentoya onaylattığı kanunla babasının konumunun temel şartlarını sürdürdü. İngiliz kilisesi veya bu tarihten itibaren daha doğru bir deyişle İngiltere kilisesi, dogmatik açıdan Katolik olduğu iddia edilse de parlamento kararıyla desteklenen kraliyet iktidarı tarafından yönetiliyordu. İngiltere kısa sürede, kendi ülkesinde sapkınlığın kökünü kazımakta kararlı olduğu bilinen Katolik İspanya kralıyla savaşa tutuştu. Bu savaş ulusal da­ vanın Protestanlıkla özdeşleşmesini pekiştirdi. Bu mücadele olanca kargaşa ve şiddetine rağmen sonuçta yasal bir hükümdarın ikti­ darının boyutundan ziyade bu hükümranlığı kimin uygulayacağı ve hükümranlığın sağladığı iktidarı kiminle paylaşacağı sorununa dönüştü. 1 8. yüzyılda kralın par­ lamentoya onaylattığı yasaların olası kapsamı konusunda, uygulanabilirlik dışında bir kısıtlama ileri sürebilecek İngilizlerin sayısı yok denecek kadar azdı. Varılan bu sonuç 1688'deki Şanlı Devrim ile birlikte açık biçimde ortaya çıktı. Politikacı zümre, Stuart Hanedanı'na mensup erkeklerin doğrudan tahta çıkmasını reddedip il. James'i tahttan indirdi. Kralın İngiltere'yi tekrar Katolik bir ülke haline getirip yüz elli yıllık tarihini silmeye çalıştığına inanılıyordu. Oysa kızı Mary ve kocası, inançlı Protestan ancak Hollandalı Oranj Prensi William böyle bir tehlike yaratmıyordu. Böylece bu ikisi bazı koşullarla tahta çıkarıldı. İngiltere artık kesin biçimde bir hu-· kuk devleti olarak işlemeye başlamıştı. Bundan böyle ülkenin gittiği doğrultu açık biçimde paylaşılacaktı. Yönetimin en büyük ortağı toprak sahibi sınıfların egemen olduğu Avam Kamarası'ydı. Bu sınıfın en büyük üyeleriyse Lordlar Kamarası'nın bünyesindeydi. Monarşi hala önemli bir güce sahip olsa da danışmanlarının Avam Kamarası'nın güvenini kazanmak zorunda olduğu kısa sürede ortaya çıktı. Par­ lamentonun çıkardığı yasaları onaylama makamı olarak kral, kanuna dayanmak kaydıyla dilediği gibi davranabilirdi. 1689'da Haklar Yasası adıyla bir kanun çıkarılmasına rağmen, bu da diğer kanunlar gibi yürürlükten kaldırılabilirdi. Kıta ülkelerinde var olan ayrıcalıkları koruyan böyle bir dokunulmazlık yoktu. Yasal değişikliğe açık bir insan hakkı veya doğal hak söz konusu değildi. Otoritenin ola­ ğanüstü biçimde bir elde toplanmasının yarattığı tehlikeye karşı İngilizlerin tepkisi, gerektiği zaman devrim yapma tehdidini kullanmak oldu. Böylece otorite ancak toplumun en güçlü kesimlerinin arzularıyla uyum içinde hareket edebilecekti. William adını almış olan Kraliçe Mary'nin kocası için Şanlı Devrim'in en büyük önemi diplomatik ve askeri alandaydı. İngiltere, Birleşik Eyaletler'in ba­ ğımsızlığını Fransa'ya karşı savunmak için seferber edilebilirdi. İngiltere-Fransa sa- 355 vaşının ardında sadece yapısal veya ideolojik açıdan değerlendirilemeyecek kadar karmaşık çeşitli çıkarlar yatıyordu. Sonraki çeyrek yüzyıl boyunca yön değiştirecek anti-Fransız koalisyonun içinde yer alan Kutsal Roma İmparatorluğu, İspanya ve çeşitli Alman prensliklerinin varlığı, iki taraf arasındaki net bir karşıtlığı anlamsız kılıyordu. Buna rağmen, o dönemde bazı tarihçiler bu mücadelenin bir yerlerinde gizlenmiş bir ideolojik unsur olduğu sanısına kapılmışt). Louis'nin Fransa'sına göre daha açık­ tı. Farklı dinlerin uygulanmasına izin verip himaye ediyorlardı. Basına sansür uygulamak yerine çıkardıkları yasalarla şahısları ve devleti iftiralara karşı koru­ muşlardı. Gerek İngiltere gerek Hollanda, toplumsal ve ekonomik gücü etkin bi­ çimde elinde tutanları temsil eden oligarşiler tarafından yönetiliyordu. Hollanda Cumhuriyeti'nde yönetimde bulunan zenginlerin çıkarlarının genelde pek çok ki­ şinin çıkarıyla uyuşması durumu İngiltere'yi yönetenler için de geçerliydi. Sonuçta İngiltere'nin başlıca işkolu tarımdı. Büyük toprak sahipleri ve çiftçiler için iyi olan bir şey olasılıkla ülke için de iyiydi. Aynı şekilde diğer çıkarlar -örneğin bankerler ve tüccarların çıkarları- göz ardı edilmiyordu. Bu zümreler zaman zaman siyaset­ ten şikayet ediyordu ama hükümet genellikle onların görüşlerini dikkate alıyordu. Giderek hem aydın hem eğitim görmemiş İngilizler yararlandıkları bazı avantajlar -kişisel özgürlük, yasalar önünde eşitlik, dini hoşgörü, mutlakıyetçi monarşiye kar­ şı teminatlar- arasında bir bağlantı olduğunu ve ülkenin refah düzeyinin arttığını düşünmeye başladı. 1 8. yüzyılda Avrupalıların büyük bir kısmı, İngilizlerin özel yaşamında kendilerine göre daha özgür olduğunu düşünüyordu. Örneğin İngilizleri mahkemeye çıkarmadan hapsetmek başka ülkelere göre daha seyrek rastlanan bir durumdu. Bunun dışında İngilizler bir hakimin yazılı izni olmadan evlerine girilip aranmayacağını biliyordu. Paye ve itaat İngiliz toplumunda çok önemli olmakla birlikte, büyük bir lord suç işlediği zaman herkes gibi yargılanabiliyordu. Tüm bunlar kıta Avrupa'sında yaşayanlara çok garip geliyor, bazılarıysa bu durumu tak­ dir ediyordu. Bununla birlikte, ülkenin kendilerini ve mülklerini korumayı düşünen insanlar tarafından yönetilmesi büyük ölçüde İngiltere'ye özgü bir durumdu. Bu insanlar en iyi koruma yönteminin, ayrıcalıklarını sadece parlamentonun değişti­ rebileceği yasalarla güvence altına almak olduğunu düşünüyordu. Böylece meşru­ tiyet taraftarlığı, bir tür ideolojik olgu olarak Avrupa'nın büyük güçleriyle birlikte anılmaya başlandı. · XIV. Louis yönetimi altındaki 356 otorite iddiası gerek pratik gerek ideolojik koşullar bakımından, her iki alanda önemli sınırlamalar bulunmasına rağmen zirveye çıkmıştı. Kralın bilinen kategori­ lerdeki ihtirasını bastırmak kolay değildi. Onun için kişisel itibarla hanedanın ve ulusun itibarı ayrılmaz bir bütündü. Belki bu yüzden birçok Avrupalı hükümdara örnek olmuştu. Fransız politikacıların görevi fiilen saray memurluğuna, idareciliğe ve yürütücü memurluğa indirgenmişti. Kraliyet meclisleri ve eyaletlerdeki kraliyet görevlileri, idare memurları ve ordu komutanları soyluları ve yerel dokunulmaz­ lıkları hesaba katmakla birlikte, o zamana kadar Fransa'da söz sahibi olan siyasi güçlerin gerçek anlamdaki bağımsızlığına büyük darbe indirmişti. Daha sonra bazı tarihçiler bu anlamda bu dönemi devrimci olarak kabul etti. Yüzyılın ilk yarısın­ da Richelieu'nun inşa ettiği yapı nihayet ikinci yarıda sağlamlaştırıldı. XIV. Louis aristokratlarını uslandırmıştı. En büyüklerine Avrupa'nın en göz kamaştırıcı sara­ yını sunup, soyluluk unvanları ve aylık vererek gönüllerini okşadı. Ancak Frondes isyanlarını asla unutmadı. Ailesini meclisinin üyeliğinden çıkarıp yerlerine kendi adamları olan ve soylu olmayan bakanları aldı. Hepsinden önemlisi yerel temsil­ ci organların yetkileri kısıtlandı. Eyalet meclisleri kraliyet görevlileri tarafından yönetilmeye başlandı. Parlement'lerin işlevi adli yetkilerle sınırlandı. Fransız kili­ sesinin Roma'nın otoritesinden bağımsız olduğu savunuldu, ancak bunda amaç kiliseyi En Hıristiyan Kralın (Louis'nin unvanlarından biri) güvenli kanatları altına almaktı. Bununla birlikte Louis ne pahasına olursa olsun sapkınların hükümdar­ lığını yapmamaya kararlıydı. Ailesine büyük destek veren Huguenotlar sürüldü sürülmeyenlerse acımasızca din değiştirmeye zorlandı. Louis yönetiminin karanlık yanlarını görmekte gönülsüz davran­ masına yol açtı. Kısa bir s üre sonra bu döneme Grand Siecle (büyük yüzyıl) adı verildi. Louis hiyerarşik, birleşmiş ve teokratik bir toplumu güncel yöntemlerle yönetmesine rağmen hedefleri ve yaptırımları açısından geçmişi örnek alıyordu. Bir dönem Kutsal Roma İmparatoru olmayı ümit etti. Filozof Descartes'ın dini savun­ masına rağmen Fransa'da dini törenle gömülmesini, düşüncelerini tehlikeli buldu­ ğundan reddetti. Hükümetinin kirli işleri vardı. Askerleri zorunlu olarak evlerinde barındıran Huguenot ailelerini, vergi ödemekte zorlanan köyleri ziyaret edip bir iki ay kalan süvari birliklerini herkes biliyordu. Buna rağmen bu uygulamalara karşı çıkan Fransızların sayısı çok azdı. Aslında hayat yarım yüzyıl öncesine göre, zor geçen birkaç yıl hariç daha iyiydi. Fransa Louis'nin uzun süren krallık dönemi bo­ yunca işgal edilmedi. yüzyıl ortalarıruı kadar sürdü. Bunlar madalyonun parıltılı yüzünün arkasındaki somut gerçeklerdi. 357 Bu parıltıda Louis'nin büyük payı vardı. Fransa'nın Avrupa'daki yeni konumu sadece savaş ve diplomasinin getirdiği başarılarla değil (ve saltanat döneminin so­ nunda bazı yenilgiler olmuştu) aynı zamanda kraliyetin bunu satmadaki becerisiyle elde edilmişti. Louis Fransa'nın itibarını zirveye çıkardı ve mükemmel bir mut­ lak hükümdar olması dolayısıyla sunduğu bu monarşi modeli uzun süre zirvede kaldı. Bir yapının (veya içindeki yaşamın) taklit edilmesi Versailles dışında çok az binaya nasip olmuştur. 1 8. yüzyılda Avrupa'nın birçok yerinde, Louis'nin yaptır­ dığı dev sarayın ve içindeki yaşamın minyatür kopyaları ortaya çıktı. Bu taklitler, Louis dönemindeki büyük savaşların hemen ardından gelen istikrar ve devamlılık yıllarında diğer sözde büyük hükümdarlara örnek oluşturdu. Louis'nin saltanatı döneminde Avrupa'nın uluslararası yaşamına damga­ sını vuran değişimlerden biri, eski Bourbon -Habsburg düşmanlığından kaynakla­ nan Avusturya- Fransa çekişmesinin giderek yerini bir İngiltere-Fransa rekabetine bırakmasıydı. Oldukça uzun süren bu rekabet dünya çapında bir boyut kazandı. Bu açıklama yetersiz olup doğu Avrupa'daki önemli yeni gelişmeleri görmezden gelse de doğru yönü işaret etmektedir. Fransa bu yıllarda kıtadaki güç ve nüfuz açı­ sından çok büyük bir üstünlük elde etti. yüzyılın sonlarına kadar bu kalabalık nüfusa dayandı). Louis'nin iç ve dış hedefleri, ideolojisi ve saltanatının doğası iç içe geçmişti. Dış politikasını saltanatının diğer unsurlarından ayırmak daha doğru olur. Versailles yalnız kralın kişisel zevkini tatmin ettiği bir yer değil, aynı zamanda diplomasisi açısından büyük önem taşıyan itibarını sergilediği mekandı. Louis sarayının bah­ çelerini süslemek için tüccar diye hor gördüğü, cumhuriyetçi olduğu için tasvip etmediği, Protestan olduğu için nefret ettiği Hollandalılardan yılda birkaç milyon lale soğanı alıyordu. Yasalara uyan bir insandı -krallar öyle olmak zorundaydı­ ve yaptığı işlerin saygınlığını sağlayacak yasal dayanaklar bulduğu zaman kendini daha rahat hissediyordu. Bu durum Fransa'nın daha geniş sınırlara kavuşması için verdiği mücadelede ona yardımcı oluyordu. Böylece daha sonra kimilerince ülke­ nin itibarının yükseltilmesi adı altında, dış politika pek çok ince hesabın bir araya gelmesiyle şekillendi. yüz­ yılın ilk yarısı boyunca kaygısızca yol alarak Fransa'yı Avrupa'nın en üstün gücü haline getirip Fransız halkının bugün bile özlemle baktığı bir efsane yarattı. Fransa için stratejik açıdan savunulabilir sınırlar, 1 648'den sonra İspanya Felemenk'ini ve Franche-Comte'yi hala elinde tutan İspanya'yla çatışma anlamı358 na geliyordu. İspanya'ya karşı kazanılan zafer Hollanda'yla savaşın yolunu açtı. Hollanda başlangıçta topraklarını korumayı başardı ve 1 678'de yapılan barış an­ laşmasıyla sona eren bu savaş genel olarak Louis'nin dış ilişkilerdeki başarılarının zirvesi olarak kabul edildi. Louis anlaşmanın ardından gözünü Almanya'ya dikti. Toprak fethetmenin yanında imparatorluk tahtını da ele geçirmek istiyordu. Bu amacına ulaşmak için Türklerle ittifak yapmaya hazırdı. Bu tarihten itibaren Louis'nin Manş Denizi'nin karşısında yeni ve kalıcı bir düşmanı vardı. İngiltere Cromwell'in zama­ nından beri ilk kez kıta topraklarında bir 9rduyu seferber etmişti. Louis'ye kar­ şı yolladığı bu ordunun amacı Avrupa devletlerinden oluşan birliği desteklemekti (gizli olmakla birlikte papa bile bu birliğe katılmıştı) . Kral William'ın Savaşı (ayrıca Augsburg Birliği Savaşı olarak bilinir), İspanya ve Avusturya'yı Fransız kralının aşırıya kaçan hırsını dizginlemek amacıyla Avrupa 'nın Protestan devletle­ riyle bir araya getirmişti. 1 697'de bu savaşı sona erdiren Ryswick Anlaşması'yla, Louis ilk kez önemli tavizler vermek zorunda kalmıştı. İngiltere'nin uluslararası alanda kazandığı yeni ağırlık tarihi güçlerin kesişmesi sonucu ortaya çıkmıştı. Bu güçlerin bir kısmı tesadüfiydi. Bazıları daha bilinçli ve amaçlı olarak başlatılmıştı. Bunların arasında hanedan sorunlarının veya bağımsız İskoçya'yla kara sınırı sorunun çözü­ mü ya da yavaş yavaş gerçekleşen değişimler vardı. Bu değişimler restorasyondan sonra ticari ve mali gücün belli ellerde toplanmasını sağladı. Böylece daha kırk yıl önce yöneticilerinin borç bulmak için süklüm püklüm Londra'nın ticaret merkezin­ deki kuyumcu ve tacirlerin ayağına gittiği bir ülke, 1 700'lere gelindiğinde dünya çapında bir savaşı ve Fransa'ya karşı Avrupa koalisyonunun liderliğini yürütecek düzeye gelmişti. Bu değişimler beraberinde İngiliz deniz ticaret gücünün en üst düzeye çıkması­ nı getirdi. Coğrafi konum bu gelişim öyküsünde önemli bir yer işgal ediyordu (gerçi Fransa da bir Atlantik ülkesi olarak elverişli limanlarla gayretli ve girişken denizci­ lere sahipti). Bir diğer unsur, topraklarını Fransa'ya karşı savunmak zorunda kalan Hollanda'nın rekabeti terk etmesiydi. Cromwell'in deniz generalleri Common­ wealth zamanında iyi bir donanmayla neler yapılabileceğini göstermişti. Bu durum il. Charles'ı (ve daha çok kardeşini) iyi bir donanmaya sahip olma konusunda özendirdi. Bu konuda alışılmadık biçimde şanslıydılar o dönemde İngiltere'nin en büyük devlet memurlarından olan Samuel Pepys hizmetlerindeydi. Bu tarihlerde savaş ve ticaret gemilerinin özel işlevleri arasındaki ayırım belirginleşmeye başla359 mış ve Kraliyet Donanması'nın düzenli bir araç olarak hizmet vermesi fikri kök salmıştı. Donanma deniz gücünü ucuza mal etmenin bir yolu olarak korsanlıkla destekleniyordu. Özel kaptanlara ve tayfalarına düşman gemilerine saldırıp gani­ mete el koyma yetkisi veriliyordu. İlk büyük korsanlık seferberliğini Fransızlar, Kral William Savaşı'nda İngiliz ve Hollandalılara karşı kullanmıştı. Kraliyet Donanması bu sırada kendi savaş kabiliyetini ve profesyonelliğini arttırmaya başladı. Yüzyıl sonuna kadar işaret yöntemleri resmileştirilip ilk savaş talimatnamesi hazırlandı. Belli bir düzeyde denizci sayısını garantilemek için zorla asker toplama yöntemi ortaya çıktı ( Fransızlar denize kıyısı olan illerde mecburi askerlik hizmetini tercih ediyordu). 1 700'ler bir dönüm noktası oldu. Denizde ya da karada üstünlük seçeneğini Louis'nin hanedanla ilgili ihtirasları belirledi. Amiralleri ve denizcileri zaman za­ man başarılar kazansa da, Fransa'nın denizde egemenlik kurma gibi ciddi bir niyeti olmadı. Oysa İngilizlerin okyanuslara yönelik ilgisi hiç azalmadı. 1 70 1 'le 1 714 arasında kıta topraklarında büyük bir seferberlik yürütmelerine rağmen iki yüz yıl boyunca bir daha bu boyutta bir savaşa girişmediler. Kıtadaki müttefiklerinin kara savaşlarını sürdürmesini tercih edip kendileri denizlerde hakimiyet kurma yolunu seçtiler. Böylece dost gemiler denizlerde güvenle yol alırken düşman gemileri için aynı şey söz konusu değildi. Bunun temelinde düşmanın deniz gücünü etkisiz hale getiren karşı konulamaz bir savaş filosunun varlığı yatıyordu. Bir yüzyıl boyunca meydana gelen herhangi bir savaşta, Britanyalı amirallerin ilk hedefi düşmanın filosunu daha savaşın başında yenip denizdeki hakimiyeti ele geçirmekti. Carlos öldü. Bu olay için uzun zamandan beri ayrıntılı diplomatik hazırlıklar yapılıyordu. Kralın vefatı ortaya bü­ yük tehlikeler ve büyük fırsatlar çıkarmıştı büyük bir hanedanlık mirası tehlike­ deydi. Louis (bu konudaki haklarını torununa devretmişti) arasında bir tartışmaya dönüşeceğini gösteriyordu ancak bu konuda başkalarının da çıkarları vardı. İngilizler ciddi biçimde İspanyol Amerika'sında ticaretin duru­ munun ne olacağını bilmek istiyordu Hollandalılar İspanyol Felemenk'inin kade­ riyle yakından i lgileniyordu. Tüm dünyanın ve Avrupa'nın bölünmeden Bourbon veya Habsbıırg İmparatorluğu haline gelme ihtimali herkesi telaşlandırmıştı. Bu­ nun sonucunda her iki hanedanı tatmin edecek şekilde taksim anlaşmaları yapıldı. Louis, il. Carlos'un vasiyeti olarak bütün İspanyol topraklarının verasetini torunu adına kabul edince, daha önce taraf olduğu anlaşmalar çöp sepetine gitti. Kısa 360 ' James olarak tanıyıp İngiltere'yi kızdırmıştı ) . Bunun ardından İspanya Veraset Savaşı pat­ lak verdi. Bu antlaşmaya göre, İspanya ve Fransa Krallıkları bir daha birleşmemek üzere ayrıldı. İspanya'nın ilk Bourbon kralı tahttaki yerini alıp Batı Hint Adalarını elde ederken, İspanyol Felemenk'i tazminat olarak imparatora kaldı ve Fransızların yeni bir saldırı olasılığına karşı Hollandalılar için tökezleme teli işlevi gören bir savunma oluşturdu. Habsburglar ayrıca İtalya'da toprak kazandı. Fransa denizaşırı bölgelerde Büyük Britanya'ya ta­ vizler verdi. Kısa bir süre için Britanya kralı olarak tanınan kişi Fransa'dan kovul­ du. Ayrıca Louis, İngiltere'nin son Stuart Hükümdarı Kraliçe Anne öldüğü zaman Protestan Hanover Hanedanı'nın tahta geçmesini kabul etti. Batı Avrupa'nın bu istikrarlı dönemi küçük düzenlemelerle yetmiş beş yıl sür­ dü. Yeni ortaya çıkan Avusturya Felemenk'i günümüz Belçika'sıyla büyük ölçüde aynı toprakları oluşturuyordu (gerçi bu devletin varlığı kuşkuluydu çünkü stratejik bir avantaj olmaktan çok idari bir baş ağrısıydı ) . Birleşik Eyaletler ise günümüz Hollanda'sına denk düşüyordu. Louis'nin kazandığı Alsace ve Lorraine kaldı. Bu iki devlet yine büyük sömürge imparatorlukları olmalarına karşın bir daha ikinci derecedeki büyük devletler sınıfından çıkamadılar. Geçmişte İngiltere, İskoçya ile uğraşmak zorunda kalırken, bu iki devlet 1 707'de tek bir taht ve par­ lamento yönetimi altında birleşince Büyük Britanya batının yeni gücü oldu. Ülke 1 714'ten sonra (Kraliçe Anne ölünce) aynı zamanda Hanover elektörü olan kralı vasıtasıyla bir kez daha kıtayla bireysel bir bağlantıya kavuştu. Alpler'in güneyinde ortalığın yatışması daha uzun sürdü. Henüz birleşmemiş olan İtalya belirsizliğin hüküm sürdüğü yeni bir otuz yıllık döneme girdi. Avru­ pa kraliyet hanedanlarının küçük temsilcileri bir devletten diğerine gezinip yarım kalmış işleri tamamlamaya ve hanedanlar arası çekişmeden arta kalan parçaları ele geçirmeye çabaladı. 1 748'den sonra yarımadada eski büyük hükümdarlık aile­ lerinden geriye bir tek Savoylar kalmıştı. Bu aileye mensup dükler Alplerin güney eteğindeki Piyemonte'yi ve Sardinya Adası'nı yönetiyordu. Papalık devletleri, yıkıl­ maya yüz tutan Venedik, Cenova, Lucca ve San Marino Cumhuriyetleriyle birlikte, 361 İtalyan bağımsızlığının küçük parçalara bölünmüş standardını koruyordu. Diğer İtalyan devletlerine yabancı hükümdarlar atanmıştı. Böylece Batı Avrupa'nın coğrafyası uzun bir süre değişmeyecek biçimde belir­ lenmiş oldu. Bu durumda, bütün mantıklı devlet adamlarının henüz bitmiş olan sa­ vaş gibi yeni bir çatışmadan mümkün olduğu kadar uzun bir süre boyunca kaçınma ihtiyacı duyması rol oynadı. Barış antlaşmalarından birinde, imza atan devletlerin amacının bir güç dengesi oluşturarak barışı teminat altına almak olduğu açıklan­ mıştı. İlk kez alenen kabul edilen bu pratik hedef, diplomatik düşüncede önemli bir değişikliğin göstergesidir. Tarafları bu şekilde gerçekçi davranmaya zorlayan bazı etkenler vardı. Dış destek olmadan büyük güçlere karşı savaşı sürdürme imkanına sahip yegane ülkeler olan Büyük Britanya ve Fransa mali sıkıntı içindeydi. Ancak İspanya Veraset Savaşı'nın sona ermesi, beraberinde gerçek sorunların etkili biçim­ de çözülmesini getirdi. Yeni bir çağ başlıyordu. Hanedancılık bazı ülkelerde bir dış siyaset ilkesi olarak ikinci plana itiliyordu. En azından bazı hükümdarlar kendi hanedanlarının çıkarlarını ülkelerinin çıkarlarından artık ayrı tutamıyordu. Ayrıca bu çıkarlar bazı durumlarda Avrupa sınırlarının çok ötesine uzanıyordu. Habs­ burgların Avusturya'sıyla Polonya-Litvanya Krallığı 16. yüzyıldan beri Avrupa'yı karadan Türklere karşı koruyordu. Doğu Avrupa ve Akdeniz siyasetinin değişmez gerçeği olan Osmanlılara karşı denizlerde direnişin esas yükünü Venedik çekiyor­ du. Doğu Sorunu deyimi henüz icat edilmemişti ama eğer edilseydi, insanlar bununla Avrupa'yı İslam'a karşı savunma sorununu kastetmiş olurdu zira hu sorun Doğu Avrupa diplomasisi ve stratejisinin koşullarını iki yüz yıldan fazla bir süre boyunca belirlemişti. 1 700'lerde Osmanlılar son büyük hamlelerini gerçekleştirmiş durumdaydı buna rağmen yapacakları birkaç fetih daha vardı. 1453'ten sonraki iki yüzyıl boyunca Osmanlıların Avrupa'daki başlıca kurba­ nı Venedik oldu. Diğer İtalyan devletlerine kıyasla hala zengin olan cumhuriyetin önce askeri, sonra ticari gücü zayıfladı. Türkler 14 79'ta İyon Adalarını ele geçirip Karadeniz'de ticaret yapılması için yıllık vergi koymuştu. Venedik iki yıl sonra Kıbrıs'ı büyük bir üsse dönüştürmesine rağmen sonunda adayı 1 57 1 'de Osmanlı­ lara kaptırdı. Venedik 1 600'lerde imal ettiği ürünler sayesinde hala zengin olmakla birlikte ticaretteki liderliğini kaybetti. Önce Antwerp, ardından Amsterdam alışve­ riş merkezi olarak onun yerini aldı. Venedik artık Birleşik Eyaletler, hatta İngiltere düzeyinde bir ticaret gücü değildi. Osmanlıların yükselişi yeniden başladı. Venedik 1 669'da Girit'i kaybettiğini kabul etmek zorunda kaldı. 1 664'te işgal edilen Macaristan Osmanlı Devleti'nin Avrupa'da fethettiği son krallık oldu ancak kısa bir süre sonra Ukraynalılar Türk Hükümranlığı'nı kabul ederken Lehler Podolya'yı teslim etmek zorunda kaldı. 1 6 83'te Türkler ikinci kez Viyana'yı kuşattı . İki yüzyılı aşkın bir süreden beri Avrupa en büyük tehlikeyle kar­ şılaşmış gibi görünse de aslında durum öyle değildi. Viyana son kez kuşatılıyordu. Osmanlı gücünün ihtişamlı günleri sona ermişti. Macaristan'ın fethiyle başlayan ilerleme çabası son büyük dalga oldu. Osmanlı İmparatorluğu artık askerlik ve denizcilik teknoloj isindeki son ge­ lişmelere ayak uyduramıyordu. Daha önemlisi, gücü aşırı ölçj.ide zayıflamışu ve Avrupa'yla Afrika'nın yanında Asya'da İran'a karşı toprak kaybetmişti. 1 7. yüzyıl­ da bir sadrazam son kez bir saldırı gerçekleştirmeye yetecek şekilde devleti topar­ ladı. Ancak imparatorlukta yapısal zayıflıklar ortaya çıkmıştı. Siyasal bir birlikten çok askeri bir araç olan devlet, sadakatini kazanamadığı uyruklara tehlikeli biçimde bağımlıydı. Aralarında Müslümanlığı seçenler olmakla birlikte, kendi makamları tarafından yönetilen gayrimüslim cemaatlerin geleneklerine ve kurumlarına Türkler saygı gösteriyordu. Rum Ortodoks, Ermeni Hıristiyan ve Yahudilerin kendi düzen­ leri vardı (örneğin Rumlar özel bir kelle vergisi ödüyordu ve Konstantinopolis'te yaşayan kendi patrikleri tarafından yönetiliyordu) . Daha alt kademelerde, yerel cemaat liderleriyle yapılan bu tür düzenlemeler, Osmanlı devlet yapısının temelini oluşturan askeri mekanizmayı destekliyordu. Sonunda bu uygulama aşırı güçlü uy­ rukların palazlanmasına yol açtı. Anlaşmazlıklar ve yetersizliklerin ortasında paşa­ lar kendi çıkarlarını kollamaya başladı. Avrupa'daki Osmanlı toprakları her geçen gün azalırken, uyrukları sultanın yönetimiyle özdeşleşmeyip yabancılaşıyordu. Gerek sem­ bolik olarak gerek fiilen, Avrupa bu eski kalesinde İslamiyet'e karşı son kez savun­ ma konumundaydı. Her ne kadar Osmanlılar Akdeniz'de yeni fetihler yapacak olsa da (ve Avrupa'nın dışında, 1 501 'den beri neredeyse hep savaştıkları İran'ın elinden Kürdistan'ı alıp güneyde Aden'e kadar ordu göndermişlerdi), Avrupalıların saldırı­ ya geçmesinden itibaren Türklerin güç dalgası zayıflamaya başlamıştı. Viyana'nın yardımına Polonya Kralı Jan Sobieski'nin koşmasının ardından, harap durumdaki Macaristan kurtarıldı ve 1699'da Habsburg topraklarına katıldı. yüzyıl­ da Transilvanya, Bukovina ve Karadeniz kıyılarının büyük bölümünün Osmanlı hakimiyetinden çıkması izledi. 363 Aslında bağımsız bir ulus olarak Lehlerin sonu yakındı. Litvanya ve Polonya arasındaki kişilere dayalı birlik, iki ülkenin gerçek birliğine çok geç dönüştü. Jagiellori Hanedarİı'na mensup son kral 1572'de veliaht bırakmadan öldü. Tahtın sahibi artık yalnız teorik olarak de­ ğil gerçekten seçimle belli olacaktı. Toprak sahipleri karşısında Polonya krallarının çok az gücü vardı. Soylular ve seçkinlerin oluşturduğu hizipler isteklerini elde et­ mek için silahlı ancak anayasal isyana (Konfederasyon) başvurduğu zaman bunlara karşı kullanabilecekleri düzenli orduları yoktu. İmparatorluğun merkezi meclis or­ ganı olan Diet'te, kararların oybirliğiyle alınması kuralı reformların önünde engel oluşturuyordu. Ülkeleri yalnız Türklerin değil Ruslarla İsveçlilerin ciddi ve sürekli tehdidi altında olduğu halde, Polonyalı soylular ve yabancı krallar bir yüzyıl bo­ yunca her kralın seçiminde anlaşmazlığa düştü. Polonya ancak bu devletler başka yerlerde güç duruma düştüğü zaman başarılı olabiliyordu. 1 660'ta Polonya'nın son kıyıları, Otuz Yıl Savaşı sırasında Kuzey Polonya'yı istila eden İsveç'in eline geçti. Bunun dışında iç bölünmeler iyice şiddetlenmişti. Karşı Reform Hareketi sırasında Polonyalı Protestanlar büyük baskılara uğrarken Ukrayna'da Kazaklar ve serfler sürekli isyan ediyordu. Kahraman Jan Sobieski'nin 1 674'te kral olması, yabancı hükümdarların par­ mağının olmadığı son seçimdi. Önemli zaferler kazanıp Polonya'nın garip ve son derece gayrimerkezi ortaçağ yapısına hükmetmeyi başarmıştı. Ancak sınırları iyi belirlenmemiş ve dini açıdan bölünmüş ayrıca dar görüşlü ve bencil kırsal soylu­ ların egemen olduğu Polonya'nın ayakta kalabilmesi için daha fazlasına ihtiyaç vardı. Jan Sobieski'nin toplumsal ve yapısal gerçekliği değiştirmek için yapabilece­ ği bir şey yoktu. 1 700'lerde Polonya ulusunu oluşturan bir milyon civarındaki soylunun arazileri, ülkenin toplam alanının onda birinden az yer tutuyordu. Bu arazilerin sahipleri aslında olağanüstü servete sahip birkaç büyük ailenin toprak­ larını kullanan kişilerdi. Bu büyük ailelerin, konfederasyonlar tertiplemek ve diet (kurultay) kararlarına yön vermek için kullandıkları güçlerinden vazgeçmeye niyeti yoktu. Radziwill ailesi İrlanda'nın yarısı büyüklüğünde arazilere ve Varşova'dakini gölgede bırakan bir saraya sahipti. Piramidin en altında, Avrupa'nın en peri�aıı halkları arasında yer alan köy­ lüler vardı. Toprak sahipleriyle bitmek bilmez bir savaşa tutuşan köylülerin haya­ tı 1 700'lerde hala efendilerinin elindeydi. Şehirlerin hiçbir gücü yoktu ve toplam nüfusları soylu sınıfının ancak yarısı kadardı. Prusya ve Rusya da köhne tarımsal 364 ve feodal altyapıya dayalı olup ayakta kalırken, eski Doğu devletleri arasında ta­ mamen iflas eden tek ülke Polonya'ydı. Kralların seçimle tahta çıkması yüzünden, kendi hanedanlarını büyütme içgüdülerini ülkenin büyümesiyle bir tutacak Polon­ yalı Tudorlar veya Bourbonlar çıkmıyordu. yüzyıla yabancı bir kralın, 1 697'de Jan Sobieski'nin halefi olarak seçilen Saksonya elektörünün yönetiminde girdi. Kısa bir süre sonra İsveçliler tarafından tahtından indirilen kralın Ruslar ta­ rafından tekrar tahta oturtulması, Kuzey'de ve Doğu'daki farklı gelişimleri tarihe geçiriyordu. 1 547'de Büyük İvan'ın torunu IV. İvan taç giydi ve bütün Rusya'nın Çarı unvanını alan ilk çar oldu. Moskova Büyük Knezi artık birçok halkı yöneten bir imparator olmuştu. Olanca gayreti ve gaddarlığına rağmen tarihe geçen adıyla Korkunç İvan Batı Avrupa'nın meselelerinde önemli bir rol oynamadı ( nitekim Rusya o kadar az tanınıyordu ki ertesi yüzyıl bir Fransız kralı muhatabının on yıl önce öldüğünü bilmediği için bir çara mektup bile yazmıştı) . Doğu Avrupa'da işler çok farklı yü­ rüyordu. İvan tahta çıktığında Rusya'nın sınırları hala tam olarak belirlenmemiş­ ti. Osmanlılar Avrupa'nın güneydoğusuna sıkışmış olmalarına rağmen Moskova Knezliği'yle aralarında bağımsızlığını hararetle savunan Kazakların ülkesi Ukrayna vardı. Doğudaki Ural Dağları gerçek anlamda pek olmasa da teorik olarak bir sınır oluşturuyordu. Rus hükümdarlar düşmanca bir çevrenin ortasında yalıtılmış biçimde yaşa­ mayı daima rahat bulmuştu. Adeta içgüdüyle, ülkenin uçlarında doğal sınırlar ya da bağımlı ülkelerin oluşturduğu koruyucu bir kalkan aradılar. Korkunç İvan işe, Büyük İvan'ın kurduğu merkezi Rus topraklarını güçlendirerek başladı. Ardından kuzeydeki yaban toprakların içlerine girildi. İvan tahta çıktığında Rusya Baltık Denizi'nde küçük bir kıyıya ve Beyaz Deniz'e kadar uzanan çok geniş topraklara sahipti. Bu topraklarda ilkel halklar dağınık ve küçük topluluklar halinde yaşı­ yordu. Bu coğrafya, dolambaçlı da olsa batıya açılan bir yol sağlıyordu. 1 5 84'te Arhangelsk Limanı kuruldu. Baltık cephesinde İvan'ın yapabileceği fazla bir şey yoktu. Buna rağmen Tatarlar 1 571 'de son kez Moskova'yı yakınca, onlara kar­ şı başarıyla cephe alıp Kazan ve Astrahan'dan çıkararak bütiin Vol ga Royu'nıın hakimiyetini eline geçirdi. Moskova'nın gücü artık Hazar kıyılarına ulaşmıştı. İvan'ın hükümdarlığı sırasında ele geçirilen bir diğer bölge Uralların ötesindeki Sibirya oldu. Bu bir fetihten çok yerleşme seferberliği oldu. Uralların ötesine ge365 çen ilk Ruslar Novgorod'dan gönderilen siyasi mültecilerdi. Onları kaçan serfler ve mağdur Kazaklar izledi. 1 600'lerde Sibirya'nın bin kilometre içine kadar giren bölgede yerleşimler kurulmuştu. Buralarda kürkler içinde dolaşan Rus görevliler devletin saygınlığını korumaya çalışıyordu. Bölgedeki nehirler ulaşım açısından kilit bir rol oynuyordu. Elli yıl içinde bir insan yükleriyle birlikte, Uralların 500 kilometre doğusundaki Tobolsk'tan 5.000 kilometre ötedeki Ohotsk Limanı'na sa­ dece üç nehir değiştirerek ulaşabilecek hale gelmişti. Buraya vardığında, Japonya'yı oluşturan büyük adalar zincirinin kuzey ucundaki Sahalin'e sadece 400 deniz mili uzakta bulunuyordu ( bu deniz geçidi yaklaşık olarak İngiltere'nin en batı ucundaki Land's End ile Antwerp arasındaki mesafe kadar geniştir). 1 700'lere gelindiğinde Uralların doğusunda yaşayan yerleşimci sayısı 200.000 olmuş ve Çinlilerle sınır sorunları konusunda bir antlaşma yapılmıştı. Bu dönemde bazı Rusların Çin'in fethini konuştuğunu öğreniyoruz. Çarlar yalnız Avrupa'nın değil Asya'nın da im­ paratoruydu (20. yüzyılda imparatorluğun topraklarının büyük bölümü ve ondan doğan devletlerin çoğunluğu Asya'da olacaktı). Doğuya doğru bu uzun ama istikrarlı yöneliş, İvan'ın ölümü ardından orta­ ya çıkan Karışıklık Dönemi'nden pek etkilenmedi. Zaman zaman Baltık'a açılan bölgelerden biri İsveç monarşisine kaptırılıyordu. Hatta bir ara Moskova, kısa bir süre için Lehler tarafından işgal edilmişti. Haritalar ve antlaşmalar artık bir miktar siyasi gerçekliğe bürünmüştü. 1 700'lerde Rusya'nın güneybatı sınırının büyük bir bölümünü Dinyeper Nehri'nin batı yakası oluşturuyordu ve tarihi Kiev şehri bu sınırın içinde kalmıştı. Doğu ya­ kasında yaşayan Kazaklara verilen özel, yarı-özerk yönetim statüsü Sovyet döne­ mine kadar sürdü. Rusya kazandığı toprakların çoğunu, uzun zamandır Türkler ve İsveçlilerle savaşmaktan yorulmuş Polonya'dan ele geçirmişti. Ancak Rus orduları­ nın 1 687'de Osmanlılara karşı Lehlerle ittifak yapması tarihi bir andı. Bu gelişme klasik Doğu Sorununun bir başka yüzünü ya da yeni bir boyutunu gösterdi Os­ manlı İmparatorluğu geri çekildiği takdirde, Rusların bu çekilişi daha hızlandıra­ cak, hatta belki Osmanlının çökmesine yol açacak şekilde güneybatıya saldırmasını engellemek için bir şey yapılması gerekli miydi. Diğer ülkelerde olduğu gibi, hatta onlardan daha belirgin biçimde, Rusya'da ulusu oluşturan motor monarşiydi. Ülkenin varlığını önceden belirlemesini kolay­ laştıracak bir ırk birliği olmadığı gibi, şeklini düzenleyecek belirli coğrafi sınırları yoktu. Rusya'nın Slav ve Ortodoks olması eşsiz bir birleşim değildi diğer Slavlar 1 Günümüzdeki Ukrayna'nın çarlık dönemindeki bir bölümü. (çev.) 366 da Ortodokstu. Ulusun inşa edilmesinde rol oynayan temel unsur çarların nüfuz alanının ve güçlerinin artmasıydı. Korkunç İvan döneminde soyluların arazi sahi­ bi olmaları karşılığında orduya asker verme uygulaması ortaya çıkmaya başladı. Bu uygulama, Tatarlarla savaşan Moskova prenslerinin zorla asker topladığı bir sistemin gelişmiş haliydi. Bu sistem sayesinde kolayca koca bir ordunun toplana­ bilmesi, bir Leh kralının İngiltere Kraliçesi 1. Elizabeth'i uyarmasına yol açmıştı. Kral Rusların Batı'ya özgü becerileri öğrendiği takdirde yenilmez hale geleceğini belirtiyordu. Tehlike uzakta olmasına rağmen bu uyarıyı yapan kralın ileriyi iyi gören biri olduğu bugün daha iyi anlaşılıyor. Rurik Hanedanı'na mensup son çar 1 598'de ölünce, taht soylularla Polonyalı müdahaleciler arasında kavga konusu oldu. Mihail Romanov, babasının gölgesinde yaşayan zayıf bir hükümdardı ama hanedanı Rusya'yı üç yüz yıl boyunca yönetti. Hemen ardından gelen halefleri rakipleriyle savaşıp boyun eğdirdi. Bu rakipler arasında başta geleni, Korkunç İvan tarafından bastırılan güçlerini yeniden canlandırma­ ya çalışan Boyarlardı. Ülke içindeki kurumlar arasında monarşiye karşı en büyük rakip potansiyeli kilisenindi ancak Rusya'da asla bir atama çekişmesi veya kilise­ devlet mücadelesi yaşanmadı. 17. yüzyılda kilise hizipçilik yüzünden zayıflayınca, çar 1 667'de patriği görevinden azletti. Bu olaydan sonra Rus kilisesi yapısal ve hukuki olarak kilise dışından yetkililere bağımlı oldu. Rusya, Batı Avrupa'da belir­ leyici bir güç haline gelen cismani ve ruhani iktidar çelişkisini ya da reform hareketi sonunda ortaya çıkan dini çoğulculuğun itici gücünü asla yaşamadı. Bu durum otokrasinin nihai olgunlaşmasını sağladı. Çar Bizans'tan miras ka­ lan ve hiçbir hukuki engelin kısıtlamadığı yarı-kutsal otoriteyi elinde topladı. Kilise hariç bütün devlet kurumları otokrasiye dayanıyordu ve kendi başlarına bir konu­ ma sahip olmaları söz konusu değildi. Devlet makamları arasında bir güç dağılımı yoktu. Zamanla çara sadık bir bürokrasi gelişirken askeri hedefler devletin en mut­ lak amaçları oldu. Bütün uyrukları çara hizmet etmekle yükümlüydü. Başlangıçta bu niteliklerin hepsi bir arada bulunmadığı gibi bazen hepsine eşit ağırlık veril­ miyor veya belirgin bir rol oynamıyordu. Bu nitelikler çarlığı Batı'nın Hıristiyan Krallığı'ndan belirgin biçimde ayırıyordu. Eski Moskova Knezliği'nde en yüksek memurun unvanı köle veya uşak anlamına gelirken, aynı tarihlerde komşu Polonya-Litvanya Devleti'nde onun dengi olan görevliye yurttaş adı veriliyordu. Louis bile rakipsiz bir ikti­ dara heves etse hile geni ş sınırlara sahip giiciiniin açık biçimde haklar, din ve ilahi adalet tarafından kısıtlandığını biliyordu. Uyrukları onun mutlak bir kral olduğu­ nu bilmekle beraber bir despot olmadığından emindiler. İngiltere ve Fransa'daki monarşinin uygulamaları birbirinden farklı olsa da, her iki krallık çarlığın kav367 rayamayacağı bir şekilde pratik ve teorik kısıtlamaları kabullenmişti. Bu iki ülke, Rusya'nın asla bilemeyeceği biçimde, Batı tarihinin izlerini taşıyordu. Batı'da des­ potizmin simgesi olarak kabul edilecek bir otokrasi Rusya için uygundu. 1 8 . yüzyılda yaşayan bazı sosyologlar büyük ve düz ülkelerin despotizme meyilli olduğunu düşünüyordu. Bu teşhis sorunu aşırı basitleştirmekle birlikte, Rusya gibi ·birçok doğal bölgeyi ve çok farklı halkları barındıran büyük bir ülkede, her zaman gizli merkezden uzaklaşma eğilimleri mevcuttu. Bir bakıma 1. Petro, geleneksel toplumları modernleştirmek için amansızca çabalayan 20. yüzyıl diktatörlerine benziyordu. Buna rağmen tam dö­ neminin adamı olan bir hükümdardı. Bütün dikkatini savaşlarda zafer kazanmaya yoğunlaştırmıştı. Rusya onun yönetimi boyunca barışın hüküm sürdüğü sadece bir yıl geçirdi. Bununla birlikte Petro'nun orijinalliği, Rusya'yı zafere taşıyacak yolun modernleşmeden (o zamanlar bilinmeyen bir kavramdı) geçtiğini görmesinde yatıyordu ve bu her şeyin, modern toplumların bulunduğu Batı Avrupa'dan alın­ ması anlamına geliyordu. Muhtemelen ülkesini modernleştirme dürtüsü onun zih­ ninde, yurttaşlarını komşularından korkmaktan ebediyen kurtarma dürtüsünden farklı bir yer tutmuyordu. Rusya'nın Baltık'ta kıyıya sahip olması için duyduğu arzu, bunu sağlayacak yolu açan reformların ardındaki itici güçtü. On yaşında tahta çıkan Petro'nun, yabancı tacirlerin ve maiyetlerinin yaşadığı Moskova'daki Alman mahallesinde büyümesi, modernleşme tutkusunun gelişmesini sağlamış olabilir. 1 697-S'de Birleşik Eyaletler ve İngiltere'ye yaptığı ünlü yolculukta tekno­ lojiye duyduğu ilgiyi gösterdi. Güdülerinin ardında yatan gerçek nedenler ne olursa olsun, yaptığı reformlar o zamandan beri ideolojik bir mihenk taşı işlevini gördü. Ruslar kuşaklar boyunca geriye dönüp huşuyla baktıklarında, onun yaptıklarına ve Rusya için ne anlam taşıdığına kafa yordular. 19. yüzyılda, onu iyi tanıdığını düşünen birinin yazdığına göre Büyük Petro (o dönemlerde bu adla anılmaya baş­ lanmıştı), karşısına çıkan boş sayfaya Avrupa ve Batı kelimelerini yazmıştı. Bu uç noktada bulunan bir görüştü. Ortaya çıkan sonuçları ister kabul etmesinler, ister onaylamasınlar, Petro'nun Rusya için yaptıklarının yok edilemeyeceği 1 800'lerde anlaşılmıştı. Petro karada büyük zaferler kazandı. Kamçatka'ya ve Buhara vahalarına keşif seferleri gönderip Tatarlara haraç ödemeyi bıraktı. Yaşamının sonuna doğru Hazar kıyılarının büyük kısmını İranlıların elinden aldı (gerçi bu bölge uzun süre Ruslar368 da kalmadı ). Onun asıl hedefi batıya yönelip Baltık Denizi'nde kıyıya sahip ola­ rak İsveç tehdidini ortadan kaldırmaktı. Karadeniz' de bir filo kurup bir süre Azak Denizi'ni ilhak eden Petro daha sonra burayı terk etmek zorunda kaldı zira aklında İsveç'le ölümüne bir mücadele vermekten başka bir şey yoktu. Dönemin tarihçi­ lerinin Büyük Kuzey Savaşı adını verdiği son çatışmalar 1 700'de başlayıp 1 72 1 'e kadar sürdü. Bu savaşın nedeni, Rusya'nın İsveç İmparatorluğunu güney Baltık kıyılarından uzaklaştırma konusunda Polonya ve Danimarka ile çıkar ortaklığıydı. İsveç kralı Kazaklarla ittifak yapmanın yollarını aradığı sırada, Ukrayna'nın orta­ sında bulunan Poltava'da 1 709'da ağır darbe yiyen İsveç ordusu, tüm dünyanın gözlerini buraya çevirmesini sağladı. Bu andan itibaren Peter'in saltanatı herkesin dikkatini çekti. Barış antlaşması Rusya'nın Baltık kıyısına, Livonya, Estonya ve Karelya Kıstağı'na kalıcı olarak yerleşmesini sağladı. İsveç'in büyük bir güç olma hevesi kısa sürmüş, ortaya çıkan yeni gücün ilk kurbanı olmuştu. Kazanılan zafer Rusya'nın Batı'yla daha ileri temaslar kurmasının yolunu açtı. Petro 1 703'te, İsveç'ten ele geçirilen topraklar üzerinde yeni bir şehir yaptırmaya başladı. St. Petersburg adını verdiği bu güzel şehir iki yüzyıl boyunca Rusya'ya başkentlik yaptı. Bu yeni ş�hir geçmişle bağların bilinçli bir şekilde koparılması an­ lamına geliyordu ve elbette Moskova Knezliği Avrupa'yla bağlarını hiç kesmemişti. Papa Batı kilisesine döneceği umuduyla Büyük İvan'ın evlenmesine yardım etmişti. yüzyıldan itibaren Rusya'ya gitmeye başlamıştı. Ticaret saye­ sinde Batılı uzmanlar zaman zaman Rusya'ya gidiyordu. Hatta daha sonraları da olduğu gibi yabancı yerleşimcilere karşı ayrımcılık girişimleri görüldü. Petro bu geleneği bir kenara itti. Yabancı uzmanları -tersane işçileri, top usta­ ları, öğretmenler, memurlar, subaylar- ülkesine davet edip kurduğu okullarda bun­ ların teknik becerileri öğretmesini sağladı. Kurduğu Bilimler Akademisi sayesinde Rusya'nın bilimle tanışmasını sağladı. Daha önce bütün bilim ve eğitim ruhban sınıfının elindeydi. İdarecilikte, liyakat sistemine dayanarak seçilen bir bürokrasi kurmaya çalıştı. Daha sonraki büyük reformcular gibi sembolizmi unutmadı. Saray memurlarının Avrupalılar gibi giyinmesini emretti. Eskiden uzun sakal bırakan me­ murların artık sakallarını kısaltmaları zorunlu oldu. Kadınlarınsa sokağa Alman tarzı kıyafetlerle çıkması gerekiyordu. Bu tür psikolojik şoklar kaçınılmazdı. Petro yapmak istediklerini gerçekleştirirken yanında hiç müttefiki yoktu. Sonunda ger­ çekleştirdiği arzularını otokratik bir iktidar sayesinde yürütmekten başka seçeneği yoktu. Boyarlardan oluşan eski Duma lağvedilerek yerini atanan kişilerden oluşan senato aldı. Reformlara karşı çıkanlar acımasızca ezilmesine rağmen Petro'nun tu­ tucu zihniyeti kolayca bertaraf etmesine imkan yoktu. Üstelik herhangi bir modern 369 hükümetin inanılmaz derecede yetersiz bulacağı bir idare ve iletişim mekanizma­ sıyla çalışmak zorundaydı. Petro'nun kazandığı başarının en çarpıcı işareti Rusya'nın yeni uluslararası gücüydü. Bunun ötesini emin olarak iddia etmek zordur. Rusların ezici bir çoğun­ luğu eğitim reformlarından yararlanamamıştı. Reformlar sadece teknisyenlere ve üst sınıfların bazı mensuplarına hitap ediyordu. Bunonla birlikte 1 800'lerde, St. Petersburg'da yoğunlaşan ve çoğunlukla Fransızca konuşan, oldukça Batılılaşmış saray soylularından oluşan yüksek bir sınıf ortaya çıkmıştı. Ancak bu sınıfın üye­ leri geri kalmış bir ulusun içinde kültürel bir ada oluşturuyor ve genellikle taşralı soyluların tepkisini çekiyordu. Kitlelerin cehaleti sürüyordu. Okuma yazma bilen çok az kişiyse bunu rahiplerin ilkel düzeyde ders verdiği köy okullarında öğrenmiş­ ti. Bu rahiplerin kendisi bile cehaletin ancak bir adım ötesindeydi. Toplumsal yapının sınırlarını giderek daha belirgin biçimde çizdiği Rusya serfliğin kaldırıldığı son Avrupa ülkesi oldu. Köylüler borç yüzünden toprak sahiplerine bağlanıyor ve borcu ödemek için onların arazilerinde çalışmaya mahkum oluyordu. Yeni kanun­ lar serflerin üzerindeki kısıtlamaları arttırıyor, onları yeniden ele geçirmek ve alı­ koymak için sürekli yeni hukuki tedbirler alınıyordu. Petro kelle vergisi ödemeyi ve orduya asker göndermeyi mecbur tutunca, toprak sahipleri bu güçleri kullanmaya özel bir ilgi gösterdi. 1 8 . yüzyılın sonunda bir toprak sahibinin resmi olarak serfle­ rine ölüm cezası verme dışında yapamayacağı şey yok gibiydi. Bu yüzden binlerce serf Sibirya'ya kaçtı (hatta bazıları gönüllü olarak kalyonlarda çalıştı). Rusya'da toplum ve yönetim birbirine herhangi bir Batı ülkesine göre daha sıkı bağlarla bağ­ lıydı. Toprak sahipleriyse babadan oğula sivil memur olma yolunu seçip otokratın verdiği görevleri yerine getiriyordu. 1 800'de Rus halkının neredeyse yarısı efendilerine bağımlı hale gelmişti. Bu­ nun dışında pek çok kişi çarlığa işgücü hizmeti vermekle yükümlüydü ve her zaman soylulara bağışlanma tehlikesini yaşıyordu. Yeni topraklar ilhak edildikçe burada yaşayan halklar serfleşti. Bunun sonucunda ortaya büyük bir atalet çıktı ve toplum son derece durağan bir yapıya büründü. 1 800'lerde Rusya'nın en büyük sorunu açık biçimde göz önündeydi. Gerek ekonomik gerek siyasal değişimler serfliği gi­ derek gereksiz kılarken, bu sınıfın boyutu reform yapma konusunda çok büyük sorunlar yaratıyordu. Ülkenin karşılaştığı sorun efsanevi file binen adam hikayesini andırıyordu. Adam filin üstünde gitmeye devam ettikçe mesele yoktu ama filden inmek çok zordu. Yüzyıl sonunda 36 mil­ yon nüfusun yaklaşık 7 milyonu ele geçirilen yeni topraklardan gelmişti. Gerisiyse 370 doğal artış yoluyla ortaya çıkmıştı. Nüfus epey hızlı artmıştı ve ancak her yirmi beş kişiden biri şehirlerde yaşıyordu. Rusya toprakları zengin değildi ve çiftçilik yön­ temleri kötüydü. Üretim 20. yüzyıla kadar nüfus artışına ayak uyduramadığından çeşitli aralıklarla yaşanan kıtlıklar ve salgın hastalıklar nüfusun dengesini doğal olarak sağlıyordu. Buna rağmen tahıl üretimi arttı ve Rusya hububat ihraç etmeye başladı. Tarım yapılabilen alanlar arttı. Ne var ki imparatorluk çağında sık rast­ lanan bir durum olarak köylülerin tüketimi azalırken ödedikleri vergiler çoğaldı. Daha Büyük Petro zamanında bile köylünün elindeki mahsulün yüzde 60'ı vergi olarak alınıyordu. Verimliliği artıran yöntemler henüz bilinmiyordu ayrıca serf sis­ temin giderek katılaşması üretimin yerinde saymasına neden oldu. Rus köylüleri genellikle pulluk kullanmıyordu dolayısıyla toprak çok derin sürülemiyordu. Buna rağmen bu tarımsal altyapı hem Rusya'yı büyük bir güç yapan aske­ ri yapıyı hem de sanayileşmenin ilk evresini besledi. Rusya 1 800'lerde dünyanın diğer ülkelerinden daha çok pik demir üretip demir cevheri ihraç ediyordu. Petro Rusya'daki maden kaynaklarının önemini kavramış, araştırmaları başlatmış, ma­ denleri çıkarmak için usta madenciler getirmiş ve serflerin işgücünü kullanmıştı. ihbar edenleri teşvik edici yollarla, kendi arazilerinde maden olduğunu gizleyen ya da çıkarılmasını engelleyen toprak sahiplerine ölüm cezası getirildi. Ulaştırma bu kaynaklara erişmeyi sağlayacak biçimde geliştirildi ve Rus sanayiinin merkezi ya­ vaş yavaş Urallara kaymaya başladı. Petro'nun ölümünden birkaç yıl sonra, Baltık Denizi, su yollarıyla Hazar Denizi'ne bağlanmıştı. İmalat sanayii maden çıkarmaya ve kereste sanayiine bağlı olarak büyüyüp Rusya'nın bütün yüzyıl boyunca ticaret fazlası vermesini sağladı. Petro'nun salta­ natı sırasında yüzün altında olan fabrika sayısı 1 800'lerde üç bini geçti. Gerçi bunların bazıları zanaatkarların bir araya geldiği işletmelerin biraz büyüğüydü. 1 754'ten sonra yurtiçindeki gümrük duvarları kaldırılınca Rusya dünyanın en büyük serbest ticaret bölgesi oldu. Serf emeğinin ya da tekellerin kabul edilmesi gibi bu gelişmeyle devlet Rus ekonomisini şekillendirmeye devam etti. Rus sanayii serbest girişimcilikle değil talimatnamelerle doğmuştu. Bu kaçınılmaz bir durum­ du sanayileşme Rus toplumsal gerçeğinin dokusuna aykırıydı. Yurtiçinde gümrük duvarları olmayabilirdi ancak yerel pazarlar dışında gelişmiş bir iç ticaret de yok­ tu. Kendi içine kapalı yerel topluluklarda zanaatkarlar ihtiyaç duyulan malları üretiyordu. Bunların çoğu para ekonomisine neredeyse geçmemişti. Ülkenin büyük bölümünde toprağı kullanma hakkı kiralama yoluyla değil işgiicii hizmeti sağlayarak elde edili­ yordu. Dış ticaret henüz ağırlıklı olarak yabancıların elindeydi. Sanayinin serflerin çalıştırılmasına ihtiyaç duyması, kalıcı büyümeyi diğer ülkelerde etkin biçimde sağ­ layan güdülerin Rusya'da bulunmadığını ya da yetersiz olduğunu gösteriyordu. 371 1 8 . Ciddi iç değişimleri harekete geçirecek ölçüde önemli bir devletlerarası gerilim bulunmuyordu. Utrecht ve Büyük Kuzey Savaşı'nı sona erdiren Nystadt Antlaşması'ndan sonra büyük bir savaş çıkmamıştı. Aşırı güçlü soyluların ve taşralı hiziplerin yarattığı karışıklıklar terk edilmişe benziyordu. Bü­ yük Britanya, Birleşik Eyaletler, İsviçre Kantonları ve İtalya'nın köhne cumhuriyet­ leri dışında egemen devlet biçimi mutlakıyetçi monarşi (ya da mutlakıyete hevesli monarşi) idi ve yüzyılın büyük bir bölümünde bu durum değişmedi. Yıllar geçtikçe bu devlet biçimi bazen aydınlanmacı despotizm denen bir şekle büründü ( bu kaypak deyimin ne geçmişte ne günümüzde açık bir anlamı oldu). Bu deyim, aydınlanmacı fikirlerin etkisindeki yenilikler aracılığıyla devletin gücünü arttırmayı ve pratik reformlar yapmayı hedefleyen hükümdarların arzula­ rını ifade etmektedir. İşe yaradığı zaman tepeden inme yöntemlerle uygulanan bu yenilikler bazen insancıl olsa da siyasi açıdan liberal değildi. Yine de geleneksel toplumsal ve dini otoriteyi zayıflatıp toplumsal hiyerarşilere veya hukuki haklara üstün geldiği için bu yenilikler bir bakıma moderndi. Aydın despotlar genellikle açık biçimde, kanun yapma gücünü devletin elinde toplamaya ve karşı konulmaz hukuki egemenliğini, kurumlar hiyerarşisinin üyelerinden çok bireylerin toplamı olarak gördükleri uyruklarına karşı uygulamaya can atıyordu. Oysa uygulamada, bu genel tanımlamaya kusursuz biçimde uyan bir örnek bulmak neredeyse imkansızdır. Akdeniz ve Güney ülkeleri arasında örneğin İspan­ ya, Portekiz, Napoli, Toskana, Parma ve hatta Papalık devletlerinde ara sıra eko­ nomik ve idari reformlar yapmayı arzulayan bakanlar ve hükümdarlar çıkıyordu. Bazı devletler -örneğin Portekiz ve İspanya- bu tür reformları, kaybettikleri büyük devlet statüsünü yeniden edinmenin yolu olarak görüyordu. Bazılarıysa, kuzeyde­ ki Protestan Reform Hareketi'nin yarattığı değişimlerden neredeyse hiç etkilen­ memiş olan kilisenin gücüne göz dikmişti. Bu devletlerin en küçüklerinden biri olan Parma'nın papalıkla bir kavga içine girmesi, kraliyet aileleri Bourbon soyun­ dan gelen bütün ülkelerin, Karşı Reform Hareketi'nin sağ kanadında bulunan İsa Derneği'ne karşı saldırıya geçmesine yol açtı. 1 773'te papa tarikatı dağıtmaya mec­ bur kaldı. Sembolik açıdan büyük önem taşıyan bu hareket Avrupalı hükümdarlar arasında ruhban karşıtı ilkelerin güçlendiğini göstermekle kalmayıp, bu çok farklı kuvvetlerin Katolik Avrupa'da bile bu ilkelere dayanarak seferber olabileceğini or­ taya koymuştu. Bazı monarşilerde ruhban karşıtlığı çok yaygınlaşmasına karşın, aydınlanma372 cı hükümdarların kendini öne çıkarmasında her zaman gerçeklikten çok gösteriş merakının rol oynadığı doğruydu. Polonya'daki köhne ortaçağ krallığı kalıntısında modernleşmeyi savunacak etkin bir kraliyet iktidarı yoktu. Doğudaki diğer üç bü­ yük devlet olan Prusya, Habsburg İmparatorluğu ve Rusya'da, güncel ve modern fikirlerden oluşan aldatıcı görünümün sürdürülmesi bazen işe yarıyordu ancak bu devletlerde asıl önemli olan gücün seferber edilebilmesiydi. Siyasetin temel taşı, 1 740'tan sonra tekrar sık laşan savaşlar için para bulma ihtiyacıydı. Bu oyun her zaman, Versailles'ı taklit etmek için yapılan en savurgan girişimlerden bile paha­ lıydı. Yeni krallığı Prusya, Neman Nehri'nden Ren Nehri'nin batı kıyısına kadar yayılan topraklardan oluşuyordu. 1 6 . yüzyılda Töton Şövalyelerinin kovulmasından sonra Prusya, Brandenburg'la birleşmişti. Prusya düzenli ordusunun kurucusu olan Büyük Seçmen Friedri�h Wilhelm, İsveçlileri durduran ilk Alman hükümdarıydı. Böylece modern Avrupa tarihinin en uzun ömürlü askeri geleneğini kurarak hanedanına yeni topraklar k a­ zandırdı. Halefine otuz bin askerden oluşan ve beş yüz bin uyruktan oluşan bir ordu bırakmıştı. Louis'ye karşı kurulan Büyük İttifaka katılmasını sağladı. Bu durum yeni ve ağır masraflar ortaya çıkardı. Dikkatli tasarruf tedbirleriyle Prusya'nın az bulunur ucuz ve etkili yönetim geleneği, il. Friedrich'in tahta çıktığı 1 740'a kadar hazinenin ka­ sasını tekrar doldurdu. il. Nefret ettiği gaddar babasından daha ileri düzeyde bir ahlak canavarı olup olmadığına karar vermek z.ordur. Acımasız, kötü niyetli ve kindar bir insan olup vicdandan zerre kadar nasibini almamıştı. Ancak son derece zeki ve kültürlüydü (flüt çalıp beste yapıyordu). Bilge insanlarla sohbet etmekten hoşlanıyordu. Ayrıca hanedanının çıkarlarına, topraklarını genişletmeye ve itibarını arttırmaya son dere­ bağlıydı. Prusya'nın varlıklarını Habsburgları ve Polonya Krallığı'nı ezmek ama­ cıyla kullandı. Kendi halkına ağır vergiler koyup yabancı istilasına maruz bıraktı. ce Silezya'yı Habsburgların elinden alma fırsatı 1 740'ta doğdu. İmparator VI. Kari o tarihte ölünce ailenin erkek varisi kalmadı. İmparatorun yerine geçirmek 373 istediği ancak namzetlik nitelikleri belirsiz olan bir kızı vardı. Maria Theresa 1780'de ölümüne kadar, il. Friedrich'in en merhametsiz hasmı olacak ve ona duy­ duğu kişisel nefret daha fazla karşılık bulacaktı. Friedrich'in Silezya'yı ele geçirmesi ardından çıkan, bütün Avrupa'nın kapıştığı Avusturya Veraset Savaşı'yla birlikte eyalet Prusya'da kaldı ve daha sonraki savaşlarda durumu değişmedi. Tahta farklı bir imparator çıkarma girişiminin üstesinden gelinmiş ve Maria Theresa'nın ko­ cası 1 745'te Kutsal Roma İmparatoru olarak seçilmişti. Habsburgların tahttaki egemenliği imparatorluğun kendiliğinden sona ermesine kadar yaklaşık altmış yıl daha devam etti. Friedrich son yılında, Maria Theresa'nın oğlu ve halefi il. Joseph'in girişim­ lerini kösteklemek amacıyla Alman Prensleri Birliği'ni kurdu. Joseph'in amacı Silezya'nın kaybını telafi etmek için Bavyera Krallığı'nı ele geçirmekti. Bir Alman eyaleti için sürdürülen bu çekişme, o eyalet ne kadar zengin olursa olsun hatta Al­ man prenslerinin liderliğini belirlesin bu kadar önem taşımaması gerekirdi. Avrupa tarihinde büyük önem taşıyan bu çekişmenin sonucunda Almanya'nın tamamına egemen olmak için Habsburg ve Hohenzollern Hanedanlarının verdiği mücadele vardı. Uzun süre en önemli sorun olma özelliğini koruyan hanedan çekişmesi an­ cak 1 866'da çözüldü. Hohenzollernler hayati çıkarlarının çoğu Almanya'yla ilgili olmayan Habsburglara karşı Almanların yurtseverlik duygularını okşuyordu. Bu uzun mücadelede Avusturya'nın önündeki en büyük engel, hiçbir zaman saf bir Al­ man Devleti olmamasıydı. Hanedanın topraklarında farklı uluslar, diller, kurumlar barınıyordu. İmparator aynı zamanda Macaristan kralı, Milano dükü, Avusturya arşidüküydü bunlar çok sayıdaki unvanının küçük bir kısmıydı. Üstelik Rusya veya Prusya'nın tersine ve Bourbon Devletleri'ndeki gibi, Habsburg egemenliğin­ deki topraklar ezici biçimde Katolik olup kilisenin gücü buralarda sağlam bir yer edinmişti. İspanya ve İtalya dışında Karşı Reformasyonun en başarılı olduğu yerler Habsburgların elindeydi. Büyük mülklere sahip olan kilise gelenek, dini hukuk ve papalığın politi kalarıyla korunuyordu ve eğitim tekeli elindeydi. Bununla birlikte, Prusya'yla sürdürülen rekabet Habsburg sömürgelerinde re­ formu zorunlu hale getirmişti. Yeni bir bürokratik yapının ortaya çıkmasının temel açıklaması buydu. Maria Theresa tahta çıktığında aydınlanmacı dürtülerle re­ form yapmaya sempati duymadığı gibi yeni fikirlere de sıcak bakmıyordu. Ancak Habsburg monarşisinin Almanya'nın egemenliğini ele geçirmek için Prusya'yla çe­ kişmek zorunda kalacağı açık biçimde ortaya çıkınca, danışmanları değişimler için onu ikna etmeyi başardı. Eğer çeşidi halkların ve toprakların bir araya gelmesin­ den oluşan Habsburglar, Avrupa meselelerine ağırlığını koymak istiyorsa merkezi­ leşme ve daha yoğun bir tek tip idarecilik zorunluydu. Bir kez idari ve mali reform yoluna girildikten sonra devlet ve kilise arasında çelişki ortaya çıkması kaçınıl374 mazdı. Bu çelişki Maria Theresa'nın oğlu ve halefi il. Joseph'in saltanatı sırasın­ da zirveye çıktı. Annesi gibi dindar olmayan imparatorun aydınlanmacı görüşleri benimsediği iddia ediliyordu . Saltanatına özellikle laikleşme hamleleri damgasını vurdu. Manastırlar mülklerini kaybetti, dini atamalara müdahale edildi, kiliselere sığınma hakkı kaldırıldı, eğitim ruhban sınıfının elinden alındı. Din adamlarının muhalefeti fazla önem taşımayabilirdi ancak Joseph aynı zamanda Brabant, Ma­ caristan ve Bohemya'daki soylularla temsili organlara saygısızlık edecek kadar ileri gidip onların düşmanlığını kazandı. Joseph'in politikalarına karşı çıkan güçlü yerel meclisler ve dietler, saltanatının sonlarında Joseph hükümetinin çalışmalarını etkin biçimde aksattı. Bu sıralarda Avusturya'yı yönetenleri meşgul eden başka sorunlar çıkmıştı. Polonya ve Osmanlı'ya ait topraklar bu iki devleti uzun bir süre birbirinden ayırdı. Ayrıca Rus­ ya, Büyük Petro'nun kazandığı başarılardan sonra uzun bir duraklama dönemine girdi. Yeniliklerin ivmesi sürdürülemedi. Bu otokratın yarattığı itici gücü koruyacak kadar güçlü bir bürokrasi yoktu. Saray sembolik bir hareketle Moskova'ya taşındı (tutucular bu durumdan hoşnuttu). Petro bir veliaht seçmemişti (kendi oğlunu iş­ kenceyle öldürttü). Halefleri büyük aristokrat ailelerin canlanan düşmanlığının teh­ didi altındaydı. Bununla birlikte hizip kavgalarını kullanmak mümkündü. 1 730'da Petro'nun torununun yerini yeğeni Anna'nın alması taht için bir tür telafi gibiydi. Hükümet St. Petersburg'a geri döndü. Anna öldüğü zaman, halefi olan yeğeninin çocuğu bir yıl geçmeden Petro'nun kızı Elizabeth'in tahta çıkarılması amacıyla göz hapsine alındı (yaklaşık yirmi yıl sonra öldürülene kadar hapiste kaldı). Elizabeth yabancılardan rahatsız olanların desteğiyle tahtta kaldı. 1 762'de onun yerine geçen yeğeniyse daha altı ay olmadan tahttan feragat etmeye zorlandı. Tahttan indirilen çarı birkaç gün sonra öldüren nüfuzlu kişinin metresi aslında bu kurbanın yani çarın dul eşiydi. Bir Alman prensesi olarak doğan bu kadın imparatoriçe olunca il. Katerina adını aldı ve tıpkı Petro gibi Büyük unvanıyla anıldı. Katerina'nın saltanatının pırıltısı, yaptığı işleri büyük ölçüde gizleyip çağdaş­ larının birçoğunu kandırmasını sağladı kendisini tahta ulaştıran kanlı ve kuşku­ lu yolu adeta gizledi (eğer ilk darbeyi indirmeseydi kurban kocası yerine kendisi olabilirdi). Her halükarda, tahta çıkmasını sağlayan ortam ( tıpkı sı ldleri gibi), Petro'nun saltanatından beri otokrasinin zayıfladığını gösteriyordu. Katerina'nın saltanatının ilk yılları nazik bir dönemdi. Güçlü çıkarları olanlar onun yanlışların­ dan yararlanmaya çalışıyordu. Yeni ülkesiyle özdeşleşmek için onca çaba gösterme375 sine karşın ( Ortodoks olmak için Lutherci mezhebini reddetmişti) sonuçta Katerina bir yabancıydı. Bir zamanlar ya mahvolacağım ya da hüküm süreceğim demişti ve nitekim hüküm sürdü. Saltanatı büyük bir iz bıraksa da yenilikçilik Petro'nun döneminde olduğu kadar etkili değildi. Katerina da okullar kurup bilim ve sanatı himaye etti ama onun asıl amacı pratik faydadan çok itibarını arttırmaktı. Yöntem­ ler genellikle ileriye dönüktü. Gelişmeleri yakından göileyenler uzak tutuluyordu bu gerçek genç Radişçev'in sürgüne gönderilmesiyle ortaya çıkmıştı. Katerina'nın herkesin fark edeceği şekilde sergilediği reformcu atılımlar saltanatın ilerleyen yılla­ rında zayıflarken imparatoriçe dikkatini dış meseleler üzerinde yoğunlaştırdı. Her zaman ihtiyatlı olduğundan soyluların gücüne ve imtiyazlarına müdahale etmeyi reddetti. O toprak sahiplerinin çariçesi olarak adli idare konusunda onlara büyük ayrıcalık sağlayarak serflerin efendilerini şikayet etme hakkını ortadan kaldırdı. Katerina'nın otuz dört yıllık saltanatı süresince yetkililer serflerine karşı kaba güç kullanan toprak sahiplerini yalnızca yirmi kez engellemeye çalıştı. Soyluların hiz­ met verme zorunluluğu 1 762'de kaldırıldı ve birkaç yıl sonra haklarla ilgili bir be­ rat verildi. Kişisel vergilerden, bedensel cezalardan ve zorunlu ikametten muaf olan soylular ancak denkleri tarafından yargılanıp payelerinden mahrum edilebiliyordu. Kendilerine münhasıran fabrika ve maden kurma hakkı verilmişti. Diğer ülkeler Avusturye'nın kazandıkları, 169.H718 o o 376 Polonya'nın kazandıklan, 1 699 Venedik'in kazandıklan, 1699 Ana Antlaşmalann tarihleri Karlowitz 1 699 Passarowitz 1718 Belgrad 1739 toplumsal yapının üstündeki baskıları gevşetmeye başladığı bir sırada Rusya il. Katerina'nın yönetimi altında bu yapının etrafındaki cendereyi iyice daraltıyordu. Bununla birlikte Katerina 1 796'da öldüğünde Rusya'nın dışarıdaki konumu gerçekten etkileyiciydi ve peşinde koştuğu itibarını en somut haliyle yansıtıyordu. Katerina üç dört elbiseyle fakir bir kız olarak geldiği Rusya'nın kendisine çok iyi davrandığını söylemişti. Uluslararası sonuçlar bunların ve diğer toprakların ötesindeydi. Her şeyden öte Osmanlı İmparatorluğu'nun kaderi için Rusya'nın Avusturya'yla verdiği mücadelede eli güçlenmişti. Rus-Türk ilişkileri otuz yıl boyunca ara sıra kü­ çük alevlenmelerin dışında oldukça sakin geçmişti. Derken Osmanlılara karşı ba­ şarılı bir savaş veren Ruslar Akdeniz'e bir filo gönderirken, Katerina'nın casusları Osmanlı İmparatorluğu'nun uyrukları arasına karışıp isyanlar çıkartmaya uğraştı. Savaş 1774'te Küçük Kaynarca adlı ücra bir Bulgar köyünde imzalanan antlaşmay­ la sona erdi. Bu anlaşma yarattığı sonuçlar bakımından yüzyılın en önemli olayla­ rı arasına girdi. Türklerin Kırım Tatarları üzerindeki hükümranlığı sona erdi. Bu gerek maddi gerek manevi açıdan önemli bir kayıptı. Altın Orda soyundan gelen Tatarlar askeri insangücü olarak önemli bir kaynaktı. Manevi açıdansa Osman­ lı Devleti'nin hakimiyetinden çıkan ilk Müslüman halktı. Ayrıca anlaşmaya göre Rusya, Bug ve Dinyeper Nehirleri arasındaki bölgenin yeni sahibi olup tazminat alacaktı. Bunun dışında Karadeniz ve Boğazlarda gemilerinin serbestçe dolaşma hakkını elde etmişti. Rusya'ya verilen tavizler arasında gelecekte sorun doğurması beklenen en önemli madde, Konstantinopolis'te bir kilise kurulması ve cemaati� nin sorumluluğunu üstlenme hakkını elde etmesiydi. Rus hükümeti bu maddeyi, Osmanlı sultanının Rum Ortodoks uyruklarının haklarının garantörlüğü ve koru­ yuculuğu olarak yorumlayıp Türklerin içişlerine karışmak için açık bir çek aldığı­ nı düşündü. Oysa bu anlaşma bir son değil başlangıçtı. Katerina 1 783'te Kırım'ı ilhak etti. Türklerle yapılan yeni bir savaş Rusya'nın sınırlarını Dinyester'e taşıdı. Bundan sonraki sınır, Karadeniz'in yaklaşık 1 70 kilometre içinde Tuna'ya karışan Prut Nehri'ydi. Rusya'nın Tuna ağzına yerleşme olasılığı artık Avusturya'nın canını r, sıkmaya başlamıştı. 1683 1691 . 1697 1699 ��İ - Osmanlıların il. Viyana Kuşatması'da başarısız olması. Osmanlılar Transilvanya'yı Avusturya'ya kaptırdı. Osmanlılar Macaristan'ı kaybetti. Osmanlıların Avusturya'ya karşı kayıpları Karlofça Antlaşması'yla te­ yit edildi. 377 Yeni Avusturya-Türk savaşı Avusturyalılar Belgrad'ı ele geçirdi. 1718 Savaşın Pasarofça Antlaşması'yla sona ermesi. 1739 Belgrad Antlaşması'yla Osmanlıların durumu telafi etmesi (Avusturya Belgrad'dan çekildi, Ruslar Karadeniz'de filo kurmamaya razı oldu). 1 768-74 Rusya Eflak ve Buğdan'ı işgal etti Osmanlı filosu Ruslar tarafından yakıldı. Rusya Kırım'ı fethetti. 1 774 Küçük Kaynarca Antlaşması Rusya'ya ilerde Osmanlı İmparatorluğu'na 1 787-92 Avusturya ve Rusya Osmanlılara karşı güçlerini birleştirdi. 1 791 Sistova Antlaşması Belgrad'ı Osmanlılara iade ederken Avusturya 1792 Yaş Antlaşması Dinyester Nehri'ni Rusya'nın sınırı olarak belirledi. müdahale etme dayanağı sağladı. Bosna'nın bir kısmını aldı. �---- ----- - ----- ------- --- - - - - - --� İsveç'in zayıflamasının ardından Rusya artık Polonya'da bil­ diği gibi at oynatmaya başlamıştı. Bunun için genellikle itaatkar Polonyalı kralları kullanıyordu. Soyluların arasındaki hizipler ve kavgalarsa reforma giden yolu tı­ kamıştı. Oysa reformlar olmadan Polonya'nın bağımsızlığı hayaldi (çünkü bağım­ sızlık olmadan Rusya'ya karşı etkili şekilde direnmek olanaksızdı). Reform olasılı­ ğının belirdiği bir dönemdeyse Rusların dini ayrılıkları ustaca kullanarak yarattığı konfederasyonlar ülkeyi hızla iç savaşa sürükledi. Bu durumsa paradoksal biçimde Türklerin, Lehlerin özgürlüğünü savunma gerekçesiyle 1 768'de Ruslara savaş ilan etmesine yol açtı. Bu savaş aslında Polonya için sonun başlangıcı oldu. Dört yıl sonra 1 772'de, ülkenin üç bölünmesinin ilki gerçekleşti. Rusya, Prusya ve Avustur­ ya, Polonya topraklarının üçte birini ve nüfusunun yarısını paylaştı. Bunu 1 793 ve 1 796'da iki yeni bölünme izledi. Sonunda Rusya, Polonya topraklarının 500 bin kilometrekareye yakın bölümünü ele geçirip 6 milyon yeni uyruk sahibi oldu (gerçi bir yüzyıl sonra, muhalif Lehlerin hiçbir surette açık bir kazanç olmadığı anlaşıla­ caktı ). Prusya da ganimet paylaşımından kazançlı çıkarken Slav uyruklarının sayısı Almanları geçti. Avusturya ise Galiçya'yı aldı. Osmanlı toprakları dışında Doğu Avrupa'nın paylaşımı tamamlanmıştı. Polonya'nın bağımsızlığı yüz yirmi beş yıl boyunca kesintiye uğradı . yüzyıl için sahne hazırdı. Polonya'dan geriye paylaşacak bir ganimet kalmadığından, Avusturya ve Rusya dikkatlerini Osmanlı veraset sorununa yöneltebilirdi. Katerina daha kendi zamanında belirgin biçimde görülen bir güç sergilemiş378 ti . Daha 1 730'larda bir Rus ordusu batıda Neckar'a kadar gitmişti. 1 760'da Rus ordusu ilk kez Berlin'e girdi ve bu son girişi olmayacaktı. Yüzyılın sonlarında Rus askerleri İsviçre'de savaşıyordu. Bundan yirmi yıl sonraysa Paris'e girdiler. Böylesi bir askeri gücün son derece köhne bir toplumsal ve ekonomik yapıya dayanması bir paradokstu. Ancak tüm bunlar Petro'nun yaptıklarından kaynaklansa bile, bu saatin geriye doğru çevrilebileceği anlamına gelmiyordu. yüzyılın sonu yaklaşırken Osmanlı İmparatorluğu ciddi bir rakip olarak gücünü kaybediyordu. Rusya gibi Prusya'nın ortaya çıkışı yeni bir çağın başlangı­ cının ilanıydı. Hollanda ve İsveç'i bekleyen tarihi rol 1 500'lerde henüz tahmin bile edilemezdi oysa aradan geçen sürede rollerini oynamışlar ve sahneden çıkmışlardı. 1 800'lerde önemleri açık biçimde ikinci dereceye düşmüştü. Fransa 16. yüzyılın hanedan çekişmeleriyle dolu günlerinde olduğu gibi ulusal devletler çağında da büyük bir oyuncuydu. Aslında gücü göreceli olarak artmıştı ve Batı Avrupa'da egemenliğinin zirvesine çıkacağı günlere henüz zaman vardı. Ancak Fransa da yeni bir tehditle karşı karşıyaydı ve üstelik bu güce daha önce yenilmişti. Avrupa kıyı­ larının açığındaki bir adaya sıkışmış ve türedi bir hanedanın yönetimi altındaki 1 500'lerin küçük İngiliz Krallığı'ndan ortaya bir dünya gücü çıkmıştı. Rusya'nın büyük bir güç olarak ortaya çıkışında görüldüğü gibi bu durum Avrupa diploma­ sisindeki eski kategorileri oldukça dramatik biçimde aşmıştı. Üç yüzyıl boyunca Avrupa'daki büyük çelişki ve anlaşmazlık alanları İtalya, Ren ve Hollanda'daki eski savaş meydanlarından yalnızca Orta ve Doğu Almanya, Tuna Vadisi, Polonya, Karpatya ve Baltık Denizi'ne değil, aynı zamanda en büyük değişiklik olarak ok­ yanusların ötesine taşınmıştı. Gerçekten yeni bir çağ başlamıştı. Bunun göstergesi yalnızca Doğu Avrupa'nın yeniden şekillenmesi değil aynı zamanda modern çağın imparatorluklar arasında ve okyanuslarda seyreden ilk dünya savaşlarıydı. Ne var ki 1 800'de Kutsal Roma İmparatorluğu üç yüzyıl önce olduğu gibi yerli yerinde duruyordu tıpkı papanın dünyevi gücünün yerinde durduğu gibi. Fransa'nın kralı Capetianların soyundan gelen biriydi (gerçi ailenin üç yüzyıl önce hüküm süren kolundan değildi ve aslında 1 800'de sürgündeydi) . Çoğu devlette din ayrılıkları hala belirleyiciydi. 1 800 yılında tarihin gözle görülen varlığı hala muaz­ zamdı (on yıl önce bu varlık çok daha belirgindi). Ortaçağ artık hayatın diğer yönlerine göre siyasal ve diplomatik açıdan aniden sona ermiyordu. Pek çok Avru­ palının sosyal ve siyasal kurumlarla ilgili düşünceleri üç yüzyıl öncesine uygundu. Zaman ilerledikçe eski çerçevelere oturtulan sosyal olguların sayısı giderek artıyor379 du. yüzyılın sonlarına kadar yürürlükte kaldı. Bu tür olguların önemi, bilinçli modernleşmenin yapabileceklerinin sınırını be­ lirlemeye yardımcı olur. Bizzat Avrupa'nın önde gelen devleti Fransa'nın hükümeti ve onun reform emelleriyle politikalarına açık sempati duyan yetkilileriyle elitleri bunu teyit eder. Louis'nin ölümünün