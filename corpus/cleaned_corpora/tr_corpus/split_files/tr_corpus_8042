2004 tarihinde Türkiye tarafından özelleştirilen Bursagaz ihalesini ve 2005 yılında ise Arnavutluk'un özelleştirdiği Albtelecom ihalelerini kazanarak şirketlerin sahibi olmuştur. 2007 tarihinde ise Türkiye tarafında özelleştirilen Kayserigaz'ın ihalesini kazanarak şirketi grup bünyesine katmıştır. 5 Aralık 2007 tarihinde TMSF tarafından gerçekleşen ihalede Ciner Holding'e bağlı Merkez Medya Grubu'na 1.1 milyar dolar'a sahip oldu. Bunun sonucunda dergi, gazete, televizyon ve radyo kanallarının artık tüm hak ve varlıkları Turkuvaz Medya Grubu bünyesine geçmesi ile medya sektörüne de girmiştir. 20 Aralık 2013'te Çalık Holding, bünyesinde bulunan Turkuvaz Medya'yı Kalyon Grup'a devrederek medya sektöründeki faaliyetlerini sonlandırmıştır. SsangYong Actyon SsangYong Actyon,SsangYong'un 2006'da üretmeye başladığı SUV'dur. İlk etapta yalnızca 140 HP gücündeki 2.0 lt'lik dizel motorla satılan araca Mart 2007'de 160 HP gücündeki 2.3 lt'lik benzinli motor eklendi. Ayrıca Actyon Sports adında bir de Kamyonet versiyonu bulunmaktadır. 2011'de üretimi durmuştur ama kamyonetinin devam etmektedir. Ayrıca kamyonet versiyonunun 275 HP gücündeki 3.0lt'lik özel üretim serisi de bulunmaktadır. SsangYong Rodius Ssangyong Rodius, SsangYong'un 2004'te üretmeye başladığı MPV modelidir. Bu model tek bir motorla (2.7 Dizel 162 HP) satılmaktadır. Avustralya, İngiltere ve Malezya'da Stavic ismiyle satılmaktadır. IV. Karl (Kutsal Roma imparatoru) IV. Karl (Çekçe: "Karel IV.", Almanca: "Karl IV", Fransızca: "Charles IV"; 14 Mayıs 1316 – 29 Kasım 1378), doğum Wenceslaus (Václav), onbirinci Bohemya kralı Lüksemburg Hanedanı'ndan ve Kutsal Roma İmparatoru. Kör John'un en büyük oğlu ve onun mirascısı, babası 26 Ağustos 1346 yılında ölünce Karl Lüksemburg Kontluğu'nu ve Bohemya Krallığı'nı miras olarak aldı. 2 Eylül 1347 yılında Karl'a Bohemya Krallığı taçı takıldı. 11 Temmuz 1346 tarihinde "Seçici Prensler" tarafından o, IV. Ludwig (Kutsal Roma İmparatoru)'nun itirazında Roma Kralı ("rex Romanorum") olarak seçildi. Karl'a 26 Kasım 1346 tarihinde Bonn'da taç takıldı. Rakiplerinin ölümünden sonra, o 1349 yılı 17 Haziran'ında tekrar seçildi ve 25 Temmuz'da Roma Kralı olarak taç giydirildi. Ayrıca 1355 yılı 6 Ocak tarihinde İtalya Kralı olarak ve 5 Nisan'da Kutsal Roma İmparatoru olarak taç giydirildi. Burgundy Kralı olarak taç giydirilme töreniyle (4 Haziran 1365 tarihine kadar ertelenmişti) o bütün Kutsal Roma Cermen İmparatorluğu krallığında özel hükümdar haline gelmişti. John (Bohemya) ve I. Elisabeth (Bohemya)'nın oğlu olarak Prag'da Wenceslaus (Václav) ön adıyla doğdu, fakat daha sonra kendi isteğiyle Karl adını aldı ve Fransa'ya amcası IV. Karl (Fransa)'nın sarayına gitti. Orada yedi yılını geçirdi. Karl Fransız eğitimi aldı ve kültürlü ve okumuş bir kişi olarak Latince, Çekçe, Almanca, Fransızca ve İtalyanca'yı akıcı bir şekilde konuşmaktaydı. 1331 yılında babasının yanında İtalya'da savaş konusunda bazı tecrübeler edinmişti. Bohemya topraklarını babasının sık sık yokluğunda ve onun gözlerinin iyi görmediğinde yönetmişti. Onun İtalya'ya ikinci seyahati 1368 yılında yer aldı. Papa VI. Urban ile Viterbo'da toplantı yaptığında Siena'daki sarayında kuşatma altındaydı. 1369 yılının son bulmasından önce ülkeyi terk etti. Sonraki imparatorluk yıllarında oğlu Wenceslaus'un 1376 yılında Roma Kralı olarak seçiminde güvenliği sağlamak ve Swabia birliği ve bazı asilzadeler arasında 1378 yılındaki müzakereler dışında Almanya işleri ile az ilgilendi. Topraklarını üç oğlu arasında böldükten sonra, Kasım 1378 tarihinde Prag'da öldü. Öldüğü yer olan Prag'da gömüldü ve onun anısına 1848 yılında bir heykel dikildi. IV. Karl'ın katlandığı Gut hastalığı o zamanın ortak bir ağrı felaketiydi. O, Prag'ı Petrarca'nın Roma'ya taşınma ısrarını reddederek imparatorluk başkenti yaptı. Kendisi o şehirde büyük bir inşaatcıydı ve ismi birçok noktaya verildi: Karl Üniversitesi, Karl Köprüsü ve Karl Meydanı gibi. Prag Şatosu ve Alman mimar Peter Parler'in yönetimi altında yapılan Aziz Vitus Katedrali onun himayesi altında tamamlandı. Sonuç olarak, Karl'ın hükümdarlık dönemi Prag'da ilk elyazması süslemelerin çiçeklenmeye başladığı bir tarzdır. Günümüz Çek Cumhuriyeti'nde O hala Pater patriae (Ülkenin Babası veya "otec vlasti") olarak saygı duyulur, bu unvan ilk defa onun cenaze töreninde Adalbertus Ranconis de Ericinio tarafından uyduruldu. Karl dört defa evlendi. İlk eşi Blanche, (1316 - 1348), babası Karl, Valois Kontu, VI. Philip (Fransa)'nın yarı kız kardeşi. İki kızları oldu: İkinci evliliği Anna (Bavyera), (1329–1353) ile, Kont Palatine II. Rudolph'un kızı ve bir erkek çocukları oldu. Üçüncü evliliği Anna von Schweidnitz, (1339–1362) idi, Dük II. Heinrich (Schweidnitz-Jauer) ve Katharina of Anjou (I Karl Robert( Macar Kralı)) kızı, ondan iki çocuğu oldu, Onun dördüncü evliliği Elizabeth (Pomerania), 1345 or 1347–1393) ile oldu, babası Dük V. Bogislaw (Pomerania Dükü) ve annesi Elisabeth, III. Casimir (Polonya)'ın kızı. Altı çocukları oldu: Karl'dan sonra pek Ã§ok yere ismi verildi: Bolivya keseli sıçanı Bolivya keseli sıçanı ("Gracilinanus aceramarcae"), Didelphidae familyasından bir keseli çeşididir. Bolivya ve Peru'da yaşar. Topher Grace Christopher John "Topher" Grace (d. 12 Temmuz 1978, New York), Amerikalı oyuncu. Örümcek Adam 3'te canlandırdığı Venom ve That '70s Show'daki Eric Forman karakteriyle tanınmıştır. 2010 yapımı predator filminde rol almıştır. 2008 MTV Film Ödülleri National Board of Review, USA Screen Actors Guild Award Teen Choice Ödülleri Young Artist Awards Young Hollywood Awards Amazon denizineği Amazon denizineği ("Trichechus inunguis"), denizde yaşamayan tek denizineği türüdür. Amazon denizineği, sadece Amazon Nehri ve kollarında yaşar. Brezilya, Peru, Kolombiya, Ekvador, Guyana ve Venezuela'da bulunur. Çoğunlukla gridir, ama bazen kahverengi de olabilir. Derileri ince ve buruşuktur. Bıyıkları haricinde tüyleri bulunmaz. En küçük denizineği çeşididir. 245 cm boyuna ulaşıp, dişisi erkeğinden daha büyük olur. Ağırlığı 800 ila 1200 kg.'dır. Ayrıca diğer denizineklerinin aksine yüzgeçlerinde tırnak olmaz. Ay-ay Ay-ay ("Daubentonia madagascariensis" /Malgaşça: "aiay"), Daubentoniidae familyasının tek üyesidir. Madagaskar'da yaşayan oldukça nadir bir makimsi maymun türü.. Uzun parmaklıgiller (Daubentoniidae) familyasının tek yaşayan üyesidir. Familyanın, büyük ayay ("Daubentonia robusta") adında diğer bir türünün soyu tükenmiştir. Ay-ay gece ortaya çıkan en büyük primattır. Kuyruğunu saymazsak 30–37 cm boyunda, kuyruğu ile birlikte 44–53 cm boyunda ve 2,5 kg ağırlığındadır. Kürkü siyahtır. Kuyruğu, sincap kuyruğu gibi tüylüdür. İri, parlak kırmızı gözleri vardır. Uzun kesici dişleri kemirgen dişini anımsatır. Parmakları ince ve uzundur. Orta parmak diğer hepsiden 3 kat daha uzun olabilir. Avlanma şekli çok ilginçtir. Önce böcekleri bulmak için parmağı ile ağaca vurarak kurtçukları arar. bulduğunda dişleri ile kabuğu çıkarır. Sonra açtığı deliğe orta parmağını sokarak böcekleri çıkarır. Çizgili keselifarenin ("Dactylopsila trivirgata") de aynı şekilde avlandığı bilinmektedir. Ayrıca yaldızlı bambu maymunu olarak da bilinir. Yalnız yaşayan noktürnal bir canlıdır. Çoğunlukla Madagaskar'ın yağmur ormanlarında ve nadiren de adanın batısındaki kuru ormanlarda yaşar. Yaklaşık 40 cm uzunluğundadır. Kuyruğu ile birlikte uzunluğu 1 metreye ulaşır. Koyu kahverengi ya da siyah kaba bir kürke sahiptir. Kısa yüzlü, büyük gözlüdür. Kemirgenler gibi sürekli büyüyen ön dişlere sahiptir. Elleri ve ayakları büyüktür. Özellikle orta parmakları çok uzundur. Ayak başparmakları hariç tüm tırnakları uzun ve pençe şeklindedir. Ağaç dalları ve yapraklarından yapılmış yuvarlak yuvalarda yaşar. Meyve ve böceklerle beslenir. Ağaç gövdelerine orta parmağı ile vurarak, böcek larvalarının yerini tespit eder. Bir seferde tek yavru yavrular. Soyu ciddi tükenme tehdidi altındadır. Madagaskar dışındaki hayvanat bahçelerinde üretme faaliyetlerinin bir kısmı başarıya ulaşmıştır. Gökhan Öztürk Gökhan Öztürk, (d. 22 Mart 1990 Büyükçekmece) Türk futbolcudur. Orta sahada görev yapmaktadır. 2. Lig ekiplerinden Ankara Demirspor'da oynamaktadır. Futbola Tepecik Belediyespor alt yapısında başlayan "Gökhan Öztürk", 1 yıl sonra Galatasaray takımına geçmiştir. 2009 yılında sözleşmesi sona eren Gökhan, Galatasaray'la masaya oturmuş ve a takımda oynamak şartını ortaya koyunca yönetim tarafından Ocak ayında kadro dışı bırakılmıştır. Birçok büyük kulüp tarafından transfer teklifi alan genç oyuncu, 19 Haziran 2009 günü Gaziantepspor'la 3 yıllığına anlaşmaya varmıştır. 2011-12 sezonu için 1. Lig ekiplerinden Çaykur Rizespor'a 1 yıllığına kiralanmıştır. Daha sonra ise bu takımda 7 maça çıkıp 1 gol atmış, 2012-13 sezonunda ise >TKİ Tavşanlı Linyitspor'a transfer olmuştur. Bu takımla ise 11 lig maçına çıkmış devre arasında ise 2. Lig ekibi Altınordu'ya transfer olmuştur. 2 Kez U-15, 19 kez U-16, 19 kez U-17, olmak üzere toplam 40 kez millî formayı giymiştir. Tomopeas ravus Tomopeas ravus Molossidae familyasından bir yarasa çeşididir. Peru'ya endemiktir. Genelde mağarada ve topluca yaşarlar diğer yarasalar gibi değillerdir genellikle sabahları dışarı çıkarlar alacakaranlıkta ise yuvalarına girerler. Bulmer meyve yarasasÄ± Bulmer meyve yarasası ("Aproteles bulmerae"), Pteropodidae familyasından bir yarasa çeşididir. Papua Yeni Gine'ye endemiktir. Özür Diliyorum Özür Diliyorum, Türkiye'de öğretim üyeleri ve gazetecilerden oluşan bir grup tarafından, kendi ifadeleriyle "1915'te Osmanlı Ermenileri'nin maruz kaldığı Büyük Felâket" ile ilgili başlatılan imza kampanyası ve web sitesidir. Prof. Ahmet İnsel, Prof. Baskın Oran, Dr. Cengiz Aktar ve gazeteci-yazar Ali Bayramoğlu, kampanyanın öncülüğünü yaptılar. Ermenilerin başına gelenlerin yıllardır konuşulmamış olunmasından dolayı kişisel olarak özür dilenmektedir. Metin, imzaya açıldığı ilk 24 saat içinde 5000 kişi tarafından imzalandı. Kampanya, devletin birçok kurumu tarafından tepkiyle karşılandı. Bu kampanyaya karşı olanlar ise yeni kampanyalar başlattılar. "1915'te Osmanlı Ermenileri'nin maruz kaldığı Büyük Felâket'e duyarsız kalınmasını, bunun inkâr edilmesini vicdanım kabul etmiyor. Bu adaletsizliği reddediyor, kendi payıma Ermeni kardeşlerimin duygu ve acılarını paylaşıyor, onlardan özür diliyorum." Kampanyayı başlatanlar, uzun tartışmalardan sonra kampanyayla ilgili karara vardılar. Aralık 2008 tarihinde internet ortamında başlatılan kampanya, Anadolu'da internet ulaşımı olmayanlardan elden bireysel olarak imza toplanmaktadır. Kampanya 2009 yılı boyunca devam edecektir. İmzaların alındığı web sayfası olan www.ozurdiliyoruz.com, 14 Aralık 2008 tarihinde açılarak imzalar alınmaya başlandı. Sitede bildiri Türkçenin yanı sıra Arapça, Ermenice, Fransızca, Almanca, İngilizce, İtalyanca, Yunanca, Kürtçe, Portekizce ve İspanyolca olmak üzere, on yabancı dilde de yazıldı. Kampanyayı başlatanlar, kampanyanın bireysel olduğu, siyasi hiçbir unsur taşımadığını dile getirdiler. Baskın Oran, verdiği bir demeçte, kampanyaya imza verilmesi konusunu şöyle yorumladı; Başbakan Recep Tayyip Erdoğan, Ermenilere karşı herhangi bir suç işlenmediğini ve işlenmeyen suç için de özür dilenmeyeceğini belirtti. Milliyetçi Hareket Partisi (MHP) Genel Başkanı Devlet Bahçeli, yaptığı yazılı açıklamada, kendilerini aydın olarak tanımlayan bir grubun Ermenilerden özür dilenmesi amacıyla başlatmak istedikleri "özür diliyorum" kampanyasının "yozlaşma ve çürümenin ulaştığı vahim durumu göstermesi" açısından ibret verici olduğunu söyledi. Türk Silahlı Kuvvetleri Genelkurmay Başkanlığı, yaptığı açıklamada kampanyayı doğru bulmadığını, özür dilemenin yanlış olduğu ve zarar verici sonuçlar da doğurabilecek bir davranış olduğunu belirtti. Genelkurmayın yaptığı açıklama, Boğaziçi Üniversitesi öğretim üyesi Doç. Dr. Koray Çalışkan ve Sosyalist Demokrasi Partisi (SDP) Genel Başkanı Filiz Koçali tarafından "demokrasiye müdahale" olarak değerlendirildi. TÜRKSAM Başkanı Sinan Oğan, özür metninde "Ermeni Soykırımı" adı yerine "Büyük Felaket" (Մեծ Եղեռն "Medz Yeğern") adının kullanılmasının Türk halkını aldatmaya yönelik bir kelime oyunu olduğunu iddia etti. Oğan, Ermenicede bu kavramının İsa'nın çarmıha gerilmesi için de kullanıldığını belirti. Bu ismin seçiminin Holokost (Yahudi Soykırımı) örneğinde olduğu gibi Ermenilerin de kendilerine has bir soykırım adı oluşturma çabası olduğunu iddia etti. Özür metninde soykırım kelimesinin kullanılmamasının amacının konu hakkında fazla bilgiye sahip olmayan Türk halkını aldatmak ve olayı basit ve masum bir özür kampanyası olarak göstererek imza toplamak ve dünyanın en büyük suçu kabul edilen soykırım suçunu Türk halkına kabul ettirmek olduğunu savundu. Kampanya özellikle Azerbaycan'da toplumun her kesiminden büyük bir tepki görmüştür. Azerbaycanlı şair ve Azerbaycan Milli Meclisi milletvekili Zelimhan Yakup, "Türk yağıdan üzr istəməz!" ("Türk düşmandan özür dilemez!") adlı şiiriyle kampanyaya oldukça sert bir tepki göstermiştir. Şiirde kampanyanın bazı mihrakların oyunu olduğu iddia edilir. Aynı zamanda kampanyayı başlatanların, Ermenilerden değil, Ermenilerce kırıma ve teröre maruz bırakılan insanların yakınlarından özür dilemesi gerektiğini vurgulamıştır. DTP milletvekili Sırrı Sakık, kampanyayı başlatanlara saygı duyduğunu, dünyada birçok ülkenin katliam ve uygulamaları nedeni ile özür dilediğini söyledi. Türkiye Barış Meclisi, kampanyanın geçmişle yüzleşmenin bir parçası olduğunu, tahammülsüzlük ve ırkçı yaklaşımlar içeren tepki ve karşı kampanyalarınsa bir arada yaşamayı imkânsızlaştırdığını bildirdi. Kampanyaya destek verenler arasında Aylin Aslım, Ümit Kardaş, Lale Mansur, Bilge Contepe, Ali Nesin, Adalet Ağaoğlu, Halil Ergün, Pelin Batu gibi sanatçı, yazar ve fikir adamları da yer aldı. Cumhurbaşkanı Abdullah Gül, özür kampanyasıyla ilgili ilk değerlendirmesinde “Türkiye’de özgür ve demokratik bir ortam yaşanıyor, canlı bir tartışma var. Bundan da memnuniyet duyarım” ifadesini kullandı. Bu açıklamanın ardından bazı siyasi değerlendirmelerde Cumhurbaşkanının da bu kampanyaya destek verdiği şeklinde ifadeler yayınlanınca Köşk konunun küçük siyasi hesaplarla çarpıtıldığı ifadesine yer veren bir açıklama yayınladı. Dışişleri Bakanlığı sözcüsü Burak Özügergin, kampanyanın “özel girişim” olduğunu, kampanyanın kendi kurumlarının yönlendirmesi sonucu oluşmadığını ve herhangi bir tepki vermeyeceklerini dile getirdi. Özügergin, “Türkiye’de her konu rahatlıkla konuşulabilmeli.” dedi. Şişli 2. Asliye Ceza hakimi Hakkı Yalçınkaya, ’özürdiliyoruz.com’ sitesinin kapatılmasını ve imza atanların da 301’den cezalandırılmasını istedi. Kampanyaya destek verenlerin elektronik posta aracılığı ile tehdit mesajları aldıkları iddia edildi. Cumhuriyet Halk Partisi İzmir milletvekili Canan Arıtman, Abdullah Gül'ün kampanyaya dair yaptığı açıklamalar sonucu, Gül'ün annesinin Ermeni kökenli olduğunu belirtti. Bu söylem sonucunda, Gül, etnik kökeniyle ilgili iddialara yönelik olarak, "Kayseri'nin yerlisi olan annem tarafından Satoğlu, babam tarafından Gül (Gülükimamı) sülalelerinden gelen ailemizin yüzyıllara uzanan kayıtlı geçmişi Müslüman ve Türk'tür" dedi. Ayrıca cumhurbaşkanı, CHP'li Canan Arıtman'a 1 YTL'lik manevi tazminat davası açtı ve davanın sonuçlanmasıyla "Davacının annesinin kökeni Ermeni değildir. Kuşkusuz, Ermeni olsa dahi durum değişmeyecektir." denilen gerekçeli karar sonucu Gül, davayı kazandı. Avustralya’nın Sidney şehrindeki Macquarie Üniversitesi'nde öğretim görevlisi olarak çalışan ve Türk-Ermeni Diyalog Grubu Eşbaşkanı olan Dr. Armen Gakavian'ın önderliğinde bu kampanyaya karşılık olarak Ermeni çetelerinin işlediği cinayetler ve ASALA eylemlerinden ötürü Türklerden özür dilemek için bir özür kampanyası başlatıldığı ve kampanyaya birçok Ermeni aydının destek vermesi beklendiğine ilişkin haberler Türk basınında yer aldı. "Ermenilerden Özür Diliyorum Kampanyası"nın katılımcılarından Cengiz Aktar, Ali Bayramoğlu, Kezban Hatemi, Eren Keskin gibi bazı isimler bu girişimi çok sevindirici ve olumlu bulduklarını ifade ettiler. Öte yandan Gakavian ile ilgili bu haberler Ermeni tarafında çok şiddetli tepkiler görmüş, Gakavian "hayatı bir şarta bağlanmak sureti ile" ölüm ile tehdit edilmiştir. Ancak daha sonra Armen Gakavian yaptığı açıklamayla sözlerinin çarpıtıldığını ve yanlış anlaşıldığını söyledi. Gakavian, "sadece dostları arasında ""Türkiyeli"" aydınlara teşekkürü içeren ve tartışılmak üzere dolaşan bir e-posta olduğunu ve 'yeterli ilgi oluştuğu durumda' bu metnin kamuya açıklanma 'olasılığı' bulunduğunu" belirtti. Gakavian, yaptığı açıklamada Today's Zaman gazetesinde çıkan haberin gerçeğini yansıtmadığını, Radikal Gazetesi'nde ise haber başlığının ve kullanılan haber fotoğrafının bağlamı saptırdığını söyledi. Gakavian ayrıca yaptığı röportajda "Türklerin bu özrünün sadece başlangıç olduğunu ve açıkça, Ermeni Soykırımı nedeniyle Türk devletinin özür dilemesi ve bunu tazmin edecek bir girişimde bulunması gerektiğini vurguladığını", "röportajda, hiçbir zaman diğer Ermeniler adına konuştuğumu öne sürmediğini veya Ermenilerin herhangi bir şey için özür dilemesi gerektiğinden bahsetmediğini; sadece, daha geniş bir tartışmanın parçası olarak ASALA gibi gruplarca yürütülen Ermeni terörist faaliyetlerinin ahlaken (ve uluslararası hukuka göre) meşru olmadığı şeklindeki kişisel görüşümü ifade ettiğini, maalesef bu birkaç kelime bağlamından çıkartılarak verdiği röportajın vurgusunun ortadan kaldırıldığını" ve "Art arda gelen çarpıtmalar ışığında, Türk medyasına bu açıklamaları yapmış olmaktan pişman olduğunu ve gelecekte daha dikkatli davranacağını" ifade etti. Cumhuriyet Başsavcılığı, kampanya ile ilgili olarak "Türk milletini alenen aşağılama" suçu kapsamında soruşturma başlattı. Suç duyurusunu içeren dilekçe, Ankara’da yaşayan Hasan Hüseyin Satır, Sabahat Özgür, Mehmet İnal Kolburan, Hüseyin Erdoğan, Serdar Orhaner ve Kürşat Karacabey tarafından ortak hazırlandı. Yapılan soruşturma sonunda söz konusu kampanya ile ilgili olarak "kovuşturma yapılmasına yer olmadığına" karar verildi. Fakat Sincan 1. Ağır Ceza Mahkemesi başkanı Osman Kaçmaz, kampanyasıyla ilgili Ankara Cumhuriyet Başsavcılığı'nın verdiği takipsizlik kararını kaldırdı. Böylece kampanya hakkında 301'den soruşturma yolu açılmış oldu. Ardından, Ankara Cumhuriyet Başsavcılığı, Sincan 1. Ağır Ceza Mahkemesi’nin kararının, kanun yararına bozulması talebiyle Adalet Bakanlığı’na başvurdu. Verilen dilekçede ""İnceleme ve soruşturma başlatılan konu suç değil ise suç olmayan bir konuyla ilgili zaten delil toplanması hukukun temel prensipleriyle bağdaşmaz"" görüşüne yer verildi. Cengiz Aktar Cengiz Aktar, (d. 1955, İstanbul) Türk gazeteci ve yazar. Galatasaray Lisesi'nden mezun olduktan sonra Sorbonne Üniversitesi'nde eğitimine devam etti. İktisat alanında doktora yaptı. Bahçeşehir Üniversitesi İktisadi ve İdari Bilimler Fakültesi öğretim üyesidir. Türkiye'de Avrupa Birliği üzerine kitaplar ve makaleler yayınladı. 1989 ve 1994 seneleri arasında Birleşmiş Milletler'in çalışmalarının için yer aldı ve Avrupa Birliği’nin göç ve iltica politikaları konusunda biçimlenen hükümetlerarası danışma kurulunun ikinci başkanı olarak görevlerde bulundu. 1994 ve 1999 seneleri arasında ise Birleşmiş Milletler'in Slovenya Temsilciliği görevini üstlendi. Kısa bir süre Galatasaray Üniversitesi Uluslararası İlişkiler Bölümü'nde dersler verdi. Ayrıca Taraf Gazetesinde köşe yazarlığı yapmaktadır. 1999 yılında tanıştığı Hrant Dink ile yakın arkadaşlık kurmuş ve Agos gazetesinde köşe yazarlığı yapmıştır. Evli olup iki kız çocuğun babasıdır. İstanbul'da bir eşcinsel derneğinin kapatılmasını "Bu zihniyet Türkiye'deki ahlak anlayışının bir uzantısıdır" diyerek eleştirmiştir. Draft survey Draft survey, ithalat veya ihracatta, deniz taşıtları ile taşınan özellikle ticari malların yüklenmesinde ve/veya boşaltılmasında, suyun kaldırma kuvveti prensibinden yola çıkılarak, bir takım statik hesaplamalar yardımı ile söz konusu deniz taşıtının ağırlığını bulmak amacı ile kullanılan, birçok ülkenin gümrüğü tarafından kabul gören bir tartım methodudur. İşin ehli gözetim şirketlerinin personelleri (surveyor) ve/veya gemi personeli tarafından yapılır. Hata payı; %0,3'e kadar (kara kantarına kıyasla) hata payı kabul edilebilir bir miktardır. Uygun koşullarda, doğru evraklarla yapıldığı takdirde Kara kantarı ile benzer sonuçlar hesaplanabilmektedir. Glironia venusta Glironia venusta, Güney Amerika'ya özgü bir keseli çeşididir. Bolivya, Brezilya, Ekvador ve Peru'da yaşar. Tylomys bullaris Tylomys bullaris, Cricetidae familyasından bir kemirgen çeşididir. Meksika'ya endemiktir. Graeme Dott Graeme Dott (d. 12 Mayıs 1977, Larkhall Glasgow, İskoçya) İskoç profesyonel snooker oyuncusu 1994 yılında profesyonel olan Graeme Dott, 2006 yılında Dünya Snooker Şampiyonası'nı kazanmıştır ancak 2004 yılında finalde kaybetmiştir. Ayrıca 2007 yılında Çin Açık'ı kazanmıştır. Toplam 6 final oynayıp 2'sini kazanmıştır. 2007/2008 sezonu dünya ikincisi olmuştur. Ama maalesef bir futbol maçında elinde sakatlanmış ve Shangai Masters turnuvasına katılamamıştır ve form düşüklüğü yaşamaktadır. 2010 Dünya Şampiyonası'nda yarı finalde Mark Selby'i eleyip finalde Neil Robertson'un rakibi olmuştur.Finalde ilk sesansta iyi bir oyun ortaya koyan Dott, Neil Robertson'un iyi oyununa karşı koyamayarak ve biraz da şanssızlık yaşayarak;Şampiyonluğu 18-13 lük skor ile Neil Robertson'a kaptırmıştır.Finale çıkan Graeme Dott 125 Bin Poundun sahibi olmuştur. 2003 yılında menajerinin kızı Elaine Lambie ile evlenmiştir. 2004 yılında oğlu lewis, 2008 yılında ise kızı lucy dünyaya gelmiştir. 2006 yılının sonunda kayınbabası ve menajeri olan Alex Lambie kanserden ölmüş, sonrasında karısı ikinci bebeklerine hamileyken düşük yapmıştır. oynadığı bir futbol maçında sol bileğinide kırmasıyla depresyona girmiş ve anti depresan ilaçlar kullanmaya başlamıştır. Ã‡in yediuyuru Çin yediuyuru ("Chaetocauda sichuanensis"), Gliridae familyasından bir kemirgen türü. Çin'e endemiktir. Çin sivri köstebeği Çin sivri köstebeği ("Uropsilus soricipes"), köstebekgiller (Talpidae) familyasından bir böcekçil memeli türü. Cinsinin dört türünden biri olup Çin'in Sichuan Eyaleti'ndeki ılıman ormanlarda endemiktir. Baş ve gövde uzunluğu 63–88 mm, kuyruk uzunluğu: 50–78 mm dir. Ağırlığı 12-20 g gelir. Toprağı kazmak için adapte olmamış uzun pulsu bir burnu ve zayıf kıvrık pençeleri bulunur. Kürkünün rengi koyu kahve renginden arduvaz grisine değişkenlik gösterir. Kulakları baştan dikkat çekecek kadar uzundur. Uzun kuyruğu ince olup pul sıralayıyla kuşatılmıştır. Ekolojisi hakkında çok az bilgi vardır. Diğer köstebek türleri gibi kazmaya elverişli olmayan burnu ve zayıf pençelerinden dolayı çürümekte olan yaprak döküntüsü altında beslendiği sanılıyor. Çin'in Sichuan Eyaleti'nde 1,500-2,700 yükseklikte orman ve dağ bölgelerinde yaşar. Sayıları hakkında veri yoktur. 2006 IUCN Kırmızı Listesi'ne göre tehlike altındaki türler (EN B1+2c) kategorisindedir. Yaşam alanlarının insan yerleşimi ve tarım yüzünden bozulmasıyla habitatı küçük alanlarla sınırlanmıştır. Korumaya yönelik ciddi ve görünür önlemler alınmamaktadır. Ford Five Hundred Ford Five Hundred (500), Ford Motor Şirketi'nin 2005-2007 yılları arasında ürettiği sedan modelidir. Yerine tekrar Ford Taurus üretilmeye başlanılmıştır. Kungsbacka Kungsbacka, İsveç'in güneyinde bulunan bir kenttir. Kent, Baltık Denizi'nin Danimarka ve İsveç'in arasında geçtiği bölgede, kıyı bölgesinde kuruludur. Kungsbacka, tarihte ilk olarak 15. yüzyılda Danimarka boyunduruğu altında kalmasıyla kuruldu. Kent daha sonra İsveç'in eline geçti ve 1658 yılında İsveç'in resmî olarak yerleşkelerinden biri oldu. Zamanla şehrin stratejik konumu nedeniyle birçok İsveçli bu bölgeye göç etti. Bu sayede Kungsbacka ve İsveç'in en büyük kentlerinden Göteborg, yoğun olarak nüfuslandı. 1846 yılında kentte büyük bir yangın çıktı ve içinde bugün hâlen ayakta olan ahşap ev dışındaki tüm kent yandı. Kent 2006 yılında benzer bir yangına da sahne oldu. Günümüzde şehrin restorasyonu devam etmektedir. Şehir günümüzde Demiryolu ve havayolu ulaşımına destek veren bir altyapıya sahiptir. Amerikan Müzik Ödülleri Amerikan Müzik Ödülleri, Amerikan müzik sanayisinde Grammy Ödülleri'nden sonra en bilinen ödüllerdir. Ödüller ilk defa Dick Clark tarafından 1973'te verilmeye başlandı. İlk ödül töreninde Michael Jackson, Donny Osmond, Rodney Allen Rippy ve Ricky Segall gösterilere katıldı. Ödüller zamanla ilgi gördü, Billboard Müzik Ödülleri ve Grammy Ödülleri'nin yanında bir diğer yol gösterici ödüllendirme sistemi oldu. Ödüller her yıl düzenli olarak verilmektedir. Aynı şekilde seçimlerde televizyon ve radyolardaki ilgiye bakılmaktadır. Ödül kategorileri Grammy ile hemen hemen aynıdır. Ancak 1996'da bu müzik ödüllerine ek olarak "Yılın Gözde Sanatçısı" kategorisi eklendi. Bu kategorideki ilk ödülü Garth Brooks aldı ve hiçbir şey yapmadığı bir yılda bu ödüle layık görüldüğü için gurur duyduğunu beyan etti. Bu yıldan sonra aynı kategoride ödül verilmedi. 1973'ten 2003 yılına kadar ödüller daima Ocak ayının ortalarında verildi. Ancak 2003'ten itibaren ödüller kasım ayına taşındı. Ödüllerin tarihi boyunca aynı yıl içinde bir sanatçıya en çok ödül verildiği yıl 1983 (Michael Jackson) ve 1992 (Whitney Houston) oldu. Aynı yıllarda her iki sanatçı da liyakat ödülü kazandı. Novial Novial, doğal dillerin yerini almadan uluslararası ilişkileri kolaylaştırmak amaçlı oluşturulmuş bir yapay dildir. Profesör Otto Jespersen tarafından oluşturulmuş bir yapay dildir. Kendisi Danimarkalı bir dil bilimcidir. Daha önce Ido hareketine katılmış ve Interlingua'nın gelişimine katkıda bulunmuştur. Dilde kullanılan sözcükler genellikle latin dilleri tabanlıdır ve çoğunlukla latin dilleri sözcüklerinden oluşur ve gramer İngilizce'den etkilenmiştir. Novial ilk olarak Otto Jesperen'in 1928 yılında yazdığı "An International Language" adlı kitabında yer aldı. 1928 yılında ve iki yıl sonra sözlüğü güncellenmiş olarak 1943 yılında yeniden yayınlandı. "Novial Lexike" Fakat Jesperen'in ölümüyle proje rafa kalktı. Fakat internet camiasının yapay dillere olan ilgisinin canlanmasıyla bazı insanlar tarafından yeniden keşfedildi. Novial'in ilk tanımı Otto Jesperen'in kitabında yapılmıştır (An International Language) (1928). Kitabın bir kısmında IAL ihtiyacının sorgulanışı, etnik dillerin dezavantajları ve oluşturulmuş dillerin temel yapı taşları yer alır. O, aynı zamanda oluşturulmuş diller tarihine eleştirisel bir üst bakış atar ve bu bölümünde Volapük, Esperanto, Idiom Neutral, Ido, Latino sine Flexione ve Occidental (Interlingue) oluşturulmuş dillerini ayrı ayrı değerlendirir. Bu bölümde yazarın amacı önceki dillerin eksiklerini okuyucunun daha kolay kavramasını kolaylaştırmaktır. Marco Fu Marco Fu tamadı Fu Ka-Chun (d. 8 Ocak 1978 Happy Valley Hong Kong) Hong Konglu profesyonel snooker oyuncusu. Ding Junhui ile birlikte Uzak Doğu'nun en iyi iki snooker oyuncusu olarak kabul edilir. Kariyerinde iki turnuva zaferi vardır. Marco Fu ilk snookera 9 yaşındayken başlamıştır. 15 yaşına geldiğinde Hong Kong'un en iyi snooker oyuncusu olacağı anlaşılmıştır ve zaten öyle olmuştur. Düny Amatör ve Dünya 21 Yaş Altı Snooker turnuvasını kazanarak bunu ispatlamıştır. Marco Fu 1998 yılında profesyonel olduktan sonra 1998 yılındaRonnie O'Sullivan'ı (5-2) ve Peter Ebdon'u (5-3) geçerek finale çıkmıştır. 2001 yılında ise 15 sıraya gelerek Top-16'ya girmiştir. 1998/1999 sezonunda Dünya Şampiyonası'nda eleme şampiyonasını kazandı, fakat James Wattana'ya ilk turda 10-8 yenilmiştir. O WPBSA'nın yaptığı oylamayla en iyi yeni gelen oyuncu ve WSA Young Player of the Year in 1999'u kazanmıştır. BET Hip Hop Ödülleri BET Hip Hop Ödülleri, Black Entertainment Television tarafından her yıl hip hop müzik alanında dağıtılan ödüldür. İlk ödül töreni 12 Kasım 2006 tarihinde ABD'nin güneydoğusundaki Atlanta'da düzenlendi. Sonraki ödül töreni 17 Ekim 2007'de ve 2008'deki ödül töreni 23 Ekim 2008 tarihinde düzenlendi. 2006 ve 2007 yılındaki ödül törenlerinde sunucu olarak komedyen Katt Williams yer aldı. 2008'deki ödül töreninde ise rap sanatçısı T-Pain sunuculuk yaptı. Mustafa AkaydÄ±n Mustafa Akaydın (d. 24 Nisan 1952, Çorum), Türk tıp doktoru, genel cerrahi profesörü ve siyasetçi. Akdeniz Üniversitesi eski rektörü, Antalya Büyükşehir Belediyesi eski başkanı, 25. ve 26. dönem Antalya milletvekili. İlk öğrenimini TED Ankara Koleji'nde, lise öğrenimini de Ankara Fen Lisesi'nde tamamladı. 1975 yılında Hacettepe Üniversitesi Tıp Fakültesi'nden mezun oldu. 1979 yılında Ankara Üniversitesi Tıp Fakültesi'nden genel cerrahi uzmanlığını aldı. 1980 yılında görev aldığı Akdeniz Üniversitesi'nde 1982 yılında yardımcı doçent, 1984 yılında doçent ve 1992 yılında da profesör unvanını aldı. Akdeniz Üniversitesi Öğretim Üyeleri Derneği kurucu üyesidir. 1988-1990 yılları arasında Antalya Tabib Odası başkanlığını yürütmüş olup daha sonra bu odanın Onur Kurulu üyeliğine seçilmiştir. Cerrahi tıp bilimleri alanında 22 uluslararası, 100'ün üzerinde de ulusal bilimsel dergilerde yayımlanmış çalışması bulunmaktadır. Akdeniz Üniversitesi'nde 1996-2004 yılları arasında rektör yardımcılığı 2004-2008 arasında da rektörlük görevini yürüttü. 2007/2008 döneminde Üniversiteler Arası Kurul (ÜAK) başkanlığı yaptı. 2009 yerel seçimlerinde Cumhuriyet Halk Partisi'nden Antalya Büyükşehir Belediyesi başkanlığına seçildi. 30 Mart 2014 yerel seçimlerde Menderes Türel, Mustafa Akaydın'ı 23.504 oyla geçerek Antalya Büyükşehir Belediye Başkanlığını devralmıştır. 7 Haziran ve 1 Kasım 2015 tarihlerinde yapılan genel seçimlerde Antalya'dan CHP milletvekili seçildi. Günseli Akaydın ile evli olup iki çocuk babasıdır. Ford S-MAX Ford S-Max (stilize haliyle Ford S-MAX), Ford Motor Company tarafından Avrupa pazarı ve Chang'an Ford Automobile Co., Ltd tarafından Çin pazarı için üretilen çok amaçlı araç (MPV). 2006 Cenevre Otomobil Fuarı'nda tanıtılan araç, yeni nesil Ford Galaxy ile birlikte Haziran 2006'da satışa sunuldu. Bir sedan otomobil gibi sportif ve bir MPV gibi geniş iç hacimli olarak tasarlanan araç, yedi koltuklu büyük MPV Galaxy ve kompakt MPV Ford C-MAX arasında konumlandırıldı. S-MAX satışa çıktığı dönemde çok sayıda olumlu yorum aldı ve 13 Kasım 2006'da "2007 Avrupa'da Yılın Otomobili" seçildi. S-MAX, Ford'un daha sonraki modellerinde de kullanılan "Kinetik Tasarım" () tasarım dilinin kullanıldığı ilk araçtır. Kinetik Tasarım şeması açılı ön farlar, çapraz trapezoid ön ızgara ve geniş çamurluklar başta olmak üzere çeşitli öğelere sahiptir. S-MAX'in en önemli özelliği, ikinci ve üçüncü sıra koltukların tam olarak katlanarak düz bir zemin sağlamasına izin veren Ford Tam Katlama Sistemi'dir (). Bu sayede aracın arka kısmı tamamen düz bir yükleme alanı sunmakta ve yükleme kapasitesini arttırmaktadır. Aracın arka koltukları 32 ayrı oturma düzeni oluşturacak şekilde katlanabilir. S-MAX Edge, Zetec ve en üst seviye Titanium olmak üzere üç donanım seviyesinde üretilmektedir. Mart 2008'de Titanium serisine 2.2 L 175 PS TDCi common rail dizel motoru eklenmiştir. Bu motor ile S-MAX 0–97 km/sa (0-60 mil/sa) hızlanmasını 9.0 saniyede tamamlamaktadır. Eylül 2008'de aracın 2.0 L 140 PS TDCi motorlu, 159 g/km CO salımlı versiyonu üretime alınmıştır. 2010 yılında S-MAX makyajlanarak güncellenmiştir. Tüm S-MAX'lerde Ford'un Duratorq veya Duratec motorları yer almaktadır. S-MAX'lerde beş veya altı ileri manuel ve altı ileri otomatik şanzımanlar kullanılmaktadır. 2010/2011 modellerdeki yeni benzinli motorlar: Ford S-MAX, güvenlik seviyesiyle Euro NCAP çarpışma testlerinden 36 puan ile 5 yıldız alarak sınıfında en iyi araç olmuştur. S-MAX'in güvenlik özellikleri arasında çeşitli pasif güvenlik önlemlerinden oluşan "Akıllı Güvenlik Sistemi" () ve aktif sürücü yardımları vardır. Araçta sürücü, yolcu, perde, diz ve boyun hava yastıkları, boyun koruma sistemi, üç noktadan aktif gergili ve yük sınırlandırıcılı emniyet kemerleri, kaza anında katlanan direksiyon ve pedallar ile kaza anında devreye giren otomatik tehlike uyarısı bulunmaktadır. Araçta aktif güvenlik önlemleri olarak kilitlenme önleyici fren sistemi (ABS), elektronik fren gücü dağılımı (EBD) ve elektronik denge programı (ESP) bulunmaktadır. Mahmut Tuncer Mahmut Tuncer (d. 5 Mayıs, 1961, Şanlıurfa), Türkmen kökenli Türk şarkıcı, besteci, oyuncu ve sunucu. Ailesinin beşinci çocuğu olarak 1961 yılında Şanlıurfa'da doğdu. Malatya'dan Urfa'ya göç etmiş Türkmen kökenli bir ailenin çocuğu olan Tuncer Karakeçili aşireti'dendir. Küçük yaşlardan itibaren futbol ile ilgilenmiş ve Urfaspor'da profesyonel oyuncu olarak görev aldı. Hayatını futbolcu olarak devam ettiren Mahmut Tuncer'in ses sanatçısı olmaya dair hiçbir düşüncesi yoktu. Amatör olarak arkadaş toplantılarında şarkı söylediği zamanlarda arkadaşları tarafından sesi çok beğeniliyordu. 11 Nisan 1979 yılında Urfa'nın kurtuluşunu kutlamak amacı yapılan gecede, İbrahim Tatlıses'in gelmemesi ile teknik direktörü onun sahneye çıkmasını önerdi ve Mahmut Tuncer sahne aldı.İzzet Altınmeşe, Bedia Akartürk, Selahattin Alpay gibi ünlü sanatçıların o yıllarda menajerliğini yapan Mehmet Ali Yanıkoğlu Ankara' dan Urfa'ya gelir, Mahmut Tuncer ile tanışır, ona "Seni sanatçı yapmaya geldim" der ve Ankara'ya götürür. Günlüğü 2.500 TL'ye bir pavyonda çalışan sanatçıya, orada sahne alan Belkıs Akkale halk müziğinin ne olduğunu öğretti. 1979 yılında TRT Radyosu'nun açmış olduğu sınavlara katılarak birinci oldu ve 1980 yılında "Uyandım Sabah ile" adlı ilk albümünü çıkardı. Gelen süreç ile birlikte hemen hemen her yıl bir albüm çıkarmıştır. Flash TV'de eğlence programı sunmaktadır. Ses sanatçılığının yanı sıra 20 film ile başrol oyuncusu olarak rol alan sanatçının 80 tane bestesi bulunmaktadır. Erhan Ã–nal Erhan Önal (d. 3 Eylül 1957; Münih) Türk eski millî futbolcu, futbol menajeri ve futbol yorumcusu. Önal, 15 Kasım 2011'de arkadaşları ile oynayacağı maç için ısınırken beyin kanaması geçirmiş, Haydarpaşa Hastanesi’nde yoğun bakım ünitesinde tedavi altına alınmıştır. Hayati durumu ciddiyetini korumaktadır. Hayati tehlikeyi atlatmış, İzmir'de yaşamaktadır. Konuşma ve hareket zorluğu çekmektedir. Önal, 15 yaşında Münih Türk Gücü'nde futbol yaşamına başladı. Bir sene sonra FC Bayern München takımının altyapısına yükseldi. 1976-77 sezonunda Münih ekibinin ikinci kadrosunda yer buldu. DFB-Pokal'da kendini gösterdi. 3. turda o sezon 2. Bundesliga birincisi olacak VfB Stuttgart'ı eleyip son 16'ya kaldılar. Son 16'da ise Bayern Münih ile eşleştiler. A takım ikinci takımı 5-3 yenip elerken, Önal gol atan isimlerden oluyordu. Önal, bu performansı ile A takıma yükseldi. Burada Sepp Maier, Franz Beckenbauer, Ulrich Hoeneß, Karl-Heinz Rummenigge ve Gerd Müller gibi Alman futbolu efsaneleri ile beraber forma giydi. 22 Ocak 1977'de MSV Duisburg karşısında ilk kez Bayern Münih forması giydi ve 2-2 biten maçta 90 dakika oynadı. Böylece Bundesliga'nın göçmen kökenli ilk Türk oyuncusu oldu, Şampiyon Kulüpler Kupası çeyrek finalinde FK Dinamo Kyiv karşısında iki maçta da oyuna sonradan dahil oldu ancak rakiplerine elendiler. 7 Nisan 1977'de 1. FC Kaiserslautern'e Bayern Münih kariyerinin ilk ve son golünü attı. 1977-78 sezonuna Almanya Kupası maçı ile başladı ancak ilk haftalarda bulduğu şansı iyi değerlendiremeyerek formayı kaybetti. Son maçı olan Eintracht Frankfurt karşılaşmasında yaptığı asist sezon içindeki tek istatistiği oldu. 1978-79 sezonu öncesi Belçika ekiplerinden R. Standard de Liège'e transfer oldu. İkinci sezonunda lig ikinciliği ve sonraki sezon UEFA Kupası'nda çeyrek final gördü. Kariyerinin ilk kupası da o sezonki Beker van België oldu. 1981-82 sezonuna da Liège'de ve Belçika Süper Kupası ile başladı ancak devre arasında Fenerbahçe'ye transfer oldu. O sezon Liège, UEFA Kupa Galipleri Kupası'nda finale çıkıp, lig şampiyonu olurken, Önal bu önemli başarıları tadamadı. 1982-83 sezonunda Liège'e geri döndü ve o sezon Liège ile şampiyonluk gördü. 1985'e kadar Liège forması giymeye devam etti. Erhan Önal 1982 yılında Fenerbahçe'ye transfer oldu. 28 Şubat 1982'de Sakaryaspor karşısında ilk kez Türkiye'de forma giymiş oldu. Ancak 1983-84 sezonunda inişli çıkışlı bir performans gösteren sarı-lacivertli takimda uyum sorunu yasadigi icin tekrar Belçika'ya döndü. Sarı-lacivertli takımda aradığı huzuru bulamayan Önal Belçika'ya döndüyse de 1985'te büyük başarılara imza atacağı Galatasaray'a transfer oldu. Galatasaray'da futbol oynarken sakalları yüzünden Papaz lakabı takılmıştı. Önal son yıllarda futbolcu menajerliği ve yorumculuk yapıyordu. 22 Temmuz 1992'de Galatasaray forması ile jübilesini yapıp aktif futbol hayatını sonlandırmıştır. Futbolu bıraktıktan sonra menajerlik yapmaya başladı. 2009'da kısa bir süre Göztepe Spor kulübü sportif direktörü olarak göreve başlamış (13 Temmuz), 22 Temmuz 2009'da görevinden ayrılmıştır. TV 8'de yayınlanan ve Gol programında yorumcu olarak görev yapmıştır. Mark King Mark King, (d. 28 Mart 1974, Romford Essex İngiltere) İngiliz profesyonel snooker oyuncusudur. Kariyerinde üç tane final oynamış ikisini kaybetmiştir birini kazanmıştır. 1997 yılında Welsh Açık'ta Stephen Hendry'ye karşı 9-2, 2003'te ise 10-7 ile Peter Ebdon'a karşı kaybetmiştir.2016'da ise Belfast Açık'ta Barry Hawkins'e karşı karar frameine giden maçı 9-8 kazanmıştır. Hawkins*in aldığı, mücadelenin 15. Framei tarihe gecmistir 2.http://www.worldsnooker.com/tournaments/irish-open-2016/ Renault 18 Renault 18, Renault'un 1978-1986 yılları arasında ürettiği orta sınıf otomobilidir. Araç, 1978 sonlarında Fransa'da Renault 12'nin yerine üretilmeye başlanmıştı. Renault 18; ilk olarak 1.4 lt'lik Cleon tipi motorlu TL ve GTL,1.6 lt'lik A-tipi motora sahip TS ve GTS modelleri ile Fransa'da seri üretime geçti (1978). Sonrasında bu motorlara 1.6 lt'lik turbo benzinli (1982), 2.2 lt'lik benzinli ve 2.1 lt'lik dizel motorlar (1981) eklendi. Bu model, Türkiye'ye 1979-1985 yılları arasında ithal edilmiştir. Fakat Türkiye'nin o dönemdeki ekonomik koşulları nedeni ile (fiyat/performans) Renault 12 kadar popüler olamamıştır. Fakat zamanının en iyi otomobillerindendir. Aracın 1986'da üretimine son verildi. Renault 18'in yerini Renault 21 aldı. Arjantin'de 1993 yılına kadar seri üretimi yapılmıştır. Bazı Avrupa ülkelerinde oldukça tutulan Renault 18'in kalabalık aileler için üretilmiş olan station wagon modeli ise zor arazi koşullarına dayanıklılığı ile Arjantin'de bugün bile en gözde otomobiller arasındadır. AbdÃ¼lkerim Hattabi Abdülkerim Hattabi, tam adı Muhammed bin Abdülkerim el-Hattabi (Arapça: محمد بن عبد الكريم الخطابي )(d. 1882, Ajdir, Fas - ö. 6 Şubat 1963, Kahire, Mısır) Kuzey Afrika'daki İspanyol ve Fransız egemenliğine karşı direniş hareketinin önderi ve kısa ömürlü Rif Cumhuriyeti'nin (1921-26) kurucusu. Usta bir taktikçi ve yetenekli bir örgütçü olan Abdülkerim kendini Magrip (Kuzeybatı Afrika) kahramanı yapan bir bağımsızlık hareketini yönetti. Ho Chi Minh'in silahlı bağımsızlık mücadelesinin ve modern gerilla tekniklerinin "öncüsü" olarak adlandırdığı Abdülkerim ancak sömürgeci güçlerin askeri ve teknolojik üstünlüğü ile yenilebildi. Berberi kabilesi Beni Uriyagel'in nüfuzlu üyelerinden birinin oğlu olan Abdülkerim geleneksel İslam eğitiminin yanı sıra İspanyol eğitimi de aldı.Yerli Sorunları Bürosu'nda sekreter olarak çalışıyordu.1915'te Melilla bölgesi kadi'l-kudatlığına, yani İslam başyargıçlığına atandı. Burada aynı zamanda hem İspanyolca-Arapça okulunda öğretmenlik, hem de "El Telegrama del Rif" 'in Arapça bölümünde editörlük yaptı. İspanyol protektora yönetiminde görev yaptığı sırada İspanyol egemenliğine ilişkin görüşleri değişmeye başladı ve sonunda İspanyol politikasına karşı çıkarak hapse atıldı.Hapisten kaçan Abdülkerim Hattabi 1918'de Melilla başkadılığına atandı.Ancak 1919'da Ajdir'e dönmek için görevi bıraktı. "Ana Madde : Rif Savaşı" Çok geçmeden Abdülkerim, sonradan baş danışmanı ve Rif ordusu başkumandanı olan kardeşiyle birlikte, Fas'taki yabancı egemenliğine karşı kabile düzeyinde direniş hareketleri örgütlemeye girişti. Haziran 1921'de Annual'da bir İspanyol ordusunu bozguna uğratarak Melilla varoşlarına kadar sürdü. Bu sırada Rif Cumhuriyeti kuruldu ve Abdülkerim cumhurbaşkanı oldu. Kabilelerarası çekişmeleri bastırarak geleneksel Berberi kabile kurumlarına dayanan merkezi bir yönetim örgütlemeye başladı.1924'te bir İspanyol ordusunu daha yendi. 1925'te Varga Vadisindeki ikmal üssünü ele geçiren Fransızlara karşı giriştiği saldırı sırasında neredeyse eski Fez kentine girdi. Abdülkerim'in başarılarıyla karşılaşan ve onun yönettiği hareketin Kuzey Afrika'daki sömürge çıkarlarını tehdit ettiğini gören Fransız ve İspanyollar Madrid'de toplanan Fransa-İspanya Konferansı'nda birlikte eylem kararı aldılar. Bir İspanyol birliği Ajdir yakınındaki Alhucemas'a çıkarken Mareşal Philippe Pétain komutasında 160.000 kişilik bir Fransız ordusu güneyden saldırıya geçti (1925).Ezici teknolojik üstünlüğe sahip toplam 250.000 kişilik Fransız-İspanyol birleşik gücü karşısında Abdülkerim 27 Mayıs 1926'da teslim oldu ve Hint Okyanusu'ndaki Réunion Adasına sürüldü. 1947'de Fransa'da yaşama izni alarak Réunion Adasından ayrıldı ve Mısır hükümetinden siyasi sığınma hakkı aldı. Beş yıl boyunca Kahire'deki Mağrip Kurtuluş Komitesi'ni yönetti. Fas'ın bağımsızlığını kazanmasından sonra Kral V. Muhammed tarafından Fas'a çağrıldı. Ancak Abdülkerim Kuzey Afrika topraklarında Fransız birlikleri bulunduğu sürece ülkesine dönmeyi reddetti.1963'te hayata gözlerini yumduğunda Kuzey Afrika'daki son sömürge olan Cezayir de Fransa'dan bağımsızlığını kazanmıştı. Jean-Claude Van Damme'ın başrolünde oynadığı "Legionnaire" (1998) filmi, Fransız ordusuyla Abdülkerim'in gerilla kuvvetleri arasındaki çarpışmalarda geçmektedir. Halk Partisi (TÃ¼rkiye) Halk Partisi (HP) ya da Cumhuriyet Halk Partisi (CHP), 20 Aralık 1989'da Selahattin Bingöl liderliğinde Ankara'da kurulan Türk siyasi partisi. Kurulduğu 20 Aralık 1989'dan 13 Temmuz 1990'a kadar Halk Partisi adıyla tüzel kişiliğini sürdürdü. Partinin kurucular kurulu 13 Temmuz 1990'da toplandı ve orada alınan kararla partinin adı "Cumhuriyet Halk Partisi" olarak değiştirildi. Partinin, 1980 Askerî Darbesi'nden sonra 16 Ekim 1981'de tüm siyasal partilerle birlikte kapatılan Cumhuriyet Halk Partisi'nin adını almasının ardından Anayasa Mahkemesi'nde dava açıldı. Partinin kurucular kurulu 25 Ocak 1991'de aldığı kararla partinin adından "Cumhuriyet" sözcüğünü çıkarmışsa da, Anayasa Mahkemesi 24 Eylül 1991'de verdiği kararla partinin "2820 sayılı Siyasi Partiler Yasası'nın 96. maddesine aykırı davranışları" gerekçesiyle kapatılmasına karar verdi. Karar 24 Nisan 1992'de Resmî Gazete'de yayımlandı. BRIT Ödülleri BRIT Ödülleri, kısaca The BRITs, British Phonographic Industry tarafından her yıl dağıtılan pop müzik ödülleridir. 1977 yılından bu yana verilmektedir. BRIT, "British or Britannia" sözcüklerinin kısaltmasıdır. Fakat daha sonra, "British Record Industry Trust" sözcüklerinin kısaltması olarak kullanılmıştır. Oasis, Pet Shop Boys, Sir Paul McCartney ve son olarak da 2010 senesinde Robbie Williams gibi isimlere "Müziğe Üstün Katkı Ödülü"nü layık görmüştür. Google Map Maker Google Map Maker, ("Türkçe: Google Harita Oluşturucu") Google tarafından sunulan ve Google Maps adlı uygulamanın yeteneklerini geliştiren yeni bir hizmettir. Google, veri eşlemlendirmenin olanaklı olmadığı kimi ülkelerde Google Maps'i belirli iş birliği topluluklarıyla birlikte geliştirmeyi kararlaştırmıştır. Proje, OpenStreetMap ile benzer özellikler taşımaktadır ancak Google Map Maker ile oluşturulan eşlemler Google'ın özel malı kapsamında sayılırlar. Projenin nihai amacı yüksek çözünürlüklü eşlem verisinin elde edilmesi ve bu verinin Google Maps uygulamasında kullanılabilmesidir. Hali hazırdaki katkılar Google Maps'e yansıtılmamaktadır. Kullanıcılar öntanımlı işlevleri kullanarak belirli bir eşlemi yükleyebilir ve bu eşlem üzerine yollar, demiryolları ve ırmaklar çizebilirler. Yerel iş merkezlerine ait yapılar da eşleme eklenebilmektedir. Site ilk bakışta Google Maps'i andırmaktadır. Bu uygulamada da yer alan uydu fotoğraflarının yanı sıra Google Map Maker, eşlem ve uydu fotoğraflarının birlikte sunulduğu görüntüleme kipini de içerir. Kullanıcılar arama ve göz atma araçlarını kullanarak eşlem üzerinde ekleme ve düzeltme işlevlerini uygulayabilmektedirler. Uygulama, üç tür çizim aracı sunmaktadır. Bunlar; eşlem üzerinde belirli bir noktayı işaretlemeye yarayan yer imi, yol ve ırmak gibi şekilleri çizmeye yarayan doğru ve park ve göl gibi çok ayrıtlı şekillerin çizimini kolaylaştıran çokgendir. Uygulama kullanıcıları ve Google tarafından önerilen yaklaşım, yol benzeri şekilleri uydu fotoğraflarına koşut biçimde çizmeyi öngörür. Bu yaklaşım, uydu fotoğraflarının yetersiz kaldığı bölgeler için uygulanamamakta, bu da bu bölgelere ait eşlemlerin tamamlanmasını güçleştirmektedir. Yüksek kaliteli veriyi güvence altına almak amacıyla yeni kullanıcıların katkıları deneyimli kullanıcılar tarafından gözden geçirilmektedir. Vandalizm ve çarpıklıkla savaşım veren bu sistem, kullanıcıları katkılarıyla ters orantılı olacak biçimde denetler. Kullanıcılar belirli bir bölgeyi 'komşu bölge' olarak tanımlayabilmekte ve bu bölge üzerinde yaptıkları değişikliklerde daha serbest davranabilmektedirler. Kullanıcılar kendilerine komşu bölgeler üzerinde yapılan değişiklikleri de denetleyebilirler. Bir kullanıcının komşu bölgesi diğer kullanıcılar tarafından görüntülenemez. Hizmet, aşağıdaki yerler için açık durumdadır ancak kullanıcılar coğrafi konumlarına bakılmaksızın katkıda bulunabilmektedirler. Yeterli eşlem verisine sahip bulunmayan ülkelerde eşlem düzeltme işlemleri etkinleştirilmemiştir. Yukarıda sıralanan tüm bölgeler için yüksek çözünürlükte uydu fotoğrafı bulunmamaktadır. Bu durum, eşlemlendirme yordamını güçleştirmektedir. Esra Erol'la İzdivaç Esra Erol ile İzdivaç, 2007-2009 arasında Star TV'de hafta içi her gün ve pazar akşamları "Pazar Özel" adı altıda yayınlanmış televizyon programı. Esra Erol tarafından iki sezon boyunca sunulan program, problemler yüzünden Esra Erol'un kanaldan ayrılmasıyla son bulmuştur. 3. sezondan itibaren program Zuhal Topal tarafından Star TV ekranlarında Zuhal Topal'la İzdivaç olarak sunulmaya devam etmiştir. Esra Erol ise aynı formatlı programı Esra Erol'da Evlen Benimle adı altında atv'de sunmaktadır. Programa katılıp adaylarını arayan kişilerin talipleri telefon ve kısa mesaj yolu ile belirlenmektedir. Sonrasında tüm talipliler tek tek programın "Tanışma" kuşağında stüdyoya gelirler ve genellikle program şu şekilde devam etmektedir. Adayını arayan kişi talibine bazı kişisel tercihleri hakkında sorular yöneltir. Stüdyoda bulunan bir astrolog burçlarının uyumu hakında bilgi verir ve kişisel yorumunu yapar. Daha sonra iki kişi arasında bulunan paravan açılır ve kişilerin birbirlerini daha yakından tanımaları sağlanır. Devamında birbirlerine yine bir takım merak ettikleri soruları sorarlar. Talibini arayan kişi talibi hakkında yorumlarını yapar ve tanışmak isteyip istemediği hakkında bilgi verir. Eğer tanışmak istediğini söylerse kendilerine birkaç gün süre verilir, son kararları hakkında bilgi almak için tekrar stüdyoya davet edilirler ve kararlarını açıklarlar. Eğer ki bu şekilde değil de kişi arkadaş olmak istemezse kişinin talibine başka taliplerini aramak isteyip istemediği sorulur. Kabul ederse yukarıda yapılan şekilde programın işleyişi sağlanır; fakat kabul etmez ise kişinin program ile ilişkisi kesilir. Bu formatın haricinde programa ünlü konuklar da alınmaktadır. Anna Artamonova Anna Artamonova (Rusça: Анна Артамонова) (d. 27 Eylül 1980- Sankt-Peterburg) Rus voleybolcu. Ulusal takımdaki ilk maçına 1997 yılında çıktı. Rus ulusal takımıyla 1997 World Grand Champions Cup’ta şampiyonluk yaşadı. Rusya ve Hollanda liglerinde oynadı. 2008 yılında İller Bankası’na transfer oldu. Anna, ulusal takım formasını 35 kez giydi. 2008-09 1. Lig 2008-09 1. Lig, 1. Lig'in 46. sezonu, Bank Asya isim sponsorluğuyla düzenlenen 2. sezonudur. 18 takımın tek grupta mücadele ettiği sezonunun sonunda ligi ilk iki sırada bitiren Vestel Manisaspor, Diyarbakırspor ile play off galibi Kasımpaşa bir üst lige yükselmiş, son üç sırada yer alan Sakaryaspor, Güngören Belediyespor ve Malatyaspor ise küme düşmüştür. Lig 30 Ağustos 2008 tarihinde Gaziantep BB - Sakaryaspor maçıyla başlamış, 17 Mayıs 2009'da play off finaliyle sona ermiştir. Play off maçları Yenikent ASAŞ Stadyumu'nda oynanmıştır. Maçlar sonucunda da Kasımpaşa üst lige yükselme hakkı kazanan son takım olmuştur. Zeynep Ã–zbatur Zeynep Özbatur Atakan, (d.4 Ekim 1966; İstanbul), yapımcı. 1966 yılında İstanbul’da doğdu. Marmara Üniversitesi Güzel Sanatlar Fakültesi, Sinema - Televizyon bölümünü bitirdi. 1987 yılından itibaren Türk reklam sektöründe yapım şirketlerinde çalıştı. 1999 yılından itibaren sinema filmleri yapmaktadır. Zeynep Özbatur tarafından Zeyno Film, 2007 yılında kuruldu. Yapımcılığında 2007 öncesinde gerçekleştirdiği filmleri şirket bünyesine aldı ve Nuri Bilge Ceylan’ın Kış Uykusu filminin yapımcılığını gerçekleştirdi. Yeni kuşak yönetmen ve yapımcıların daha üretken olmasını sağlayacak stratejiler oluşturmak amacıyla çalışmalar yapmaktadır. Özbatur, ulusal ve uluslararası yapımların gerçekleşmesi, seyirciye ulaşması, pazarlanması konusunda sağlıklı çözümler üretimeyi hedeflemiştir. Bunun yanı sıra Zeynep Özbatur, Türk sinemasında uluslararası potansiyele sahip yeni yaratıcıları keşfetmek ve dünya sinemasındaki önemli filmleri Türk seyircisiyle buluşturma hedefleriyle çalışmalarına devam etmektedir. 2010 Yılının Temmuz ayında Yapım Laboratuvarı-YAPIMLAB adı altında oluşturduğu atölyede, 'uluslararası standartlarda temel yapımcılık eğitimi' vermektedir. 2010 Yılı Avrupa Film Akademisi, Eurimages Ortak Yapımcı Ödülünü kazanmıştır. Ödülünü, 4 Aralık 2010 tarihinde Tallinn'de düzenlenen Avrupa Film Akademisi ödül töreninde almıştır. Selim Atakan ile evlidir. Aynı zamanda Ali Özbatur'un annesidir. Sinema Eseri Yapımcıları Meslek Birliği (SE-YAP)'ın 1 Mart 2011 tarihi itibarıyla başkanı olmuştur. GNU Octave GNU Octave ya da kısaca Octave, öncelikli olarak sayısal hesaplamalar için tasarlanmış yüksek seviyeli bir dildir. Octave, özgür ve ücretsiz bir yazılımdır. Ticari karşılığı olan MATLAB ile çoğunlukla uyumlu bir dil kullanır. Doğrusal ve doğrusal olmayan matematiksel problemleri sayısal olarak çözmeye ve başka sayısal deneyler yapmaya elverişli bir komut satırı arayüzü sunmaktadır. Komut ekranı ve göresel arayüzleri destekler. Batch-uyumlu bir dil olarak da kullanılabilir. GNU Octave, GNU Projesi kapsamında olup 1988 yılından beri geliştirilmektedir. Octave, doğrusal olmayan denklemlerin köklerini bulmak, sıradan fonksiyonların integralini almak, polinom işlemleri yapmak ve sıradan diferansiyel ve diferansiyel-cebirsel denklemlerin integralini almak için kapsamlı araçlara sahiptir. Octave, kendi dilinde yazılmış kullanıcı tanımlı işlevler sayesinde ya da C++, C, Fortran ya da başka dillerde yazılmış dinamik olarak yüklenen modüller kullanılarak kolayca genişletilebilir ve özelleştirilebilir. GNU Octave aynı zamanda yeniden dağıtımı serbest olan bir yazılımdır. Özgür Yazılım Vakfı tarafından yayınlandığı üzere GNU Genel Kamu Lisansı şartlarına uygun olarak yeniden dağıtımını yapabilir ve/veya değiştirilebilirsiniz. Octave John W. Eaton ve başka pek çok kişi tarafından yazılmıştır. Octave özgür bir yazılım olduğu için ek fonksiyonlar yazarak ve ekleyerek ya da yaşadığınız problemleri paylaşarak onu daha da kullanışlı hale getirmeye katkıda bulunabilirsiniz. Round Midnight (film) Round Midnight (Türkçe: "Geceyarısına Doğru") 1986 ABD - Fransa ortak yapımı dramatik müzikal filmdir. "Round Midnight" ('Round midnight veya around midnight) Türkçede ""gece yarısı sularında"" anlamına gelmektedir. Fransız yönetmen Bertrand Tavernier' nin yönettiği ve David Rayfiel'le birlikte senaryosunu yazdığı filmin Oscar ödüllü müziklerini caz müziğinin efsanevi isimlerinden biri olan Herbie Hancock yapmıştır. Herbie Hancock ve ayrıca caz dünyasının birçok ünlü ismi filmde kısa rollerde oynuyorlar, müzikleriyle de filme katkıda bulunuyorlar. Bundan başka Martin Scorsese ve Philippe Noiret'nin de filmde kısa birer rolü var. Filmin yapımcılığını ise Warner Bros. adına Irwin Winkler üstlenmiştir. Film adını Thelonious Monk'un 1944'te bestelediği aynı adlı caz şarkısından almıştır. Film "Dale Turner" adındaki Amerikalı siyahi bir caz saksafoncusunun 1950'li yıllarda Paris'te geçen dramatik öyküsünü anlatmaktadır. Aslında bu öykü yarı biyografik de sayılabilir, zira bu hayali tenor saksafoncu "Dale Turner"ın öyküsü, gerçekte yaşamış iki efsane cazcının, yani tenor saksafoncu Lester Young ile caz piyanisti Bud Powell'ın gerçek hayat öykülerinin bir karışımıdır. Zaten Bertrand Tavernier filmini bu iki cazcıya ithaf etmiştir. Senaryo yazılırken Francis Paudras'ın "Dance of the Infidels" ("İnançsızların Dansı") adlı biyografik-anı kitabından da esinlenilmiştir. Francis Paudras, Bud Powell'ın Paris günlerinden arkadaşıydı ve filmde Francis karakteriyle canlandırılmaktadır. Filmde ise "Dale Turner"ı gerçek hayatta da bir caz efsanesi olan, gelmiş geçmiş en iyi tenor saksafonculardan biri sayılan Dexter Gordon (d. 1923 - ö. 1990) canlandırıyor. Filmin ilk gösterimi Toronto Film Festivali'nde yapılmış, ertesi yıl da Herbie Hancock'a "En İyi Özgün Müzik" Oscarı verilmişti. Aynı yarışmada Dexter Gordon da "en iyi erkek oyuncu" ödülüne aday gösterilmişti. Hancock aynı dalda Fransa'nın Oscarı sayılan César ödülünü de almıştı. Siyahi caz saksafoncusu Dale Turner (Dexter Gordon), 1950'lerin New York'unda alkolle olan savaşını yavaş yavaş kaybetmek üzeredir. Ailesinden uzak, hayatla olan bağları teker teker kopmakta iken, Paris'te müzik yapması için bir teklif alır. 1950'lerde birçok Amerikalı siyahi müzisyen de aynı şeyi yapmaktadırlar, çünkü Fransa'nın bu sanat başkentinde Amerikadakinin aksine insanların derisinin renginin hiç önemi yoktur. Artık kendi ülkesinde unutulmaya yüz tutmuş bir müzisyen olan Dale Turner, Paris'te Francis Borler (Francois Cluzet) adında caz müziğine aşık bir Fransız gençle arkadaş olur. Borler'ın sürgündeki bu saksafoncunun karanlık yanlarını, yani alkol ve uyuşturucu bağımlısı olduğunu, ayrıca büyük bir depresyonun içinde olduğunu keşfetmesi uzun sürmez. Sanatçının hayatından endişe eden Borler artık onun koruyucu meleği olmuştur, onun yardımıyla Dale Turner'ın sanat performansında gözle görülür bir gelişme olur ancak bunun da bir bedeli vardır. Filmde kullanılan bütün şarkılar canlı kayıtlardır, hiçbirisi post prodüksiyon sırasında dublajla eklenmemiştir. Filmde duyulan caz şarkıları şunlardır: Filmin soundtrack albümünde yer alan parçalar ise şunlardır: Filmde performans sergileyen gerçek caz sanatçılarından birkaçı şunlardır. Ä°stanbul Radyosu TRT İstanbul Radyosu veya yaygın olarak kullanılan adıyla İstanbul Radyosu, Türkiye'nin en eski ve en büyük radyolarından biri. İlk yayınına İstanbul Radyosu adıyla, 6 Mayıs 1927'de, Sirkeci'deki Büyük Postane binasının bodrum katında başladı. Henüz kimsede radyo alıcısı bulunmadığından, Postane binasının kapısının üzerine yerleştirilen hoparlör yardımıyla her akşam yayın yapılmaya başlandı. Amaç, halkın radyo yayınlarını dinleyip tanıması, kendi çevrelerine anlatarak radyo kavramının yayılmasını sağlamaktı. Türkiye İş Bankası ve Anadolu Ajansı'nın 150 bin liralık sermayenin %70'ine sahip olması kaydıyla; Gümüşhane Milletvekili Cemal Hüsnü Taray, Falih Rıfkı Atay ve Sedat Nuri Bey tarafından 8 Eylül 1927 tarihinde "Türk Telsiz Telefon Anonim Şirketi" kuruldu. İstanbul Radyosu'nun ilk naklen yayını, 3 Şubat 1932'de Atatürk'ün isteği ile Ayasofya Camii'nden Kadir Gecesi okunan Türkçe ezanla başlamış ve Mevlit'le devam etmiştir. İlk yayınlar akşam saatleri yapılmakta ve 5 saatle sınırlıydı. Elektrik vs. giderlerin, halktan alınan yıllık 10 liralık aidatla karşılanamaması üzerine şirket zarara girdi. Hükümet'in hatırı sayılır bir mali yardım yapmasına rağmen zararın devam etmesiyle birlikte, 1936 yılında biten sözleşmesinin de Hükûmet tarafından yenilenmeyince şirket, 13 Haziran 1937'de yapılan Genel Kurul'da kendini tasfiye etmeye karar verdi. İstanbul Radyosu; 8 Eylül 1936 tarihinde bir devlet kurumu olan PTT'ye devredildi. Ekim 1938'de yayınına ara veren İstanbul Radyosu'nun, stüdyo ihtiyacını karşılamak için 1945'te İstanbul Radyoevi binasının temeli atılarak inşasına başlandı. İnşası tamamlanan Harbiye’deki bina, 19 Kasım 1949 tarihinde dönemin Cumhurbaşkanı İsmet İnönü'nün açış konuşmasıyla hizmete girdi ve İstanbul Radyosu yayın hayatına tekrar başladı. Radyo yayıncılığı; fiilen 1990'a, anayasal olarak 1993'e kadar devlet eliyle yürütüldü. 1961 Anayasası'nın tanıdığı imkânla, 1 Mayıs 1964 tarihinde "Türkiye Radyo Televizyon Kurumu (TRT)" kuruldu ve diğer radyo yayınları gibi İstanbul Radyosu da TRT şemsiyesi altına girdi. 1993 yılındaki anayasa değişikliği ve 1994 yılında çıkarılan kanunla devlet tekeli kalktı ve özel yayıncılık devreye girdi. Türkiye'de ilk radyo yayın denemeleri 1921 yılında İstanbul'da başladı ve halka açık ilk radyo deneme yayını 19 Mart 1923 tarihinde Öğretmen Okulu'nun bodrumunda, davetliler ve basın huzurunda ""Telsiz telefon tecrübeleri"" adı altında gerçekleştirildi. Bu ilk yayın, İstanbul Üniversitesi'nde toplanan halk tarafından heyecanla dinlendi. Cumhuriyetin ilanından iki yıl sonra, 1925'te ""Telsiz Tesisi Hakkında Kanun"" yasası çıkarılarak, ülke genelinde bir telsiz şebekesi kurulması öngörüldü ve uluslararası açılan ihaleyi kazanan bir Fransız şirketi tarafından İstanbul ve Ankara'da telsiz telgraf vericileri yapımına başlandı. Bu tesisin 1927 yılında hizmete girmesiyle New York, Londra, Berlin, Viyana, Moskova ve Tahran'la bağlantı kuruldu. Daha sonra bu vericilere telsiz telefon yayını yapabilecek gerekli donanımların ilavesiyle radyo yayınları gerçekleştirildi. TRT İstanbul Radyosunda hâlen çeşitli bant ve canlı yayın programları yapılmaktadır. Mesut Cemil Stüdyosunda halka açık olarak düzenlenen ve aynı zamanda televizyon çekimi veya radyo bant kaydı olarak hazırlanan programlar bulunmaktadır. Bunlardan bazıları: Radyo Sanatçıları Konseri, Tasavvuf Müziği Konseri, Akşamın Neşesi, Beraber ve Solo Şarkılar, Şarkılar ve Oyun Havaları vs. İstanbul Radyosunda aynı zamanda Mesut Cemil Stüdyosu yenilenmiş ve televizyon çekimleri için uygun hale getirilmiştir. Bu yenilik Ankara Radyosu Büyük Stüdyosu içinde uygulanmıştır. Rock'n Coke Konseri Duman grubunun 2 Aralık 2008 yılında hayranlarının isteğiyle 2 Eylül 2006'da verdiği Rock'N Coke Konseri'nin albümüdür.11 şarkıdan oluşmaktadır. Ayrıca Rock'N Coke videolarının görüntülendiği DVD'si yer almaktadır. YumurtalÄ±k kanseri Yumurtalık kanseri veya over kanseri, kadın üreme organlarında görülen kanser türlerinden biri olup en zor tedavi edilenidir. Çoğunlukla yumurtalıkların yüzey tabakasından itibaren gelişir. Yumurtalık kanserinin en yaygın türleri üst yüzey tabakasında rastlanan epitelyal türü ve yumurta hücrelerinde rastlanan, üreme hücresi tümörüne neden olan türdür. Yumurtalık kanserinin tedavisine geç başlanmasındaki önemli bir neden olarak, başladığında önemli bir şikayete neden olmaması gösterilir. Başlangıçta genellikle hiçbir belirti olmazken, hastalığın son aşamasındaki belirtiler şişkin karın ve karın altı ağrılardır. Hastalık erken teşhis edildiği takdirde hayatta kalma oranı yüksektir. Daha ziyade menopoz sonrası görülmekle birlikte, her yaşta oluşabilmektedir. Yumurtalık kanserinin genetik olanlarının haricinde özel bir nedeni yoktur. Hatalı genler yumurtalık kanseri riskini arttırırlar. Vakaların % 5 ile 10 arasındaki kısmı aileseldir: Bunlardan bazıları II. Tipte Lynch Sendromu ve BRCA1 (17q21 kromozomu) geninin mutasyonu olarak bilinir. Genital alanda pudra kullanımı, kısırlık tedavisi ve ağır diyetler de muhtemel risk faktörleri arasında gösterilir. Over kanseri yaklaşık yılda 23000 yeni vaka tanısı ile Amerika Birleşik Devletlerinde en sık görülen 5. kanserdir. Aynı zamanda kadınlarda kansere bağlı ölümün de en sık 5. sebebidir. Köken aldıkları hücrelere göre over tümörleri şu şekilde sınıflanabilir: -Yüzey epitel hücresi kökenliler: Seröz tümör, müsinöz tümör, endometrioid tümör, berrak hücreli tümör, brenner tümör -Germ hücre kökenliler: Teratom, disgerminom, endodermal sinüs tümörü, koryokarsinom -Seks kord-stromal kökenliler: Fibrom, granüloza-teka hücreli tümör, sertoli-leydig hücreli tümör -Metastatik Kumar V., Robbins Temel Patoloji, 7. baskı, İstanbul, Nobel, 2003, ISPN: 975-420-044-0 Fırtına Harekâtı Fırtına Harekâtı ("Operacija Oluja") Hırvatistan ordusunun, Atif Dudakoviç komutasındaki 5. kolordusu ve NATO’yla iş birliği içinde, Hırvatistan’ın Krayina bölgesi Sırplarına karşı 4 Ağustos 1995’te giriştiği askeri harekat. Çok kısa bir süre devam eden harekat sonucu 250.000 kadar Krayinalı Sırp yerinden edilmiş. Hırvatlar bu olayı her yıl 5 Ağustos tarihinde kurtuluş savaşının zaferi olarak kutluyor. Sırbistan ise Krayina Sırp Cumhuriyeti’nin ortadan kaldırılmasını 1941-1945'teki Sırp zulmüne benzetmeye kadar gidebiliyor. Harekatın önemli bir özelliği, planlamasından uygulanışına ve verilen koşulsuz diplomatik desteğe kadar Amerika Birleşik Devletleri damgası taşımasıydı. Katılan Hırvat birlikleri MPRI adlı bir Amerikan şirketi tarafından eğitilmişlerdi. Daha önemlisi, Hırvat birlikleri kara harekatına başlar başlamaz, NATO uçakları Sırp hava savunma bataryalarını, radar sistemlerini ve iç haberleşme mekanizmalarını hedef alarak etkisiz hale getirdiler. O noktadan sonra Krayina Sırp ordusu kısa sürede dağıldı ve harekat Sırp sivillere karşı bir etnik temizliğe dönüştü. 5 Ağustos günü Atif Dudakoviç'in 5. kolordusu da savaşa dahil oldu ve Krayina Sırp ordusuna arkadan saldırarak, Hırvat birlikleriyle birleşti. Sırp nüfusunun neredeyse tamamı o gün içinde Bosna’ya doğru harekete geçmek zorunda kaldı. 6 Ağustos’ta Hırvat-Boşnak birleşik güçleri Sırp kontrolündeki kasaba ve köyleri teker teker, ciddi bir direnişle karşılaşmadan ele geçirdiler. 7 Ağustos’ta son Sırp direnişi de kırıldı ve Hırvat-Boşnak birleşik güçleri bu kez de Fikret Abdiç’in Müslüman özerklikçi güçlerine saldırarak Batı Bosna Cumhuriyetini işgal ettiler. Hırvatistan başkanı Franjo Tuđman Knin’e muzaffer bir komutan gibi girerek harekatı noktaladı. Fırtına Harekâtı 4-8 Ağustos 1995 tarihleri arasında gerçekleşmiş, Sırpların 400 yıldır oturdukları Knin Krayinası topraklarının en büyük kısmı, harekâtın ilk dört gününde kurtarıldı. Kurtarılan topraklardan uzaklaşmak zorunda kalan Sırpların bir kısmı Sırbistan, Kosova ve Metohiya'ya, diğer bir kısmı ise Banya Luka’ya yerleşti. Venetler Venetler, Romalılar döneminde Aremorica olarak bilinen, günümüz Fransa'sının Bretonya yarımadasında yaşamış olan Kelt kökenli, denizci kabile. Modern Vannes şehri ismini bu kabileden alır. Tarihi olarak Armorika yarımadasında yerleşik olduğu düşünülen Kelt kökenli antik kabileler arasında Redoneler, Curiosolitaeler, Osismiler, Esubiler ve Namneteler de vardır. Venetler, Armorica yarımadasının güneyinde Morbihan körfezi boyunca yerleşiktiler. Kalelerini genellikle gel-git sırasında ada, gel-git ardidan yarımada olan yüksek yerlerde kurmuşlardır. En dikkat çekici ve belki de başkentleri olan yerleşim yeri Ptolemy'nin "Coğrafya" adli eserinde bahsedilen Darioritüm (modern Vannes) kentidir. Denizci bir halk olan Venetler, parmak kalınlığından demir çivilerle desteklenmiş çapraz kırışlı, meseden gemiler yapmışlar ve deriden yelkenlerle denizlere açılmışlardır. Bu onların gemilerinin yapısal açıdan güçlü ve atlantik rüzgar ve dalgalarına karşı sağlam olmasını sağlamıştır. Sezar'ın "Commentarii de Bello Gallico (Gallia Savaşı Üstüne Yorumlar)" adli eserinde kendilerinden sıklıkla bahsedilmiştir. MÖ 57 yılında Atlantik kıyılarında yaşayan ve aralarında Venetilerin de bulunduğu Galyalı kabileler, Vali Sezar'a teslim olmaya zorlandılar. Barış anlaşmaları imzalamak zorunda kalan kabileler iyi niyet göstergesi olarak Sezar'a rehinelar gönderdiler. Ancak MÖ 56 yılında Sezar'ın bu bölgede dolaşan subayları, kabilelerin göndermek zorunda oldukları rehineler karşılığında pazarlık yapabilmek amacıyla Venetler tarafından tutuklanarak hapse atıldılar. Anlaşmanın ihlal edildiğine hükmeden Sezar savaş hazırlıklarına başladı. Karadan yapılacak saldırıların gel-git nedeniyle sonuçsuz kalması, denizden yapılan saldırıların ise yine gel-git sonucu gemilerin oldukları yere saplanıp kalmaları sonucu başarısız olmaları nedeniyle Venetler kaleleri oldukça güçlü bir savunmaya sahipti. Tüm bunlara rağmen Sezar kaleleri kuşattı. Bir keresinden Venetler bir kalede sıkıştırılmış ancak onlar donanmalarını kullanarak başka bir kaleye kaçmışlar ve Romalıları tüm kuşatma hazırlıklarını yeniden yapmak zorunda bırakmışlardı. Bu sorunu ortandan kaldırmanın tek yolunun düşman donanmasının ortadan kaldırılması olduğunu gören Sezar, adamlarına gemiler inşa etmeleri emrini verdi. Ancak Roma gemileri oldukça büyük olan Veneler gemileriyle karşılaştırıldığında bazı dezavantajlara sahipti. Venetler gemileri bindirmeye karşı koyabiliyor ve daha yüksek yapıları sayesinde kavrama ve rampalama avantajı sağlıyordu.Ancak yine de bu zorlukların üstesinden gelmek, Romalıların sahip oldukları sebat ve yaratıcılık sayesinde imkânsiz değildi. Sezar'ın legatesi Decimuş Junius Brütüs Albinüs'a donanmanın komutası verildi ve nihai bir deniz savaşının ardından Venetler donanması yok edildi. Donanmaları olmaksızın Venetilerin yenilmesi artık sadece zaman meselesiydi. Sezar Venetilere karşı oldukça acımasız davarandı. Kabile liderlerini idam ettirdi ve kabilenin geri kalanını köle olarak satıldı. Menapiler Menapiler, Roma öncesi dönemde ve Romalılar döneminde Kuzey Galyada yaşamış bir Belgic kabilesi. Strabon ve Ptolemy'ye göre yaşadıkları yer Ren nehrinin ağzından Scheldenin güneyine kadar uzanan topraklardı. Komşuları şunlardır: Menapiler, Sezar'ın Galyayı fethine MÖ 54 yılına kadar şiddetle muhalet etmiş bir kabileydi. Öyle ki Sezar tarafından yenilgiye uğratılan Belgic konfederasyonuna 9,000 kişilik bir güçle katılmışlardı. Ertesi yıl Venetiler tarafından Sezar'a karşı yürüttükleri mücadelede desteklendiler. Sezar tekrar galip geldi ancak Menapiler ve Moriniler barış yapmayı reddederek savaşmaya devam ettiler. Ormanın içlerine ve bataklık bölgelere çekilerek vur-kaç taktiği kullananmaya başladılar. Sezar'ın cevabı ağaçları kesmek, hayvanlarını ele geçirmek ve yerleşim yerlerini yakmak oldu ancak bu girişim kışın gelmesiyle başlayan ağır yağmurlar sonucu başarısız oldu ve Menapiler ve Moriniler ormanın daha da derinlerine çekildiler. Menapiler MÖ 55 yılında Ren nehrini geçmeye çalışan bir Germen kabilesine karşı koymaya çalıştılar ancak yenilgiye uğratıldılar.< Aynı yılın sonlarında İlk Britanya seferine çıkan Sezar, onları kontrol altında tutabilmek için iki Legatesini ordusunun büyük bölümüyle birlikte Menapi ve Morini topraklarına gönderdi. Her iki kabilede bir kez daha ormanın içlerine çekilmek zorunda kaldı ve mahsülleri ve yerleşim yerleri Romalılar tarafından yakıldı Menapiler MÖ 54 yılında Ambiorix liderliğindeki isyana katıldılar. Sezar, tüm Galyalı kabileler arasından sadece bu kabilenin elçiler göndererek barış teklifinde bulunmadığını ve Ambiorix'e memnuniyetle bağlandıklarını anlatır. Bu sebeple üzerlerine beş Roma Lejyonu gönderilmiştir. Bu son ve yıkıcı sefer sonunda teslim olmak zorunda kalmışlar ve bu kabilenin kontrolü Romalıların müttefik kabilelerinden Atrebatelerin kralı Commiusun inisiyatifine bırakılmıştır Menapi adının muhtemel açıklaması şöyledir: *Meen + *ape. "Meen" = ana ev, bir köyde insanların toplandıkları, adli konuların konuşulduğu, kararların alındığı ve oylandığı büyük ev. "ape" = takipçi, alt sınıftan çiftçi, taklitçi, sonradan "imitator" nedeniyle -> Hayvan. Vladimir Bartol Vladimir Bartol (24 Şubat 1903 – 12 Eylül 1967) Sloven yazar. En meşhur eseri olan "Alamut" romanı ile tanınmıştır. Alamut romanı 1938 senesinde yayınlanmış sonradan birçok dile çevrilmiştir ve dünya çapında Slovenya edebiyatının en popüler edebi eserleri arasında sayılmaktadır. Bartol, 24 Şubat 1903 tarihinde şu anda Trieste’nin dış mahallesi olan Sveti Ivan köyünde doğdu. O zamanlar Trieste, Avusturya-Macaristan İmparatorluğu'na bağlı olmakla birlikte şu anda İtalya sınırları içindedir. Posta memuru Gregor Bartol’un ve feminist yazar, editör ve öğretmen Marica Bartol Nadlišek’in üçüncü çocuğu olarak dünyaya geldi. Ebeveynleri çocuklarına son derece kapsamlı bir eğitim verdi. Annesi tarafından resim ve babası tarafından biyoloji eğitimi aldı. Otobiyografi şeklinde kaleme alınmış kısa hikâyelerinde Bartol, hikâyelerinde kendisini aşırı duyarlı zengin kurgusal hayal gücü olan ve biraz da tuhaf çocuk olarak tanımladı. Otobiyografi kısa hikâyelerinde Bartol birçok farklı konu ile ilgilendi: biyoloji, ruhbilim, sanat, tiyatro ve edebiyat. Bir bilim adamı olarak kelebekleri topladı ve onları araştırdı. Vladimir Bartol, ilkokula ve ortaokula Trieste’de başladı ve sonra biyoloji ve felsefe tahsili göreceği Ljubljana Üniversitesi'nin de bulunduğu Ljubljana’da tamamladı. Ljubljana’da kendisine genç Friedrich Nietzsche’nin çalışmalarını veren Sloven felsefe profesörü Klement Jug ile tanıştı. Bartol ayrıca Sigmund Freud’un çalışmalarını dikkatle okudu. 1925 yılında mezun oldu ve çalışmalarına bilim adamı ehliyeti aldığı Paris’te Sorbonne Üniversitesi’nde (1926–1927) devam etti. 1928 senesinde şimdiki Sırbistan’da bulunan Petrovaradin’de askerlik görevini yaptı. 1933 ve 1934 yıllarında Belgrad’da yaşadı ve “Sloven Belgrad Haftalık” dergisini çıkardı. Sonra Ljubljana’ya döndü ve 1941 senesine kadar serbest yazarlık yaptı. II. Dünya Savaşı'nda faşist hükümete karşı Yugoslavya Partizanları direniş hareketine katıldı. Savaştan sonra 1946’dan 1956 ya kadar yaşayacağı doğduğu kasabaya Trieste’ye döndü. Sonra Slovenya Bilimler ve Sanatlar Akademisi’ne üye seçildi, Ljubljana’ya geri döndü ve 12 Eylül 1967 tarihine kadar burada çalışmalarına devam etti. Kabri Ljubljana’daki Žale mezarlığında bulunmaktadır. Ashley Wagner Ashley Wagner (d. 16 Mayıs, 1991) Amerikalı buz patenci. 2012 Dört Kıta ve 2012 ABD Ulusal şampiyonudur. 2007 & 2009 Dünya Gençlerde bronz madalya kazanmıştır. Şubat 2012 itibarı ile ISU Dünya sıralamasında 17. sırada yer almaktadır. Wagner buz patenine Eagle River, Alaska'da 5 yaşında başlamıştır. 2006-2007 sezonunda, Wagner ilk Junior Grand Prix yarışmasına katılmıştır. Junior Grand Prix yarışmalarında Courchevel, Fransa ve The Hague, Hollanda'da yapılan yarışmaları kazanmış ve Sofya'da yapılacak olan Junior Grand Prix Finali'ne katılma ı kazanmıştır. Burada bir diğer Amerikalı Caroline Zhang'in ardında 142.01 ile gümüş madalya kazanmıştır. 2007 ABD Gençler şampiyonasında Wagner Mirai Nagasu ve Caroline Zhang'in ardında bronz madalya almış ve Dünya Gençler şampiyonasına gitme hakkı kazanmıştır.Oberstdorf'da yapılan 2007 Dünya Gençler Artistik Patinaj Şampiyonası'nda serbest programda 7 üçlü atlayış yapmış ve 157.15 ile bronz madalya kazanmıştır. Zhang ve Nagasu'nun ardında üçüncü olan Wagner ile birlikte tarihte ilk kez ABD Dğnya Gençlerde altın, gümüş ve bronzu birlikte almıştır. Wagner 2007-2008 sezonunda hem ulusal hem de uluslararası düzeyde büyüklerde yarışmaya başladı. İlk uluslararası yarışması 2007 Skate Canada International'da 150.06 puan ile beşinci sırada yer aldı. İki hafta sonra Wagner büyükler düzeyinde ilk uluslararası madalyasını 2007 Trophee Eric Bompard'da kazandı. Son Dünya ikincisi Mao Asada ve son ABD şampiyonu Kimmie Meissner'in ardında 158.63 puanla üçüncü sırada yer aldı. Serbest programı Meissner'in önünde ikinci bitirmiş ve gümüş madalyayı 0.11 puan farkla Meissner'e kaybetmiştir. Ocak 2008'de Wagner ilk kez ABD Ulusal şampiyonasına büyükler düzeyinde katıldı. Kısa programı Mirai Nagasu'nun ardında ikinci tamamlamıştır. Kısa programda üçlü Lutz-üçlü loop kombinasyonunu yapmıştır. Serbest programda yine ikinci sırada yer almış, bu kez Rachael Flatt'e geçilmiştir. Serbest programda üçlü Lutz-üçlü loop kombinasyonunda olduğu yedi tane üçlü atlayış yapmıştır. Genel sıralamada Nagasu ve Flatt'in ardından bronz madalya almıştır. Ancak Nagasu, Flatt, ve dördüncü olan Caroline Zhang büyükler düzeyinde ISU şampiyonalarına katılmak için çok genç olduklarından Wagner takımda Dört Kıta ve Dünya şampiyonasına katılan tek madalya kazanan isimdi. 2008 ABD şampiyonasında kazandığı bronz madalya ile birlikte 2009 ABD Artistik Patinaj Şampiyonası'na doğrudan katılma hakkı kazanmıştır.. Goyang City, Güney Kore'de düzenlenen 2008 Dört Kıta Artistik Patinaj Şampiyonası'nda Wagner kısa programı onikinci (47.29),serbesti ise beşinci sırada tamamlamış (105.17) ve genel sıralamada 152.46 ile sekizinci sırada yer almıştır. 2008 Dünya Artistik Patinaj Şampiyonası'da genel toplamda Wagner 137.40 ile 16. sırada yer almıştır. Haziran 2008'de, Wagner koçu Shirley Hughes'dan ayrılıp Wilmington, Delaware'de Priscilla Hill ile çalışacağını açıklamıştır. 2008-2009 Grand Prix sezonunda, Wagner Cup of China'da dörüncü olmuştur. Bir sonraki yarışma olan NHK Trophy'de en iyi kısa program ve genel toplam derecelerini yaparak yeniden dördüncü olmuştur. AAM AAM : Ä°zlanda Seferi İzlanda Seferi (İzlandaca: "Tyrkjaránið"), Küçük Murat Reis komutasındaki, Cezayir-Türk korsanları tarafından, 1627 yılında Atlas Okyanusu'ndaki İzlanda adasına yapılan denizaşırı harekâttır. Murat Reis, 12'si kadırga 15 parçadan oluşan donanması ile İzlanda'ya giderken ilk önce Manş Denizi'nden geçti, sonra Kuzey Denizi boyunca Danimarka ve Norveç kıyılarını topa tutarak, 20 Haziran 1627 tarihinde İzlanda sahillerine ulaştı. Ülkenin Austurland denilen doğu bölgesi ile İzlanda kıyılarına çok yakın konumda bulunan Vestmannaeyjar adası Cezayir-Türk korsanlar tarafından yağmalandı. Türkler, 16 Temmuz tarihine kadar 26 gün boyunca İzlanda'yı işgal altında tuttular. Bu sürede genç ve sağlıklı kişileri köle olmak üzere esir edildi. Sefer sonunda, 400 köle ve birçok ganimet ile birlikte 27 günlük bir yolculuktan sonra 12 Ağustos'ta Cezayir'e geldiler. İzlanda'ya sefere çıkan Türk korsanlardan biri de Ali Biçin Reis'dir. O da bu seferi neticesinde İzlanda'dan 800 köle getirmiştir. Berlin Muharebesi Berlin Muharebesi, Sovyetler Birliği'nin II. Dünya Savaşı sonlarında düzenlediği genel taarruzlardan biri olan Berlin Stratejik Taarruz Harekâtı sonunda gerçekleşen muharebedir. Avrupa Cephesi'ndeki son genel taarruz olmamakla birlikte, Almanya'nın kayıtsız şartsız teslimiyle sonuçlandığı için savaşı bitiren muharebe olarak kabul edilmektedir. Berlin Harekâtı, sadece Berlin'i almak için girişilen bir harekât değildi. Esas olarak üç Sovyet cephesi kuvvetlerinin, hâlen Alman kontrolünde olan Elbe Nehri'nin doğusundaki Alman topraklarının işgalini amaçlıyordu. Elbe, Alman topraklarını kuzeyden güneye kabaca ikiye bölmektedir. Berlin Muharebesi ise, kentin Kızıl Ordu birliklerince ele geçirilmesi içindi, çatışmalar kent sınırları içinde gerçekleşti ve Avrupa cephelerinde savaşın sonunu getirdi. Berlin Muharebesi'nin sonucu, Berlin Harekâtı'nın ilk aşamalarında, Alman başkentinin dışında belirlenmişti. Sovyet birlikleri kenti kuşatmaya çalışırken Alman kuvvetleri de bunu engellemek için mücadele etti ve sonunda bu birlikler kentin dışında ya imha oldular ya da silah bırakmak zorunda kaldılar. Bu mücadeleler kentin kaderini belirledi ve Berlin'de çok sert çatışmalar yaşandı. Kızıl Ordu birlikleri kent merkezine sokak sokak çatışarak ilerlediler. Kızıl Ordu, 16 Ocak 1945 tarihinde başlayan Vistül-Oder Taarruzu ile Alman cephesini yarmıştı ve Kızıl Ordu birlikleri günde 30 – 40 km.lik bir hızla batı yönünde ilerlemeye başladılar. Doğu Prusya, Aşağı Silezya, Doğu Pomeranya ve Yukarı Silezya topraklarını geçen Sovyet birlikleri, Oder Nehri üzerinde Berlin'in 60 km. doğusuna düşen Küstrin yakınlarındaki Oder köprübaşında geçici olarak durdular. Ardından Berlin'e yönelen genel taarruz boyunca iki Sovyet "cephe"sine bağlı kuvvetler Berlin'e doğudan ve güneyden ilerlemişlerdi. Bir üçüncü Sovyet "cephe"si ise Berlin'in kuzey kesiminde mevzi almış olan Alman kuvvetlerini bu kesimde yenilgiye uğrattı. Berlin'in dışındaki ön savunma hazırlıklarına 20 Mart'ta başlanıldı. O tarihte, Vistül Ordular Grubu Komutanlığını yeni üstlenmiş olan General Gotthard Heinrici, esas Sovyet taarruzunun, cephe haritalarında da açıkça görüldüğü gibi Oder Nehri üzerindeki köprübaşından yapılacağını düşünmekteydi. Bu düşünceyle, Berlin'in 90 km. doğusunda bulunan Seelow Tepeleri'nde savunma tertibatı almıştır. Berlin'deki esas muharebe başlamadan önce Sovyet kuvvetleri, bu mevzilere taarruz ederek Seelow Tepeleri Muharebesi ve Halbe Muharebesi'yle Berlin'in kuşatılmasını tamamladılar. Mareşal İvan Konev'in 1. Ukrayna Cephesi kuvvetleri, Alman Merkez Ordular Grubu'nun son birliklerini de kuzeye sürerken Mareşal Jukov'un 1. Beyaz Rusya Cephesi topçusu, 20 Nisan'da Berlin merkezini ateş altına almaya başladı. Alman savunmasının büyük kısmı, General Helmuth Weidling komutası altındaki, yıpranmış, kötü donanımlı, kötü organize olmuş Wehmacht ve Waffen-SS tümenleri ile Yurt Muhafızları ve Hitler Gençliği unsurlarından oluşan birliklerdir. Birkaç gün içinde Kızıl Ordu birlikleri kent içinde hızla ilerleyerek kent merkezine ulaştılar ve şiddetli çatışmaların ardından Reichstag'ı 30 Nisan'da düşürdüler. Savaş bitmeden, 30 Nisan 1945 tarihinde önce Hitler ve bazı yandaşları intihar etti. Kentteki çatışmalar 2 Mayıs 1945 gününe kadar devam etmiştir. Bu tarihte Berlin Savunma Sahası Komutanı General Helmuth Weidling, Sovyet 8. Muhafız Ordusu Komutanı General Vasili Çuykov'a teslim oldu. General Çuykov, Mareşal Georgi Jukov'un 1. Beyaz Rusya Cephesi komutanlarındandır. Ancak çatışmalar kentin kuzeybatısında ve güneybatısında 8 Mayıs'a kadar devam etti. Bu çatışmalar daha çok, Sovyet kuvvetlerine teslim olmaktansa Amerikan ve İngiliz kuvvetlerine teslim olmak uğruna sürdürülmüştür. Batı Cephesi'nde Müttefik kuvvetler, 1944 Eylül'ünde Alman sınırına ulaşmıştı fakat Market Garden Harekâtı'nın devamındaki başarısızlık ve Batı Cephesi'nde girilen açmaz, kısa bir süre de olsa inisiyatifin