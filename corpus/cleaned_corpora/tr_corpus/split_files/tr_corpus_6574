sonucunda Örgüt’ün merkezî yapısının yeniden kurulması için 1975 başlarında 9 kişiden oluşan Türkiye Halk Kurtuluş Ordusu-Geçici Merkez Komitesi’ni (THKO-GMK) kurdular. THKO-GMK’nin görevi, örgütlenmek, program ve tüzük hazırlamak ve ideolojik-kuramsal görüş oluşturmaktı. THKO-GMK, bu çerçevede Türkçe-Kürtçe bir merkez organ (Yoldaş-Heval) yayınlamaya başladı. İki farklı özeleştiri süreci ve farklı kanallardan beslenmenin ne tür ideolojik-kuramsal farklılıklar doğurduğu Yoldaş-Heval’in 2. sayısının hazırlığı sırasında ortaya çıkacaktı. THKO-GMK üyelerinin çoğunluğunun Çin Komünist Partisi-Arnavutluk Emek Partisi zemininde yer aldığı ve yeni sayının kapağına “Sovyet Sosyal Emperyalizmi” görüşünü yazma kararı aldıkları öğrenildiğinde Sovyetler Birliği Komünist Partisi eğilimli Mücadelede Birlik kökenliler bu duruma karşı çıktılar. Bir dizi görüşmenin sonucu olarak ideolojik ayrılığın giderilemeyeceğinin anlaşılması üzerine 1976 yılı başlarında taraflar, biribirlerine karşı şiddet kullanmayacaklarını bir protokolle bağlayarak ayrıldılar. Bu süreçte ayrılan bir başka grup ise Beş Parçacılar olarak adlandırılan gruptur. Eleştirilere karşın THKO adını soneksiz kullanmakta ısrarlı davranan “Yoldaş” grubu, Ekim 1978'de topladığı Konferansla adını Türkiye Devrimci Komünist Partisi-İnşa Örgütü (TDKP-İÖ) olarak değiştirdi. 2 Şubat 1980’de gerçekleştirdikleri Kongre ile de Türkiye Devrimci Komünist Partisi’ni (TDKP) kurdu. Grup, 12 Eylül Askeri Müdahalesinden önceki dönemde, THKP-C kökenli Devrimci Yol’dan sonra en geniş kitle temeline sahip ikinci hareket olarak kabul edilmiştir. Mücadelede Birlik grubu ise Türkiye Halk Kurtuluş Ordusu-Mücadelede Birlik (THKO-MB) adı altında savaşımlarını sürdürdüler. Türkiye Sosyalist İşçi Partisi (TSİP) ile yapılan birlik görüşmelerinin başarısızlıkla sonuçlanmasından sonra yoluna yalnız devam eden Grup, Nisan 1980'de gerçekleştirdiği bir kongreyle Türkiye Komünist Emek Partisi adı altında partileşti. Hüseyin İnan'ın Türkiye Devriminin Yolu broşüründe ifade ettiği görüşleri savunanlar ise Türkiye Halk Kurtuluş Ordusu-Türkiye Devriminin Yolu (THKO-TDY) adı altında savaşımlarını sürdürdüler, ancak merkezî bir örgütlenme oluşturamadılar. Birbirinden bağımsız gruplar, yerel düzeyde etkili olabildilerse de, içlerinden hiçbiri ülke düzeyinde etkili bir siyasal grup oluşturma becerisi gösteremediler. FenerbahÃ§e TV FB TV, Fenerbahçe Spor Kulübü tarafından kurulan bir spor kanalıdır. Fenerbahçe'nin başta futbol ve basketbol branşları olmak üzere tüm branşlarındaki aktiviteleri, müsabakaları, çalışmaları, sporcu ve antrenörlerin görüşlerini başta Fenerbahçeli taraftarlar olmak üzere tüm sporseverlerin ilgisine sunmuştur. Hem tematik hem de eğlence kanalı bileşimi FB TV'de gerçekleştirilmiştir. Spor haberleriyle ve olaylara yaklaşımıyla Fenerbahçeliler dışında da tüm sporseverlere hitap eden, çeşitli programlarıyla da her kesimin ve her yaştan insanın kendini bulabileceği yayınları ile tüm sporseverlerin hizmetindedir. Yayın hayatına Doğan Holding bünyesinde başlamıştır, ancak sonra kendi yayınını yapmaya başlamıştır. 19 Ocak 2004 tarihinde yayına başlamıştır. 10 Eylül 2016 tarihinde HD yayına başlamıştır. FB TV HD, 10 Eylül 2016'da yayına başlayan, FB TV ile eş zamanlı yayın yapan FB TV'nin yüksek çözünürlüklü kanalıdır. FB TV HD sadece Digiturk 76. kanaldan izlenebilmektedir. Waehring Währing (), Viyana'nın 18. Merkez İlçesi'dir. 1892 yılında Viyana’nın kuzeyinde bulunan belli başlı yerleşim yerleri "Waehring, Weinhaus, Gersthof, Pötzleinsdorf" ile belli bir bölümü olmak üzere "Neustift am Walde" ve "Salmannsdorf" birleştirilerek Waehring adı altında Viyana’ya bağlanmışdır. Günümüzde hali vakti yerinde olanlarin yerleşip yaşadığı diğer merkez ilçe’ler Hietzing ve Döbling gibi yeşili bol rahat yaşama sahip bir merkez ilçedir. Waehring adı 1170 yılındaki resmî evraklarda kaydedildiği gibi "Warich" olarak bilinmekteydi. Bu ismin bu bölgeye imparatorluk zamanında yerleşmiş insanların verdiği eski slavca kökenli "var" (sıcak pınar) bir isim olduğu veya eski cermencede denildiği gibi "werich" (çalışılması gerekli bir gün) olduğu sanılmaktadır. Bu varsayımlar çoktur ama tarihçilerin en akıla yatkın olan Waehring "varica" (koyu dere) adında karar kılmışlardır. Vering kibar bir semti ve Ã–VP'nin kalesidir. Karl Homole (Ã–VP) Ã–VP 15 SPÃ– 13 Yeşiller 9 FPÃ– 1 T-90 T-90, Rus yap覺m覺 3.nesil ana muharebe tank覺 d覺r. Eski T-80'lerin yerini doldurmak için yapılmıştır. Körfez Savaşı'nda T-72'lerin Amerikan M1A1 tanklarına karşı başarısız olması sonucu geliştirilmeye başlanmıştır. Şu anda Rus ve Hindistan ordusunun kullandığı en modern tank olan T-90'lar, T-72BM tankının yüksek teknoloji ürünleri ile donatılmış halidir. Bu tanklar, T-80 tankından alınan 1G46 nişangahı Termal kamera Kontakt-5 patlayıcı duyarlı zırh (aktif zırh) ve daha güçlü motora sahip olup diğer Rus tankları gibi alçak bir profile sahiptir. Rus ordusunda kullanılan bu tank Hindistan tarafında da üretilmekte ve kullanılmaktadır. Rusya ve Hindistan arasında 2001 yılında yapılan anlaşma ile T-90 tanklarının Bişma adıyla Hindistan'da ortak üretimine başlanmıştır. Hindistan 1000 adetten fazla tank üretmeyi planlamaktadır. T-90, T-72BM tanklarının geliştirilmesiyle oluşmuştur. Körfez Savaşı'nda modern ateş kontrol sistemleri olmayan T-72 tanklarının Amerikan M1A1 tankları tarafından yok edilmesi Rusya'yı daha gelişmiş tanklar üretmeye yöneltmiştir. Tankın aktif ve pasif zırhları güçlendirilmiş, bu da ağırlığın artmasına neden olmuştur. T-90'ın hızlanma ve manevra yetenekleri T-72 tanklarından daha düşüktür ancak tank yine de modern batılı tankların birçoğundan hızlıdır. Denemelerde T-90'ların kendilerinden 20 ton daha ağır olan batılı tanklarla hemen hemen aynı zırh direncine sahip oldukları görülmüştür. Ayrıca tank diğer Rus tankları gibi alçak bir silüete ve küçük iç hacime (11 m³) sahiptir. Tankta Ştora-1 kızılötesi ve lazer ışınlarını bozucu sistem ve Kontakt-5 tepkimeli zırh (aktif koruma sistemi) gibi gelişmiş donanımlar mevcuttur. Eski modellerdeki 840 BG motor, sonraları Hindistan'a ihraç edilen modellerdeki 1000 BG motorlarla değiştirilerek performans artışı sağlanmıştır. 125 mm'lik yivsiz top, tam sabitleme sistemi (stabilizasyon sistemi) ile donatılmıştır. Sabitleme sistemi, top hedefe kilitlendiği zaman araç hareket halinde olsa bile namluyu hedefe doğrultulmuş olarak tutar. Bu özellik T-90 gibi hareket yetenekleri yüksek olan tanklarda daha büyük önem arz etmektedir. Hindistan ordusu T-90'ı bir adet Amerikan M1IP (üretim tarihi 1986), bir adet İngiliz Challenger 1 (üretim tarihi 1991) ve bir adet Alman Leopard 2A4 (üretim tarihi 1986) tankı ile karşılaştırmıştır. Yapılan testler sonucundan T-90 ile M1A2 arasında kayda değer hiçbir fark olmadığı kaydedilmiştir. Fakat Challenger 2 ve Leopard 2A4 tankları T-90'ı geçmiştir. Daha sonra yapılan testlerde T-90'nın Leopard 2A6 (üretim tarihi 2006) tankından daha iyi olduğu ortaya çıkmıştır. T-90'nın diğer bir avantajı da batılı tanklardan yarı yarıya daha ucuz olmasıdır. Bu test sonuçları üzerine Hindistan ordusu T-72 ürettiği fabrikalarda T-90 üretimine başlamıştır. Toplam olarak Hindistan ve Rusya elinde 500 adet tank hazır bulunmaktadır. Sandinista Ulusal KurtuluÅŸ Cephesi Sandinista Ulusal KurtuluÅŸ Cephesi (, FSLN), Nikaragua'daki demokratik sosyalist bir siyasi partidir. Parti; Carlos Fonseca, Tomas Borge, Silvio Mayargo önderliğinde 19 Temmuz 1979 tarihinde Nikaragua'da Anastasio Somoza Debayle diktatörlüğünü devirdi. İsmini 1927 yılında ABD Deniz Piyadelerinin Nikaragua'ya müdahalesi üzerine yandaşları ile dağa çıkarak ABD karşıtı silahlı eylemler ile halkın sempatisini kazanan Augusto César Sandino'dan almaktadır. Üyeleri Sandinist olarak adlandırılır. Günümüzde Nikaragua'da iktidar partisidir. K2 Dağı (Karakurum) Karakurum'da Pakistan-Çin sınırı üzerinde bulunan K2 Dağı, 8.611 metreye ulaşan yüksekliğiyle, Everest'ten sonra dünyanın en yüksek ikinci dağıdır. Dağın diğer anıldığı isimleri ise Çhogori/Kogir, Ketu/Keçu, Zalim Dağ ve tam kabul görmemiş başka ismi "Godwin Austin" 'dir. Zorluk bakımından ise ilk sırada yer alır ve dolayısıyla dağcılar arasında zirvesi bir nevi "kutsal zirve" olarak görülür. K2 Dağı, 25% gibi yüksek ölüm oranıyla "öldürücü dağ" ve "zalim dağ" olarak nam salmıştır. Dağ K2 ismini, Britanya sömürgesi dönemindeki Hindistan'ın Kapsamlı Trigonometrik Harita Ölçümü sırasında Karakurum Dağları ölçülürken göze çarpan iki zirvenin K1 ve K2 olarak adlandırılmasından almıştır. Bu ölçümlerde eğer varsa öncelikle yerel adlandırmaya yer verilmiş ancak K2 zirvesi için bilinen bir yerel ad bulunamamıştır. K2, 8.000 m'den yüksek 14 dağ arasında çıkış sayılarına göre zirvesine en zor varılabilendir. Bunun başlıca birkaç sebebi ise dağın aşırı dik olup teknik beceri gerektiren birçok safhası olması, düşen kaya parçaları ve çığ çökmesi olarak gösterilebilir. İlk başarılı zirve çıkışını 1954 yılında bir İtalyan ekip yapmıştır. Liderliğini Ardito Desio'nun yaptığı bu ekipte zirveye ulaşabilen dağcılar Lino Lacedelli ve Achille Compagnoni'dir. K2'ye tırmanan ilk kadın Polonyalı dağcı Wanda Rutkiewicz olmuştur. Türkiye'den ilk çıkışı 2001 yılında Nasuh Mahruki gerçekleştirmiştir. Daha sonra 2012 yilinda Tunç Fındık K2'ye tirmanan ikinci dagci olmustur. Öte yandan bu zirve yapan dağcıların ismi anılırken bilinmesi gereken başka bir gerçek de dağcıların asıl eşyalarını hem de dağcılar gibi özel giyim kuşamları olmadan, üstelik, onlara kimi zaman rehberlik ederek zirveye taşıyan yerel halktan hamalların durumudur. Ekmek parasının peşindeki son derece fakir bu Pakistanlı veya Nepalli hamallar olanaksızlık içinde eşya taşırken veya zorlu geçitlerde rehberlik yaparken sıklıkla ölümle karşılaşmaktadır. K2 zirvesini tırmanmak isteyen dört kişi başına bir hamal hayatından olduğu için bu tırmanışların durdurulması dahi istenmiş. Ancak en zor oluşu sebebiyle K2 zirve tırmanışı dağcıların tutkusu konumunu yitirmemiştir. Yakın yıllara kadar dağcılar için ölüm oranı 1/3 iken, bu oran teknolojideki gelişmeler ve dağcıların tehlikeler konusundaki tecrübeleri sayesinde azalmaktadır. 2012 yilinda cekilen "" isimli Belgesel K2'ye tirmanmaya calisirken yasamlarini yitiren onbir dagcinin hikayesini anlatmaktadir. Six Feet Under (dizi) Six Feet Under HBO tarafından yapılmış bir televizyon dizisidir. Dizinin 63. ve son bölümünün yayın tarihi 1 Temmuz 2007'dir. American Beauty’nin senaristi Alan Ball’ın senaryosunu yazdığı dizi, bir cenaze evi işleten ve bu evde yaşayan Fisher ailesinin yaşantılarına dair bir kara mizahtır. 2003 yılında En İyi Drama Dizisi dalında Altın Küre ödülü alan yapım, 2005 yılında 5. sezonuyla ekranlara veda etmiştir.2004 Altın Küre'de iki ayrı dalda aday gösterilip Frances Conroy ile Televizyon dizilerinde en iyi kadın oyuncu ödülünü almıştır. Aynı yıl Screen Actors Guild Awards'da (Conroy ve tüm casting ekibi ile) iki ödül almıştır. 32 kez Emmy adaylığı alıp 7'sini, 8 Golden Globe adaylığından 3'ünü kazanmıştır. Final bölümü Variety dergisinin "En Unutulmaz Dizi Finalleri" listesinde yer almıştır. K2 Dağı (Kanada) K2 Dağı, Kanada'nın "Jasper" Ulusal Parkı içinde yer alan "Athabasca" Nehri Vadisi'nin üst kısmında ve "Kitchener" Dağı'nın 1,5 km doğusunda yer alır. Dağ, 1938'de Rex Gibson tarafından ve büyük ihtimalle bu dağı "Kitchener" Dağı'nın ikincil bir tepesi olarak belirtmek için "K2 Dağı" olarak isimlendirilmiştir; Everest'ten sonraki en yüksek ikinci dağ olan K2 ile bir ilgisi yoktur. Hernals Hernals (), Viyana'nın 17. Merkez İlçesi'dir. Armasından da belli olduğu üzere, üzüm bağları ve şarap evleri ile ünlüdür. Hernals'e ilk yerleşimin eski çağlarda şimdiki Als nehrinin çevresinde ve günümüzdeki Elterleinplatz meydanının Romalılar'ın askeri bölge merkezi olduğu yapılan kazılarda ortaya çıkmıştır. Zamanla bu yerleşim yerleri büyüyerek Hernals'in bölgeleri olan Hernals, Dornbach, Neuwaldegg gibi köylerin ortaya çıkmasına da sebep olmuştur. Gittikçe büyümesine rağmen çeşitli sebeplerden dolayı büyük birer köyden öteye gidememiştir, işte bu sebepten dolayı bölgenin birleşerek daha faydalı olacağı düşünülerek ve İmparator I. Franz Josef'in isteği de göz önüne alınarak Als çevresindeki irili ufaklı yerleşim yerleri birleştirilerek 1892 yılının başında çıkarılan kanunla Hernals adı altında Viyana'ya bağlanmıştır. Zamanında küçümsenmeyecek derecede 1.803 hanede 74.657 kişilik nüfusu ve Aşağı Avusturya eyaletinin en önemli yerleşim yerlerinden biri olması sebebiyle Viyana'ya bağlanmasında en çok problem çıkarılan yerleşim yeri olarak tarih sayfalarındaki yerini almıştır. Merkeze bağlanmanın ilk meyvelerini zamanın belediye başkanı Kretschek ve yardımcısı Grünbeck’in çabaları ile yapılan birçok okul, kapalı yüzme havuzları, yolların genişletilmesi, mezarlıkların düzenlenmesi, birçok sitelerle ve şehir içi raylı sistemin yapılması ile vermiştir. I. Dünya Savaşı öncesinde büyük şehir belediyesinin hayata geçirdiği ıslahat çalışmalarından yapılan 164 ve sonrasında yapılan 294 adet daire ile en büyük payı yapılan sosyal evlerle almıştır. Viyana'nın birçok yerinde olduğu gibi 1934 şubatında Nazilere karşı yapılan çatışmalarda 158 kadar ev tahrip olmuştur. Yıkılan bu blokların tamiri ve yenilerinin yapılması 1955 başlarında ancak 1945 yılında yabancı askerlerin ülkeyi terk etmesinden sonra mümkün olmuştur. Alfred Kroeber Alfred Louis Kroeber (11 Haziran 1876; Hoboken, New Jersey - 5 Ekim 1960; Paris, Fransa), Amerikalı antropolog, Franz Boas'ın öğrencisi. Ünlü yazar Ursula Kroeber Le Guin`in babasıdır. Kültürel antropolog olarak bilinse de, arkeoloji alanında da önemli çalışmaları bulunmaktadır. "Oikoumene" kelimesini ilk olarak bir bölgeyi değil de bölgeler arası eklemlenmelerle gittikçe büyüyen bir bölge olarak Afro-Avrasya tarihsel tarım bütünü için kullanan kişidir. Bu yönüyle bu kelime Hristiyan teolojisinin sıkça kullandığı anlamın dışında kullanılmıştır... Ottakring Ottakring (), Viyana'nın 16. Merkez İlçesi'dir. Yerleşimine 8. yy ortalarında başlamış olan bölge, Avusturya İmparator'u Franz Josef'in isteği üzerine 1890 yılında çevredeki yerleşim yerleri birleştirilip Ottakring adı altında 106.861 nüfus ile Viyana'ya bağlanmıştır. Bölgelerinden biri olan "Neulerchenfelder" zamanında ilçeye katılmaya karşı çıktıysa da yasa 1892 yılında kabul edilip yürürlüğe girmiştir. Viyana Eyâleti'ne bağlandıktan sonra doğası ve konumu dolayısı ile nüfusu giderek artmıştır ve bu sayı 1910 yıllarında 177.687 gibi büyük rakama ulaşmıştır. Yerleşik halkını Viyana'nın birçok kenar ilçelerinde olduğu gibi işçi ve çiftçi kesimi oluşturmaktaydı ve bunun da en önemli sebeblerinden biri bu bölgede çoğalan endüstri ve irili ufaklı iş yerleriydi. II. Dünya Savaşı'ndan sonra yapılan birçok sosyal evler; özellikle 1922 ve 1934 yılları arasında 28 sitede toplam 4.517 adet ev yapılması bu bölgenin cazibesini iyice arttırmıştır. Ama 1930 yıllarının başında meydana gelmiş olan ekonomik kriz en çok burayı etkilemiştir, o zamanlar işsizlik oranının yüzde 50'ye varması da bunu doğrulamaktadır. Faşistlere karşı yapılan 1934'teki büyük ayaklanma ve çatışmalar ilçenin durumunun iyice kötülemesine sebep olmuştur. Bu çatışmalar zaman zaman o kadar şiddetli olmuştur ki Ottakring'in merkezi hemen hemen tümüyle yıkılmıştır. Savaştan sonra tekrar yapılanmaya başlayan ilçe nihayet zor da olsa bugünkü halini almıştır. Eski işlevini yitirmiş binalar teknik lise ve öğrenciler için yurt yapılarak değerlendirilmiştir. Ottakring günümüzde modern bir görüntüsü ve 1998 yılında işletmeye açılmış olan metro sayesinde şehir merkezine 13 dakika gibi kısa bir sürede hızlı ve kolay ulaşımın sağlanabildiği, yerleşim açısından bugün de cazibesini muhafaza eden bir ilçedir. Mitsubishi Tip 90 Mitsubishi Tip 90, Japon menşeli modern ana muharebe tankı. Mitsubishi tarafından üretilen bu tanklar Tip-64'lerin yerini almıştır. Ayrıca bazı Tip-74 tankları da bu tankla değişitirilmiştir. Sovyet'ler T-72 tanklarını kullanmaya başlayınca Japonlar ellerindeki tankların savunma için yeterli olmadığını düşünmüşler ve yeni bir tank projesine girmişlerdi. Sonuçta Leopard 2A4 modeline benzeyen bu tanklar ortaya çıktı. Tank diğer batı tanklarına göre hafif sayılabililecek bir ağırlığa(50 ton) sahipti. 1982'de testlerine başlanan tank ancak 1989'da hizmete girebildi. Tank, Leopard 2 ve M1 Abrams tanklarında olduğu gibi Alman yapımı Rheinmetall L44 120 mm'lik topunu kullanır. Rudolfsheim-FÃ¼nfhaus Rudolfsheim-Fünfhaus (), 15. Merkez İlçesi'dir ve birleşerek Viyana’ya bağlanmış iki degişik ilçelerden oluşmaktadır. II. Viyana Kuşatması’ndan sonra kurulmuş olan Reindorf, Braunhirschen ve Rustendorf adlı köyler birleştirilerek Veliaht Prens Rudolf’un ismi verilerek Rudolfsheim adı ile büyük bir şehir meydana getirilmişdir. 19 yy birçok göç alan bölge ilk önce 1890 yılında çevresindeki küçük yerleşim alanlarınıda içine alarak Rudolfsheim adı altında, 1938 yılındada daha önce kendi başına Viyana’ya bağlı diğer ilçe olan Fünfhaus ile birleştirilerek Viyana’ya 15. Merkez İlçe olarak bağlanmışdır. 1957 yılından beridirde Rudolfsheim-Fünfhaus ismi ile anılmaktadır. İlçedeki Türk nüfusu o kadar belirgindir ki, aşağı yukarı her sokakta bir Türk bakkalı, kahvehanesi veya dükkânı bulmak mümkündür. Hâlbuki semtin en büyük ekalliyeti eski Yugoslavya'dan geldi. Rudolsfheim-Fünfhaus'taki konuşulan diller Almanca %58,8 Sırpça %13,0 Türkçe %8,7 Hırvatça %5,4 Rudolfsheim-FÃ¼nfhaus'taki dinler Roma Katolik %40,2 mezhepsiz %23,3 Ä°slam %14,7 Ortodoksluk %11,4 Rudolfdheim-FÃ¼nfhaus (Almanca) Web sunucusu Web sunucusu, Hosting ya da "barındırma" işlemini İnternet protokolü üzerinden sunan bir sunucudur. Barındırma ya da hosting, Web sayfalarını İnternet'te yayınlamak için gerekli alanın kiralanmasıdır. Diğer bir ifade ile hosting, bir Web sitesinde yayınlanmak istenen sayfaların, resimlerin veya dokümanların İnternet kullanıcıları tarafından erişebileceği bir bilgisayarda tutulmasıdır. Bir Web sitesi kurmak için dosyaların saklanacağı bilgisayar bir ev bilgisayarı olmamalıdır, çünkü gerekli program ve donanımı olsa bile İnternet bağlantısının veri yükleme hızı (upload) bu iş için genelde yetersizdir. İnternet'te site yayınlamak için özel olarak üretilmiş, İnternet'e hızlı bağlantısı olan, yüzlerce kullanıcıya aynı anda hizmet verebilecek bir bilgisayarda (server, yani sunucu) dosyaların saklanması gerekir. Web sitesine ait dosyalar için depo vazifesi gören ve İnternet kullanıcılarının erişimine sunan bilgisayarlara Web sunucusu (web server), bu veri saklama ve yayınlama işlemine de Web hosting denir. Hosting kiralama ya da satın alma öncesinde bazı konular önem taşır. Aşağıdaki özellikler, ihtiyaçlar da gözetilerek değerlendirilmelidir. "Platform" sunucu üzerinde kullanılan Linux, MacOS, Microsoft Windows, UNIX gibi işletim sistemleri için kullanılan bir terimdir. En basit anlamda, sunucu üzerinde çalışan ve donanım ile diğer tüm servislerin yönetimini sağlayan işletim sistemidir. Sitede ihtiyaç olan yazılımlara göre kullanılmasını gerektiren işletim sistemi de değişecektir. Sitede sadece HTML dosyaları kullanılacaksa Windows veya Unix sistemleri fazla bir fark taşımaz. Günümüzde Windows ve yeni bir UNIX formu olan Linux platformları en çok kullanılan server sistemleridir. Eğer sitede ASP, FrontPage, MS SQL, Access veya başka Microsoft ürünleri kullanmak isteniyorsa, Windows tabanlı hosting kullanılmalıdır. Eğer sitede PHP, MySQL, CGI veya Perl kullanmak isteniyorsa UNIX hostlar daha çok tercih edilmektedir. UNIX sistemi Windows sistemine göre genellikle daha ucuz ve stabildir. Güvenlik açısından UNIX, kullanım ve kurma kolaylığı açısından Windows tercih edilir. Sunucunun sahip olduğu donanım da oldukça önemlidir. İşlemci, disk, hafıza, ağ kartı gibi ayrıntıları gözeterek, mümkün olan en uyumlu ve hızlı donanımı hedeflenmelidir. Eğer güvenliğe önem veriliyorsa Firewall, yani siteye yapılacak saldırıları önlemeye yarayan donanımı da tercih edilmelidir. Dedicated Hosting nedir: Bir sunucunun tümüyle bir kişi tarafından kiralanmasına "dedicated hosting" denir. Genelde hosting için bir sunucuyu tümüyle kiralamak gerekmez, sunucunun bir bölümü bu site için yeterlidir. Ancak bazı siteler performans gereksinimleri ve ziyaretçi yoğunluğu gibi nedenlerle bir sunucunun bir bölümü ile yetinemezler ve bir sunucu hatta birkaç sunucu üzerinde barındırılırlar. Mesela mail, dosya, arama motorları performansları için, müzik ve video siteleri ise kullandıkları bant genişliği için tek bir sunucuda barındırılırlar. Dedicated hosting paketleri diğer hosting paketlerinden çok daha pahalıdır. Ayrıca fiyat konusu sadece sunucunun kendisi ile ilgili değil, sunucun kiralandığı şirket tarafından verilen hizmet ile bağlantılı olarak da değişir. Örneğin managed dedicated serverler, daha pahalıdır. Dedicated Hosting hizmetinin "managed" olması, sunucunun kiralayan hosting şirketi tarafından yönetildiği anlamına gelmektedir. Eğer sunucu hosting şirketi tarafından yönetiliyor ise buna Managed Dedicated Server denir. Bu sunucuların alttaki özelliklere sahip olması tercih edilmelidir: Eğer sunucuyu kullanacak kişi veya kurumun teknik bilgisi bir sunucuyu uzaktan yönetmeye, sorun yaşandığında veya çöktüğünde onu kurtarmak için yeterli işlemleri yapmaya yeterli değilse managed bir sunucu almak daha iyi bir seçim olacaktır. Ayırıca bulut platformu sistemleri üzerinden de sunucu servisi almak mümkündür. Co-location Hosting nedir? Bir Web sunucusunu yüksek hızda İnternet erişimi, güvenlik, yedekleme ve teknik destek gibi hizmetleri sağlayabilecek bir Network Operasyon Merkezi'nde barındırmaktır. Yani sunucu İnternet bağlantısının sürekli olduğu, elektrik kesintilerine uğramayacağı ve soğutma hizmetinin verildiği özel odalarda barındırmak üzere hazırlanmış özel yerlerde tutma işlemidir. Bu özel merkezlerde barındırmak ücretlidir. İşletim sistemi, donanımı ve tüm diğer ayrıntıları kontrol etmek tamamiyle sunucu sahibinin yükümlülüğündedir. Genelde co-location sunucuya erişim İnternet üzerinden bir kontrol paneli sayesinde sağlanır. Sanal barındırma hizmeti (İng. Virtual Hosting: Bir Web sunucusunun sahip olduğu kaynaklarının paylaştırılarak bünyesinde birden çok sunucu oluşturulması; alan, hafıza ve bağlantının bölümlere ayrılarak, her bölümün birbirinden bağımsız çalışmasına sanal barındırma hizmeti denir. Bu hizmet, az sayıda kişinin kullanımına açılmış ve kullanıcılara tekil sunuculardaki kök yetkiler (root erişim) verilmiş olmalıdır. Böylelikle kullanıcı sunucu üzerinde çok daha fazla kontrol imkânına sahiptir. Shared (paylaşımlı) hosting, bir Web sunucusu üzerinde birçok kullanıcının olduğu anlamına gelir. Bu sunucularda kullanılan sunucunun fiziksel gücü ve bant genişliğine bağlı olarak yüzlerce site barındırılabilir. Aynı sunucuda hizmet alan farklı kişiler ile o sunucuyu paylaşıldığı, ortaklaşa kullanıldığı için bu hizmete paylaşımlı barındırma hizmeti denir. Shared Hosting, paylaşımlı bir hizmet olduğu için pekala diğer müşterilerin yaşadığı olumsuz sorunlardan etkilenmek muhtemeldir. Örneğin bir hizmetle aynı sunucu üzerinde bulunan bir Web sitesinin saldırı alması, aşırı sistem kaynaklarını tüketmesi gibi durumlarda bu hizmetin aksamasına veya performansının düşmesine sebep olabilir. Bu noktada dikkat edilmesi gereken şey, hizmet alınan firmanın profesyonel olmasıdır. Türkiye'de bu profesyonellik, TİB (Telekomünikasyon İletişim Başkanlığı) tarafından Yer Sağlayıcı Faaliyet Belgesi ile yasal olarak kontrol altına alınmak istenmiştir. Siteye ait sayfaların yüklenme hızı önemli bir konudur. Her bağlantı çeşidi değişik oranlarda bilgi transferi gerçekleştirmekte ve bu birim olarak megabit/saniye (Mbps) olarak ölçülmektedir. Uluslararası İnternet omurgalarını oluşturan OC3 bağlantılarında hız 155 Mbps'dir. Bu hız 43 Mbps'lik T3 hatlarına göre üç kat daha fazladır. Karşılaştırma yapılacak olunursa bir T3 hattı, her biri 1,544 Mbps'lik kapasiteye sahip olan 30 T1 hattı kadar bilgi transfer kapasitesine, bir T1 hattı ise 54 tane 28.800 modem toplamı kadar kapasiteye sahiptir. T1 hatları genel olarak bir Web hosting sağlayıcısının ihtiyaçlarını karşılamaz. Dolayısıyla iyi firmalar yedekli T3 hatları üzerinden müşteri Web sitelerinin ihtiyaçlarını karşılarlar. Bununla birlikte hatların doluluk oranı da önemli bir faktördür. Web sitelerinde anlık hız sınırlamalarının, kesintilerin olmaması için hatların %50 doluluk oranı altında bir kapasitede bulunmaları gerekir. Sitenin bir ziyaretçi tarafından gezilirken yavaş olmasının iki önemli nedeni vardır: Hosting alınan sunucunun İnternet'e çıkış hızı düşük ise ya da kapasitesinin üstünde hosting hizmeti veriyorsa doğal olarak sayfaların yüklenme hızı yavaş olur. Ayrıca hız konusu sayfaların boyutu ve hazırlandıkları programlarla da ilgilidir. Çünkü bâzı siteler flash ve animasyon programları ile hazırlanır. Bu durum HTML formatta hazırlanan sitelere oranla flash kullanan sitelerin daha yavaş açılmasına neden olur. Disk alanı: Sitenin alan boyutu (sunucunun kaç megabayt olduğu) ihtiyaçların ve servisin kalitesi ölçüsünde değişiklik gösterir. Geniş kapsamlı ve içeriği fazla bir site düşünülüyorsa siteye alınacak alanın boyutunun da büyük olması gerekir. Sitede bol resim, müzik, flash kullanmak plânlanıyorsa site alanının büyük olmasına özen gösterilmelidir. Sitede e-posta hizmeti verilecekse bu hizmetin de oldukça fazla yer anlamına geldiği unutulmamalıdır. Genelde kişisel sayfalar için (resim, müzik, video, e-posta hizmeti barındırmayan) 5-25 MB, küçük kurum ve kuruluşlar için 50-250 MB, büyük kurum ve servisler içinse 250 MB üzeri bir alan önerilir. Bant genişliği, kısaca aylık veri transfer limitdir. Gelen ziyaretçilerin istekleri ve Web sitesi üzerinde yapılan işlemler sonucunda ağ üzerinden giden ve gelen elektronik veri miktarı genelde Dedicated Hosting türü dışında sınırlıdır. Okuyucular adres satırına bir site adresi girdiklerinde tarayıcı sunucudan o sitenin ilgili sayfasını ister ve sunucu ile okuyucunun tarayıcısı arasında bir veri iletişimi olur. Web sitesinin ne kadar çok ziyaretçisi olursa o kadar çok bant genişliğine ihtiyacı vardır. Her ay 20.000 kişi tarafından ziyaret edilen 50 kilobyte'lık bir Web sayfası, aylık bir gigabyte'lik trafik anlamına gelir (50.000 B×20.000 hit = 1 milyar byte ∼= 1 gigabyte). Sunucuyu alınacak firmanın sunduğu aylık bant genişliği ve bunun aşılması durumunda ne olacağı konuları önceden öğrenilmelidir. Siteye İnternet üzerinden giriş yapabilmek ve dosyaları göndermek, yönetmek için kullanılacak kontrol paneli bu başlığın en temel unsurudur. Kontrol paneli dosya, veri tabanı, alan adı, e-posta gibi konularda yönetim imkânı verir. Bu yüzden hem yeni, hem de güvenli olmalıdır. Sunucunun desteklediği yazılımlar, sitede yapmak istenileni doğrudan etkileyecektir. İnternet siteleri tanıtımın yanında, hazırlanan dinamik formlar sayesinde daha farklı işlevleri de (iş başvuru formları, talep formları, kredi kartı ile satış gibi) yerine getirmektedir. Bu tür formların hazırlanması programlama dilleri (ASP, CGI, JavaScript, Perl, PHP, SQL v.s.) ile yapılmaktadır. Her yazılım gibi bu yazılımların da güncellenmiş versiyonları, dolayısıyla da farklılıkları vardır. Ayrıca hazırlanacak site dili ile ilgili ayrıntıları da unutulmamalıdır. Hosting şirketleri genelde maliyetleri nedeniyle açık kaynak (open source) yazılımları tercih etmektedir. Sitede kullanılacak hizmetler için önceden araştırma yapıp, hangi yazılım ve versiyonlara ihtiyaç duyulacağı belirlenmeye çalışılmalıdır. Hazırlanacak Web sitesinin ihtiyaçlarını belirleyip bu iş için ayırılması düşünülen bütçeye karar verdikten sonra Web hosting firmaları arasında tercih yapmalıdır. Firma seçimi konusunda dikkat edilmesi gereken başlıca noktalar şunlardır: Penzing Penzing (), Viyana´nın 14. Merkez İlçesi'dir ve Penzing, Breitensee, Baumgarten, Hütteldorf ve Hadersdorf-Weidlingau adlı bölgelerden meydana gelmiştir. Viyana'ya bağlandıktan belli bir zaman sonra Aşağı Avusturya Eyâleti’ne ait Purkersdorf ve Mauerbach adlı yerleşim yerlerini de içine alarak bugünkü büyüklüğüne ulaşmıştır. Penzing (Almanca) Hietzing Hietzing (), Viyana’nın 13. Merkez İlçesi'dir.İlçe Hietzing, Unter Sankt Veit, Ober Sankt Veit, Hacking, Lainz, ve Speising adlı bölgelerden oluşmaktadır. Hietzig Almanca erkek ismi "Heinrich"’in kısaltılmısı olan "Hiezo" veya "Hezzo" adından gelmektedir, ayrıca 1130 tarihli arşivlerde de bu isme raslanmaktadır. Eskiden mera, ekin tarlaları ve üzüm bağlarından oluşmaktaydı, ayrıca bugünkü Hietzinger Mezarlığı’nın (Hietzinger Friedhof) bulunduğu yerde eskiden yapılar için taş, çakıl ve kum çıkarılan bir ocak vardı Viyana’daki görkemli yapılardan biri olan Schönbrunn Sarayı’nın taşları ve diğer inşaat malzemeleride bu ocaktan karşılanmıştır. 1683 yılındaki II. Viyana Kuşatması’n da tamamen bosaltılan ve bağlarının çoğu ekin tarlalarına dönüştürülen Hietzing’in kenidini toparlaması biraz zaman almıştır. Avusturya İmparator’unun bu yöreye yerleşimi teşvik etmek için Schönbrunn Sarayı’nı yaptırmıştır. Sarayın yapımından sonra üst sınıfın saray çevresine yerlemeşi çok zaman almamıştır. O zamanki yerleşimin etkisi bugünkü Hietzing’in yüzünü açıkça göstermektedir. Günümüzdeki Hietzing genelde varlıklı kişilerin ikaamet ettiği geniş ve yeşil alanı bol bir İlçe’dir. Hietzing kısmen liberal bir bölgedir. Onun için Avusturya Halk Partisi'nin kalesidir. Haynrih Gerstbah (Ã–VP) Ã–VP 17 SPÃ– 14 Yeşiller 6 FPÃ– 3 Karamanlıca Karamanlıca, Karamanlı Türkçesi ya da Karamanlidika (Καραμανλήδικα), Anadolu Türkçesinin Karamanlı/Kapadokyalı Rumlar tarafından konuşulan bir ağzıdır. Bu ağzı konuşan Rumlar dilde türkleşmiş Rumlar olup; bazı tarihçilere göre ise Selçuklular döneminde Doğu Roma ile yakın ilişki sonucu vaftiz olmuş etnik Türklerdir. Osmanlı belgelerinde "Zımmiyan-ı Karaman" ya da "Karamaniyan" adıyla anılan bu Karamanlılar, Yunan alfabesini kullanmış harfleriyle Türkçe olarak yazmışlardır. 18. yüzyıldan başlayarak Türkiye ve Avrupa'da bâzı kitaplar yayınlamışlardır. Bir iddiaya göre Karamanlılar 11. yüzyılda Anadolu’da, özellikle Toros dağlarına Bizans tarafından yerleştirilen askerlerdi. Kurtuluş Savaşı döneminde Milli Mücadele yanlısı bir tutum sergilemişler fakat dinlerinden dolayı Rum milletinden sayılmışlardır. Şu anda çoğu 1926’daki nüfus mübadelesinden beri Yunanistan’da yaşamaktadır. Kullandıkları Helen alfabesi ile çeşitli eserler ortaya koymuşlar ayrıca bu alfabeyi çeşitli kitabelerde kullanmışlardır. Patrikhane dâhi buna karşı çıkmaz, kiliseye bağlı kaldıkları sürece Karamanlıca din kitapları yayımlanmasını olağan bulur. Evangelinos Misailidis'in 1851'de İstanbul'da yayınlamaya başladığı Anatoli gazetesi Karamanlıcanın kök salmasına büyük bir katkıda bulunur. Misailidis, bol sayıda kitap da yayımlar. Dilbilimcilere göre, Karamanlıca Rumcadan çok Türkçeye ayak uydurmuş ve Yunanların yayılmacı etkilerinden çok, bir arada uyumlu yaşamanın destekçisi olmuştur. Bu sebepten Tercüman-ı Hakikat, Misailidis'i "Fikr-i Osmani"yi yaymakta kimsenin kabına sığdıramadığı kişi olarak tanıtır. Karamanlı Türkçesine dair bilgiler, Evliya Çelebi'nin Seyahatname adlı eserinde vardır. Evliya Çelebi'ye göre Antalya'nın yirmi mahallesinden dördünde ""Urum keferesi"" sakindir, ancak bunlar Rumca değil ""bâtıl Türk lisânı üzere kelimât ederler"" (IX, 64a). Alanya'da da aynı durumla karşılaşırız: ""Ammâ aslâ Urum lisânı bilmeyüp bâtıl Türk lisânı bilürler"". Haydar Aliyev Haydar Aliyev ya da Geydar Aliev (, 10 Mayıs 1923 - 12 Aralık 2003) Azerbaycanlı siyasetçi, Azerbaycan Cumhuriyeti'nin üçüncü cumhurbaşkanı. Azerbaycan'ın görevdeki cumhurbaşkanı İlham Aliyev'in babası. Sovyetler Birliği döneminde Nahçıvan'da doğmuştur. 1939'da Nahçıvan Pedagoji Teknik Lisesi'ni bitirdikten sonra Azerbaycan Sanayi Enstitüsü, Mimarlık Fakültesi'nden mezun olmuştur. 1957'de ise Azerbaycan Devlet Üniversitesi tarih bölümünü bitirmiştir. 1941'de Nahçıvan Özerk Sovyet Sosyalist Cumhuriyeti'nin Halk İçişleri Komiserliği'ni yapmış, 1944'te ise KGB'de görevlendirilmiştir. O zamandan itibaren Sovyet devlet istihbaratı dahilinde farklı vazifelerde çalışan Haydar Aliyev, general rütbesine kadar yükselmiş ve 1967 yılında Azerbaycan SSC Devlet Güvenlik Komitesinin başkanı olarak görevlendirilmiştir. Azerbaycan Komünist Partisi Merkezi Komitesi'nin 1969 Temmuz plenumunda Haydar Aliyev Azerbaycan Komünist Partisi Merkezi Komitesi'nin genel sekreteri seçilerek devletin rehberi olmuştur. 1982 Aralık ayında Sovyet İttifakı Komünist Partisi Merkezi Komitesi Siyasi Bürosu'nun üyesi seçilmiş, SSCB Bakanlar Kurulu başkanının birinci yardımcısı vazifesine yükseltilmiş ve SSCB'nin rehberlerinden biri olmuştur. Haydar Aliyev yirmi yıl süresince SSCB milletvekili olmuş, 5 yıl ise SSCB Bakanlar Kurulu Başkan Yardımcılığı yapmıştır. Haydar Aliyev 1987 Ekiminde Sovyet İttifakı Komünist Partisi Merkezi Komitesi Siyasi Bürosu'nun ve Mihail Gorbaçov'un talimatı ile görevlerinden alınmıştır. Haydar Aliyev 20 Ocak 1990'da SSCB'nin Bakü'de yaptığı kanlı baskın ile ilgili olarak ertesi gün Azerbaycan'ın Moskova'daki konsolosluğunda beyanatla karşı çıkarak, Azerbaycan halkına karşı işlenmiş cinayetin teşkilatçılarının ve faillerinin cezalandırılmasını talep etmiştir. O, SSCB'nin dağıldığını görerek 1991 Temmuz ayında Sovyetler Birliği Komünist Partisi'ni terk etmiştir. 12 Aralık 2003 tarihinde ABD'nin Ohio eyaletinin Cleveland şehrinde ölmüştür. 1990 * 10 Mayıs 2003 - Rusya'nın yüksek ödülü - Mukaddes Apostol Andrey Pervozvannı nişanı ile ödüllendirilmesi ve anlaşma imzalanması. Meidling Meidling (), Viyana'nın 12. Merkez İlçesi'dir.Bu isim eskiden bu yöreye denen Murlingen isminden geldiği 1104 yılındaki kaynaklardan bilinmektedir. Orta Çağ'da daha çok şaraplık üzümlerinin yetişdiği Meidling 1755 yılında tesadüf sonucu bulunan kükürtlü sularından dolayı çevre halkı tarafından mesire yeri olarak kullanılmaya başlanmıştır. 18.yy sonlarına doğru buraya yerleşen fabrikaların bu yöreyi endüstrileştirmesi sonucu eski cazibesini yavaş yavaş kaybetmiştir. 1806 yılında büyümesi sonucu "Aşağı" ve "Yukarı" Meidling olmak üzere iki ana bölgeye ayrılmıştır.Aşağı Meidling’in zamanla buraya yapılan sosyal konutlardan dolayı nüfusunun artması ve yine kumaş boya, deri ve çamaşır haneleri gibi çeşitli iş kollarının buraya yerleşmesi ile 1819’da günümüzdeki Gürtel Bulvarı diye bilinen yer olan "Gaudenzdorf", 1846’da da "Wilhelmsdorf" gibi bölgeler oluşmuşdur. 1314'te verilen ismi ile "Altsmannsdorf" uzun zaman boyunca köy havasını muhafaza etmiştir. 1190 yılında da "Hetzendorf" bugünkü zenginlerin tercih ettiği ve birçok villanın bulunduğu adlı bölge oluşmuşdur. 1 ocak 1892 yılında Viyana'ya 12. Merkez İlçe olarak bağlanmıştır. Günümüzde bir tarafı büyük ve yüksek yapıları ile şehir görüntüsü veren, diğer tarafdan da eski dokusunu korumuş yeşil alanları ile, iki farklı Meidling vardır. Jandarma Kaçakçılık ve Organize Suçlarla Mücadele Birimleri Jandarma Kaçakçılık ve Organize Suçlarla Mücadele Birimleri veya Jandarma KOM Şube Müdürlükleri , Organize suçlarla ve uyuşturucu ile mücadele kapsamında Jandarma Genel Komutanlığı'na bağlı Türkiye'deki İl Jandarma Komutanlıklarında kurulu Kaçakçılık Ve Organize Suçlarla Mücadele Şubelerinin adıdır. Yasadışı uyuşturucu ve psikotrop maddelerin üretimi, kullanımı ve ticaretine ilişkin BM sözleşmelerine taraf olan Türkiye, uyuşturucu kaçakçılığında üretim ve tüketim merkezleri arasında transit bir yol olan Balkan rotası üzerinde yer almakta ve uyuşturucu ile mücadele konusunda büyük bir gayret sarf etmektedir. Bu birimler Ankara ilindeki Jandarma Genel Komutanlığında bulunan Kaçakçılık Ve Organize Suçlarla Mücadele Daire Başkanlığı'na bağlıdır. Başkanlığı bir subay yürütür. Türkiye genelinde J.Gn.K.'lığına bağlı birliklerin uyuşturucu madde kaçakçılığı men, takip ve tahkiki görevlerine ait işlemleri yürüterek bu konuda gerekli plan ve etüdleri hazırlar. Daire başkanı Kaçakçılık İstihbarat Koordinasyon Kurulunun Kuruluşunda görev alır. İl J.K.'lıklarının kaçakçılık ve organize suçlarla mücadelede etkinliğini artırmak amacıyla Kaçakçılık ve Organize Suçlarla Mücadele Şubeleri kurulmuştur. Jandarma Özel Harekat Birlikleri ise nokta operasyonları icra ederek kanun kaçaklarını tesirsiz hale getirir ve ele geçirirler. Favoriten Favoriten (), Viyana´nın 10. Merkez İlçesi'dir. İlçeye bu isim 1873 yılında Viyana'nın aldığı kararla verilmiştir. Favoriten adı Latince kaynaklı Favorita (Favori) kelimesinden gelmektedir. 1874 Viyana’ya bağlanan bu bölge doğası nedeni ile geniş bahçeli meyhaneleri bulunuyordu. 1890 yılında büyümeye başlayan ilçe çeşitli sosyal konutlarinda yapılması ile bugün en kalabalık ilçe konumundadır. Favoriten aynı zamanda Viyana'da Türk halkının en yoğun bulunduğu ilçedir. Viyana’nın güneyinde bulunan Favoriten genelde 100 ve üzeri yıllık konutlar bulunmaktadır.Viyana’nın ilk fabrikaları buralarda kurulmuştur. Bölgedeki en büyük temal tesisleri 1974 yılında Kurhalle Oberlaa adlı Termal Tesis bölgede çıkan bol kükürtlü suyların bulunduğu Oberlaa bölgesine kurulmuştur. Buların yanı sıra eski dinlenme ve eğlence bölgesi olan Böhmische Prater (Bohemya Lunaparkı) 1882 yılında yine yeşil alanı bol olan bu ilçede kurulmuştur. Toprak bakımında en son genişlemeyi 1954 yılında Rothneusiedl, Oberlaa ve Unterlaa adlı köylerin kendisine bağlanmasi ile bugünkü genişliğine ulaşmıştır. Favoriten (Almanca) Ä°lham Aliyev İlham Haydar oğlu Aliyev (; d. 24 Aralık 1961; Bakü, Azerbaycan SSC), Azerbaycanlı siyasetçi, 2003'ten beri Azerbaycan'ın dördüncü ve mevcut cumhurbaşkanı. Önceki cumhurbaşkanı Haydar Aliyev'in oğludur. Ayrıca Yeni Azerbaycan Partisi'nin genel başkanıdır. 1967-1977 yılları arasında Bakü'de ilk, orta ve lise eğitimi aldı. 1977 yılında Moskova Devlet Uluslararası İlişkiler Enstitüsü'nü kazandı. 1982 yılında Moskova Devlet Uluslararası İlişkiler Enstitüsü'nü başarıyla bitirerek aynı okulda doktoraya başladı. 1985 yılında doktorasını başarıyla tamamlayarak tarih doktoru unvanı aldı. 1985-1990 yılları arasında Moskova Devlet Uluslararası İlişkiler Enstitüsü'nde öğretim görevlisi olarak çalıştı. 1990-1994 yılları arasında iş hayatına atıldı. Birtakım ithalat-ihracat şirketlerinin yönetim kurulu başkanlığını yaptı. 1994-2003 yılları arasında Azerbaycan Cumhuriyeti Devlet Petrol Şirketi'nin başkan yardımcılığını yaptı. Haydar Aliyev'in yeni petrol stratejisinnin hayata geçirilmesinde önemli bir rol üstlendi. Azerbaycan Cumhuriyeti’nin petrol politikasının jeopolitik yönleriyle ilgili birçok araştırması bulunmaktadır. Bilimler doktorudur. İlk olarak 1995 yılında daha sonra ise 2000 yılında Azerbaycan Millî Meclisi'ne yapılan seçimlerde milletvekili seçildi. 2003 yılında Azerbaycan Cumhurbaşkanı tarafından Başbakanlık görevine tayin edilmesiyle milletvekilliği sona erdi. 1997 yılından itibaren Azerbaycan Milli Olimpiyat Komitesi başkanlığını yürütmektedir. Sporun gelişmesinde büyük hizmetler gösterdiği için Uluslararası Olimpiyat Komitesi Şeref Madalyası'yla taltif edildi. 1990 yılında Yeni Azerbaycan Partisi'nin başkan yardımcılığına, 2001 yılında birinci yardımcılığına, 2005 yılında ise başkanlığına seçildi. 2001-2003 yılları arasında Avrupa Konseyi Parlamenterler Meclisi'nde Azerbaycan Millî Meclisi delegasyonunun başkanı oldu ve Ocak 2003 tarihinde Avrupa Parlamenterler Asamblesi'nin başkan yardımcısı ve Büro üyesi seçildi. Avrupa Parlamenterler Asamblesi'nin çalışmalarına aktif katılımı ve Avrupa ilkelerine uyumundan dolayı Avrupa Parlamenterler Asamblesi'nin fahri üyesi diploması ve Avrupa Parlamenterler Meclisi madalyonuyla Nisan 2004 tarihinde taltif edildi. 4 Ağustos 2003 tarihinde parlamento tarafından onaylandıktan sonra Azerbaycan'ın Başbakanı tayin edilmiş, 15 Ekim 2003 tarihinde yapılan cumhurbaşkanlığı seçimlerinde Azerbaycan Cumhuriyeti'nin cumhurbaşkanı seçildi. Resmi sonuçlara göre oyların %76'sını aldı. 31 Ekim 2003 tarihinde görevine başladı. 15 Ekim 2008 tarihinde yapılan cumhurbaşkanlığı seçimlerinde yeniden Azerbaycan Cumhuriyeti'nin cumhurbaşkanı seçildi. Resmi açıklamaya göre seçimlere katılan halkın yüzde 85'inden fazlası İlham Aliyev'e oy verdi. 24 Ekim 2008 tarihinde görevine başladı. 9 Ekim 2013 tarihinde yapılan Azerbaycan cumhurbaşkanlığı seçimlerinde oyların %84,54'le bir kez daha Azerbaycan Cumhuriyeti'nin cumhurbaşkanı seçilmiştir. 11 Nisan 2018 tarihinde yapıla Azerbaycan cumhurbaşkanlığı seçimini İlham Aliyev yüzde 86'lık oy oranıyla kazandı. Seçime katılma oranının yüzde 74’ün üzerinde olduğu bildirilmiştir. Türkiye Cumhurbaşkanı Recep Tayyip Erdoğan İlham Aliyev'i cumhurbaşkanlığı seçimini kazanmasından dolayı tebrik eden ilk lider oldu. Azerbaycan cumhurbaşkanı olarak İlham Aliyev ilk defa Eylül 2004'te Birleşmiş Milletler'in (BM) 59. genel kurulunda müzakerelere katılmış ve o zamanki BM genel sekreteri Kofi Annanla görüşmüştür. Eylül 2010'da BM'nin 65. genel kuruluna ve Eylül 2017'de BM'nin 72. genel kuruluna katılmış ve Azerbaycan ülke olarak İlham Aliyev'in cumhurbaşkanlığı döneminde BM İnsan Hakları Konseyine (2006-2009), BM Güvenlik Konseyine (2012-2013) ve BM Ekonomik ve Sosyal Konseyine (2017-2019) üye olmuştur. 2010 yılında İlham Aliyev'in cumhurbaşkanlığı döneminde Türkiye ve Azerbaycan arasında Yüksek Düzeyli Stratejik İşbirliği Konseyi (YDSK) mekanizması tesis edilmiştir. 13 Kasım 2013'te o zamanki Başbakan Recep Tayyip Erdoğan ile Azerbaycan Cumhurbaşkanı İlham Aliyev'in liderliğinde yapılan Türkiye-Azerbaycan Yüksek Stratejik Konseyi 3. Toplantısı'nda, iki ülke arasında teknolojik işbirliği protokolü, bilim, teknoloji, sanayi ve girişimcilik alanında işbirliğini güçlendirmeye yönelik mutabakat zaptı, uluslararası kombine yük taşımacılığı anlaşması, güvenlik işbirliği anlaşması, iş gününü karşılıklı istihdamına dair anlaşma başta olmak üzere 7 protokol ve anlaşma imzalandı. Türkiye ile Azerbaycan arasındaki Bakü'de yapılması planlanan Yüksek Düzeyli Stratejik İşbirliği Konseyi 5. Toplantısı, Ankara'da 17 Şubat 2016'da bombalı araçla meydana gelen saldırıya denk gelmiş ve Erdoğan Azerbaycan ziyaretini erteleme durumunda kalmıştır. Bunun üzerine, İlham Aliyev'in önerisiyle toplantı Bakü yerine Ankara'da yapılmıştır. Erdoğan Türkiye'yle somut dayanışma sergileme çerçevesinde yapılan bu öneriyi kabul ederek, bu jestten dolayı İlham Aliyev'e teşekkürlerini iletmiştir. Cumhurbaşkanı olduktan sonra İlham Aliyev ABD ile ilişkileri genişletmeye çalışmıştır. Bu bağlamda, 25-28 Nisan 2006'da eski ABD Başkanı George W. Bush'un daveti üzerine Washington'a ilk resmi ziyaretini yaptı. Toplantıda petrol ve gaz endüstrisi, bölgesel ve küresel enerji güvenliği konuları ele alınmıştır. 24 Eylül 2010'da İlham Aliyev, BM Genel Kurulu 65. toplantısı için ABD ziyareti sırasında New York'ta o zamanki ABD Cumhurbaşkanı Barack Obama ile bir araya gelmiştir. 31 Mart-1 Nisan 2016 tarihlerinde Barack Obama'nın daveti üzerine Nükleer Güvenlik Zirvesine katılmıştır. Son olarak, İlham Aliyev, 20 Eylül 2017'de New York'ta ABD'nin şu anki cumhurbaşkanı Donald Trump ile bir araya gelmiştir. Donald Trump İlham Aliyev'e Güney Gaz Koridoru projesinin ABD tarafından desteklendiğini ve bu projenin Avrupa'nın enerji güvenliği açısından çok önemli olduğuna vurgu yapmıştır. İlham Aliyev Rusya'yı stratejik ortak olarak nitelendirmiştir. 11 Ağustos 2004'te İlham Aliyev Putin tarafından 2005 yılının "Rusya'da Azerbaycan yılı" düzenlenmesi kararı sonrasında 2006 yılında "Azerbaycan'da Rusya yılı"nın düzenlenmesi kararını kabul etmiştir. Cumhurbaşkanı olduktan sonra İlham Aliyev Avrupa Birliği ile ilişkileri genişletmeye başlamıştır. İlham Aliyev cumhurbaşkanı olduktan sonra Azerbaycan 2004'te Avrupa Birliğinin (AB) dış politika programı olan Avrupa Komşuluk Politikasına katılmıştır. 2 yıl sonra, 2006'da, Azerbaycan adına İlham Aliyev, Avrupa Devlet ve Hükûmet Başkanları Konseyi adına dönem başkanı Matti Vanhanen ve Avrupa Birliği Komisyonu adına dönem başkanı José Manuel Barroso, Azerbaycan'la Avrupa Birliği arasında Stratejik Enerji Mutabakat Zaptı'nı imzaladılar. 2009'da Azerbaycan Avrupa Birliğinin Doğu Ortaklığı politikasına katıldı. 2011'de İlham Aliyev ve Avrupa Birliği dönem başkanı José Manuel Barroso Azerbaycanın başkenti Bakü'de Güney Gaz Koridoru Ortak Deklarasyonu'nu imzaladılar. Bununla Şah Deniz 2. Faz sahasından yılda 16 milyar metreküp gaz üretilmesi ve bu gazın 6 milyar metreküpünün Türkiye’ye, 10 milyar metreküpünün de Türkiye üzerinden transit geçerek Avrupa pazarlarına satılması planlanmaktadır. 2013 yılından itibaren İlham Aliyev her yıl İsviçrenin Davos kentinde düzenlenen Dünya Ekonomik Forumuna katılmıştır. Ülkenin ana muhalefet partileri 2003, 2005 (parlamento seçimleri), 2008 seçimlerinde yolsuzluk yapıldığını iddia etmektedir. 2003 cumhurbaşkanlığı seçim sonuçlarını tanımayan muhalefet, seçim sabahı kitlesel gösteriler düzenlemiş, çok sayıda protestocu tutuklanmıştır. WikiLeaks tarafından açıklanan Amerika Birleşik Devletleri diplomatik belge sızıntısında eşi Mihriban Aliyeva ile ayrıntılı bilgiler yer almakta, ülkeyi yöneten az sayıda güçlü ailenin Orta Çağ'daki gibi feodal bir biçimde ülkeyi yönettiği iddia edilmektedir. Ayrıca İlham Aliyev'in Türkiye'nin bölgedeki enerji merkezi olmasını istemediği ve bunu engellemek için Rusya ile gaz anlaşması yaptığı da Wikileaks belgelerinde ileri sürülen iddialar arasındadır. Mihriban Aliyeva ile evlidir, üç çocuk babasıdır ve üç torun sahibidir. Çok iyi derecede Rusça, İngilizce, Türkçe ve Fransızca bilmektedir. ° işareti aldığı ödül ve unvanların resmi web sitesinde olduğunu gösterir KiptaÅŸ Kiptaş, İstanbul Büyükşehir Belediyesi ve Yalova Belediyesi bünyesinde faaliyet gösteren, İstanbullu ve Yalovalı vatandaşların konut ihtiyacını karşılamaya yönelik projeler gerçekleştiren özel bir şirkettir. Necati Şaşmaz Muhammed Necati Şaşmaz ya da kısaca Necati Şaşmaz (15 Aralık 1971, Harput, Elâzığ), Zaza asıllı Türk dizi ve sinema oyuncusu, yapımcı ve senarist. Zaza kökenli olan Muhammed Necati Şaşmaz, Abdulkadir - Sahil Şaşmaz çiftinin oğludur. Raci Şaşmaz ve Zübeyr Şaşmaz adında iki kardeşi vardır. Asıl mesleği turizmcilik olan Şaşmaz, ilkokul ve ortaokul eğitimini tamamladı. Üniversite sınavını kazanamayınca önce Kanada'ya sonra ABD'ye gitti. Amerika'da 6 sene kalan Şaşmaz, çalışma ve oturma izni sağlayan yeşil kartı aldı. Askerliğini 1999 Gölcük Depremi'nden sonra bedelli olarak Kütahya'da sadece 28 gün yaptı. 2001 yılında bir süreliğine ailesini ziyaret ve tatil için geldiği sırada geri dönüş uçak biletini 11 Eylül 2001 tarihine aldı. Amerika'da yaşanan saldırılar sebebiyle uçağı Amerika'ya varamadan geri dönen Şaşmaz, sonradan ailesinin çekinceleri ve ısrarı üzerine Amerika'ya dönmekten vazgeçti. Bir süre Ukrayna'ya giden Necati Şaşmaz, daha sonra yine Türkiye'ye döndü. Hayatına Türkiye'de devam etme kararı alan Necati Şaşmaz, Ankara'da sigorta acentesi açtı. Çok geçmeden ağabeyi Raci Şaşmaz aracılığıyla Osman Sınav'la bir iş görüşmesine oturdu. Kendisine bir yapımın senaryo ekibinde yer alması teklifi geleceğini beklentisiyle görüşmeye gitti. Osman Sınav'ın "Bir dizi düşünüyoruz, seni de başrolde düşünüyorum." sözlerine düşünmek istediğini söyleyen Şaşmaz, bir ay sonra teklifi kabul etti. Hayatını tamamen değiştirdiğini söylediği Kurtlar Vadisi projesine böyle başlayan Necati Şaşmaz; özel hayatının kalmadığını, "Beni sadece Ankara'da ismimle çağırıyorlar, İstanbul'da herkes Polat diyor." sözleriyle dile getirdi. Gezi Parkı olayları için çözüm arayışına giren hükûmet, sanatçıların da aralarında bulunduğu bir heyet kabul etmiş; Şaşmaz da bu heyet içerisinde Hasan Kaçan, Hülya Avşar gibi isimlerle birlikte yer almıştır. Toplantı sonrası yaptığı basın açıklaması anlamsız bulunmuş, Twitter'da bazı kesimlerin tepkisini toplamıştır. Şaşmaz, 2 Kasım 2014'te dizi çekimleri sırasında kendi kullandığı aracın kontrolden çıkması sonucunda trafik kazası geçirdi. Çenesinde kırık olduğu tespit edildi ve ameliyat edildi. Kendisi Pana Film yapımları hakkındaki iddialara Yazete adlı haber sitesi aracılığıyla cevap vermektedir. 2001 yılında iş için gittiği ABD'de Claire B. ile evlendi, aynı yıl boşandı. 2004-2008 yılları arasında Yasemin Öztürk ile birlikte oldu. Daha sonra 2010'da Nur Fettahoğlu ile çıkmaya başlayan Necati Şaşmaz 2012'de Nur Fettahoğlu'ndan ayrıldı ve ayrıldıktan kısa bir süre sonra, 12 Aralık 2012 tarihinde kendisinden 21 yaş küçük Nagehan Kaşıkçı ile evlendi. Bu evlilikten Ali Nadir ve Yusuf Emir adında iki oğlu oldu. 2019'da şiddetli geçimsizlik sebebiyle boşandı. Duvara Karşı Duvara Karşı (Almanca: Gegen die Wand), Fatih Akın'ın senaryosunu yazdığı ve yönettiği 2004 yapımı film. Cahit Tomruk (Birol Ünel) 40 yaşlarında Almanya'da yaşayan, hayattan vazgeçmiş bir Türk'tür. Üstelik duymakta olduğu acıyı dindirmek için kendisini kokain ve alkole vermiştir. Bir gece, bilinçli olarak arabasıyla duvara çarpar ve kıl payı hayatta kalır. Psikiyatri kliniğinde Sibel Güner (Sibel Kekilli) ile tanışır. O da intihar girişiminde bulunmuş olan bir Türk'tür. Sibel, Cahit'ten onunla evlenmesini ister, böylece tutucu ailesinin onu bunaltan kurallarından kurtulabilecektir. Cahit başta bu teklifi reddeder ama ardından plana uymayı kabul eder. Plana göre sadece ev arkadaşı hayatı yaşayacak, tamamen bağımsız özel hayatlara ve cinsel yaşamlara sahip olacaklardır. Fakat birbirlerine aşık olmalarıyla durum karmaşık bir hal alır ve Cahit'in Sibel'in sevgililerinden birini kıskanarak öldürmesi ile sonuçlanır. Cahit hapishaneye düşerken, Sibel İstanbul'a gider.Cahit hapisten çıkacak ve onu bulacaktır. Film daha sonradan tiyatroya ve operaya uyarlanmıştır. K2 K2 ya da K-2 ifadesinin olası anlam ve kullanımları şunlardır: AskerÃ®: Coğrafya: Spor: Diğer: Ezginin Günlüğü Ezginin Günlüğü, Türk protest müzik grubu. 1982 yılında, İstanbul’da kuruldu. İlk konserlerini 1983 yılında İstanbul Hodri Meydan Kültür Merkezi`nde verdi. En hit parçaları "Düşler sokağı" olmuştur. 1990 yılında çıkan Ölüdeniz albümünden sonra grup dağılma sürecine girdi ve böylece bir dönem kapanmış oldu. Daha sonra Nadir Göktürk, yeni isimlerle yine Ezginin Günlüğü çatısı altında 1990`ı takip eden yıllarda yeni bir grup kurdu. İkinci dönem 1993 yılında İstavrit albümüyle ilk eserini verdi. Türkiye'de protest müziğin en uzun soluklu icracılarından biri olan grup, Nâzım Hikmet'in, Orhan Veli'nin ve diğer önemli şairlerin şiirlerini ("Ayrılış, Seni Düşünmek") bestelemiştir. Grup, Azeri türkülerine getirdikleri yorumlarla da bilinmektedir. "Not: Parantez içindekiler, katkıda bulundukları albümleri gösterir." (25. Yıl Özel Albümü - Çeşitli Sanatçılar) Josefstadt Josefstadt (), Viyana'nın 8. Merkez İlçesi'dir. Bölgeye yerleşim Viyana'nın diğer bölgelere nazaran daha geç başlamıştır, çekirdeğini oluşturan yer Merkez İlçe yakınındaki isimsiz yerleşim alanıydı.Josefstad’ın kayda değer tarihi binası günümüze kadar ulaşmış Rote Hof diye bilinen binadır. İlk yerleşim 16 yy başlarında başlamıştır.1700 yılında Viyana tarafından kendi alanına girmiş ve bu bölgeye İmparator I. Joseph’in adı verilmiştir. Zamanla şu anki semtleri "Alservorstadt, Alt-Lerchenfeld, Breitenfeld, Strozzigrund" oluşmuşdur. 1850 yılında Neubau ve Alsergrund ilçerinin yerleşim alanlarınıda içine alarak Viyana'ya 8.Merkez İlçe olarak bağlanmıştır. Josefstadt genelde üst düzey memurların ve politikacıların oturmayı tercih ettiği bir ilçedir. Bugünkü Avusturya Cumhurbaşkanı Heinz Fischer de burada oturmaktadır. Neubau İlçeşi'nden sonra Yeşiller’in belediye başkanı olduğu ikinci ilçedir. Josefstadt (Almanca) Neubau Neubau (), Viyana'nın 7. Merkez İlçesi'dir. Şu bölgelerden oluşmaktadır; Altlerchenfeld, Neubau, Sankt Ulrich, Schottenfeld, Spittelberg. Neubau Viyana merkezinin ve batısında ve kendine çok benzeyen Josefstadt ile komşudur.bulunur,genelde üniversite öğrencilerin kaldığı bir semttir.En önemli caddeleri ise Neubaugasse ve birçok alışveriş yerlerinin bulunduğu Mariahilfer Strasse'dir. Bu ilçe ilk önce 1302 yıllarında tarih sayfasına çıkmıştır.O zamanlar bu bölge St.Ulrich olarak Protestanlık'ın önemli merkezlerinden biriydi.1693 yılında St.Ulrich bölgesinin batı tarafı Neubau adı altında kendi başına bir yönetim olmuştur.Daha sonra Neubau Neustift,Schottenfeld gibi Endüstriyel bölgelerinide içine alarak gelişmeye başlamıştır. Neubau'ya bağlı diğer bir bölgede Spittelberg'dir,eskiden insanların fazla uğramadığı daha doğrusu dışlanmış bir bölgeydi fakat zamanla gelişerek ve binaları dolayısı ile restore edilerek günümüzde seçkin kişilerin oturduğu bir yer olmuştur. 1850 yılında Mariahilf'in küçük bir parçaları olan Laimgrube ve Alt Lerchenfeld adlı bölgeleride içine alarak Viyana'ya 7.İlçe olarak bağlanmıştır.O zamanlar birçok gelişmiş sanayii vardı ama 1880 ve 1890 yıllarında bu bölgeler başka yerlere taşınmış ya da kaybolmuşlardır. Noybav'nun diğer bir özelliği ise 2004 yılında yapılan Avrupa Parlamentosu seçimlerinde Yeşiller'in en çok oy aldığı seçim bölgesidir. Halen bu ilçenin belediye başkanı Yeşiller'den dir. Thomas Blimlinger (Yeşiller) Yeşiller 18 SPÃ– 12 Ã–VP 7 FPÃ– 3 Orhan Erbuğ Orhan Alaettin Erbuğ, (d. 1926 İstanbul) Türk bürokrat. 1947 yılında Ankara Üniversitesi Siyasal Bilgiler Fakültesi'nden mezun olmuştur. İzmir ve Çanakkale Maiyet Memurluğu görevlerinden sonra Kaş, Eğirdir Kaymakamlıklarında bulunmuştur. Ayrıca 1959 yılında Ankara Üniversitesi Hukuk Fakültesi ile Türkiye ve Orta Doğu Amme İdaresi Enstitüsünü bitirmiştir. İçişleri Bakanlığı Mahalli İdareler Genel Müdürlüğünde önce Şube Müdürlüğü daha sonra da Belediyecilik Dairesi Başkanlığına atanmıştır. Daha sonra Mülkiye Müfettişi olmuştur. Müteakiben 1964 yılında Bingöl Valiliğine, İçişleri Bakanlığı Müsteşar Yardımcılığına, 1970 yılında Kars Valiliğine, 1972 yılında Emniyet Genel Müdürlüğü'ne ve 1974 yılının Aralık ayında İzmir Valiliği görevlerine atanmıştır. 1975 yılında İzmir Valisi iken istifa ederek emekliye ayrılmıştır. 1979 yılında Hükûmet tarafından İçişleri Bakanlığı Müsteşarlığı'na getirilmiş, daha sonra 1980 ile 1981 yılları arasında Balıkesir valiliği yapmıştır. 29 Mayıs 1979 - 6 Aralık 1979 Tarihleri arasında geçici bir süre İstanbul Valisi olarak görev yapmıştır. 9 Şubat 1982 tarihinde kendi isteği ile emekli olmuştur. Ä°hsan Tekin İhsan Tekin, İstanbul eski valisi. 1919 yılında Kastamonu’da doğmuştur. Kastamonu Lisesini ve 1941 yılında Ankara Üniversitesi Siyasal Bilgiler Fakültesi'ni bitirmiştir. Kastamonu Maiyet Memurluğu ve Devrakani ile Cide Kaymakam Vekilliklerinden sonra Tuzluca, Devrek, Mecitözü, Akdağmadeni ve Düzce Kaymakamlıklarını yapmıştır. Denizli ve Konya Vali Muavinliklerinden sonra 1960'ta Uşak Valiliğine atanmıştır. Daha sonra Konya Valiliği ardından Eskişehir ve Merkez Valiliği yapmış, son olarak 7 Şubat 1978 - 9 Nisan 1979 Tarihleri arasında İstanbul Valiliği'ne atanmış ve bu görevden sonra emekli olmuştur. Almanca bilir. Evli ve 3 çocuk babasıdır. Mariahilf Mariahilf (), Viyana'nın 6. merkez ilçesidir. 1000 yıllarında eski Roma Yolları’ndan biri de buradan geçmekteydi ve ilk yerleşimler de bu yol etrafında başlamıştır. O zamanlar bu bölgeye Schöff deniyormuş ama zamanla bu isim unutulmuş ve 1680’li yıllarında buraya yapılan Mariahilf adlı küçük bir kiliseden dolayı bu isimle anılır olmuştur. Mariahlif’i oluşturan bölgelerin geçmişi de en az bu ilçe kadar eskidir. "Gumpendorf" 1130 yılında tarih sayfasına çıkmış ve buraya o zamanlar Romalılar tarafından gözetleme kuleleri inşa edilmiştir, 1798 yılında da Viyana'ya satılmıştır. "Magdalenengrund" ise eskiden sadece üzüm bağları vardı ve ilk 1698 yıllarında yerleşime açılmıştır. "Laimgrube" adı ilk kez 1291 yılında tarih sayfalarında görülmüş sürekli ismi değiştiği için geçmişinin 10. yüzyıla dayandığı tahmin edilmektedir, bu bölge eskiden tuğla üretim merkezi olarak tanınmıştır. "Windmühle"’nin ise geçmişi ruhanidir, eskiden burada çeşitli Katolik tarikatlarına ait manastırlar bulunmaktaydı fakat bu dini binalar 1529 yılında I. Viyana Kuşatması'nda tahrip edilmiş ve yerine de yenileri yapılmamıştır. İmparator I. Ferdinand burasını birçok yel değirmeni (Alm. Windmühle) yapması karşılığında Johann Francolin adlı bir kişinin hizmetine vermiştir ama bir adet yel değirmeni yapılmıştır. Bu 5 bölge 1850 yılında Mariahilf adı altında Viyana’ya bağlanmıştır fakat zamanla Wieden ve Neubau adlı diğer merkez ilçelerin ayrılması ile 1862 yılında kendi başına 6. merkez ilçe olarak kalmıştır. Namık Kemal Şentürk Namık Kemal Şentürk, (d. 24 Temmuz 1922, Merzifon, - ö. 14 Nisan 2020), Türk devlet adamı ve siyasetçi. Bayburtlu avukat Sinan Şentürk’ün (Kitre Köyü Eşrafından Haciibrahim sülalesinden Nazım efendinin küçük kardeşi Hasan efendinin oğlu, Hüseyin efendinin torunu) oğludur. İlk ve orta tahsilini Merzifon’da, lise tahsilini Erzurum’da yaptı. Ankara Üniversitesi Siyasal Bilgiler Fakültesi'nden 1945 yılında mezun oldu. 30 Temmuz 1945 tarihinde İçişleri Bakanlığı'nda Maiyet Memuru olarak devlet hizmetine girdi. Amasya ilinde 2,5 yıl Maiyet Memurluğu yaptı. Bu müddet zarfında Merzifon ilçesine bağlı Türmik ve Alıcık Bucak Müdürlüklerinde, Merzifon Kaymakam Vekilliğinde ve Amasya’da Mektupçu Vekilliklerinde bulundu. 11. Dönem Kaymakamlık Kursu'nu müteakip 28 Ekim 1948 tarihinde, Isparta’nın Sütçüler İlçesi Kaymakamlığına tayin edildi. Sırasıyla, Seben, Sarız, Bünyan ve Foça Kaymakamlıkları yaptıktan sonra 29 Şubat 1956 tarihinde Mülkiye Müfettişi oldu. 15 Kasım 1961 ile 30 Ekim 1962 tarihleri arasında Van, 31 Ekim 1962 ile 7 Eylül 1964 tarihleri arasında Diyarbakır, 8 Eylül 1964 ile 24 Haziran 1973 tarihleri arasında İzmir Valiliklerinde bulundu. 25 Haziran 1973 tarihinde İstanbul Valisi olarak atandı. 21 Ekim 1977 tarihine kadar bu görevde kaldı. Diyarbakır Valiliği sırasında aynı zamanda Belediye Başkanlığı görevini de yürütmüştür. 21 Ekim 1977'de Cumhurbaşkanı Fahri Korutürk tarafından Cumhuriyet Senatosu Üyeliği'ne seçildi. 1983 yılında MDP'den İstanbul Milletvekili seçildi. Haliç Üniversitesi Mütevelli Heyeti Üyeliği görevinde bulundu. 14 Nisan 2020 tarihinde vefat etti. Vefa Poyraz Vefa Poyraz (d. 1918, Nevşehir, öl. İstanbul 24.07.2018) Türk asker, bürokrat ve siyasetçi idi. İlk ve orta öğrenimini Nevşehir'de yaptı. 1932 yılında İstanbul'daki Maltepe Askeri Lisesine girdi. 1937 yılında Harp Okulu'nu, 1939 yılında Halıcıoğlu'ndaki Topçu Okulunu bitirdi. Bir süre devam eden kıta hizmetinden sonra, 1948 yılında Harp Akademisi imtihanlarını kazanmış ve 1952 yılında bitirdi. Ordu saflarında Kurmay Subay olarak çeşitli kademelerde Kurmay Başkanlıkları, Harekat Şubesi Müdürlüğü ve nihayet Harekat Şubesi Müdürlüğü ve Yıldız Silahlı Kuvvetler Akademisi Harekat Öğretmenliği yaptı. 15 Nisan 1960 tarihinde Bitlis, 1961 tarihinde Trabzon Valisi ve Belediye Başkanlığı görevlerinde bulundu. 1964 yılında Bursa Valiliğine, 1966 yılında İstanbul Valiliğine atandı. 2 Haziran 1973 tarihine kadar bu görevde kaldı. Cumhuriyet Senatosu İstanbul Üyeliği (14 Ekim 1973 - 12 Eylül 1980) ile Köy İşleri ve Kooperatifler Bakanlığı yaptı. Evli ve 2 Çocuk babasıydı. Refik Tulga Refik Hamit Tulga (9 Ekim 1907, Kütahya - 23 Nisan 1981, İstanbul) Türk asker ve siyasetçi. Kuleli Askeri Lisesi'nden sonra, 1927 yılında Harp Okulu'nu bitirdi. 1937 yılında Harp Akademisi'nden mezun oldu. 1938 yılında Kurmaylığı onaylandı. Paris'te Ataşemilter Yardımcısı iken, Siyasal Bilgiler Okulu'na devam etti. 1941-1942 yılları arasında Vichy'de Ataşemiliter olarak bulundu. Türkiye'ye dönüşünde Genelkurmay Balkan Şube Müdürlüğü görevine atandı. 1946-1947 yılları arasında Cumhurbaşkanlığı Muhafız Alayı Piyade Tabur Komutanı olarak görev yaptı. 1947-1950 yılları arasında Washington Ataşemiliterliği görevini yürüttü. 1952 yılında Paris’teki Avrupa Müttefik Kuvvetleri Karargahı İstihbarat Dairesi'ne gönderildi. 1954 yılından itibaren 2 yıl boyunca Cumhurbaşkanlığı Başyaverliği ve Muhafız Alay Komutanlığı yaptı. Daha sonra Zırhlı Tugay ve Tümen Komutanı oldu. 1960 yılında 27 Mayıs Darbesi'nden sonra İstanbul Valiliği ve Belediye Başkanlığına getirildi. 26 Şubat 1962 tarihine kadar bu görevde kaldı. Daha sonra 2. Ordu ve 3. Ordu Komutanlığı'na atandı. 1964 yılında Genelkurmay II. Başkanlığı'na atandı. Son olarak Brüksel'de NATO Türk Askeri Heyeti Başkanlığı görevini yürüttü. 23 Nisan 1981 tarihinde İstanbul'da vefat etti. Mezarı Zincirlikuyu Mezarlığı'ndadır. Niyazi Akı Niyazi Akı (1913, Bilecik - 30 Eylül 1992, Bandırma), eski İstanbul valisi. 1913, Bilecik doğumludur. 1931 yılında Bursa Erkek Lisesi'nden, 1934 yılında Mekteb-i Mülkiye’den mezun oldu. Cebeci Nahiye Müdürlüğü, 1939-1940 yılları arasında Alanya, 1943 yılında Safranbolu, İçişleri Bakanlığı Tetkik Kurulu Danışmanlığı, 1950-1951 yılları arasında Tunceli, 1951-1953 yılları arasında Kars, 1953-1955 yılları arasında Kastamonu, 1955-1957 yılları arasında Erzurum, 1957-1960 yılları arasında Antalya, 1960-1961 yılları arasında Diyarbakır, 1961-1962 yılları arasında Amasya Valilik görevlerinde bulunmuştur. Amasya Valiliği'nden İstanbul Valiliği'ne Atanmıştır. 6 Mart 1962 - 18 Ocak 1966 Tarihleri arasında İstanbul Valisi olarak görev yapmıştır. Niyazi Akı, gecekonduların elektrik meselesini halletmeye çalışmış, şehrin pek çok yerine elektrik vermiştir. [8 Ocak 1966‘da Devlet Personel Dairesi Başkanlığı'na atanmıştır. Balıkesir Valisi olarak emekli olmuştur. 1984 yılında Et ve Balık Kurumu Yönetim Kurulu Üyeliğine getirilmiştir. Niyazi Akı, 30 Eylül 1992'de Bandırma'da vefat etti. Ethem Yetkiner Ethem Necip Yetkiner, (d. 1912, Rodos - ö. 26 Ocak 1973, İstanbul), Türk hukukçu, bürokrat. İstanbul valisi ve belediye başkanı. 27 Mayıs Darbesi'yle İstanbul valiliği görevine son verilmiştir. Babası Hüseyin Hüsnü Bey’dir. Kabataş Lisesi ve İstanbul Üniversitesi Hukuk Fakültesi mezunudur. Kaymakamlık, İstanbul Bölgesi Müfettişliği, Kütahya, Aydın, Çankırı, Kocaeli, Konya, Hatay Valilikleri, İstanbul Emniyet Müdürlüğü yaptı. İçişleri Müsteşarlığı'ndan İstanbul Valiliği ve Belediye Başkanlığı'na atandı. İstanbul Özel İdaresi'yle Belediye'nin ayrılması üzerine 24 Aralık 1958’de Belediye Başkanlığı'ndan ayrıldı. 5 Haziran 1954 - 12 Eylül 1955 tarihleri arasında Emniyet Genel Müdürü, 14 Mayıs 1958 - 27 Mayıs 1960 tarihleri arasında İstanbul Valisi olarak görev yapmıştır. Arap Yarımadası Arap Yarımadası (eskimiş "Ceziretü'l-arap") (Arapça:شبه الجزيرة العربية "Şibhe'l-ceziretü'l-Arabiyye") ya da Arabistan, Asya'nın güneybatısı ve Afrika'nın kuzeydoğusunda yer alan yarımada. Büyük bölümü çöl olan yarımada, içerdiği petrol ve doğal gaz kaynakları nedeniyle Orta Doğu'nun jeopolitik açıdan önemli bir bölgesidir. Bölgede nüfusun büyük bölümü Arap ve Müslüman kökenlidir. Ayrıca yarımada, İslam dininin ortaya çıktığı yerdir. Yarımadada yer alan ülkeler Suudi Arabistan, Yemen, Umman, Birleşik Arap Emirlikleri, Katar, Bahreyn (ada ülkesi), Kuveyt, Irak ve Ürdün'dür. Bunlardan Irak ve Ürdün topraklarının bir kısmı Arap yarımadasının dışında kalır. Batısında Kızıldeniz, güneydoğusunda Umman Denizi ve doğusunda da Basra Körfezi bulunur. Yarımadanın başlıca bölümleri batıdaki dağlık Hicaz, iç kısımdaki Nejd ve doğudaki Lahsa (Al-Hasa) ile aynı zamanda ülke ismide olan Umman ve Yemen bölgeleridir Başlıca yüzey şekilleri şunlardır; Dağlar Çöller Jeoloik olarak Arap levhası olarak adlandırlan ve kuzeyde Güneydoğu Anadolu bölgesine kadar uzanan ayrı bir levha üzerindedir. Levhanın hareket yönü kuzey doğrultusundadır. Bölgeye özgü nesli tehlikedeki bazı türler; Arabistan iklimi, toprağı nedeniyle yüksek bölgelerde genellikle ılıktır. İklimin en uygun olduğu bölgeler, Yemen'e yakın bölgelere sahip olan Necid Çölü'dür. Dehna Çölü ve Tehame bölgelerinde şiddetli sıcaklıklar ve kuraklık vardır. Tehame'de genellikle yağış yoktur ve ortalama sıcaklık 37 °C civarındadır. Yağış olmayan çöllerde sıcaklık geceleri 38 °C, gündüzleri 43 °C'dir. Hicaz ve güneyin (Yemen, Umman) ılımlı bir havası var. Yıllık ortalama yağış miktarı: 160 – 180 mm. Bununla birlikte, yağışlarla meydana gelen kısmi yeşillik, sıcak ve boğucu sam adı verilen kuru rüzgarlar bölgeye hakimdir. "Daha çok bilgi için: İslam Devleti" Helenistik açıdan Arap Yarımadası 3 kısma ayrılır Sami dilleri Sami dil ailesi veya Semitik diller, Afro-Asyatik dil ailesinin bir alt grubudur. Orta Doğu'da yaygın olan antik dillerin çoğunu kapsar. Bunların arasında Aramice, Arapça ve İbranice en fazla konuşulan Sami dillerdir. Ayrıca Fenikece ve Akadca da Sami dil ailesinin mensubudur. Ama bu iki dil günümüzde konuşulmamaktadır. Aramice, Arapça ve İbranicenin lehçelerinden olan Süryanice de bölgede kullanılan Sami dillerine örnek olarak gösterilebilir. Sami adı Nuh'un oğlu Sam'dan gelmektedir. Sami veya Semitik tabiri günümüzde daha çok İbrani ve Arapları tanımlamakta kullanılır. Bununla birlikte anti-semitik kelimesi Yahudilere karşı düşmanlık veya ön yargı besleyen kişileri tanımlamakta kullanılır. Atakum Atakum, Samsun Büyükşehir Belediyesi'ne bağlı bir merkez ilçedir. Atakum 43 yeni ilçe öngören yasa tasarısı kapsamında ilçe olmuştur.Samsun-Sinop karayolu üzerinde, şehir merkezine 5 km mesafeden başlar. Atakent belde sınırına kadar geçen mesafeyi kapsar. Balaç Köyü'nün geçmişte tarla olarak kullandığı araziler beldenin genel yerleşim alanını oluşturmuştur. Denizi sığdır ve geniş bir kumsala sahiptir. Eski adı Matasyon'dur. Samsun'un diğer yerleşim bölgelerine nispeten daha düz bir alana yayılmış ve yeni yapılanan bir ilçe olduğundan şehircilik olarak daha planlı bir yapılaşma mevcuttur. Nüfusu hızlı bir artış göstermektedir. Atakum, Samsun'un nüfus artış hızı en yüksek belediyesi olmuştur. Atakum'un nüfusu 2004 yılına göre 63.712'dir. 2010 nüfus sayımına göre 123.904'tür. 1994 yılında kurulan Atakum Belediyesi adında bir belde belediyenin mücavir alanları içerisinde bulunur. İlk 2 dönem belediye başkanlığını Metin Burma yapmıştır. 2004-2009 yılları arasında Adem Bektaş başkanlığını yapmıştır. 29 Mart 2009 seçimlerinde ise Metin Burma tekrar başkan seçilmiştir. Belde sınırları içerisinde 2009 yılı itibarıyla 8 banka şubesi ve muhtelif kamu kurumları bulunmaktadır. Geçmişte Samsun'un yazlık ve sayfiye yeri olan belde artık kışın da yaşanabilecek bir bölge haline gelerek, merkez ilçeye bağlı belde olmuştur. Atakum ilçesinin diğer ilçelere göre farkı; yaz turizminin çok gelişmiş olması, plajlarının ve sahillerinin Akdeniz'i aratmayacak derecede olmasıdır. Yeni yasa ile Atakum ilçe statüsüne geçmiş olup, çevre belediyeler ve beldeler ile yerel yönetim yapılanmasına gidilmiştir. Atakent, Kurupelit, İncesu, Altınkum, Çatalçam ve Taflan; Atakum belediyesine bağlanmıştır. Elastikiyet Ä°slamofobi İslamofobi, kelime anlamı olarak "İslam korkusu" demektir. Müslümanlara karşı duyulan nefret, ayrımcılık, düşmanlık ve kin besleme anlamına gelir. Kelime ilk kez 1991 yılında kullanılmış olup 11 Eylül saldırıları ile gündeme getirilmiştir. Tarihî kökleri İspanya'da Endülüs'ün Emevîler tarafından fethedilmesine kadar iner. Haçlı seferlerine asker devşirmek isteyen kilise mensuplarının yaptığı propagandalar ile fikir zemini Hristiyanlığa karşı tehditler ve tehlikeler üzerinde oluşturulmuş olan "İslamofobi", Müslümanlar ile Hristiyanlar arasındaki ilişkilerin, tanışıklığın yaygınlık kazanması ile yüzyıllar içerisinde azalmış iken yaklaşık günümüzde yeniden popülarite kazanmıştır. Bu popülaritesinde Huntington'un ünlü "Medeniyetler Çatışması" makalesinde İslam'ı Batı için bir potansiyel düşmanlık odağı olarak lanse etmesinin önemli bir etkisi olmuştur. Özellikle 11 Eylül 2001 tarihinde New York'taki 11 Eylül saldırıları'ndan sonra Batı dünyasında yükselişe geçmiştir. Din profesörleri Peter Gottschalk ve Gabriel Greenberg'e göre, psikolojik veya bireysel bir fobi olmanın aksine İslamofobi, İslam ve Müslümanlar hakkında toplumsal bir kaygıya işaret ediyor. Bazı sosyal bilimciler bu tanımı benimsemiş ve İslamofobinin, İslam ve Müslümanlara yönelik toplumsal damgalamanın etkili bir parçası olarak anlaşılması gerektiğini savunarak, Müslümanlara ve İslam'a karşı korkulu tutumlar ve bunlardan kaçınma şeklinde ölçmek için araçlar geliştirmişlerdir. Hüseyin Çağlayan Hüseyin Çağlayan (d. 12 Ağustos 1970, Lefkoşa), Kıbrıs Türkü asıllı Britanyalı moda tasarımcısı. Yılın İngiliz Tasarımcısı ödülünü iki kez (1999 ve 2000'de) kazanmış ve 2006'da Britanya İmparatorluğu Nişanı ile ödüllendirilmiştir. 1970 yılında Kıbrıs adasında Lefkoşa'da doğdu. 1982'de ailece İngiltere'ye göç etti. 1993'te Londra'da bulunan 'Central St. Martins College of Art and Design'dan mezun oldu. 2005'te 51. Uluslararası Venedik Bienalinde tasarımını gerçekleştirdiği Türkiye pavyonunda, yönetmenliğini yaptığı ve başrolünde Tilda Swinton'ın oynadığı bir filmi (Absent Presence - Olmayan Varolma) de gösterilmiştir. 17 Haziran 2006'da İngiliz Şövalyelik Nişanı ile ödüllendirildi. Barack Obama'nın eşi Michelle Obama'nın 2009 İngiltere ziyareti sırasındaki kıyafeti, Çağlayan'ın İlkbahar/Yaz 2009 "Hız" isimli koleksiyonundan yeşil baskılı ipek bluz. Lady Gaga'nın çok sevdiği baloncuklu elbisesinin de tasarımcısıdır. 2013 Audi Moda Festivali'ni takiben "Moda Vizyoneri" ödülüyle onurlandırılmış olup; 2012-2013 döneminde, Mavi Jeans için 20 parçalık özel bir koleksiyon hazırlamıştır. Stoll Stoll, bir düz örgü triko makine üreticisi. Ör ve Giy (Knit and Wear) sloganı ile son derece gelişmiş tekstil makineleri üreten bir Alman firmadır. Türkiye'de en çok kullanılan Triko makinelerinin başında gelir. Almanya'daki fabrikası Reutlingen/Stuttgart'tadır. Turing makinesi Turing makinesi (İngilizce "Turing machine"), karmaşık matematiksel hesapların belirli bir düzenek tarafından yapılmasını sağlayan hesap makinesi. Karmaşık hesapların belirli bir düzenek tarafından yapılıp yapılamayacağı, 20. yüzyılın başlarında büyük bir tartışma konusu olmuştu. Öteden beri el ile veya zihinden yapılan hesaplamalar çok zaman almakla birlikte, birçok hatayı da beraberinde getiriyordu. Tüm bu tartışmalar sürerken, 1936 yılında, ünlü matematikçi Alan M. Turing "Saptama Problemi Hakkında Bir Uygulamayla Birlikte Hesaplanabilir Sayılar" (İngilizce "On computable numbers, with an application to the Entscheidungsproblem") isimli bir makalesini yayınladı. Makalesinde teorik ve matematiksel temellere dayalı sanal bir makineden bahseden Turing, her türlü matematiksel hesabın bu sanal makineyle yapılabileceğini iddia ediyordu. Turing’in 1950 yılında yayınlanan "Hesaplama Mekanizması ve Zeka" (İngilizce "Computing Machinery and Intelligence") isimli ikinci makalesi ise, makineler ve zekayla ilgili birçok tartışmalı konuya cevap niteliğindeydi. İşte bu makalelerde sözü geçen sanal makine daha sonraları bu adla isimlendirildi. Bu tablo, Turing makinesinin çalıştırdığı algoritmadır. Turing makinesi, her adımda Örneğimizdeki Turing makinesi sembol havuzu (yani alfabe) olarak {'B', '1'} kullanmaktadır. Bu makineni amacı, verilen girdinin en sağına 1 ekleyip girdinin en soluna geri dönmektir. Bu amaca ulaşabilmek için, {'d0', 'd1', 'd2'} şeklinde üç durum kullanacağız. Bu durumların geçiş tablosu ise şu şekilde olacak: Makine, ilk başta d0 durumunda olacak. Bu tabloya bakarak görebiliriz ki, d2 son durum olacak ve makinenin kafası şu işlemi yapacak: Birkaç denemeyle bu makinenin istediğimiz işlemi yaptığını görebiliriz. Anlatılan Turing makinesi, yapılabilecek en basit makinedir. Bunu şu şekilde geliştirebiliriz: Buna ek olarak, anlatılan Turing makinesi belirlenimci (determinist) bir makinedir, başka bir deyişle aynı girdi için her zaman aynı çıktıyı üretir: World of Warcraft World of Warcraft (çoğunlukla WoW şeklinde kısaltılmaktadır), Blizzard Entertainment firması tarafından geliştirilen bir MMORPG, yani devasa çok oyunculu çevrimiçi rol yapma oyunudur. İlk olarak 1994 yılında çıkarılan oyunu ile tanıtılan Warcraft serisinin 4. oyunudur, ancak bu oyundan önceki oyunlar gerçek zamanlı strateji (RTS) türündedir. oyunundan sonra kaldığı yerden devam eden oyunun konusu, yine önceki oyunlar gibi Azeroth adı verilen fantastik dünyada devam etmektedir. "World of Warcraft" ilk olarak Blizzard Entertainment tarafından 2 Eylül 2001'de duyuruldu ve Warcraft serisinin 10. yılında 23 Kasım 2004'te satışa sunuldu. Oyunun ilk genişleme paketi olan , 16 Ocak 2007'de yayınlandı. Bu genişleme paketi ile Outland oyun dünyasına katılmış oldu. İkinci genişleme paketi ise 13 Kasım 2008'de yayınlandı. BlizzCon 2009 konferansında ise oyunun üçüncü genişleme paketi "" duyuruldu. Yeni eklenti paketi 7 Aralık 2010'da piyasaya sürülmüştür. Bu eklenti paketiyle oyunun çıkış zamanında tanıtılan eski Azeroth kıtaları Eastern Kingdoms ve Kalimdor'da yıkım sonucu birçok kalıcı değişiklik olmuştur. 30 Haziran 2011'den itibaren World of Warcraft'ın klasik sürümü, The Burning Crusade genişletme paketi içeriğini de kapsayacak şekilde güncellenmiştir.. 21 Ekim 2011'de BlizzCon 2011 konferansında oyunun dördüncü genişleme paketi duyurulmuştur. Daha sonra 2014 te oyunun beşinci genişleme paketi Warlords of Dreanor çıkmıştır. Altıncı genişleme paketi Legion ise 30 Ağustos 2016 tarihinde yayınlanmıştır. Oyunun 7. genişleme paketi olacak olan Battle for Azeroth, 3 Kasım 2017 tarihinde duyurulmuştur ve dünya çapında 14 Ağustos 2018 tarihinde çıkmıştır. Dünya genelinde 12 milyonu aşkın kullanıcısı ile, "World of Warcraft", "en popüler MMORPG oyunu" olarak Guinness Rekorlar Kitabı'na girmiş bulunmaktadır. Oyun firmaya bugüne kadar toplamda 9.23 milyar dolar kazandırarak tüm zamanların en çok kazandıran oyunları arasında kendine yer bulabilmiştir. Nisan 2008 tarihi itibarıyla, "World of Warcraft" devasa çevrimiçi oyunlar pazarının yüzde 62'sini elinde bulundurmaktadır. Son açıklamalara göre 2015'in son çeyreğinde abone sayısı 5,5 milyona kadar gerilemiştir. Bunun nedeni MMORPG dünyasına olan ilginin azalması ve World of Warcraft'ın son genişleme paketi olan Warlords of Dreanor'un oyuncuları pek memnun etmemesidir. Fakat Blizzard 2016 yılında çıkan 6. genişleme paketi "Legion" ile oyuncuların beğenisini kazanarak oyuna olan ilgiyi tekrar artırmış ve aktif oyuncu sayısı büyük ölçüde artmıştır. Ocak 2014 tarihinde Blizzard, oyunun çıkışından bu yana toplamda 100 milyondan fazla hesap oluşturulduğunu açıklamıştır. "World of Warcraft" oyununda MMORPG türündeki diğer oyunlar gibi, oyuncular bir karakter oluşturup, oyun dünyasındaki görevleri tamamlayarak, canavarları öldürerek ya da diğer oyuncularla savaşarak deneyim kazanmak suretiyle seviyelerini artırabilirler. Oyun özel bir üyelik gerektirmektedir ve diğer MMOPRG türündeki birçok oyun gibi "World of Warcraft"'ı oynamak için kullanıcı aylık bir ödeme yapmalı ya da ön ödemeli kartları (pre-paid card) kullanmalıdır. Oyunu denemek isteyen herkes, ücretsiz olarak World of Warcraft'ın sınırlandırılmış Başlangıç Sürümü'nü deneyebilir. Oyunun oynanabilmesi için aktif bir internet bağlantısı şarttır. Çok fazla kullanıcı olması nedeniyle World of Warcraft, ABD'de, Avrupa Birliği'nde ve Kore'de bulunan farklı oyun sunucuları üzerinde çalışmaktadır. Oyuncunun en başta "realm" adı verilen bu oyun sunucularından birisini seçmesi istenmektedir. Genellikle oyunu oynayan diğer arkadaşların bulunduğu sunucunun seçilmesi tercih edilmektedir. Oyun sunucuları dört kategoriye ayrılmıştır: "PvP" (player versus player) tipi sunucularda karşı birlik oyuncuları başlangıç bölgeleri dışında her an birbirlerine saldırabilir iken, "PvE" (player versus environment) tipi sunucularda ise oyuncular daha çok canavar öldürmeye ve görev yapmaya odaklanmıştır ve oyuncuların birbirlerine saldırabilecekleri alanlar daha azdır. Bu iki tip sunucuların "RP" yani rol yapma sürümleri de mevcuttur. Ayrıca oyun sunucuları dillere göre de sınıflandırılmıştır, kullanıcı oyunun ilk açılışında dilini seçmelidir. Belli bir ücret karşılığında sunucular arasında karakter transferleri ile karakterlerin birliklerinin ve ırklarının değişimi de mümkündür. Oyun bünyesinde birbirine düşman olan iki birlik bulunmaktadır: Alliance (İttifak) ve Horde (Güruh). Yeni bir karakter oluştururken kullanıcıdan bir birliği seçmesi istenmektedir. Oyuncu bu iki birlikten dilediğinin altındaki bir ırkı seçer (örneğin Alliance için Dwarf ırkı ya da Horde için Troll ırkı). Her bir ırk altında avcı (hunter), rahip (priest) ya da savaşçı (warrior) gibi sınıflar bulunmaktadır ancak bazı ırklar için sınıf kısıtlaması olabilir. Oyuncu seçtiği birlikteki diğer oyuncularla konuşabilir, posta alışverişi yapabilir, grup görevleri yapabilir ve lonca (guild) oluşturabilirler. Karşı birlik oyuncuları ise birbirleriyle yalnızca özel komutlarla iletişime geçebilir ve özel bölgelerden ticaret yapabilirler. Örneğin Horde birliğindeki bir kullanıcı sohbet metni yazdığında Alliance birliğindeki oyuncu bunu şifreli bir şekilde görür. Oyunda karakter oluşturmadan önce nasıl bir oyun oynamak istediğinize karar vermelisiniz bu size karakter oluşturmada yardımcı olacaktır. Ne tarz oyun oynayacağınıza karar verdikten sonra Sıra ırk ve class seçimine geliyor. Classınızı seçmeden önce internetten araştırma yapmalı ve class'ın oynanışı hakkında bilgi edinmelisiniz. Oyun, üç boyutlu bir oyundur ve "Warcraft" serisine özgü bir grafik stilinde oluşmaktadır. Oyun, Azeroth gezegeninin üç büyük kıtasını The Burning Crusade eklentisi ile oyun dünyasına katılan Outland kıtası, Mists of Pandaria sürümü ile gelen Pandaria kıtası, ve son olarak Warlords of Dreanor paketi ile gelen Dreanor gezegenini içermektedir. Oyuncular karakterlerini görev tamamlayarak ya da çeşitli aktivitelerle geliştirirler ve belli miktarda deneyim kazanırlar. Deneyim puanları ise karakter seviyesinin artmasını sağlar. Oyuncular yeni bölgeleri keşfettikçe bölgeler arası ulaşım yolları çeşitlenmektedir. Ayrıca oyunda ırklara özgü şehirler de bulunmaktadır. Bunun yanında karşı birlik oyuncularının birbirlerine saldıramayacakları tarafsız şehirler de mevcuttur. Karakterler geliştikçe seviyeleri artmakta ve yeni yetenekler kazanmaktadır. Yetenek puanı sistemiyle oyuncu karakterinin özelliklerini istediği şekilde yönlendirebilir. Ayrıca oyun içerisinde madencilik, terzilik, dericilik ya da ilk yardım gibi meslekler de bulunmaktadır ve oyuncu bunlardan dilediğini seçerek geliştirebilir. Oyun bünyesinde yine kullanıcılar tarafından oluşturulabilen ya da dahil olunabilen loncalar(guild) bulunmaktadır. Lonca bünyesindeki oyuncular birbirleriyle özel yolla iletişime geçebilirler ve ortak takım bankasını kullanabilirler. Oyun genellikle görev yapma yapısı üstüne kuruludur. Oyuncudan belli bir görevi tamamlaması istenmektedir. Görev tamamlandığında ise karakter deneyim puanı kazanmaktadır, bunun yanında çoğunlukla özel giysiler ve/veya oyun içi para ödülleri de alınabilmektedir. Görevler alındığında genellikle tanıtıcı bir metin sunulur ve oyun içi