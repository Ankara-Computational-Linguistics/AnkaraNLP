kuzeyden güneye gittikçe artar. Kuzeyde "Hodulbaba Tepesi" 1547 metre, "Emirdede Tepesi" 2064 metredir ve daha güneyde "Başyurt Tepesi" 2281 metre yükseltisi ile dağın en yüksek zirvesini oluşturur. 1116 yılında Bizanslılarla Selçuklular arasında cereyan eden Bolybotum (Bolvadin) Savaşı'nda, Büyük Selçuklu Devleti Sultanı Müizzeddin Melikşah ordusunu güneydeki dağın yamacına, Emir Mengücek ise ordusunu kuzeydeki dağın yamacına yerleştirmiş, işte bu durum üzerine sultanın çekildiği dağa Sultan dağı, Emir Mengücek'in çekildiği dağa da Emir dağı adı verilmiştir. Anadolu Selçuklu Sultanı I. Rükneddin Mesud bu mücadelelerden sonra zamanını bu yerlerin iskânına ayırmıştır (1147-1157). Emir Dağları, kaynağını kendisinden alan ve kuzeye doğru akarak Sakarya Nehri’ne birleşen dereler tarafından derince yarılmıştır. Üzerinde çok sayıda geçici derelerin oluşturduğu "V" biçimli çentik vadiler vardır. Emir Dağları’nın doğusunda basık görünümleri ile dikkati çeken ve il sınırlarının üzerinden geçtiği Kızılçal Dağı 1601 metre ve bu dağın güneyinde yer alan Kasım Dağı 1587 metredir. Kasım Dağı, Akşehir Gölü’nün kuzeyinde ve kabaca uzantısı kuzeybatı-güneydoğu doğrultulu olup, kuzeybatıda iki önemli tepesi bulunmaktadır. Bunlar "Karabay Tepesi" (1473 m.) ve "Köhnebaba Tepesi" (1425 m.) dir. Yörenin en belirgin Emir dağları, eteklerindeki Emirdağ ilçesinin, Bolvadin ve Sultandağı arasındaki sınırı belirler. Bölge, kışın son derece soğuk yarı kurak Akdeniz iklim kuşağındadır ve yıllık ortalama sıcaklığı 11,4 °C'dir. Ayrıca bu bölge, ikinci Doğu Akdeniz yağış kuşağındadır, yıllık yağış ortalaması 394 mm'dir. Emirdağ dağları bitki coğrafyası daha çok Sultan Dağları Doğanhisar bölgesine benzer, bu bölgeler birbirine çok yakın konumlanır, çünkü her ikisi de İran-Turan ve Akdeniz bitey coğrafyası (nebat coğrafyası) bölgeleri arasındaki geçiş bölgesinde bulunmaktadır. Emirdağ dağları, ormanı "Quercus vulcanica" [Boiss. & Heldr. ex] Kotschy gibi yaprak döken ve "Cedrus libani" gibi yaprak dökmeyen ağaçlardan oluşmaktadır, bölgede endemik olan ve "Quercus infectoria" Olivier "subsp. boissieri" (Reut.) O.Schwarz ve "Quercus cerris" L. "var. cerris", "Prunus domestica" L., Rosa "canina" L., "Crataegus monogyna" Jacq. "subsp. monogyna", "Crataegus orientalis" Pall. ex M.Bieb. "var. orientalis", "Juglans regia" L. ve "Berberis crataegina" DC. gibi türler çalı (funda) ve ağaç biçiminde serpilidir. "Chamaecytisus hirsutus" (L.) Link, "Verbascum stachydifolium" Boiss. & Heldr., "Verbascum lasianthum" Boiss. ex Benth., "Astragalus prusianus" Boiss. ve "Astragalus angustifolius" Lam. bozkırları oluşturan bitkilerdir. Emirdağ dağlarının kuzeyi ve Sultan Dağları Doğanhisar bölgesinde, Asteraceae, Fabaceae, Lamiaceae, Poaceae, Brassicaceae, Caryophyllaceae, Liliaceae, Apiaceae ve Scrophulariaceae gibi on büyük bitki ailesi yaygındır. Avrupa-Sibirya bitki örtüsü bu alanda nispeten daha az yaygındır. Dandin, Kuzkuyu ve Kayısısalığı dereleri alanında, "Salix alba" L. bitki kümeleri doğal olarak görülür. Rasbora Rasbora, doğal yaşam alanı Güneydoğu Asya olan, yaklaşık 4–5 cm boyunda, sazangiller (Cyprinidae) familyasına ait balık türlerine verilen ad. Sürü şeklinde yaşayan, barışçıl balıklardır. Akvaryumda grup halinde beslenmeleri gerekir. Suyun orta ve üst seviyelerinde yüzer. Bitkili akvaryumlardan hoşlanır. Dişi, yumurtalarını bitkilerin yapraklarının alt yüzeyine bırakır. Akvaryumda çoğalması zordur. Hepçildir. Kasaba Kasaba, köyden büyük şehirden küçük yerleşim yeri. Henüz kırsal özelliklerini yitirmediği için şehir değildir fakat belirli oranda sanayi ve ticaret faaliyetlerine sahip olduğu için de köy olarak adlandırılamaz. Köy Kanunu, 2.000 ilâ 20.000 arası nüfusa sahip yerler için "kasaba" demektedir. 1924 kabul tarihli ve hâlen yürürlükte olan Köy Kanunu'nda kasabanın ne olduğu tanımlansa da (m.1) hukukumuzda "kasaba" diye bir kamu tüzel kişisi bulunmamaktadır. Bu fark, söz konusu kanunun eski ve günümüz şartlarına yönelik revize edilmemiş olmasından süregelmektedir. Kısaca, bu nüfus aralığındaki yerlere kasaba denmesinin hukukî bir neticesi yoktur; bunlar, köy olmaya devam eder. CÃ¼ce kariyaku Cüce kariyaku ("Mazama chunyi"), geyikgiller (Cervidae) familyasından bir broket türüdür. Bolivya ve Peru'da bulunur. Peru'da And Dağları'nda 1.000 ile 3.600 m yükseklikte otluk ve ormanlık arazide yaşar. Kuzey pudusu ile karıştırılsa da cüce kariyaku daha uzun, daha az tıknaz ve daha açık kahverengindedir. Omuz yüksekliği 38 cm civarında olan cüce kariyakunun ağırlığı da 11 kg civarındadır. Ä°nci gurami İnci gurami ("Trichogaster leeri"), doğal yaşam alanı Asya olan, yaklaşık 10–12 cm boyunda Osphronemidae ailesine ait bir balık türü. Aynı yaşam ortamından barışcıl türler ile karma akvaryumlarda beslenebilir. Akvaryumun üst ve orta düzeylerinde yüzer. Yumurtayla çoğalır, erkek suyun üzerine köpükten yuva yapar ve yumurtalara burada bakar. Su üstü bitkilerinin olması üremeyi kolaylaştıracaktır. Akıntısız akvaryumlardan hoşlanırlar. Hem etçil hem de otçuldurlar.Erkeklerin üst yüzgeçleri dişiye oranla daha uzun, sivridir. Dişilerin üst yüzgeçleri yuvarlaktır. Yukatan kahverengi kariyakusu Yukatan kahverengi kariyakusu ("Mazama pandora"), geyikgiller (Cervidae) familyasından bir broket türüdür. Meksika'da Yukatan Yarımadası'nda bulunur. 1901 yılında Amerikalı zoolog Clinton Hart Merriam tarafından ayrı bir tür olarak tanımlanan Yukatan kahverengi kariyakusu, 1998 yılında yapılan bir çalışma ile kendi başına bir tür değil de ya kahverengi kariyaku ("Mazama gouazoubira") ya da kızıl kariyakunun ("Mazama americana") bir alt türü olduğunu önermektedir. Yot (Kiril) Yot ya da kısa i, (Й й), Kiril alfabesinin 11. harfidir. Kullanılan romanizasyon sistemine ve incelenmekte olan Slav diline bağlı olarak, ⟨y⟩ (en yaygın), ⟨j⟩, ⟨i⟩ veya ⟨ĭ⟩ (muhtemelen en az yaygın) olarak romanize edilebilir. Ye (Kiril) Е harfinin harfin Türkçedeki karşılığı "ie"dir. (Şekil benzerliği nedeniyle Türkçedeki E harfi ile karıştırılmamalıdır, çünkü arada belirsiz de olsa bir ses farklılığı vardır.) Kelime başlarında ve sonlarında "ye" diye okunur. Örneğin: Bu ses Ukraynacada Є biçimiyle bulunur ve bu dilde sıklıkla kullanılır. Bu harfe İe (Ye) adı verilir ve çevirilerde bu ses değereri ile gösterilir, ancak bu kesinlikle doğru bir yaklaşım değildir. Çünkü bu harf arda arda gelen İ ve E seslerini ifade etmez. Tamamen İ-E arası farklı bir sestir (Latin: Ë). Anadolu Türkçesinde ise gerçekte mevcut olan ancak ölü bir ses olduğu bile söylenebilir. Bu sese Türkçede verilebilecek örnekler ise "El" (organ) ve "Ël" (yurt) sözcüklerinin arasındaki farktır. "Ël" sözcüğü zamanla "İl" biçimine dönüşmüştür. "Türkmenëli, Kırklarëli, Tuncëli..." Rusçada ise yoğun olarak kullanılan ve açık olarak işitilen bir harftir. Ancak Türkçedeki gibi kaynaşan harflerin arasında değil, herhangi bir koşula bağlı olmadan ortaya çıkan ve Ruslar tarafından diğer seslerden rahtalıkla ayırt edilebilen belirgin bir sestir. Yo (Kiril) Yo (Ё ё; italics: "Ё" "ё"; ), Kiril alfabesine ait bir harfdir. Rus ve Beyaz Rus alfabelerinin 7. harfi, ve Rusin alfabesinin 9. harfidir. Kırgız, Moğol, Çuvaş ve Udmurt gibi temelleri Kiril alfabesinde olan bazı Slav olmayan dillerin alfabelerinde de bulunur. Damaksıllaşmış ünsüz harflerden sonra [o] olarak, diğer bağlamlarda ise [jo] olarak okunur. Yi (Kiril) Yi (Ї ї; italik: "Ї ї"), Kiril alfabesinin bir harfidir. Bu harf Ukraynacada bulunur. Rabi Yehuda HaNasi Yehuda HaNasi veya Jehuda HaNasi (yahut Judah ha-Nasi, Yehudah haNasi) Yahudi tarihinin şahsiyetlerindendir. Miladi ikinci asırda Roma İmparatorluğu döneminde yaşamıştır. İsmi Nasi olup, eski İbranicede prens manasına gelmektedir ve nitekim HaNasi'nin soyu Kral Davud'un ailesine dayanmaktadır. Musevi literatüründe daha ziyade Rabeynu haKadoş (kutsal rabbimiz) olarak tanınır. Bu tanımlama da daha ziyade Mişna yazımındaki büyük emeği sebebiyledir. Yehuda'nın Rabbi Akiba'nin ölüm tarihinde dünyaya geldiğine inanılmakta ve bu tarihte Bar Kohba İsyanı dönemine denk gelmektedir. Geleneksel anlatıdaki ölüm tarihi ise 65 yaşında miladi 220 senesindedir. Araştırmalar da bu tarihin 150 ila 200 arasında olduğuna işaret etmektedir. Türkiye ekonomisi - 2006 yılı bütçe tablosu Maliye Bakanlığı Muhasebat Genel Müdürlüğü'nün 2006 yılı verilerine göre Türkiye'de 19 il giderlerinden fazla gelir üreterek geri kalan bölgelerin kalkınmasına ve giderlerinin karşılanmasına destek oldular. Önceki yıllarda bu yeterlilik oranına ulaşan il sayısı 2004 ve 2005 yıllarında 13'te kalmıştı. Ülke ekonomisine katkıları açısından aldığından fazlasını devlete veren iller; Ankara, Antalya, Bursa, Hatay, Mersin, İstanbul, İzmir, Kocaeli, Muğla, Tekirdağ, Zonguldak, Kırıkkale, Yalova, Denizli, Eskişehir, Kırklareli, Manisa, Aksaray ve Rize bulunmaktadır. Bu illerden Kocaeli oransal olarak % 1471,61'lik değerle liste başı olmasına karşın rakam toplamında en fazla geliri İstanbul sağlamaktadır. Türkiye'nin doğusunda yer alan illerin bütçeleri 2006 yılında da açık vermeye devam etti. Doğu illerinde gelirin gideri karşılama oranı Hakkâri'de yüzde 7,9, Tunceli'de 12,7, Bingöl'de 13,6, Bitlis'te 15,6, Şırnak'ta 16,6, Muş'ta 17,5, Siirt'te 18,5, Ardahan'da 19,7, Van'da da 21,5,Kars'ta 24,42, Diyarbakır'da 24,72 olarak gerçekleşti. 2006 yılında iller bazında kesinleşen hesaplar (*Bin YTL) Charles Westmoreland Charles Westmoreland, Prison Break dizisinde Muse Watson'nın canlandırdığı karakterdir. Westmoreland, Fox River'da en uzun süre buluna mahkûmdur, O otuz iki yıldır burada yaşamaktadır. Westmoreland herseferinde inkar etmesine rağmen, birçok insan -hatta Michael Scofield da buna dahil- onun havayolu korsanı D. B. Cooper olduğuna inanmaktadır. Hapishanenin en eski üyesi olması nedeniyle ona Marilyn adındaki kedisine bakma izni verilmiştir. Onu birçok defa başka bir hapishaneye nakletmek isterler fakat o kedisini geride bırakmak istemez ve yasal boşluklardan yararlanarak her seferinde nakil işlemlerini engeller. "Pilot" bölümünde Michael'ın dairesindeki gazete makalesinde onun 59 yaşında olduğu yazılmaktadır. Westmoreland yardımcı bir karakterdir ve dizinin ilk sezonunun çoğu bölümünde yer almaktadır. Birinci sezonun finali olan "Go" bölümünde ölür. Fakat ikinci sezonda geriye dönüşlerde sık sık gösterilir. Oldukça sakin ve beyefendi biridir, Westmoreland diğer insanların işlerine hiç karışmaz, Michael'ın onuda kaçış planına dahil etmeye çalışmasına rağmen o sadece bunu aklından geçirir. İsyan sırasında onun hücresinin önünde bir gardiyan öldürülür, Brad Bellick ondan bunun hakkında bilgi almak ister ama o reddeder, bunu üzerine Westmoreland yıllardır Bellick'ten gördüğü saygıyı kaybeder. kısa bir süre sonra Westmoreland kedisini ölü bulur. Bunun üzerine gardiyanların dinlenme odasını ateşe verir ve suç Bellick'in üzerine kalır. Bu oda Michael ve diğer hapishane iş kolları üyelerine lazımdır çünkü kaçmak için bu odanın zeminine delik açmaları gerekmektedir. Kızın hasta olduğunu ve onu ölümünden önce göremeyeceğini öğrenen Westmoreland, çaresizlik içinde kaçış takımına dahil olur. Bunun için Michael'a kendisinin D.B. Cooper olduğunu söyler ve ispatlamak için onun çaldığı paralarla aynı seri numarasına sahip bir yüz dolarlık banknot gösterir. Bellick takımın açtığı deliği fark edince Westmoreland ona saldırır ve onu açılan deliğe atar. Westmoreland Bellick'i etkisiz hale getiriken kırlan cam parçalarıyla yaralanır. Kaçış zamanı, revirdeyken çok kan kaybeder. Michael'a onsuz gitmesini söyler ve D.B. Cooper'ın parasını nereye sakladığını söyler (Tooele, Utah'ın dışında Double K Ranch'de silonun altında) ve miktarın 5 milyon dolar olduğu ortaya çıkar, bir milyon dolar olarak farz edilmekteydi. Sonra Müdür Pope tarafından ölü olarak bulunur. Çamiçi Yaylası Çamiçi Yaylası, Tokat ili Niksar ilçesinde bulunan bir yayladır. Deniz seviyesinden yaklaşık 1350 m yüksekte bulunmaktadır. Fox River Eyalet Hapishanesi Fox River Eyalet Hapishanesi Prison Break dizisinde kurgusal olarak kullanÄ±lan ve Joliet, Illinois'de bulunan maksimum gÃ¼venlikli bir hapishanedir. Bu hapishanenin esas ismi "Joliet Hapishanesi"dir. Fox River Eyalet Hapishanesi, gerçek hayatta Joilet Cezaevi ile birçok benzer yanı bulunmaktadır. Yapı ve yerleşim planı aynıdır, üç kat ve bir ek binadan oluşması onu iki katlı Joilet Cezaevinden ayıran tek farkıdır. "Riots, Drills and the Devil" bölümünde de görüleceği gibi mahkûmların bulunduğu nüfusu doğu ve batı bloğu A ve B kanadı olarak adlandırılır. Bu iki kanat tamamiyle Güney kanadından ayrıdır, bu kanat yöneticilerin ve personelin bulunduğu kanattır.Bir sonraki bölüm "The Old Head"'da görüleceği gibi revir bölümü A kanadının sonunda yer alır. Ardiye, gardiyanların dinlenme odası, mahkûmların kaçış için kullanacakları oda, hapishanenin tam ortasında yer alır, bu oda yeraltı borularının üzerine kurulmuştur. Hapishanenin yeraltı boru sistemi 1858 yılında inşa edilmiştir. "By the Skin and the Teeth" bölümünde Michael Scofield (Wentworth Miller) hücre arkadaşı Fernando Sucre'ye (Amaury Nolasco) yüzyıl sonlarına doğru orijinal kurşun boruların yerine bakır boruların daha sonra da endüstriyel plastik boruların yerleştirildiğini ve yenileme sırasında yeni boruların bir öncekinin üstüne yapılmış olduğunu ve bu yüzden hapishanenin boru sisteminin çok karışık olduğunu belirtir. Fox River Eyalet Hapishanesi'nde 18 yıl boyunca müdürlük yapan Henry Pope (Stacy Keach) hapishane iş kolları programını oluşturur, programa göre mahkûmları ıslah etmek için kişisel becerilerinde, çevre düzenlemesi veya çeşitli işlerde çalıştırılır. Rehabilitasyonda güvenilirliklerine göre sınıflandırılırlar, Müdür Pope mahkûmlara lise dengi okullardan diploma almasını ve bazen lisans derecesi yapmasına imkân sağlayan eğitim programları sebebiyle ödülde almıştır. Kaydadeğer iki isyan vardır, biri "Allen" bölümünde Michael Scofield'ın ilk hapishaneye geldiği zamanki ırksal isyan, diğeri ise "Riots, Drills and the Devil" bölümündeki tehcirdir. Irksal isyanın öncesinde, siyah ve beyaz mahkûmlar arasında gerilim mevcuttu, kaçılmaz bir kavga için her iki tarafta hazırlıklıydı. Beyazların liderliğini arı ırk yanlısı olan T-Bag (Robert Knepper) yapmaktaydı. T-Bag Michael'ında beyazların tarafında yer almasını istiyordu bunun için ona çok lazım olan bir vidayı alıkoymuştu. Kavga sayım zamanı başlar, birçok yaralanma ve ölüm meydana gelir. İsyan gardiyanların kontrolü yeniden ele almasıyla son buldu, ve Müdür Pope 48 saatlik tehcir uygulamasına gider. Daha sonrasında kaçış planına göre Michael "Nisanın en sıcak gününde" havalandırmayı kapatacak diğer mahkûmlar arasında sıcaktan dolayı huzurluk baş gösterir ve gardiyanlarla tartışırlar ve bunun üzerine hücre bloğu tehcir edilir. T-Bag olayı büyütmeye devam eder çünkü Gardiyan Geary (Matt DeCaro) tehcir ilan edilmeden önce içtiği suyu onun suratına atmıştı. T-Bag ve onu takip edenler hücrelerine dönmezler, sonunda gardiyanlar kapının diğer tarafına geçmek zorunda kalırlar. Onlar demir parmaklıkları yerinden çıkarmayı başarır sonra kontrol odasını ele geçirip diğer mahkûmları da serbest bırakırlar, sebep tam bir isyan çıkartmaktır. İsyan Illinois Valisi Frank Tancredi'nin (John Heard) emriyle özel birliklerin müdahalesiyle son bulur ve kontrol sağlanır. "Brother's Keeper" bölümünde Michael Fox River'ın projesini incelerken görünür, çalıştığı şirket Fox River'ın onarımını gerçekleştirmişti ve o da bu projede çalışmıştı. Başkan Yardımcısı Caroline Reynolds'ın (Patricia Wettig), kardeşi Terrence Steadman cinayeti Michael'ın ağabeyi Lincoln Burrows'un (Dominic Purcell) üzerine kaldı. O idam edilene kadar Fox River'da kalacak. Michael kardeşini hapishaneden çıkarmak için detaylı bir plan hazırlar. Banka soygunu yapar ve tutuklanır, mücadele etmez ve Fox River Eyalet Hapishane'sine gönderilmeyi talep eder. Hapishaneye geliş nedeni, Michael vücuduna yaptırdığı dövmenin içine hapishanenin planlarını gizlemiştir. İçerde kaçışta yardım etmesi için birkaç kişi daha plana dahil olur. Kaçış planına çeşitli sebeplerden dolayı birkaç mahkûm daha eklenir ve hepsi birlikte hapishane duvarlarının arkasına geçmeyi başarırlar. Michael, Lincoln ve diğer altı mahkûm ikici sezonda " Fox River sekizlisi" (The Fox River Eight) diye adlandırılırlar. Kaçaklar: Diğer iki mahkûm Charles Westmoreland (Muse Watson) ve Manche Sanchez (Joseph Nunez) kaçış planıyla sonra dan ilgilendi, talihsiz Sanchez yakalandı ve Westmoreland ise yaralanmıştı uzun süre devam edemeyip öldü. Brad Bellick (Wade Williams) kaçıştan sorumlu tutulur ve işten çıkarılır ve Müdür Henry Pope istifa eder. Dr. Sara Tancredi (Sarah Wayne Callies) kaçaklara gerekli yardımı yapmıştı ve Vali Frank Tancredi kızının kefaletini ödeyerek serbest kalmasını sağlar. Pope'un yerine Fox River'ın müdürü Ed Pavelka olur. Pavelika Levitasyon (paranormal) Levitasyon ya da yükselinim, insan ya da hayvan vücudunun veya özgül ağırlık olarak havadan daha ağır nesnelerin görünür herhangi bir fiziksel etkenin yardımı olmadan havaya kaldırılması, havada asılı kalması veya havada gezinmesi fenomenlerine verilen addır. Fiziksel medyumluk deneylerinde, kimi mistiklerde, yogilerde, fakîrlerde, ve Tibet’li rahiplerde gözlemlendiği ileri sürülür. Yoga’da siddhi adı verilen psişik yetenekler arasında ancak gerçek bir yoginin gerçekleştirebileceği yeteneklerden biri olarak kabul edilir. Parapsikoloji’de psikokinezinin bir türü olarak kabul edilen bu fenomeni Parapsikologlar, psikokinezi yeteneği güçlü medyumların deneyler sırasında eşyaları havaya kaldırabilme şeklinde gerçekleştirebildiklerini ileri sürmüşlerdir. Levitasyon fenomeni konusunda Spiritüalist literatürdeki ünlü medyum Daniel Dunglas Home, Parapsikolojik literatürdeki ünlü isimler ise, levitasyon fenomenlerini bilim insanları denetiminde gerçekleştirmiş olan Rus medyum Nina Kulagina ve Polonyalı medyum Stanislawa Tomczyk’tir. Bu son iki medyumun başarılı levitasyon fenomenleri fotoğrafla belgelenmiştir. Vakumlu ortamda bulunan nötr maddelerin birbirini çektiğini söyleyen, mikro ortamlarda gözlemlenebilmiş ve kanıtlanmış olan Casimir Kuvvetinin levitasyonu mümkün kılacağını iddia eden bilim insanları bulunsa da henüz makro alanlarda gözlemlenebilmesi için erkendir. Shake It Up Åžekerim "Shake It Up Şekerim" (Türkçe: "Çalkala" Şekerim), 2007 Eurovision Şarkı Yarışması'nda Türkiye'yi temsil eden Kenan Doğulu tarafından seslendirilen şarkıdır. 10 Mayıs'ta gerçekleştirilen yarı finalde 26. sırada sahneye çıkan Türkiye, 197 puan ile üçüncü olarak finale çıkmaya hak kazanmıştır. 12 Mayıs günü yapılan finalde ise 163 puan ile dördüncü olmuştur. Şarkı 9 Mart'ta kamuoyuna açıklandı. Seçici Kurul Eurovision Şarkı Yarışması’nda Türkiye’yi temsil edecek eseri belirlemek üzere TRT Genel Müdür Vekili Ali Güney başkanlığında toplandı. Kenan Doğulu eleme için hazırladığı 3 şarkıyı kurula dinletti. Aralarında Genel Müdür Yardımcısı Muhsin Mete, Müzik Dairesi Başkan Vekili Deniz Çakmakoğlu ve Ankara Televizyon Müdürü Muhsin Yıldırım’ın da bulunduğu kurul, Türkiye'yi temsil edecek şarkıyı seçti. Konuyla ilgili açıklamayı Ali Güney yaptı: "Finlandiya’nın Helsinki kentinde düzenlenecek olan 2007 Eurovision Şarkı Yarışması’nda kurumumuz ve Türkiye'yi temsil edecek sanatçı Kenan Doğulu tarafından hazırlanan üç eser arasından, sanatçının da içinde bulunduğu kurulca yapılan değerlendirme sonucunda “Shake It Up Şekerim” adlı eser seçilmiştir. Sanatçı tarafından üzerinde tekrar çalışılarak son şeklini alacak olan bu eser, Mart 2007 tarihinde yapılan basın toplantısı ve bir televizyon programı ile kamu oyuna sunuldu." Kenan Doğulu da, "Birçok eser yaptık. 7-8 çok sevdiğim parça oldu. Bunları 3′e düşürmek bile çok zor oldu. Çok neşeli, çok güzel bir eser seçtik. Hayırlı olsun." dedi. "Shake It Up Şekerim" adlı parçasının İngilizce olması hakkında ise Doğulu şunları söyledi: "Şarkının İngilizce olmasının arkasında önemli bir neden yatıyor. Türkçe yazdığım parçaları çok seviyorum, ama dünyada herkesin söyleyeceğim şarkıyı anlamasını istedim. "Shake It Up Şekerim" Türkçe ve İngilizcenin karışımı oldu. Bundan çok mutluyum." dedi. Doğulu, Eurovision'a katılma konusunda, "Bana bu teklif gelince sevinçten ağladım. Türkiye'yi dünyanın en büyük şarkı yarışmasında temsil etmek benim için çok büyük bir gururdur" dedi. Kültür ve Turizm Bakanlığı ile Helsinki Kültür ve Tanıtma Müşavirliği, yarışmaya özel olarak ilgi gösterdi. Bu kapsamda, 7-13 Mayıs tarihleri arasında Helsinki şehir merkezine 130 açık hava reklamı verildi. Radyo ve televizyonlarda Kenan Doğulu'nun şarkısı 'Shake It Up Şekerim' çalındı. Mücevher firması Swarovski, Doğulu ve ekibinin kıyafetleri için yaklaşık 150 bin Euro değerinde elli bin değerli taş verdi. Ünlü tasarımcı Hakan Yıldırım'ın desteğiyle tamamlanan ve 300 bin Euro'nun üzerinde fiyat biçilen kostümlerin büyük ilgi gördü. Kostümlerde kullanılan kristal taşların yanı sıra dansçıların kostümlerinin üst kısımlarının 22 ayar altın banyosundan geçirildi. Yarışmada Kenan Doğulu'ya, dünyaca ünlü dört yabancı kadın dansçı eşlik etti. Kenan Doğulu dansçıların seçimiyle ilgili şunları söyledi:"Türkiye, Almanya ve son olarak İngıltere'de 1000 dansçı kızın arasından Jessica, Dominique, Charlie ve Sarah'yı seçtik. Seçilen kızların elektriği çok güzel, birbirlerine çok iyi uyum sağlayabiliyorlar. Özellikle alaturkaya yatkın Avrupalı dansçı aramıştık. Shake It Up Şekerim adlı parçamı dans ile belirginleştirmemiz gerekiyordu. Alaturkayı caz dansı ile karıştırıp sergilemeye çalıştık" dedi. Provalarda Kenan Doğulu, ikinci provasında teknik sorunlar yaşadığını söyledi. Doğulu, düzenlediği basın toplantısında şöyle konuştu: "Evet, bazı teknik sorunlar canımı sıkıyor, ama bunlar provalar. Provalarda bu tür sorunlar yaşanır. İlk kez böyle bir salonda ve böyle bir ortamda çalıştığımız için sorunlar olacaktır. Bu ikinci provamız oldu, ekibimiz bu tür sorunlar ile baş eder. Hepsi profesyonel ve herkese güveniyorum. " dedi. Bir internet sitesinde yapılan oylamalarda, "Shake It Up Şekerim" hem "yarışmayı kazanması beklenen", hem de "en favori şarkı" kategorisinde birinci sırada yer aldı. Bu yılki Eurovision şarkılarına çekilen amatör videolar arasında yapılan yarışmada, Litvanya’dan "Skirmy" kod adlı kullanıcı, "Shake It Up Şekerim"e çektiği video ile birinci oldu. Skirmy’nin videosu, ön elemelerden sonra site yetkililerinin aday gösterdiği on video arasından, basın mensupları ve Eurovision Şarkı Yarışması hayranlarından oluşan özel jüri tarafından 43 oyla birinciliğe layık görüldü. Avrupa Yayın Birliği’nin (EBU) Eurovision Şarkı Yarışması düzenlediği proje çerçevesinde birinci olan Skirmy, ödül olarak bir cep telefonunun yanı sıra yarışmanın birincisi ile nette sohbet şansına kavuştu. Bahislerde "Shake It Up Şekerim" isimli şarkısı açıklandıktan hemen sonra bahis siteleri, Kenan Doğulu'ya 1'e 50 şans veriyordu. Ancak daha sonra birçok Avrupa şehrinde konserler düzenleyen Doğulu'ya verilen şans da arttı. Bahis siteleri 1'e 50 olan bahis oranını 1'e 33'e yükseltti. Bahisçiler Eurovision'un favorisi olarak ise İsveç ile Sırbistan'ı gösteriyor. Arnavutluk ile Portekiz'e ise şans tanınmamıştı. Finlandiya'nın başkenti Helsinki'de "Hartwall Areena" stadında düzenlenen 52. Eurovision Şarkı Yarışması'nın Avrupa Yayın Birliği'nin tüm üyelerine naklen aktardığı ve OAZD saatiyle saat 22.00'de başlayan yarı finalinde ilk olarak Bulgaristan "Water" adlı şarkı ile yarıştı. Yüz milyonlarca insanın canlı yayından izlediği yarı finalde Kenan Doğulu ile birlikte sahneye çıkan dansçılar Dominique, Jessica, Charlie ve Sarah'nın giysileri de salondaki 12 bin kadar seyircinin beğenisini kazandı. Sahnenin küçük olmasının Doğulu'yu etkilemediği gözlenirken, profesyonel yaklaşımla başarılı bir biçimde parçasını sunan Doğulu, canlı olarak güzel bir performans sergiledi. Kenan Doğulu ve dansçılarının Harem temasından yola çıkılarak hazırlanan giysilerinde yaklaşık 50 bin Swarovski kristali kullanılması da gözlerden kaçmadı. Doğulu'nun ceketinin iç kısmında 11 bin taş ve elişi süslemeler ilk bakışta göze çarpmasa da, Doğulu'nun dönüş hareketlerinde ceketinin iç kısmındaki taşlar ilgi çekerken, dansçı kızların yüzlerinde kullanılan Swarovski kristalleri ilginç görüntüler yarattı. İngiliz asıllı Dominique, Sarah ve Charlie ile Finlandiyalı Jessica'nın 22 ayar altın suyuna batırılmış kumaştan yapılan giysilerinin üst bölümü ile giysilerin tümünde yer alan kristaller sahnede adeta bir ışık seli yarattı. Koreografisinde caz ve oryantal figürlerinin de yer aldığı dansta Doğulu, şarkıdaki Türk ezgileri bölümünde cebinden çıkardığı mendilini sallayarak yaptığı halay figürleriyle seyircileri coşturmayı başardı. Doğulu için özel hazırlanan sanatçının boynundaki küçük altın rengi papyon, giysisine renk katarken, giyside Türk bayrağının renklerini taşıyan Doğulu, şarkısının sonunda büyük alkış topladı. 28 ülkenin katıldığı yarı finalde en fazla oy alan ilk 10 ülke, 12 Mayısta yapılan finale kaldı. Telefon aracılığıyla kullanılan oylar sonucu finale kalan 10 ülke şöyle belirlendi:1.sırbistan 298 puan, 2. Macaristan 224 puan, 3.Türkiye 197 puan, 4.Beyaz Rusya 176 puan, 5.Letonya 168 puan, 6.Bulgaristan 146 puan, 7Slovenya 140 puan, 8.Gürcistan 123 puan, 9.Makedonya 97 puan, 10. Moldova 91 puan. + [[123 puan, 9.[[Kuzey Makedonya|Makedonya]] 97 puan, 10. [[Moldova]] 91 puan. Finalde [[Türkiye]], 163 puan alarak 4. olurken 5 ülkeden 12 tam puan alarak, seneye finale direkt olarak katılma hakkı elde etti. Yarışmada [[Sırbistan]] 268 puan alarak birinci oldu. [[Eurovision]]'da ilk 5 şu şekilde oldu: 1.[[Sırbistan]], 2.[[Ukrayna]], 3.[[Rusya]], 4.[[Türkiye]],5.[[Bulgaristan]]. 12 puan veren Ã¼lkeler: [[Arnavutluk]], [[Hollanda]], [[Almanya]], [[Belçika]], [[Fransa]], [[Birleşik Krallık]] 10 puan veren Ã¼lkeler: [[Avusturya]], [[İsviçre]], [[Bulgaristan]], [[Moldova]], [[Kuzey Makedonya|Makedonya]] 8 puan veren Ã¼lkeler: [[Romanya]], [[Danimarka]], [[Bosna-Hersek]] 7 puan veren Ã¼lkeler: [[İsveç]], [[Andorra]], [[Rusya]] 6 puan veren Ã¼lkeler: [[Norveç]], [[Macaristan]] 4 puan veren Ã¼lkeler: [[Finlandiya]] 5 puan veren Ã¼lke yok 3 puan veren Ã¼lkeler: [[Ä°zlanda]] 2 puan veren Ã¼lkeler: [[Ermenistan]], [[Ä°spanya]] 1 puan veren Ã¼lkeler: [[Çek Cumhuriyeti]], [[Ukrayna]], [[Polonya]], [[Karadağ]] Türkiye'nin verdiği puanlar: [[Kategori:İngilizce şarkılar]] [[Kategori:2007 Eurovision şarkıları]] [[Kategori:Türkiye'nin Eurovision şarkıları]] [[Kategori:Kenan Doğulu şarkıları]] [[Kategori:Video klibi Ömer Faruk Sorak tarafından yönetilen şarkılar]] 76-mm tümen topu M1939 (USV) 76-mm tümen topu model 1939 (F-22 USV or USV) (Rusça 76-мм дивизионная пушка образца 1939 года (Ф-22 УСВ ya da УСВ)) SSCB tarafından geliştirilen II. Dünya Savaşı sırasında Kızıl Ordu tarafından 1939 yılından hizmete alına ve Büyük Vatanseverlik Savaşı sırasında kullanılan bir top türüydü. Bu top yarı-çok amaçlı 76-mm tümen topu M1936 (F-22) ile gelişmiş ve meşhur ZiS-3 topları arasındaki bir geçiş silahıydı. USV süspansiyonlu ve çatal ayaklı taşıma sehpasının lastikle kaplı çelik tekerlekleri bulunuyordu. Topun yarı otomatik doldurmalı kundağı , hidrolik geri tepme sistemi ve hidropnömatik geri getirme sistemi bulunuyordu. Dürbün ve yükselme açı sistemi namlunun farklı taraflarında bulunuyordu. Mermi kundağı standart model 1900 olarak sabitlenen top bu sayede eski model 76.2-mm lik tümen ve alay toplarına ait mermileri kullanabiliyordu. 1937 yılında modası geçmiş 76-mm tümen topu M1902/30 ve 76-mm tümen topu M1936 (F-22) silahlarından yeteri verimi alamayan Kızıl Ordu yeni bir silah üzerinde çalışılmasını emrini verdi. Mart ayında açıklanan istekte topun en fazla 1.500 kg luk ağırlık ve 45° lik yükselme açısına sahip olması isteniyordu. Silah ayrıca M1902/30 ile aynı balistiğe sahip olacaktı.Bu sayede aynı mühimmatı kullanabilecekti. Üç tasarım bürosu bu istek üzerinde çalışmaya başladı. "Kirovskiy Plant" fabrikasından I. A. Makhanov , "No. 92 Plant" fabrikasından V. G. Grabin, ve AKB-43 (KB AU) fabrikasından M. N. Kondakov şefliklerindeki tasarım ekipleri çalışmaya başladı. Kirovskiy Fabrikasında üretilen "L-12" Nisan-Mayıs 1938 tarihinde ilk yer testlerine başladı. Tekrar düzeltmeler için fabrikaya gönderilen top Ağustos ayında testlere geri döndü ve Kızıl Ordu denemelerin için teslim edildi. Grabin tarafından üretilen top ise Mart-Nisan 1939 tarihinde yer denemelerine alındı. Yaptığı ve adı - "F-22 USV" ya da kısaca "USV" – aslında daha önce üretilen F-22 nin geliştirilmiş modeliydi ancak tamamiyle yeni bir tasarıma sahipti. Üçüncü proje olan OKB-43 e ait "NDP" ise Nisan 1939 tarihinde yapılan testlerde başarısız oldu. Kızıl Ordu 5 Haziran ile 3 Temmuz 1939 tarihleri arasında denemelere devam etti ve iki toptan da memnun kaldı. Ancak USV ufakda olsa daha başarılı bulundu ve üretimine başlanmasına karar verildi. USV 1939 yılında üretime alındı. Yılsonuna kadar toplam "140" adet üretilen toptan 1940 yılında 1,010 adet daha üretildi. 1941 yılında yeterli kadar top olduğu düşünülerek üretimi durduruldu. Bundan başka Kızıl Ordu (RKKA) "107-mm top model 1940 (M-60)" gibi daha ağır olan modellere geçilmesi gerektiğini düşünülüyordu. Büyük Vatanseverlik Savaşının başlaması ile Stalingradda tekrar açılan No. 92 ve "Barrikady" fabrikalarında 1941 yılında "2,616" ve 1942 yılında "6,046" adet top üretildi. 1941 yaz sonunda USV yerini yine Grabin'in ekibi tarafından üretilen ZiS-3e bıraktı ve 1942 sonunda üretimi tamamen durduruldu. 1939 yılında her topçu tümeni iki topçu alayı ve bir obüs alayından oluşuyordu. Toplamda her tümende 20 adet 76 mm lik top bulunuyordu. Haziran 1940 tarihinde 76 mm lik toplar çıkartıldığında taburda geriye 8 adet top kaldı. Mart 1942 tarihinde üçüncü karışık tabura (76 ve 122 mmlik bataryalar) eklendi ve toplam 76 mm top sayısı 12 ye yükseldi. Rusyanın Koruyucuları na bağlı topçu tümenleri bünyesinde Aralık 1942 tarihinde üç topçu taburu bulunuyordu. (İki batarya 76 mmlik ve bir batarya 122 mmlik obüs bulunuyordu), Toplamda 24 adet 76-mm toptan oluşuyordu. Aralık 1944 tarihinde yeniden organize edilen topçu tugay birlikleri üçer alaydan oluşuyordu. İçerisinde 20 adet 76 mmlik toptan oluşan hafif topçu alaylarıda bulunuyordu. Haziran 1945 tarihinde topçu tümenleri lavedildi. Motorize alaylar iki karışık taburdan ( bir adet 76 mmlik ve iki adet 122 mmlik obüs bataryasından) toplamda 8 adet 76 mm top bulunuyordu. Ağustos 1941 tarihine kadar süvari tümenleri 8 adet 76 mmlik toptan oluşuyordu. Daha sonra tümen topları çıkartıldı. 1939 yılında topçu tugayları bünyesinde 8, motorize ve mekanize tugaylarda ise 12 şer adet 76-mmlik top bulunuyordu. 1942 yılının sonlarına doğru süvari kolordusu bünyesindeki tüm topçu taburlarında 12şer top bulunuyordu. 1944 yılı sonunda tankçı ve topçu kolorduları bünyesinde kurulan hafif taburların 24er adet 76-mm lik topu bulunuyordu. USV ayrıca Genelkurmay Yedek birlikleri bünyesindede kullanıldı. Tanksavar tugaylarında 1942 yılında 24 er adet tank imha edici alaylarında ise 16 şar adetten oluşuyordu. Hafif topçu tugayları bünyesinde 60 ila 72 adet ve saldırı topçu tümnelerinde 72 adet 1944 te ise 48 adet top bulunuyordu. 1 Haziran 1941 tarihinde RKKA elinde 1,070 adet USV modeli top bulunuyordu. Birçoğu Büyük Vatanseverlik Savaşının ilk dönemlerinde kaybedildi ama geriye kalanlar savaşın sonuna kadar ordu hizmetinde kaldı. Kış Savaşından önce kullanıldığına dair bir bilgi yoktur. 1941-42 yılları arasında Barbarossa Harekatının ilk dönemlerinde Nazi Almanyası ordusu Wehrmacht tarafından yüzlerce USV ganimet olarak alındı. Adı 7,62 cm F.K.297(r) olarak değiştirilen top Kızıl Orduya karşı kullanıldı. Mart 1944 tarihinde 359 adet top ordu servisindeydi. Bunlardan 295 adeti Batı, 40 tanesi Danimarka ve 24 tanesi de Doğu cephelerinde görev yapıyordu. Bazı USV ler Almanlar tarafından tanksavar topuna çevrildi ve 7,62 cm PaK 39(r) adı verildi. Geliştirilmesi sırasında top kundağı büyütüldü, geri tepme sistemi geliştirildi, yükselme açısı ayarları namlunun sol tarafına alındı ve birçok silaha gaz susturucusu takıldı. Top için yeni mühimmat üretildi. Bütün bu toplar II. Dünya Savaşı öncesine ait üretimde ve hepsinin de top kundaklarında sorun bulunuyordu. Ne kadar topun dönüştürüldüğü bilinmiyor ama bazı kaynaklara göre bu 300 adetin üzerindedir. Tanksavar silahı olarak ne kadar başarılı olmuştur bunu söylemek biraz zor. 1943 yılında yapılan denemelerde yine ganimet alına mühimmat kullanılmış ve atışlar sonucunda merminin Sovyet yapımı Kliment Voroshilov Tankı zırhını 600 metreden 60° çarpma açısı ile 75 mm lik zırhı deldiği görülmüştür. USV, atası olan F-22 ye göre daha gelişmiş bir modeldi. Ancak hala çok ağır ve büyüktü. Nişangah ile yükseklik ayarları namlunun farklı taraflarında bulunuyordu. Bu da topun tanksavar özelliğini etkisiz hale getiriyordu. Bu hatalarından ötürü silah yerini daha hafif ve kolay kullanılan ZiS-3 modelinin üretimine bıraktı. Kartel Kartel, aynı alanda faaliyet gösteren işletmelerin bir araya gelerek tekelleşmeleridir. İstenmeyen bir durumdur. İşletmeler arasında yapılır ve bu anlaşmalar rekabeti engeller. Bu tip anlaşmalar ve yine hükümetler tarafından önlenerek hükümetler tarafından rekabetin ülke içerisinde yaygınlaştırılması amaçlanmaktadır. Bu tip anlaşmalarda güç birliği oluşturularak diğer rakiplerin sektöre girmesini engelleyici faaliyette işletme davranışları sergilenir. Petrol İhracat Ülkeler Birliği (OPEC) iyi örnek olarak gösterilebilir. Birlik 1973-1985 arasında kartel kritelerinde faaliyet göstermiştir ancak süreç, ülkeleri kendi çıkarları doğrultusunda daha fazla kazanmaya yönelttiğinden OPEC maksadını yitiren bir birlik haline gelmiştir. Metin dÃ¼zenleyici Basit metin çalışmaları için metin editörleri, karmaşık metin ve grafik işleri için kelime işlemciler kullanılmaktadır. Windows'un içinde gelen "WordPad", "Microsoft Notepad" ve Notepad++ metin editörleridir, ama WordPad küçük ve hızlı bir kelime işlemci sayılabilir. Notepad temel metin editörüdür, grafik ve OLE desteklemez: .txt uzantılı dosyaları açmak ve işlemekte, HTML yazmada Notepad kullanılır. Notepad "Ansi", "Unicod" ve "UTF8" kodlarını destekler. Notepadde font tüm belgeye uygulanır ancak dosyasıyla kaydedilmez, yani başka bir bilgisayarda dosya açıldığında o bilgisayar programının fontuyla görüntülenir. WordPadde ise font tüm belgeye veya bir kelimeye uygulanabilir, biçimlendirilebilir, dosya açıldığında o haliyle açılır. Hemen bütün metin editörleri gibi WordPad'de de imleç bir ikon üzerindeyken bir balon açılır, buna araç ipucu denir, ne olduğunu gösteren bir açıklamadır; ayrıca nasıl olduğu en alttaki çubukta kısaca açıklanır. Metin editörleri kendi arasında öbeklere ayrılır.Yaptıkları iş,kullandıkları arayüz ve programlama dili,işletim sistemi... edlin, ex, TECO, QED satır editörleridir. Progralama dilinde sınıflandırılmaya örnek olarak PabloDraw ve JavE adlı editörleri ASCII türüne örnek verebiliriz. GTK2 olanlar EVE ve Vim'dir. Özgür yazılım olanlar Cream, Emacs, XEmacs, Jasspa MicroEmacs, LSE'dir. Formula 1 tarihi Formula 1 yarışlarının kökeni 1920'ler ve 1930'larda yapılan Avrupa Grand Prix motor yarışlarına dayanır. Formula tüm katılımcıların ve arabaların uymak zorunda oldukları kurallar bütünüdür. Formula 1, II. Dünya Savaşı'ndan sonra 1946 yılında üzerinde anlaşılan yeni kuralların adıdır. Savaştan önce Dünya Şampiyonası için pek çok Grand Prix yarış organizasyonu düzenlenmiştir, ancak Dünya Sürücüler Şampiyonası 1947’den önce biçimlendirilememiştir. İlk dünya şampiyonası yarışı 1950 yılında İngiltere’nin Silverstone pistinde yapıldı. Üreticiler için şampiyona 1958 yılında yapılmaya başlamıştır. 1960'lar ve 1970'lerde Güney Afrika ve İngiltere'de ulusal şampiyonalar yapılmaktaydı. Şampiyona dışı Formula 1 yarışları pek çok yılda yapılmıştır, fakat artan maliyetler dolayısıyla bunlardan sonuncusu 1983 yılında yapılmıştır. İlk Formula 1 Dünya Şampiyonası olan 1950 Formula 1 Sezonu'nu İtalyan Giuseppe Farina Alfa Romeo (Formula 1) ile kazanmıştır. Arjantinli takım arkadaşı Juan Manuel Fangio'yu ucu ucuna geçerek birinci olabilmiştir. bunarağmen, Fangio 1951 Formula 1 sezonu, 1954 Formula 1 sezonu, 1955 Formula 1 sezonu, 1956 Formula 1 sezonu & 1957 Formula 1 sezonunu kazandı, onun bu serisi iki kez dünya şampiyonu Ferrari'den Alberto Ascari tarafından kesilmiştir. Britanya’dan Stirling Moss da düzenli olarak rekabet halinde olsa da, asla Dünya Şampiyonluğunu kazanamamıştır, ve hala bu başarıyı elde edememiş en büyük pilot olarak anılır. Fangio Formula 1 yarışlarının ilk on yılını domine eden kişi olarak anılmaktadır. Uzun bir süre boyunca Formula 1'in “büyük ustası” olarak anılmıştır. Bu dönem yol aracı üreten üreticiler tarafından domine edilmiştir - Ferrari, Mercedes-Benz ve Maserati – bu üreticilerin tamamı savaştan önce de yarışıyorlardı. İlk sezonlar Alfa'nın 158’si gibi savaş öncesi arabaları kullanarak geçti. Bunlar önden motorlu, dar tırtıklı lastikleri olan ve 1.5 litre kompresörlü ya da 4.5 litre normal doğal emişli motoru olan arabalardı. 1952 Formula 1 sezonu ve 1953 Formula 1 sezonu dünya şampiyonaları mevcut Formula 1 araba sayısından duyulan endişeler sebebi ile, daha küçük ve daha az güce sahip arabalar için olan Formula Two kurallarına göre koşuldu. 1954 yılında Formula 1’e motorların 2.5 litre ile sınırlandırılması kuralı eklendiğinde Mercedes-Benz geliştirlmiş W196yı ortaya çıkardı. Bu araba desmodromic valfler ve yakıt enjeksiyonu gibi yenilikleri içermesinin yanında akış çizgilerini de içeren şasi tasarımına sahipti. Mercedes, 1955 Le Mans faciasından sonra tüm motor sporlarından çekilene kadar, sürücüler şampiyonluğunu iki yıl boyunca kazandı. İlk temel teknolojik gelişme, Cooper’ın motoru ortada olan arabalarıdır. Bu araba şirketin başarılı Formula 3 dizaynından geliştirilerek ortaya çıktı. Avustralyalı Jack Brabham, 1959 Formula 1 seaznu, 1960 Formula 1 sezonu ve 1966 Formula 1 sezonu Dünya Şampiyonu, kısa sürede bu yeni dizaynın üstünlüğünü kanıtladı. 1961 Formula 1 sezonu itibarıyla, tüm yarışmacılar motoru ortada arabalara geçtiler. İlk İngiliz Dünya Şampiyonu, 1958 Formula 1 sezonunda Ferrari ile liderliğe oturan Mike Hawthorn idi. Bunarağmen, Colin Chapman’ın F1’e şasi dizayncısı olarak girmesi ve daha sonra Team Lotus’u kurması ile, BRG pistelerin gelecek onyılını domine etti. Jim Clark ile Jackie Stewart, John Surtees, Jack Brabham, Graham Hill ve Denny Hulme arasında, İngiliz takımları ve sürücüleri 1962 ile 1973 arasında on iki dünya şampiyonluğu kazandılar. 1962 Formula 1 sezonunda, Lotus geleneksel iskelet dizaynının yerine alüminyum monocoque şasiyi kullanan bir arabayı yarışlara soktu. Bunun motoru ortada olan arabaların geliştirilmesinden bu yana gerçekleşen en büyük teknolojik gelişme olduğu iddia edildi. 1968 Formula 1 sezonunda, Lotus Imperial Tobacco amblemini arabalarının üzerine boyadı, bu sponsorluk kurumunun spora girişidir. 1960larınn sonlarına doğru kanatçıkların ortaya çıkması ile araba dizaynında aerodinamik downforceun önemi giderek artmaya başladı. 1970lerin sonunda Lotus muazzam downforce ve büyük oranda artan viraj dönüş hızı sağlayan ground effect aerodinamiklerini arabasına taşıdı. Bu müthiş aerodinamik güçler arabayı yarış pistine 5”g” ye varan güçle bastırır. 1981 yılı ilk Concorde Anlaşmasının imzalandığı yıl olmuştur. Bu anlaşma takımlara iflas etmedikleri sürece yarışma zorunluluğu getirmekle birlikte onlara televizyon yayın hklarından elde edilen gelirden pay vermektedir. FISA-FOCA savaşını bitrerek Bernie Ecclestone’a sporun tüm finansal kontrolünü devretmiştir. FIA 1983 Formula 1 sezonunda ground effect aerodinamiklerine ceza yaptırımı uyguladı. Bundan sonra, bunarağmen, turbocharger motorlar, ki Renault bunun öncülüğünü 1977 Formula 1 sezonunda yapmıştı, 700 bhp üzerinde güç üretmekte ve bu motorlar rekabetçi olabilmek için bir zorunluluk olarak görülmekteydi. İlerleyen yıllarda, özellikle 1986 Formula 1 sezonunda, Formula 1 turbo arabaları yarış esnasında 1,100 bhp (820 kW) güç ürettiler (ve özellikle sıralama turlarında 1,400 bhp / 1,050 kW güç üretildi). Bu arabalar bugüne kadar yapılmış olan en güçlü pist yarış arabalarıydı. Motor gücü çıktısını ve bu sayede hızı düşürmek için, FIA 1984 Formula 1 sezonunda yakıt tanklarının büyüklüklerini sınırlandırdı ve 1988 Formula 1 sezonunda motor güçlendirici sistemlere sınırlama getirdi. 1989 Formula 1 sezonunda turboşarjlı motorları tamamen yasakladı 1990'ların başlarında, takımlar aktif süspansiyon, yarı-otomatik vites kutuları ve çekiş kontrol gibi elektronik sürücü yardımlarını kullanmaya başladılar. Bu icatlardan bazıları çağdaş yol arabaları tarafından alınarak kullanılmaya başladı. FIA, yarışların sonuçları üzerinde sürücülerden daha çok teknolojinin etkili olmaya başladığını belirterek bu elektronik yardım sistemlerinden çoğunu 1994 Formula 1 sezonunda yasakladı. bunarağmen, pek çok gözlemci sürücü yardımlarına getirilen bu yasakların sadece sistemlerin isimlerine getirldiği görüşünde. FIA’nın bu uygulamaları yarışmanın dışarısına çıkaracak herhangşi bir teknolojik işmkanı ya da metodu yoktur. Takımlar ikinci Concorde Anlaşmasını 1992’de ve üçüncüsünü de 1997’de imzaladılar. Bu son anlaşmanın süresi 2007’nin son günü dolacak. McLaren ve Williams takımları 1980ler ve 1990ları domine etmişlerdir. Bu dönemde Porsche, Honda, ve Mercedes-Benz tarafından motor desteği verilen McLaren, 16 şampiyonluk (yedi üreticiler, dokuz sürücüler) kazanırken, Williams takımı Ford, Honda, ve Renault motorları kullanmış ve yine 16 şampiyonluk (dokuz üreticiler, yedi sürücüler) kazanmıştır. Efsane pilotlar Ayrton Senna ve Alain Prost arasındaki mücadele 1988 Formula 1 sezonunda F1’in ana konusu haline gelmiş, ve Prost’un 1993 Formula 1 sezonundan sonra emekli olmasına değin sürmüştür. Trajik bir şekilde, Senna 1994 San Marino Grand Prixinde duvara çarparak hayatını kaybetmiştir. FIA, Roland Ratzenberger’in de Cumartesi sıralama turlarında hayatını kaybettiği o hafta sonundan sonra, sporun güvenlik standartlarını geliştirmek için çalışmalara başladı. O günden beri Formula 1 direksiyonu başında hiçbir sürücü hayatını kaybetmemiştir. Senna, Ratzenberger & Gilles Villeneuve’üm ölümlerinden bu yana, FIA güvenliği kural değişikliklerini uygulamak için bir sebep olarak kullanmaktadır. Aksi takdirde Concorde Anlaşması’na göre kural değişikliklerinin tüm takımlar tarafından onaylanması gerekmektedir. Bu güya ‘dar yarış pisti’ çağı daha küçük arka tekerlekli arabalar ile sonuçlandı. Aynı zamanda mekanik tutunmayı düşürmek için oluklu lastikler geliştirildi. Hem ön hem de arkada tüm lastik boyunca uzanan dört oluk bulunmak zorundadır. Amaç viraj süratlerini düşürmek ve lastik ile yarış pisti arasındaki temas yüzeyini küçülterek yarışlı havaya daha yakın koşullar yaratmaktır. Bu sürücünün yeteneklerini ödüllendiren bir uygulamadır. Mekanik tutunmanın eksikliği dahi dizaynırların bu açığı aerodinamik tutunma ile kapatma çalışmalarına sebep oldu – kanatlar yardımı ile tekerleklere daha fazla güç uygulanması gibi. Daha yenilikçi takımlar bu dramatik değişikliği maksimize etmek için başka yollar buldu. McLaren, Adrian Newey tarafından dizayn edilen arabada, sağ ya da sol tekerleklerin ayrı ayrı fren yapmasını sağlayan bir sistem geliştirdi. Böylece virajları çok daha hızlı dönebiliyorlardı. Bu buluşta sürücü yardımı olarak algılandı ve yasaklandı. McLaren, Williams, Renault (zamanında Benetton) ve Ferrari’den pilotlar, “Büyük Dörtlü” yü oluştururlar. 1984 Formula 1 sezonundan bugüne kadar tüm dünya şampiyonalarını kazanmışlardır. 1990ların teknolojik gelişmeleri sebebi ile, Formula 1 de yarışmanın maliyeti önemli ölçüde yükseldi. Bu artan finansal yük, dört büyük takımın üstünlüğü ile de birleşince (geniş fonlara sahip büyük araba üreticileri Mercedes-Benz (DaimlerChrysler) gibi), daha fakir bağımsız takımların sadece mücadele güçlerini etkilemedi, aynı zamanda bu iş kolunda kalamamalarına sebep oldu. Finansal sıkıntılar bazı takımları Formula 1’i bırakmaya zorladı. 1990 Formula 1 sezonundan bu yana, 28 takım Formula 1’den ayrılmıştır. 1999 ile 2004 yılları arasında Michael Schumacher ve Ferrari benzeri görülmemiş beş art arda sürücüler şampiyonluğu ve altı art arda üreticiler şampiyonluğu kazanmıştır. Schumacher pek çok yeni rekor kırmıştır. Bunların arasında Grand Prix galibiyet sayısı (91), bir sezonda galibiyet sayısı (18 yarışın 13 ü) ve en çok şampiyon olan sürücü (7). Schumacher'in şampiyonlukları 25 Eylül 2005'te Renault sürücüsü Fernando Alonso’nun Formula 1’in en genç şampiyonu olması ile sona erdi. 2006’da, Renault ve Alonso şampiyonluğu yeniden kazandı. Yedi kez Dünya Şampiyonu Schumacher, Formula 1’de geçirilen 16 yılın ardından 2006 sonunda emekliye ayrıldı. Bu süreç içerisinde şampiyonanın kuralları pistteki rekabeti geliştirmek ve maliyetleri azaltmak amacı ile sık sık FIA tarafından değiştirilmiştir. Şampiyonanın başladığı 1950 yılından itibaren yasal olan Takım emirleri, 2003 yılında takımların açık açık yarış sonuçlarına hile karıştırmalarından sonra yaşanan pek çok olaydan sonra olumsuz bir kamuoyu yarattı ve yasaklandı. Bu yaşanan olaylardan en meşhuru 2002 Avusturya Grand Prix’inde Ferrari tarafından yapılmıştır. Diğer değişiklikler sıralama formatı, puanlama sistemin, teknik düzenlemeler ile motor ve lastiklerin ne kadar süre ile kullanılması gerektiğini düzenleyen kuralları içermektedir. Lastik sağlayacı firmalar Michelin ile Bridgestone arasındaki savaş tur sürelerini azaltmasına rağmen, 2005 Amerika Grand Prix’inde Indianapolis’de Michelin lastiklerini kullanan on takımdan yedisi lastiklerinin güvensiz olduğu gerekçesi ile yarışmadı. 2006’nın sonunda Max Moseley, Formula 1 için “yeşil” bir gelecek çizdi ve bundan sonra enerjinin verimli kullanımı önemli bir faktör haline geldi. 1983'ten beri, Formula 1 yarışları Williams, Mc Laren ve Benetton gibi uzman yarış takımları tarafından domine edilmiştir. Bu takımlar Mercedes-Benz, Handa, Renault ve Ford gibi büyük araba üretricisi firmaların motorlarını kullanmaktadır. 2000 yılında Ford’un çok başarısız olan projesi Jaguar takımı ile, 1985 yılında Alfa Romeo ve Renault’un yarışlara girmesinden bu yana ilk kez yeni üretici firma takımları Formula 1’e girmeye başladı. 2006 itibarıyla, üretici firma takımları – Renault, BMW, Toyota, Honda ve Ferrari – şampiyonayı domine ettiler ve üreticiler şampiyonasındaki ilk altı pozisyondan beşini aldılar. Tek istisna Mercedes-Benz ile ortaklık yapan Mc Laren takımı olmuştur. Grand Prix Manufacturers Association (GPMA) {Grand Prix Üreticiler Birliği} vasıtası ile Formula 1’in ticari karından daha büyük bir pay almışlar ve sporun geleceği ile ilgili daha çok söz sahibi olmuşlardır. Günümüzde, "Formula 1 yarışı" ve "Dünya Şampiyonası yarışı" terimleri uygulamada tamamen aynı anlamı taşımaktadır; 1984'ten bu yana, her Formula 1 yarışı Dünya Şampiyonası için puanlanmış, ve her Dünya Şampiyonası yarışı Formula 1 kurallarına göre yapılmıştır. Bu her zaman böyle değildi. Formula 1’in eski zamanlarında dünya şampiyonası dışında pek çok yarış daha düzenlenirdi. Pergamon Krallığı Pergamon Krallığı veya Bergama Krallığı, (Yunanca:Βασίλειο της Περγάμου) Batı Anadolu'da başkent Pergamon (bugünkü Bergama) olmak üzere kurulmuş devlettir. Krallığın kurucusu I. Attalos, kuruluş tarihi de MÖ 241 yılı kabul edilmektedir. Bunun nedeni devletin ilk hükümdarı olan Filetairos ve halefi I. Eumenes'in kral unvanını kullanmamış olduklarıdır. MÖ 133 yılında Roma Cumhuriyeti'ne bağlanana kadar varlığını sürdürmüştür. Granikos Savaşı'ndan sonra MÖ 334 yılında Pergamon, Büyük İskender'in eline geçmiştir. Bundan sonra İskender, kentin yönetimini oğlu Herakles ile annesi Barsine’ye bırakmıştır. İskender'in ölümünden Pergamon, Trakya hükümdarı Lysimachos'un payına düşmüştür. Lysimachos, Korypedion Savaşı'nda I. Selevkos Nikator tarafından öldürüldükten sonra kendi emrinde çalışmış olan Paflagonyalı Filetairos, efendisinin burada bıraktığı servete nail olarak Pergamon'u ele geçirmiş ve bağımsız bir devlet olarak ilan etmiştir. Filetairos ölmeden önce devletin yönetimini evlatlığı ve yeğeni olan I. Eumenes'e bırakmıştır. I. Eumenes döneminde Pergamon görece sakin bir süreç yaşamış,ardılı ve kuzeni I. Attalos'la birlikte özellikle Galatlara karşı kazınılan zaferle gücünü tüm Anadolu'ya kabul ettirmiştir. I. Attalos'la birlikte Pergamon yöneticileri artık kendilerini Kral olarak adladırmaya başlamıştır. Kral I. Attalos'un oğulları II. Eumenes ve ardından II. Attalos zamanında Pergamon gücünün ve sınırlarınınzirvesine ulaşmıştır. Görkemli Zeus Sunağı bu dönemde inşa edilmiş, ünlü Pergamon Kütüphanesi bu zamanda 200.000 ciltlik kapasiteye ulaşmıştır.Pergamon heykelcilik, tıp ve eczacılıkla ünlenmiştir. Amcası II. Attalos'un ölmüyle başa geçen III. Attalos dengesiz davranışlar göstermiş, bir varisi olmadığından Pergamon'u Roma'ya vasiyet etmiştir. II. Eumenes'in'un evlilik dışı oğlu olduğu söylenen, Aristonikos bu kararı tanımamış, kendini III.Eumenes adıyla Kral ilan etmiş, Roma'ya karşı isyan etmiştir. Son olarak MÖ 129'da Romalılara yenilmiş ve esir düşmüştür. Bundan sonra bu krallık Roma "Asya" eyaleti olmuştur. Daniel Ortega Daniel Ortega Saavedra (d. 11 Kasım 1945), Nikaragua devlet başkanı. Aynı zamanda Sandinista Ulusal Kurtuluş Cephesi'nin (FSLN) lideridir. Augusto César Sandino'nun önderliğindeki köylü ordusunda savaşmış bir askerin oğluydu. Managua'daki Orta Amerika Üniversitesi'ne devam ettikten sonra 1963'te yeraltına geçti ve FSLN'ye katıldı. 1967'de iktidardaki Somoza ailesine karşı FSLN'nin kent direniş hareketinin başına getirildi. 1967'de katıldığı bir banka soygunu nedeniyle tutuklanan Ortega yedi yıl tutuklu kaldı. 1974 sonunda öbür tutuklu Sandinistalarla birlikte, Somoza yanlısı rehineler karşılığında serbest bırakıldı. Küba'ya sürülen gerillalarla birlikte bu ülkede aylarca gerilla eğitimi gördü. Gizlice Nikaragua'ya döndükten sonra FSLN içindeki çeşitli hizipleri uzlaştırılmasında, ayrıca iş ve siyaset çevreleriyle ittifaklar kurulmasında önemli rol oynadı. FSLN'nin sürdürdüğü gerilla hareketi giderek bir iç savaşa dönüştü ve 1979'da Sandinistaların zaferiyle sonuçlandı. FSLN yönetimindeki beş kişilik kurulun üyesi olan Ortega 1981'de bu kurulun koordinatörlüğüne getirildi. Ortega yönetiminde Sandinista hükûmeti bir dizi devletleştirmeye girişerek sosyalist ülkelerle yakın ilişkiler kurdu. Bu arada ABD'nin desteklediği sağcı contra gerillalarının direnişiyle karşılaştı. 1984'te yapılan seçimlerde % 63 oyla devlet başkanlığına seçildi. 1988 ve 1989 yıllarında diğer Orta Amerika devlet başkanlarının arabuluculuğuyla Contra'larla uzlaşmayı kabul etti. 1990'daki başkanlık seçimini, 14 partinin oluşturduğu Ulusal Muhalefet Birliği'nin (UNO) adayı Violeta Barrios de Chamorro karşısında kaybetti.1996 ve 2001 yıllarında girdiği başkanlık yarışlarını da kaybetti. Muhalefette kaldığı yıllarda devrimci çizgiden uzaklaşarak sosyal demokrasiye yakınlaştı. Kasım 2006 yapılan başkanlık seçimlerini % 38'le kazanarak, 16 yıl sonra tekrar devlet başkanlığına seçildi. Irving Fisher Irving Fisher (d. 27 Şubat 1867 Saugerties, New York (eyalet) — ö. 29 Nisan 1947, New York), Amerikalı bir ekonomist. Neoklasik ekonomistler arasındadır. Fisher teoremi ve Fisher denklemi ile ünlüdür. 1900'lerin başlarında paranın sadece bir değişim aracı olduğu, para talebinin miktar teorisini geliştirmiştir. Fisher reel faazin oluşumunda iki temel etmenden bahseder SimCity SimCity; kendi kentimizi bilgisayar ortamında kurmamızı ve yönetmemizi sağlayan bir strateji-simulasyon oyunudur. İlk üç versiyonu Maxis, SimCity 4 ise Electronic Arts tarafından hazırlanıp piyasa sürülmüştür. SimCity 1989'den bu yana strateji türü oyun severlerin büyük oranda ilgi kapsamındadır. Deluxe Edition = Simcity 4 + Rush Hour Expansion Pack KanatlÄ± Kediler Kanatlı Kediler, bugüne dek kediler üzerinde yapılmış olan gözlemlerde kimi kedilerde kanatsı eklere rastlanması ile, bu tür kedileri tanımlamak için kullanılan bir terimdir. Niagara Şelalesi yakınlarında bulunan bir kedi iskeleti durumun doğruluğunu kanıtlamıştır. Kedilerde kanatsı eklerin oluşmasında üç sebep dikkati çeker. Bunlardan ilki, uzun tüylü türlerde, tüylerin birbirine dolanarak keçeleşmesidir. Bu keçeleşme sorunu, nadir de olsa kısa tüylü türlerde de görülebilmektedir. Dökülen tüylerin keçeleşen tüylere yapışıp birkaç tüy dökme mevsimi sonunda kanatsı yapılar oluşturabilmeleri mümkündür. Ancak bu durum, kanatların tek açıklaması değildir. İkinci neden, insanlarda görülen Ehlers-Danlos Sendromunun (derinin elastik olması) bir benzerinin (feline cutaneous asthenia) kedilerde görülmesidir. Bu nedenle oluşan kanatsı yapılar omuz, bel ve kalça bölgesinde görülür. Bu tür kanatları olan kedilerin bir kısmının kanatlarını oynatabildikleri görülmüştür. Üçüncü oluşum şekli ise, yapışmış organ veya ekstra organ gelişimidir. Kanat benzeri yapıların oluşumunu tecrübeli kedi sahipleri ve besleyicileri çok çabuk anlayabilirken, acemiler ilk oluşumu sırasında anlayamayabilmektedir. 1990'ların başlarında, kanatlı kedi olgusunda uzun süren çalışmaları bulunan İngiliz zoolog ve kriptozoolog Dr. Karl Shuker, popüler medyada yayınlanan kanatlı kedi haberleri ile feline cutaneous asthenia arasında bağlantı bulunduğunu gösteren ilk kişidir. 1862 yılında Henry David Thoreau bu konuyu raporlayan ilk isimdir: "" Birkaç yıl önce ormanlarda yaşıyordum. Lincoln'de gölete yakın, Mr. Gillian Baker'in çiftlik evinde kanatlı bir kedi olduğu söyleniyordu. Haziran 1842'de görmeye gittiğimde, alışkanlığı üzere ava gittiğini öğrendim. Eşi bana onun çevreye kısa bir süre önce geldiğini söyledi, ve Nisan ayında evlerine almışlardı. Onun, koyu kahverengimsi-gri renkli olduğunu, boğazında beyaz bir nokta bulunduğunu, beyaz ayaklarının olduğu, ve bir tilki gibi büyük çalı gibi bir kuyruğu olduğunu; kışın kürkün, kalınlaşıp yanlarından dışarıya doğru düzleştiğini ve 12,5 inçe ulaştığını söyledi."" Litvanya'daki radyo istasyonlarÄ± listesi Stavanger Stavanger, Norveç'in güneybatı kesimindeki Rogaland ilinin (flyke) merkezi kent ve liman. Norveç Denizi ile Ganda Fiyordu arasındaki bir yarımadanın doğu kıyısında yer alır. Norveç'in 4. büyük şehridir. Nüfusu 117.157'dir (1 Mart 2007 itibarıyla). 8. yüzyılda kurulan kent, 12. yüzyılda St. Swithin Katedrali inşa edilince piskoposluk bölgesinin merkezi oldu. 1425'te bir ticaret kasabası olarak berat aldı. Reform hareketinden sonra, piskoposluk merkezi Kristiansand'a taşındıysa da (1682) 1925'te Stavanger'de Lutherci bir piskoposluk merkezi kuruldu. Norveçin petrol merkezi olarak bilinir. Kentteki petrol arıtma tesislerinde, Kuzey Denizinde çıkarılan petrol işlenir. Stavanger petrol ve gaz sanayisiyle ilgili çalışmalarda önemli bir hizmet merkezi durumuan gelmiştir. Sahip olduğu liman, ülkenin büyük limanlarının Britanya'ya en yakın olanıdır. Limanın yakınında tarihi bir konserveleme müzesi bulunmaktadır. Bu müze, eskiden dünyanın her köşesine sardalya konservesi üreten bir fabrika olmasından dolayı önem taşır. Ayrıca Stavanger'de NATO'ya ait bir Müşterek Harp Merkezi bulunmaktadır. Stavanger, Liverpool'la beraber 2008 Avrupa Kültür Başkenti'dir Romulus Augustus Flavius Romulus Augustus (d. 463 – ö. 476'dan sonra) (Genellikle Romulus Augustulus, "Küçük Augustus" olarak da anılır.), 31 Ekim 475 ile 4 Eylül 476 tarihleri arasında hüküm sürmüş son Batı Roma imparatorudur. Tarihi olarak döneminin Roma'nın Batı'daki varlığının sonuna işaret ettiği kabul edilir. Romulus'unu hayatıyla ilgili detaylar yarım yamalaktır. Roma ordusunda magister militum olan babası Orestes, İmparator Julius Nepos'u devirdikten sonra Romulus'u tahta geçirmişti. Çocuk denebilecek bir yaşta olan Romulus babasının yönetimine kuklalık etmiştir. Yalnızca on ay süren hükümdarlığının ardından Germen şefi Odoacer tarafından tahttan indirilmiş ve Campania bölgesinde Napoli'deki Lucullanum kalesine gönderilmiştir. Romulus Augustus'un bundan sonraki akıbeti bilinmemektedir. Romulus Augustus'un tahttan indirilişi Batı Roma İmparatorluğu'nun sonu ve Orta Çağ'ın başlangıcı olarak kabul edilir. Romulus'un babası Orestes, Panonya kökenli bir Roma vatandaşıydı. Attila'nın yanında genelkurmay başkanı olarak görev yaptıktan sonra Roma ordusunda yükselmişti. Romulus adını Noricumlu bir asil olan annesinin babasından almıştı. Augustus o dönemde yaygın bir unvandı. Birçok tarihçi batının son imparatorunun Roma'nın kurucusunun ve ilk imparatorunun isimlerini taşıdığına dikkat çekmiştir ancak bunun tesadüfi olduğu anlaşılmaktadır. Resmî olarak Romulus Augustus adıyla hüküm sürmüşse de daha çok "ufak ya da önemsiz Augustus" anlamına gelen küçültücü Romulus Augustulus lakabıyla bilinir. Bazı Yunan yazarları daha da ileri giderek kendisinden alaycı bir şekilde "Momylos", "küçük maskara" diye bahsetmişlerdir. 475 yılında Orestes Julius Nepos tarafından Magister Militum olarak atanmıştı. Orestes göreve geldikten kısa bir süre sonra bir ayaklanma başlattı ve 28 Ağustos 475 tarihinde 402'den beri Batı Roma İmparatorluğu'nun başkenti olan Ravenna'yı ele geçirdi. Nepos, amcasının 460'larda yarı otonom bir devlet yönettiği Dalmaçya'ya kaçtı. Orestes bilinmeyen bir nedenle imparator olmayı reddetti ve oğlunu tahta geçirdi. Baba ve oğlun yönettiği imparatorluk geçmiştekinin bir hayaleti gibiydi. İmparatorluğun hâkimiyeti İtalya ve Galya'nın bir bölümü ile sınırlıydı. Doğu İmparatorluğu, batıdaki mukabiline kukla devlet muamelesi yapıyordu. Batı imparatorları Anthemius ve Julius Nepos'u 474'te ölen Doğu İmparatoru I. Leo atamıştı. Bu yüzden Konstantinopolis, Orestes'in darbesini soğuk karşılamış, Doğu'nun tahtı için mücadele eden generaller Zeno ve Basiliscus'un ikisi de Romulus'u imparator olarak kabul etmemişlerdi. Babasına vekalet eden Romulus hiçbir karar almamış ve geriye hiçbir anıt bırakmamıştır. Ancak Roma, Milano, Ravenna ve Galya'da kendi adına paralar basılmıştır. Orestes'in iktidara gelmesinden birkaç ay sonra Germen paralı askerlerinden oluşan bir grup Orestes'ten İtalya'nın üçte birini kendilerine vermesini talep etti. Orestes bu talebi reddedince Germen kabileler Odoacer liderliğinde ayaklandı. Orestes, 28 Ağustos 476'da Piacenza yakınlarında yakalandı ve hemen idam edildi. Odoacer, Ravenna'ya ilerleyerek şehri ele geçirdi ve genç imparatoru yakaladı. Romulus, 4 Eylül 476 tarihinde tahttan feragat etmek zorunda kaldı. Bu olay Batı Roma İmparatorluğu'nun sonu olarak kabul edilse de Romulus'un tahttan indirilmesi o dönemde belirgin bir karışıklığa sebep olmamıştı. Roma eyaletlerdeki egemenliğini çoktan yitirmişti. Roma ordularında Almanlar ağırlıktaydı ve esas iktidar sahipleri çoktandır Odoacer gibi Germen generallerdi. İtalya, bir asır sonra I. Justinianus tarafından fethedildiğinde çok daha fazla harap olacaktı. Romulus Augustus'un tahttan indirilmesinden sonra Roma Senatosu, Odoacer ve Julius Nepos Doğu Roma imparatoru Zeno'na temsilciler gönderdiler. Odoacer, İtalya'nın genel valisi olmak için talepte bulundu. Julius Nepos, tahtının iadesini istedi. Odoacer'ın talebi meşru Batı imparatoru Julius Nepos'a bağlı olması koşuluyla kabul edildi. Nepos'un adını taşıyan sikkeler İtalya ve Roma generali Syagrius'un kontrolündeki Galya topraklarında Nepos'un 480 yılında ölümüne kadar kullanıldı. Romulus'un tahttan çekildikten sonraki akıbeti bilinmemektedir. "Anonymous Valesianus"'un yazdığına göre Odoacer yaşından ötürü kendisine merhamet göstermiş ve yıllık 6.000 solidus gelir bağlayarak Campania'ya akrabalarının yanına göndermiştir. Ancak Jordanes ve Marcellinus Comes'un anlattıklarında Odoacer'ın Romulus'u Campania'ya sürgüne gönderdiği belirtilmekle birlikte herhangi bir ödülden bahsedilmez. Kaynaklar Romulus'un Napoli'deki kaleye yerleştiğinde mutabık. Bu noktadan sonrası karanlık. Edward Gibbon "Roma İmparatorluğu'nun Gerileyiş ve Çöküş Tarihi" adlı kitabında Noricumlu Aziz Severin'in müritlerinin 488 yılında Napolili bir hanım tarafından bedenini "muhtemelen artık hayatta olmayan Augustulus'un mekanına" getirmeleri için davet edildiklerinden bahseder. Kale 500 yılından önce azizin cesedini korumak için manastıra çevrilmişti. O dönemde Ostrogot kralı Büyük Teoderik'in yönetiminde hizmet veren Cassiodorus, 507 yılında Romulus adında birine maaşını teyit eden bir mektup yazmıştı. Cassiodorus'un çalışmalarını tercüme eden Thomas Hodgkin 1886 yılında mektubun yazıldığı Romulus'un son batı imparatoruyla aynı kişi olmasının "pekala mümkün" olduğunu yazmıştı. Roger Collins "Early Medieval Europe" adlı kitabında Romulus'un 510 yılına kadar yaşamış olabileceğini yazar. Ancak son batı imparatoru ile mektuptaki Romulus arasındaki ilişki belirsizdir. Augustus, mütegallibe olduğundan Odoacer iktidara geldiğinde yasal olarak imparator unvanı Julius Nepos'a aitti. Bazıları Nepos'un 480'de öldürülene dek Dalmaçya'da hüküm sürdüğünü, Odoacer'ın Nepos'un adına sikkeler bastırdığını ve imparatorluk unvanını almadığını göz önünde bulundurarak Nepos'un son Batı Roma imparatoru olarak kabul edilmesi gerektiğini savunmuştur. Ancak Nepos'un İtalya'daki çağdaşlarının pek azı (Dalmaçya ve Galya daima Nepos'a sadık kalmıştır. davasına destek verme eğilimindeydiler. Odoacer'ın darbesinin ardından Roma Senatosu Zeno'na gönderdiği bir mektupta "tek bir hükümdarın azametinin hem Doğu'yu hem de Batı'yı aynı zamanda sindirmek ve korumak için yeterli" olduğunu yazmıştı. Zeno, Senato'ya Nepos'un kendilerinin meşru hükümdarı olduğunu söylemiş ancak bunun üzerine çok gitmemiştir. Doğu imparatoru Odoacer'ı İtalya'nın patricisi olarak tanımış ve Odoacer imparatorluk sancaklarını Konstantinopolis'e gönderdiğinde Zeno bunları minnettar bir şekilde kabul etmiştir. Dikdik Dikdik, "Madoqua" cinsini oluşturan 60 cm uzunluğu ve 35 cm yüksekliği ile dikdik dünyanın en küçük antilop türlerinin ortak adı. Tedirgin olduğu zaman çıkardığı kısık seslerden ötürü böyle adlandırlmıştır. Ama çok keskin bir ıslık da çalar. Bu ürkek hayvan, en küçük kuşkulu bir gürültü işitince, zıplayarak ve zikzaklar çizerek kaçar. Yalnızca erkek dikdikin boynuzları vardır. Eti insanlar tarafından makbul sayılmadığı için, birçok antilobun tersine avcılardan yana korkusu yoktur. Öte yandan, leşçil (leş yiyen) hayvanlar tarafından kovalandığı zaman da ufak tefek olduğu için rahatça dikenli çalılıkların içine dalıp gizlenir. Peşine düşen yırtıcı hayvanlar da bu çalılıklara girmeyi göze alamazlar. Bu yüzden de dikdik savanananın daha çok çalılık bölgelrinde yaşar. Yine de çok sakınıktır ve yiyeceğini aramak için gece olmasını bekler. Ot ve akasyaları yer; su gereksimini, büyük ölçüde karşılayan meyvelerden sağlar. Leçve Leçve ("Kobus leche"), boynuzlugiller (Bovidae) familyasından Afrika'da yaşayan antilop türü. Boy uzunluğu 130–180 cm, omuz yüksekliği 85–110 cm, kuyruk uzunluğu 30–45 cm, ağırlığı 60–130 kg dır. Alt türüne bağlı olarak rengi değişkenlik gösterir: parlak kestane rengi ("K. l. leche"), kırmızı-kahverengi ("K. l. kafuensis"), siyah ("K. l. smithemani"). Sırt kısmı altın sarısı ve alt kısmı beyazdır. Genelde erkeğinin daha koyu bir rengi olamsına karşılık bu durum bazen değişebilmektedir. Uzun, iki yana açılan boynuzları sadece erkeğinde bulunur. Ön bacakları diğer birçok antilobunkinden daha uzundur ki, bu da sulak alanlarda uzun mesafe koşmasına yardımcı olur. Leçveler genelde sulak alanlarda bulunur ve su bitkileriyle beslenirler. Su dizlerine kadar gelirse bu onların düşmanlarından korunmasına yardımcı olur. Bacaklarındaki su geçirmez yapı sayesinde dizlerine kadar gelen suda bile 80 km hızla koşabilir. Leçveler gündüz ortaya çıkarlar. 400 ya da daha fazla kalabalık sürüler oluştururlar.Sürüler normalde bir cinsiyetten üyeler içerir, ancak çiftleşme döneminde iki cinsiyet karışık sürüler oluşturabilir. Üreme olgunluğuna dişiler 1,5 , erkekler 2,5 yılda ulaşır. Gebelik süresi 7-8 ay olup tek yavru dünyaya getirirler. Yavrular 4 ay sonra sütten kesilir. Ömrü 15 yıldır. Otlar ve su bitkileri ana besin kaynaklarıdır. Yırtıcı memeliler, aslan, pars, çita, sırtlan, Afrika yaban köpeği ve timsah ile piton ana düşmanlarıdır. Botsvana, Zambiya, Kongo Demokratik Cumhuriyeti'nin güneybatısı, Namibya'nın kuzeydoğusu ve Angola'nın doğusunda, en çok Okavango Deltası'nda, Kafue Nehri Havzasında ve Bangweulu Sazlıklarında yayılım gösterir. Jimmie's Chicken Shack Jimmie's Chicken Shack (İsmi İngilizcede; Jimmy'nin Tavuk Kümesi anlamına gelen) ABD Maryland çıkışlı alternative rock/funk metal grubu. Koati Koati ("Nasua"), rakungiller (Procyonidae) familyasÄ±ndan memeli cinsi. Koatinin kısa ayakları güçlü tırnaklarla donatılmıştır,ama ayıya çok benzer. Aslında koati daha çok çamaşırcı ayıya benzer; gövdesi onunkinden daha ince, kuyruğu daha uzun ve kabarıktır, burnu daha çıkık ve yumuşaktır. Burnu yiyecek ararken toprağı karıştırmaya yarar. Koati hem et, hem ot hem omnivor hem de Karnivordur: Böcekler, küçük hayvanlar, kuş yumurtaları, ama en çok tercih ettiği meyvelerdir. Küçük gruplar halinde yaşar ve ağaca tırmanır. Zaten öyle iyi bir tırmanıcıdır ki, tıpkı sincap gibi ağaçlardan baş aşağı inme yeteğine sahiptir. Coğrafi yaşam tabiatları Merkezi ve Güney Amerikadır (Meksika-Brezilya arası). Ford Crown Victoria Ford Crown Victoria ("Crown Vic" olarak da bilinir), Ford tarafından 1992-2011 yılları arasında üretilen üst sınıf otomobil modelidir. Araç, Ford LTD Crown Victoria'nın yerini almış olup üretildiği dönem boyunca Ford'un amiral gemisi modeli olarak hizmet verdi. Crown Victoria, Mercury Grand Marquis ve Lincoln Town Car ile paylaştığı Ford Panther platformunda üretildi ve 1997'den 2011'e kadar bu üç sedan ile birlikte Kuzey Amerika'da üretilen son şasi üstü gövdeli arkadan çekişli binek otomobil ve standart olarak V8 motor ile sunulan lüks olmayan tek otomobildi. Crown Victoria adı ilk kez 1955 yılında Fairlane modelinin bir parçası olarak kullanılmaya başlandı ve 1970'lerin sonlarında büyük LTD modellerini küçültünce isim tekrar kullanılmaya başlandı. Crown Victoria'nın amacı Chevrolet'in Impala ve Caprice modelleri ile rekabet etmekti. 1980'lerin sonunda, AMC ve Chrysler'in büyük sedan pazarından çekilmesi ve 1996'da General Motors'un Chevrolet Caprice'i yapımdan çıkarması üzerine 2000'lerin ortasında Chrysler'in arkadan itişli LX platformuyla bu pazara geri dönmesine kadar üst sınıf arkadan itişli otomobil pazarı tamamen Crown Victoria'ya kaldı. Crown Victoria, Grand Marquis ve daha sonra Town Car ile birlikte 2011 yılında kapatılan St. Thomas fabrikasında üretildi. Araçtan, 1991'den 2011'e kadar tüm modelleri ile birlikte toplam 1.5 milyondan fazla üretildi. Crown Victoria, Police Interceptor ile uzun açıklı modelleri ile Kuzey Amerika'da yaygın olarak ekip otosu ve taksi olarak kullanıldı. Crown Victoria, yerini en yakın seçenek olan önden veya dört tekerlekten çekişe sahip Ford Taurus'a bıraktı. Ford, 1992'den önce Crown Victoria adını iki araçta kullandı. 1955'ten 1956'ya kadar Ford Fairlane'nin en üst modelini belirtmek için kullanıldı. 1983'ten 1991'e kadar da Kuzey Amerika'daki üst sınıf LTD sedanları ayırt etmek için kullanıldı. Crown Victoria adı ilk kez 1955 yılında tanıtıldı ve altı kişiyi taşıyabilen iki kapılı bir coupé idi. Crown Victoria, Ford Fairlane modelinin amiral gemisi modeli olarak bir parçasıydı ve Victoria modelinden tek farkı çatısını dekore eden çelik bir şerit olmasıydı. Bu şerit'e İngilizcede "Crown" adı verildiği için bu modelin adi Crown Victoria olmuştu. Büyük B direği bir hardtop tavan çizgisini önlerken, tasarım daha şık bir görünüme izin verdi. 1956 yılında Ford bu araca Lifeguard adlı güvenlik paketi ekledi. Bu modelin bir versiyonu Crown Victoria Skyliner diye bilinirdi ve bu modelin farkı çelik şeritin önünde akrilik cam olmasıydı. Bu model özellikle güneyde yer alan eyaletlerde fazla satmadı ve bu yüzen bu model fazla üretilmedi. Skyliner modellerinin büyük bir kısmı hava koşularının daha uygun olduğu İsveç'e gitti. Ford Fairline, 1957'de yeniden tasarlandığından Crown Victoria adı kaldırıldı ve Skyliner adı Fairlane serisine geri döndü. 1975'ten bu yana Ford LTD'nin Landau modelinin bir dekor paketi olan Crown Victoria, 1980 yılında 23 yıllık aradan sonra model adı olarak yeniden canlandırıldı ve Ford LTD model serisinin bir parçası oldu. Üst sınıf Ford model serilerinin küçülmesinden bir yıl sonra LTD Crown Victoria, LTD Landau'nun yerini aldı. Mercury (Grand) Marquis muadilinden ayırt edilebilmek için LTD Crown Victoria, 1955 modelleri gibi ön ve arka kapıların birleştiği orta kesiminde ve çatısında çelik bir şeride sahip oldu. İki ve dört kapılı bir sedan olarak satılan LTD Crown Victoria, iç döşemesini LTD Country Squire station wagon ile paylaşmaktaydı. 1981 ve 1982 yıllarında Ford bir de 4.2 litrelik bir motor seçeneği sundu. 1983 yılında, her üç Ford bölümünün orta ve üst sınıf model hatlarının kapsamlı bir revizyonunun bir parçası olarak LTD Crown Victoria, Mercury Grand Marquis muadili ile birlikte bağımsız bir model adı hâline gelirken LTD adı ise Granada'nın yerini alarak orta sınıf segmente kaydırıldı. LTD daha az bilinen model olarak kaldı ve bu isim her zaman LTD Crown Victoria ismiyle karıştırıldı. LTD modelinin üretimi 1986 yılında yeni önden çekişli Ford Taurus'a yer vermek için sonra erdi. Crown Victoria ve Mercury Grand Marquis'nin dışı 1988 yılında biraz yenilendi ve 1990 yılında yeni bir kontrol paneli eskisinin yerini aldı. Daha önce 1983 yılında merkeziyi port enjektör kullanılmaya başlanmıştı ve 1986 yılında bu sistemin yerini ardışık elektronik enjeksiyon sistemi almıştı. Ama bu yıllar arasında en önemli gelişme 1985 yılından sonra tüm 5.0 litrelik motorların hidrolik bir valf sistemi kullanmasıydı. 1991 yılında Crown Victoria ve LTD Country Squire modellerinin üretimini durdurulmasıyla Kuzey Amerika'da LTD adı kaldırıldı. Avustralya pazarında ise 2007 yılına kadar Ford Fairlane modelinin daha lüks bir varyantı olarak kullanılmaya devam edildi. 1987 yılının ilk çeyreğinde, "EN53" kodlu bir tasarımın geliştirilme süreci başlandı. Tamamen yenilenen Crown Victoria, 28 Kasım 1990 tarihinde tanıtıldı. Ocak 1991'de üretimine başlandı ve 21 Mart 1991 tarihinde 1992 model olarak piyasaya sürüldü. Aracın filo satışları ise lansmandaki alıcıların kullanılabilirliğini en üst düzeye çıkarmak için 14 ay ertelendi. Aileye yönelik araçlardaki pazar kayması nedeniyle Crown Victoria, yalnızca ahşap kapılı LTD Country Squire station wagon modelinin durdurulmasıyla birlikte dört kapılı bir sedan olarak sunuldu. Ford Taurus ve Mercury Sable, isteğe bağlı üç sıralı koltuklarla üretime devam ederken, Country Squire'ın yerini esasen Ford Aerostar, Econoline/Club Wagon ve Explorer gibi minivan ve SUV modelleri aldı. Ana rakibi olan Chevrolet Caprice'in 1991'de yenilenmesine karşılık, Crown Victoria, önceki nesilde bulunan Panther platformunu korurken büyük bir dış tasarım değişikliği ile öne çıktı ve yeni Ford Taurus gibi daha yuvarlak, altı camlı bir şekle sahip oldu. Ford, aerodinamiği ve yakıt verimliliğini artırmak için dış cephenin sürüklenme katsayısını 0.42'den 0.34'e düşürdü ve bu rakam neredeyse Ford Taurus'un 0.32'siyle eşitti. Bu, ilk nesil Crown Victoria'ya bilinen "Aero" görünüm olarak bilinen şık, kama şeklindeki tasarımı verdi. Aracın tasarımı büyük çoğunlukla Ford'un Tasarım Başkan Yardımcısı Jack Telnack tarafından öncülük edilen birinci nesil Ford Taurus'a dayanmaktaydı. Taurus, kendi segmentindeki pazarda oldukça popüler olmasına rağmen, Telnack'in "Aero" görünümü Crown Victoria'nın potansiyel alıcıları için bir aşk ya da nefret teklifi olarak kanıtlandı. Kendine özgü ızgarasız ön kaplamasıyla birlikte Crown Victoria, Taurus ile benzer gövde ve tampon kalıpları, kapı kolları, uçak tarzı kapılar ve benzer şekilli far ve stop lambaları ile benzer bir tavan çizgisini paylaşacaktı. Mercury Grand Marquis ile görünüm ortaklığı azaltmak için iki araç arasında yalnızca ön kapılar, ön cam ve alaşım jantlar paylaşıldı. İç mekanda da iki araç farklı koltuklar, kapı döşemesi ve gösterge panellerine sahipti. Crown Victoria'da voltaj ve yağ basınç göstergeleri içeren yuvarlak kadranlı bir gösterge paneli bulunurken, Grand Marquis'te tam enstrümantasyon olmadan yatay bir hızölçere sahipti. Opsiyonel olarak da bir elektronik gösterge paneli tanıtıldı. 1992 modelinin tasarımı Chevrolet Caprice'in yeniden tasarımından daha iyi karşılanmasına rağmen, Taurus'a çok benzemesi bazı kişilerin eleştirisine yol açtı ve Ford'un aracın dış görünümü revize etmesine yol açtı. 1993'te araç yeni tasarlanmış bir ızgaraya sahip oldu ve buna ilaveten, 1994'te arka kısmında stop lambalarının arasına reflektör bir şerit yerleştirildi. Yeniden tasarlanan Crown Victoria, yeni 4.6 litre hacminde bir "Modular" SOHC V8 motora sahip oldu. İlk olarak 1991'de Lincoln Town Car'da tanıtılan bu motor, üstten subaplı 5.0 litre hacmindeki "Windsor" V8 motorunun yerini aldı ve sonunda birkaç Ford ve Lincoln-Mercury otomobil ve kamyonunda görünecek olan bir üstten egzantrikli motorları ailesinin ilkiydi. Selefinden daha hafif olan 4.6 litrelik motor, standart tek egzoz konfigürasyonunda 40 ek beygir gücü üretirken neredeyse aynı tork çıkışına sahipti. Selefi ve Lincoln Town Car'da olduğu gibi, gücü tekerleklere 4 ileri bir overdrive otomatik şanzıman ile aktarmaktaydı. 1993 yılında Ford "AOD" şanzımanın yerini elektronik olarak kontrol edilen "AOD-E" versiyonu aldı. Aracın platformunda yol tutuşu ve hareketleri geliştirmek için kapsamlı iyileştirmeler yapıldı ve direksiyon ve süspansiyon ayarında büyük güncellemeler yapıldı. Fren performansını artırmak için Crown Victoria, yalnızca Lincoln Mark VII, Ford Taurus SHO ve Ford Escort GT'de bulunan dört tekerlekli disk frenlere sahip oldu. Opsiyonel olarak sunulan ABS frenler ve düşük hızda çekiş kontrol sistemi popüler özellikler hâline geldi. Mercury Grand Marquis'de olduğu gibi, sürücü hava yastığı standart donanımdı ve daha sonra opsiyonel olarak yolcu hava yastığı eklendi. 1993 yılında yolcu hava yastığı standart hale geldi. Selefi LTD Crown Victoria'da olduğu gibi, Crown Victoria 50/50 yarıklı ön koltuk ile altı kişiyi taşıyabilen bir binek otomobildi. Crown Victoria, baz ve LX olmak üzere iki donanım seviyesinde satıldı. Filo dışı satışların çoğunu LX modeli oluşturmaktaydı. Buna ek olarak, Crown Victoria P71, 1993 yılında filo pazarı için kullanılan "S" belirtmesinin yerini aldı ve yalnızca kolluk kuvvetleri için pazarlandı. Ford, 1992 Crown Victoria ve Grand Marquis ikizinin piyasaya sürülmesiyle CAFE standartlarında benzersiz bir boşluktan yararlandı. Yüksek yakıt tüketimi vergilerinden kaçınmak için Ford tedarikçi ağını değiştirdi ve böylece iki aracı Kanada'dan ithal araç olarak sınıflandırarak üst sınıf sedanları Ford'un yerel CAFE filosundan (Ford Mustang V8 ile birlikte) etkili bir şekilde çıkarabilme ve ithal filoya (Ford Festiva'nın yanında) dahil edebilme olanağı tanıdı. 1992'de Ford, performans odaklı bir amiral gemisi donanımı olarak Crown Victoria Touring Sedan'ı tanıttı. Touring Sedan, polis versiyonunun ağır hizmet süspansiyon bileşenlerini içeren ve ayrıca daha geniş lastikler, arka havalı süspansiyon, hız sınırlayıcısının kaldırılması ve 4.6 L V8'in 210 beygir gücünde çift egzoz varyantı dahil olmak üzere Crown Victoria LX üzerinde bir dizi süspansiyon ve taşıma iyileştirmesi içeriyordu. İsteğe bağlı özellikler arasında hıza duyarlı direksiyon ve daha büyük çaplı sallanma çubukları vardı. Standart iki tonlu dış cephe boyasıyla (boyalı alaşım jantlarla) öne çıkan Touring Sedan, o sırada bir Crown Victoria'da bulunan her özelliğe sahip benzersiz bir deri iç mekana sahipti. Daha düşük bir fiyatla Ford, LX'te Touring Sedan'ın performans yükseltmelerini ayrı bir çekme paketinin yanı sıra Yol Tutuş ve Performans Paketi (Handling and Performance Package) olarak sundu. Touring Sedan, bir yıllık bir model olup 1992'den sonra durduruldu. Ancak, Yol Tutuş ve Performans Paketi 2007'ye kadar çeşitli şekillerde bir seçenek olarak kaldı. 1995'te makyajlanan Crown Victoria yeni bir altı yuvalı ızgara ve daha geniş stop lambalarına sahip oldu ve plaka kısmı tampon yerine stop lambalarının arasında yer aldı. İç