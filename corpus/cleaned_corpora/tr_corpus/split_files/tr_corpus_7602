Yayınları'ndan çıkan derleme kitabı. İlk baskısı 1981 yılında çıkan ve halen "Sol - Onur Yayınları" tarafından yayımlanan kitapta, 12 Eylül 1980 askeri darbesinden sonra ölen İlhan Erdost için yazılan şiir, yazı ve resimler yer almaktadır. Muzaffer Ä°lhan Erdost Muzaffer İlhan Erdost (18 Eylül 1932; Artova - 25 Şubat 2020; Altındağ), Türk şair, yayıncı. 1956'da Veteriner Fakültesi'ni bitirdi. Pazar Postası'nı yönetti (1956-1958). Ulus gazetesinde çalıştı (1958-1963). 1958'de Açık Oturum Yayınları'nı, 1965'te Sol Yayınları'nı kurdu ve yönetti. Erdost, şiir, öykü, deneme ve eleştiriler yazdı. Yazılarında, toplumsal sorunlar, Türkiye ve Osmanlı tarihi, tarım, faşizm ve demokrasi konularına daha ağırlıklı eğildi. Kardeşi İlhan Erdost'un 12 Eylül 1980 askeri darbesinden sonra Mamak Askeri Cezaevi'nde dövülerek öldürülmesinin ardından, adına kardeşi İlhan'ın adını ekleyerek, "Muzaffer İlhan Erdost" ismini kullanmaya başladı. Erdost, Sol-Onur Yayınları'nın sahibi ve yönetmeni idi. Türk şiirinde Garip Akımı'ndan sonra ortaya çıkan İkinci Yeni akımının isim babasıdır. Türkiye İnsan Hakları Kurumu Vakfı (TİHAK) girişimci ve kurucu üyesi idi. Ego (anlam ayrımı) Binbirdirek Sarnıcı Binbirdirek Sarnıcı ya da diğer adıyla Filoksenos Sarnıcı (Yunanca: Κινστέρνα Φιλοξένου "kinsterna Philoxenou"), İstanbul'daki ikinci büyük sarnıçtır. Antik Bizans kaynaklarına göre 4. yüzyılda yapılmıştır. İçinde 224 sütun bulunan, 3584 m büyüklüğündeki sarnıç zamanla kurumuş ve 16. yüzyıldan itibaren atölye olarak kullanılmıştır. Sarnıçtaki sütunlar, üst üste bindirilmiş iki gövdeden meydana gelmekte, üstlerinde hiçbir işleme bulunmayan kesik piramit biçiminde başlıklar bulunmaktadır. Sütun gövdelerine işlenmiş Yunan harflerinin, sarnıcın yapımında çalışan ve sütunları işleyen taşçıların işaretleri olduğu bilinir. Hipodromun batısında yer alır. Yakın yıllarda temizlenerek yanından geçen yola bir galeri ile bağlanmıştır. Kolay gezilen, enteresan ve güzel bir diğer ziyaret yerine dönüştürülen sarnıç 64 x 56 metre boyutundadır. 4. yüzyılda Bizans İmparatoru I. Konstantin devrinde, Roma kökenli senatör Philoksenos tarafından yaptırılmıştır. 224 adet orijinal sütundan 212 adedi günümüze gelmiştir. Kalın duvarların çevrelediği mekanın tuğla tonozları, bunları taşıyan, bir ara bölme ile bindirilmiş çifte sütünlar ve işlemesiz başlıkları enteresan görüntüler sergilemektedir. Küçük satış reyonları kafe ve sergi alanları ile sarnıcın ortasında yer alan, sütunların orijinal boyunun görülebildiği çukur bölüm, tadilat sırasında yapılmıştır. Gümüşyaka, Silivri Gümüşyaka İstanbul'un Silivri ilçesini bağlı mahalle. Gümüşyaka’nın ilk ismi "Herakliapolis" idi. Zamanla bu isim Heraklia, Eraklia ve sonunda Ereğli olmuştur. Bizans döneminde Silibreç adıyla Megeralılar tarafından kurulan Gümüşyaka köyü, Atina ve Edirne üzerinden gelen, karayollarının birleştiği, deniz kıyısında kervancıların konakladığı küçük bir yerleşim merkeziydi. Tarihi değere sahip, zamanın tüccarları tarafından kullanıldığı sanılan büyük hanlar, önemli sayıda insanın kaldığını kanıtlayan su sarnıcı, su dehlizleri hala gözlenebilmektedir. Osmanlılar döneminde “Eski Ereğli” olarak bilinen belde, 1860’lardan sonra sadrazam olan Mahmut Şevket İnci Paşa tarafından Belkıs Hanım’a düğün hediyesi olarak verilmiştir. Ancak yerleşim halindeki halkın tutumu, ileride tehlikeli olur endişesiyle köyün bulaşıcı hastalık bahanesiyle boşaltıldığı, denizden topa tutularak yerle bir edildiği ve daha sonra buraya çiftliklerin kurulduğu söylenir. Dışarıdan gelenlerle beraber, 1938 yılında Mazlum Ağa ve Bozkurt Mehmet adlı kişilerin önderliğinde 60-70 kişi 26 bin dönüm olan Kınalı ve Sultanköy arasındaki sahil boyunca uzanan araziyi 52 bin liraya, 8 yıl vadeyle Ziraat Bankasına borçlanarak satın almışlardır. 1946 yılında köye tapu verilmiş, 1959 yılında tüm köy halkı özel tapularına sahip olmuşlardır. Gümüşyaka, yukarıda belirtildiği şekilde şahısların eline geçerek çiftlik olmuş ve buraya “Eski Ereğli Çiftliği” adı verilmiş. Daha sonra “Şakir Bey Çiftliği” olarak isimlendirilip Çorlu’ya bağlanmış. Bu çiftlik bir zaman sonra varislerden Belkıs Hanım’ın eline geçmiş. Sonuç olarak daha önce mübadelede gelen Yunanistan’ın aynı yöre halkından, Silivri, Çatalca ve Kırklareli’nde oturan bir kısım göçmen vatandaş birleşerek Belkıs Hanım’a ait bu çiftlik arazisini köy kurmak şartıyla 1938 yılında 52 bin liraya satın almıştır. Bugüne kadar gelen bazı söylentilere göre 1950’lere kadar gelen bu köyün, o yıllarda bir salgın hastalık sebebiyle terk edildiğine inanılır. İkinci bir söylentiye göre, İstanbul – Tekirdağ arasında devlet hazinesinin parası nakledilirken, bu köyün bulunduğu kısımda paranın gasp edilmesine kızan hükümetin, bu köyü denizden topa tutarak ortadan kaldırdığına ve bir müddet sonra da şahıslara sattığına inanılır. Köye 1963 yılında Gümüşyaka ismi verildi ve 1970 yılında Silivri’ye bağlandı. Kasaba halkının çoğunluğu patriyot denilen Yunanistan göçmenidir. Az bir kısmını ise Bulgaristan göçmenleri ve Anadolu’nun çeşitli yörelerinden gelenler oluşturur. Belde, İstanbul’a olan ulaşım kolaylığı nedeniyle hızlı nüfus artışının gözlendiği bir yerleşim yeridir. Beldede turizm nedeniyle yaz ve kış mevsimi arasında büyük nüfus farklılıkları yaşanmaktadır. 1997 sayımlarında 4414 olan nüfus, 2000 yılı sayımında 5406 olarak değişmiştir. FK Teplice FK Teplice, Çek Cumhuriyeti'nin başkenti Prag'ın 80 km kuzeyinde yer alan Teplice şehrindeki Çek futbol kulübüdür. Kulüp, II. Dünya Savaşı'nın ardından 1945'te kuruldu. Kulüp, kurulduktan sonra üç yıl içinde Çekoslovakya 1. Ligi'ne yükseldi. Genelde Çekoslovakya 1. Ligi ve Çekoslovakya 2. Ligi'nde mücadele eden kulüp, Çekoslovakya'nın ayrılmasından sonra Çek Cumhuriyeti 1. Ligi'nde ve Çek Cumhuriyeti 2. Ligi'nde mücadele etmeyi sürdürdü. Kadife Devrim'den sonra Glaverbel adında zengin bir sponsor bulmasıyla beraber 1996 yılında Çek Cumhuriyeti 1. Ligi'ne yükselen kulüp, ertesi sene Çek Cumhuriyeti Futbol Kupası'nı kazandı. 1997-1998 sezonunda UEFA Kupası'nda mücadele eden FK Teplice, Feyenoord ve 1. FC Kaiserslautern gibi büyük kulüpleri mağlup etmeyi başardı ama Celtic'e elendi. 2004-05 sezonunu üçüncü sırada bitiren FK Teplice, sezonu ikinci sırada tamamlayan Slavia Praha'la aynı puana sahipti. UEFA Kupası'na katılan FK Teplice, 3. Ön Eleme Turu'nda Beyaz Rusya ekibi FC MTZ-RIPO Minsk'i eledi. 1. Tur'da İspanya'dan Espanyol kulübüyle karşılaşan FK Teplice, ilk maçta Espanyol'la 1-1 berabere kaldı. Fakat ikinci maçta rakibine 2-0 yenilen Teplice, UEFA Kupası'na erken veda etti. 2005-2006 sezonunda ise ligi 4. sırada tamamlayan FK Teplice, Çek futbolunun en güçlü ekiplerinden biri olarak kabul edilir. Yusuf GÃ¼nay Yusuf G端nay (d. 1965, T端rkeli, Sinop), T端rk b端rokrat. Ankara Üniversitesi Siyasal Bilgiler Fakültesi'nden mezun oldu. 1997 yılından itibaren 5 yıl süreyle Başbakanlık Kanunlar ve Kararlar Genel Müdürlüğü görevini yürüttü. 1990-91 yıllarında İngiltere Kraliyet Kamu Yönetimi Enstitüsü'nde Modern Kamu Yönetimi Teknikleri ve Avrupa Topluluğu Hukuku konusunda eğitim gördü. Ankara Üniversitesi ATAUM'da Avrupa Topluluğu Hukuku Uzmanı oldu.1999 yılından itibaren Hükûmet temsilcisi olarak Basın İlan Kurumu Genel Kurul ve Yönetim Kurulu üyeliği ile Başkan Vekilliği görevlerinde bulundu. Enerji Piyasası Düzenleme Kurumu başkanlığı yapmıştır. 25 Nisan 2002 tarihinde Enerji Piyasası Düzenleme Kurumu’nun tam üye olduğu ve Orta ve Doğu Avrupa Ülkeleri ile Orta Asya Cumhuriyetlerinden 23 özerk kurumun tam üye ve 4 kurumunda gözlemci üye olduğu ERRA (Enerji Düzenleyicileri Bölgesel Örgütü) Yönetim Kuruluna 2004 yılı Mayıs ayında yapılan Genel Kurulunda seçilmiştir. Yusuf Günay ayrıca 2006 yılı Mayıs ayından beri Akdeniz Bölgesi Enerji Düzenleyicileri Topluluğu MEDREG’in Başkan Yardımcısıdır. 2007 yılı Mayıs ayında İstanbul'da yapılan 6. ERRA (Enerji Düzenleyicileri Bölgesel Örgütü) toplantısında 2 yıl süreyle ERRA başkanı seçilmiştir. Enerji Piyasası Düzenleme Kurumu Başkanlığı görevi Kasım 2007'de sona ermiştir. Evli ve iki çocuk babasıdır. Notre Dame'Ä±n Kamburu Notre Dame'ın Kamburu (orijinal ismi: "Notre Dame de Paris"), Victor Hugo'nun 1831 yılında yayınlanan ve Fransa’da krallık döneminin karanlık günlerinden kesitler sunan romanıdır. Romanın tamamlanması yaklaşık 6 ay sürmüştür. Okunması gereken evrenselleşmiş ve dünya klasiklerinin başyapıtlardandır. Notre Dame'ın Kamburu, Hugo'nun en parlak dönemlerinden birinde yayımlandı. 1831'de yayımlanan Notre Dame de Paris'in roman kahramanlarından biri öylesine etkili oldu ki Notre Dame'ın Kamburu adıyla tanındı. Victor Hugo bu romanda insanların yaşamında kaderin yerini ve yoksulluğun insanı köreltmediğini ortaya çıkarmıştır. Roman hem yazarın ülkesinde hem de dış ülkelerde oldukça sevilmiştir. Çoğu dillerde çevirimleri yayınlanmış, ayrıca filmi de çekilmiştir. 19. yy başlarında Paris şehir planlamacıları Notre Dame Katedrali'nin bakımsızlığından ötürü katedrali yıktırmak istemişlerdir. Ünlü Fransız yazar Victor Hugo, halkın ilgisini buraya çekmek ve katedralin yenilenmesini sağlamak için Notre Dame'ın Kamburu adlı romanını yazmıştır. Roman, Notre Dame Katedrali'nin yenilenmesinde büyük rol oynamıştır. Notre Dame De Paris Müzikali, Victor Hugo'nun romanından esinlenerek oluşturulmuştur. Müzikal; Belle, Tu Vas Me Detruire, Déchire gibi şarkılarıyla klasikleşmiş, romanla bütünleşmiştir. Eserde Claude Frollo adlı bir papaz katedralin önünde bir bebek bulmuştur. Çok çirkin bir bebek olduğundan ona Latince'de "eksik-tamamlanmamış adam" anlamına gelen Quasimodo ismini verir. Yaşı ilerledikçe Quasimodo katedralde zangoçluk görevini alır. Bir süre sonra zilin sesi nedeniyle sağır olur. Günün birinde Esmeralda adında bir kızla tanışır. Esmeralda genç ve güzel bir kızdır. Bu kız küçükken Çingeneler tarafından ailesinden kaçırılmış ve yerine sakat bir çocuk olan Quasimodo bırakılmıştır. Quasimodo'nun ona aşık olmasıyla olaylar karışır. Çünkü Papaz Claude Frollo da Esmeralda'ya bu tür duygular beslemektedir. Esmeralda ise özgür ruhlu, filozof ve ayni zamanda bir şair olan Gringoire ile -onun hayatını kurtarmak için- evlenmiştir. Esmeralda'nın kalbini ise soylu ve zengin bir ailenin kızıyla nişanlı olmasına rağmen çapkın ve yakışıklı bir subay olan Phœbus çalmıştır. Frollo kıskançlığı ve karşılıksız aşkı yüzünden duyduğu kini sonucu Esmeralda ve Phœbus'un buluştuğu bir gece hançeriyle yüzbaşıyı öldürmeye teşebbüs eder. Suç Esmeralda'nın üzerine kalır. Herkes, Esmeralda'nın çingene ve büyücü(!) olmasına yorarak bunu onun yaptığını düşünür. Esmeralda her ne kadar suçsuz olduğunu söylese de insanlar bir çingeneye inanmaktansa bir rahibe inanmayı tercih ederler. İnfaz günü Esmeralda, katedralin önündeki karışıklıktan faydalanan Quasimodo tarafından kaçırılır ve Notre-Dame Kilise'sine sığınır. Askerler infazı gerçekleştiremezler çünkü o dönemde ilahi adaletin, kralın adaletinden üstün olduğuna böylece Tanrı'ya sığınan kimselere ceza uygulanamayacağına inanılırdı üstelik bu kral tarafından da onaylanmıştı. Daha sonra kral kendisi de buna karşı çıkacaktır. Esmeralda'nın hırsız, dilenci, ayaktakımı arkadaşları Miracles Sarayı'nda toplanıp kiliseye yürürler. Amaçları onu oradan alıp kaçırmaktır.İsyan ederler.Kral askerlerini yollar. Esmeralda kiliseden Gringoire ve Frollo tarafından kaçırılır. Frollo Gréve Meydanında onun için hazırlanan darağacını gösterir ve kendisini ya da ölümü tercih etmesini söyler. Esmeralda Phœbus'ü sevdiğini söyler. Frollo o zaman onu çingenelerden nefret eden Roland Kulesi'nde ölümü bekleyen Gudule Hemşire'ye götürür. Kendisi askerleri çağırmaya gider. Gudule Hemşire, Esmeralda'yı parmaklıkların ardından kolundan tutarken tartışma esnasında onun 15 yıl önce kendisinden çalının kızı olduğunu öğrenir. Fakat aradan zaman geçer ve askerler gelir. Gudule Hemşire kızını askerlere vermek istemez. Bu esnada itilir. Başını yere sertçe vurur ve ölür. Askerler Esmeralda'yı asarlar. Frollo ve arkasında Quasimodo onun ölümünü seyrederler Notre-Dame Kilisesi'nin korkuluklarından. Quasimodo bunu Frollo'nun yaptığını anlar ve onu iter. Frollo aşağı düşer ve ölür. Quasimodo bir süre ortalıktan kaybolur. Bulunduğunda ise çok geçtir ve vücudu Esmeralda`nın cesedine sarılmış bir biçimde iskeletleşmiştir. Balgat Balgat, Ankara Çankaya'da, Konya Yolu (Mevlânâ Bulvarı), Türkocağı Caddesi, Çetin Emeç Bulvarı ve İnönü Bulvarı arasında kalan ve Nasuh Akar Mahallesi, Oğuzlar Mahallesi, Ehlibeyt Mahallesi ve Balgat Mahallesinden oluşan bir semttir. Çok sayıda siyasi partinin genel merkezi Balgat semtindedir. Bunlar arasında, Milliyetçi Hareket Partisi, Saadet Partisi, Demokrat Parti, Hür Dava Partisi, Demokratik Gelişim Partisi ve Merkez Parti yer almaktadır. Geçmiş dönemde Refah Partisi, Fazilet Partisi, Demokratik Toplum Partisi, Genç Parti ve Adalet ve Kalkınma Partisi'nin genel merkezleri de Balgat'ta konumlanmıştır. Balgat semtinin başlıca caddeleri, Ziyabey Caddesi, Ceyhun Atuf Kansu Caddesi, Cevizlidere Caddesi, Süleyman Hacıabdullahoğlu Caddesi (1. Cadde) ve Barış Manço Caddesi (2. Cadde)'dir. Balgat, eskiden şehir dışında kalan bir köydü. Amerikalı sosyolog Daniel Lerner, modernleşme kuramını 1950'lerde bu köyde yaptığı çalışma sonrasında ortaya atmıştı. Lerner'in çalışması sırasında büyüyen Ankara, bu geleneksel köyü yutarak modern kentin bir varoşu haline getirmişti. Şimdilerde ise Balgat Ankara'nın önemli semtlerinden biri olmuştur. Fren Fren, bir cismin hareketini durdurmak veya hızını azaltmak için kullanılan aygıt. Frenlerin çoğu döner mekanik parçalar üzerinde etki yaparak mekanik, hidrodinamik ya da elektriksel yolla kinetik enerji soğururlar. En yaygın fren türü olan mekanik frenlerde kinetik enerji ısıya dönüştürülerek yok edilir. Bu düzeneklerde sabit bir sürtünme elemanı, hidrolik ya da pnömatik yolla döner bir kampana ya da diske bastırılarak sürtünme oluşturulur. Kampanalı (tamburlu) frenlerin sürtünme elemanları, bir yüzü içbükey papuçlardır; disk frenlerinde ise yastıklardan ya da halka biçiminde kelepçelerden yararlanılır. Bu elemanlar organik maddelerden, metalden ya da seramikten yapılabilir; çoğunlukla da asbest kullanılır. "E" = ½"m"·"v" bağıntısı sebebiyle cisimlerin kinetik enerjisinin hızının karesiyle orantılı olarak artması yüzünden yüksek hızlarda daha güçlü frenlere gereksinim duyulur. Tekli frenler, sert bir bağlantı elemanı yoluyla mekanik olarak çalıştırılabilir, ama örneğin bir otomobilde olduğu gibi tek bir merkezden birkaç fren birden harekete geçirilecekse, bütün tekerleklerde eşit frenleme etkisi elde etmek zordur; bu nedenle bütün frenlere aynı yağ basıncıyla etki eden hidrolik kumanda sistemi kullanılır. Demiryolu vagonlarının frenlerinde, doğrudan tekerleklerin çevresine çembersel olarak basan ve sıkıştırılmış havayla çalışan dökme demir papuçlar kullanılır. Hidrodinamik (akışkanlı) frenin bir rotoru (dönen elemanı), bir de stratoru (duran elemanı) vardır, bunlar hidrolik kavramadaki kanatlı çark ile türbine benzetilebilir. Bu frenlerde harekete karşı direnç, sıvının (çoğunlukla su) rotordaki bir dizi cepten stratordaki ceplere doğru dolanımı ve akışkan sürtünmesiyle oluşturulur. Dönmeye karşı direnç, yani frenleme gücü, rotorun hızına bağlı olduğundan hidrodinamik frenler dönen bir elemanı tamamen durduramazlar; ama sıvı yeterince soğutulabilirse büyük miktarda kinetik enerji yok edilebilir. Hidrolik frenler özellikle dağlık bölgelerde çalışan ağır kamyonlarda oldukça kullanıklıdır. Hakan Ã‡elik Hakan Çelik (d. 10 Eylül 1969, İstanbul), Türk gazeteci, televizyon ve radyo programı yapımcısı ve yorumcusu. 1990 yılında İstanbul Üniversitesi İletişim Fakültesi'nden mezun olan Hakan Çelik, İstanbul Üniversitesi Siyasal Bilgiler Fakültesi'nde Avrupa Birliği'nin Siyasi Yapısı konusunda masterını tamamladı. Ayrıca, İletişim Fakültesi'nde Radyo Televizyon Sinema bölümünde Bilim Kurgu Sineması üzerine bir yüksek lisans programına devam etti. Basın hayatına 1988'de Günaydın Gazetesinde başlayan Çelik, aynı zamanda Türkiye'nin ilk özel radyocularındandır. Radyoculuğa 1990'ların başında İskoçya'daki Glasgow BBC'de staj yaparak adımını attı. Aynı dönemde Britanya'nın en köklü yayın organlarından The Herald'da kısa bir süre çalıştı. Hürriyet Gazetesi'nin radyosu Hür FM'i kuran ekipte yer alan Çelik, daha sonra Show Radyo, Genç Radyo ve NTV Radyo'da programlar yaptı. 1992 yılında İngiliz Dışişleri Bakanlığı'nın bursuyla Londra'ya gitti. Alman, Japon ve Amerikan hükümetlerinin davetleriyle bu ülkelerde seminlerlere katıldı, konferanslar verdi. Dünyanın 100'ü aşkın ülkesinde gazeteci olarak bulunan Çelik, Türkiye Gazeteciler Cemiyeti'nin de aralarında bulunduğu pek çok kurum ve kuruluştan mesleki çalışmaları dolayısıyla ödüller aldı. 1997 yılından bu yana Posta gazetesinde köşe yazarlığı yapan Hakan Çelik, son 6 yıldır gazetenin Ankara Temsilciliği görevini de yürütüyor. Radyo ve televizyon programlarına da devam eden Hakan Çelik, 3 yıl boyunca Habertürk Televizyonu'nda 'Weekend' isimli hafta sonu kuşağını hazırlayıp sundu. Ufuk Güldemir'in vefatının ardından Habertürk Turgay Ciner tarafından satın alındı. Doğan Grubu'nda görev yapması nedeniyle Habertürk'ten ayrılmak zorunda kalan Hakan Çelik, Şubat 2008'den itibaren Kanal 24'te "Hafta Sonu Moderatörü" olarak sabah kuşağını hazırlayıp sunmaya başladı. Çelik, ayrıca TRT 1 Radyosunda Pazartesi - Cuma günleri 12.00-13.00 saatlerinde yayınlanan "Haber - Yorum" programının Ocak 2010-Temmuz 2011 tarihleri arasında yorumculuğunu yapmıştır. Ayrıca, yine TRT 1 Radyosunda hafta içi sabah kuşağında yayınlanan "Gündem" programına da zaman zaman yorumcu gazeteci olarak katılmıştır. Bugüne kadar Küba Devlet Başkanı Fidel Castro, Katolik dünyasının ruhani lideri Papa 16. Benediktus ve Ekümenik Patrik I. Bartholomeos'un da aralarında bulunduğu dünya liderleriyle röportajlar yaptı. Hakan Çelik, sadece Türkiye'de yaşayan Rum, Ermeni ve Yahudi azınlıklarla ilgili olarak değil tüm dünyada inançlar arası diyalogun ve kültürel ve siyasal etkileşimin önemine ve geliştirilmesine yönelik yazılar kaleme alan bir gazetecidir. Müzikle ilgili çalışmalarına da devam eden Hakan Çelik, her Pazar akşamüstü TRT 3 Radyosunda kendisinin hazırlayıp sunduğu "Tren Yolculuğu" programı ile dinleyicilerine ulaşmaya devam etmektedir. Klasik müzikten, günümüz popüler müziğine ve trenler ile uçaklardan otomobillere kadar çok çeşitli ilgi alanlarına sahip olan Çelik, aynı zamanda ünlü ve önemli bir otomobil eleştirmenidir ve "Posta" gazetesinde ve "otomobilport.com" web gazetesinde otomobille ilgili köşe yazıları yazmaktadır. Hakan Çelik ayrıca, başarılı bir seslendirme sanatçısı olup TV reklamlarında seslendirme yapmaktadır. Osageler Osage kabilesi Kendilerini Wazhazhe olarak adlandırırlar. Avrupalılar'ın ilk olarak, Wazhazhe ile karşılaşması sırasında kullanan kaba Fransızca sesbilgisi onların Osage olarak telaffuz edilmelerine neden oldu. Avrupalılar ve Amerikalılar kabileyi bu isimle tanıdılar. Ova Kızılderilileri kültür grubuna dahildirler. 2005 Dünya Üniversite Yaz Oyunları'nda atletizm 2005 Yaz Üniversite Oyunları'ndaki atletizm karşılaşmaları, İzmir'de İzmir Atatürk Stadyumu'nda 15 Ağustos ile 20 Ağustos tarihleri arasında yapıldı. Atletizm, şampiyonadaki 14 daldan biriydi. Broadway Kulesi Broadway Kulesi, Broadway köyü yakınlarında Worcestershire'de, on altı metrenin üzerinde olan bir yapıdır. Temiz bir havada kuleden İngiltere'nin on üç bölgesi (kontluk) görülebilir. Şato benzeri kule 1797 yılında James Wyatt tarafından Lady Coventry için tasarlanır ve inşa edilir. Lady bu tepedeki bir ateş ışığının, Worcester'deki evinden görülüp görülemeyeceğini öğrenmek ister, ve bunu ortaya çıkarmak için kulenin inşasının sponsorluğunu yapar. Ateş belirgin bir şekilde görülür. Kule yıllar içinde Sir Thomas Phillips'in matbaasının merkezi olur, ve ayrıca William Morris gibi sanatçıların çekildiği bir mekân olarak hizmet eder. Kule, Cotswold Way üzerinde yer alır ve deniz seviyesinden 312 metre yüksekte olup, Cotswolds'ın en yüksek noktasındadır. Broadway (anlam ayrımı) Broadway (İngilizcede : "broad" = geniş + "way" = yol): Hong Kong'da bir ÅŸirket Çarpışan araba Çarpışan arabaların hareket ettiği pist genelde dikdörtgen ya da oval biçimde olur ve zemini metal kaplıdır. Çoğu zaman yerlere sürtünmeyi azaltmak için grafit serpilir. Güçlü bir tampon arabanın çevresini sarar ve sürücüler tur süresince pistteki diğer araçlara çarpmaya çalışırlar. Aracın kontrolü genelde hızı vermeye ve kesmeye yarayan iki pedal ve yön değiştirmek için kullanılan bir direksiyon ile yapılır. 1920'ler ile 1950'li yıllar arasında en parlak dönemlerini yaşayan çarpışan arabaları üreten en önemli iki marka Dodgem ve Lusse Brothers'dir. Hatta yurt dışında bu eğlence araçları "Dodgem" adı ile bilinir. Çarpışan arabaların daha gelişmiş modelleri, 1960 yılında hem havada hem karada gidebilen ve yetkililerin "uçan tabak" adı verdiği araçlar olmuştur. İlk kez Disneyland'da görücüye çıkan bu araçta teknik yanlışlıkların varlığı tespit edilince oyuncaklar birkaç yıl içinde kaldırıldı. Halüsinojen Halüsinojen, gerçekte var olmayan ancak birey tarafından algılandığı düşünülen nesnelerin görülmesine (halüsinasyon) neden olan, bu durumun ortaya çıkmasını sağlayan madde. Genellikle yasa dışı kabul edilen LSD, meskalin ve halüsinojen mantarlar (magic mushroom) gibi maddeler halüsinojendir. Gerçeklik duygusunu zayıflatırlar. CumhuriyetÃ§i Cumhuriyetçi şu anlamlara gelebilir: Marksist edebiyat teorisi Marksist edebiyat kuramı, temelini Marksist felsefe ve politika akımlarından alan ve edebiyat eleştirisine ekonomik, politik ve tarihsel açıdan bakmayı savunan bir düşünce sistemidir. Karl Marx'ın kendisi böyle bir sistem hakkında yazmamış olsa da, sonradan Marksizm adını alacak olan felsefesini kurarken kültürel ve edebî eserlerin analizinden yararlanmıştır. İlk başlarda onun kullandığı yaklaşımlara bağlı olan Markist edebiyat eleştirisi, zamanla farklı düşünürler tarafından farklı tezlerle geliştirilmiş olduğundan günümüzde tek bir Marksist edebiyat kuramından bahsetmek mümkün değildir. Bu alanda çalışmaları ön plana çıkan düşünürlerden bazıları şunlardır: Terry Eagleton, Fredric Jameson, Georg Lukács, Louis Althusser, Mikhail Bakhtin, Walter Benjamin ve Theodor W. Adorno. Türkiye'de özellikle Murat Belge bu alanda çalışmalarda bulunmuştur. Flavius Aetius Flavius Aëtius (391-454), döneminin en büyük generallerindendir. Son dönemlerinde imparatorun bile Romalı olmadığı Batı İmparatorluğu'nda İngiliz tabiri ile "Last True Roman" olarak sıfatlandırılan gerçek bir Romalıdır. "True Roman" yani "Gerçek Romalı" deyimi milattan öncesine kadar dayanır. Roma kültürünü ve disiplinini benimseyen namlı kişiler için kullanılır. Ayrıca Romalıları diğer vatandaşlardan da ayırmakta kullanılmıstır. Aethius, Attila ile yaptığı savaştan sonra Roma'nın kurtuluşu için yapılan kutlamalarda bizzat imparator tarafından öldürülmüştür. Flavius Aetius Batı Roma İmparatorluğu'nun son büyük generalidir. Aetius ile Hun İmparatoru Attila çocukluk arkadaşlardır. Aetius'un adamı Litorius Hunlardan alınan çok sayıda askeri feda edince aralarında savaş çıkmıştır. Campus Mauriacus Savaşı'nda Aetius, Attila'ya karşı ağır zayiatlar vermesine rağmen Attila'yı durdurmayı başarmıştır. Sonraki yıl Attila İtalya'yı istila etmiştir. Hatta Papa Roma'ya girmemesi için bizzat Attila'nın önünde diz çökmüştür. Aetius'un ise büyük ihtimalle imparatorun eliyle öldürüldüğü düşünülmektedir. Roma'nın gelmiş geçmiş en büyük generallerinden biridir. Minkowski uzayı Fizikte ve matematikte, matematikçi Hermann Minkowski anısına adlandırılan Minkowski uzayı veya Minkowski uzayzamanı, Einstein'ın özel görelilik kuramının en uygun biçimde gösterimlendiği matematiksel yapıdır. Bu yapıda, bilinen üç uzay boyutu tek bir zaman boyutuyla birleştirilerek, uzay zamanını betimlemek için dört boyutlu bir çokkatlı oluşturulmuştur. Kuramsal fizikte, Minkowski uzayı çoğunlukla Öklid uzayıyla karşılaştırılır. Öklid uzayında yalnızca uzaysal boyutlar varken Minkowski uzayında ayrıca bir zamansal boyut da bulunur. Bu yüzden Öklid uzayının bakışım grubu, Öklid grubu olup Minkowksi uzayınınki ise Poincaré grubudur. Minkowski uzayında geometrik uzunluğa karşılık gelen uzayzaman aralığı ya uzaysal ya ışınsal ("yansız") ya da zamansaldır. Bir dörtvektör, dört adet koordinat bileşeni olan vektöre denir. Bu maddede dörtvektörler, "koyu ve büyük harfler"le gösterilecektir; "koyu ve küçük harfler"le gösterilenler de üçvektörler, yâni bilinen üç boyutlu vektörler olacaktır. Bilindik iççarpıma oldukça benzeyen, hattâ bilindik iççarpım cinsinden yazılabilen Minkovski iççarpımı, dört boyutlu "hiperbolik" bir iççarpım sunmaktadır. Eğer dörtvektörleri formula_1 ve formula_2 olarak seçersek, Minkovski iççarpımı, bileşenler cinsinden olarak tanımlanabilir. Bilindik iççarpım cinsinden de biçimini alır. Buradan hareketle bir dörtvektörün boyu da, olarak bulunur. Minkovski iççarpımı, Einstein toplam uzlaşımı kullanılarak da tanımlanabilir. formula_5 ifâdesi, birim vektörlerin formula_6 olan bileşenlerini ifâde edecek şekilde her dörtvektör, formula_7 ve formula_8 olarak yazılabilir. Burada birim vektörlerin Minkovski iççarpımları Minkovski metriğinin birim öğesine eşit olarak tanımlanır: Böylece Minkovski iççarpımı olarak yazılmış olur. Burada olarak tanımlandığında iççarpım, biçimini alır. Bu gösterim genel görelilik kuramı çerçevesinde tensör gösterimlerinde sıkça kullanılmaktadır. Bilinen vektörlerde olanın tersine, dörtvektörlerin boyları "negatif" çıkabilir. formula_13 olduğu zaman dörtvektörün boyu sıfırdan küçük olacaktır. Bu durum hiperbolik sayılarda da böyle olduğundan bazen dörtvektörler hiperbolik dördübir sayılarla da ifâde edilir: Burada formula_15 olarak tanımlanan (ve hiçbiri "1"e eşit olmayan) hiperbolik birim sayılardır. Dörtvektörün boyu yine aynı kalır. Bazen sadece, olarak da gösterildiği olur. Burada aynı şekilde formula_17 olarak tanımlanır. Bu durumda dörtvektörün boyu olarak elde edilir. Bilinen şekliyle uzayda vektörler, üç koordinatla gösterilirler: "x, y, z". Ancak özel görelilikte ayrıca zaman koordinatı da uzayın, daha doğrusu uzayzamanın bir parçasıdır. Bu yüzden burada vektörler, dört koordinata sahip olurlar. Örneğin bilinen biçimiyle bir konum vektörü, şeklindedir (Bu maddede küçük kalın harfler, üçvektörleri betimleyecektir). Bu vektör, "metre" birimindedir. Bu vektöre bir de t koordinatını eklersek birim karmaşası olacağından onun yerine dördüncü koordinat "ct" olarak alınır. Burada "c" ışık hızı olduğundan bu koordinat yine "metre" biriminde olacaktır. O halde bir dörtvektör, olarak gösterilmiş olur. Bir dörtkonumun boyu olarak elde edilir. Burada dörtkonum bir Lorentz değişmezidir, yâni Lorentz dönüşümleri altında eylemsiz tüm başvuru çerçevelerine göre değişmezdir. formula_22 dörtkonumu bir "S" başvuru çerçevesindeki gözlemcinin uzayzamandaki konumunu ve formula_23 dörtkonumu da "S" 'ye göre sabit "u" hızında hareket eden bir başka formula_24 çerçevesindeki gözlemcinin uzayzamandaki konumunu ifâde etsin. O halde, olduğu Lorentz dönüşümleri kullanılarak kolaylıkla gösterilebilir. Bu durum ışık için de geçerlidir ki aslında ışık için dörtkonum doğrudan özel görelilik kuramının ikinci ilkesi olan "ışık hızının her gözlemciye göre değişmezliği ilkesi"ni ifâde eder. Eğer ışık her gözlemciye göre sabit hızla gidiyorsa, "x=vt" ifâdesinden dolayı her iki yönü de kapsayacak şekilde olarak yazılır. Bu ifâdenin karesi alındığında olur ve buradan çıkarsanır. Minkovski uzayzamanında bu türden bir vektöre ışınsı vektör denir. Bu vektörler "c" ışık hızında giden parçacıkların hareket denklemidir. Herhangi bir gözlemci için ise, bu tür vektörlere zamansı vektör denir. Bu vektörler, "c" hızından düşük hızlarda hareket eden gözlemcileri betimler. Yine eğer bir gözlemci için, oluyorsa (olabildiği, "Minkovski iççarpımı" altbaşlığında irdelenmişti) bu durumda bu vektörlere uzamsı vektör denir. Bu vektörler de "c" hızından yüksek hızlardaki gözlemcileri betimler. Bu tür parçacıklara takyon dendiği de olur. Bilindik biçimiyle bir hız vektörü üç koordinata sahiptir: Bir hız vektörü, konum vektörünün zamana göre türevi şeklinde tanımlandığına göre, yani formula_33 "özel zaman" olmak üzere; olduğundan, dörthız vektörü de aynı şekilde dörtkonumun zaman göre türevi olarak tanımlanmalıdır: Burada formula_36 olduÄŸundan olduğu görülür. Ayrıca dörthızın boyunun olduğu görülebilir. Burada Lorentz çarpanı olarak yeniden yazılabilir, o halde dörthız vektörünün, olduğu görülür. Momentum, kütle ile hızın çarpımıydı, Burada da aynı usavurum devam ediyor ancak küçük ayrıntılar oluşmakta: Burada formula_42 durgun kütle ve "m" göreli kütledir. Burada dikkat edilmesi gereken şey, dördüncü koordinatın sadece kütle oluşudur (sonuçta "c" bir sabit). Bu yüzden dörtmomentumun korunumu aslında Newton fiziğinde "momentumun korunumu" ile "kütlenin korunumu" ilkelerinin ikisini birden kapsar. Böylece iki denklemi olarak yazmak yerine, gibi tek bir denklem yazılmış olur. Bunun yanı sıra formula_44 olduğundan aslında bu enerjinin de korunumudur ve dörtmomentumun dördüncü bileşenini enerji yapar: O halde dörtmomentumun boyu, yukarıdaki dörthızın boyunda elde edilen sonuç kullanılarak şeklinde elde edilir. Ayrıca, doğrudan boyladığımızda olduğundan, bu iki ifâde eşitlenince ortaya özel göreliliğin en temel denklemlerinden biri olan momentum enerji bağıntısı, yâni bağıntısı çıkar. İvme, hızın zaman göre türevidir. Bilindik ivme şeklinde idi. Bu durumda dörtivme, olarak elde edilir (burada formula_51, üçivmedir). Bu ifādedeki 4. bileşen hızla ivmenin nokta çarpımıdır. Bu çarpım, merkezcil hareketlerde sıfır olur, yani; olur. Eğer gözlemciyle aynı andaşlık düzlemindeki ivmeyi inceleyecek olursak, "u=0" olacağından bulunur. O halde, yalnız "özel ivme" formula_54 olduğunda dörtivme formula_55 olacaktır. Oysa formula_56 olsa bile dörthız sıfırlanmıyordu. Dorothy E. Smith Dorothy Edith Smith (d. 6 Temmuz 1926 Northallerton-Yorkshire-İngiltere), Kanadalı sosyolog. Sosyoloji; özellikle feminist teori, aile çalışmaları ve yöntem bilimi içermek üzere sosyoloji alt dalları ile kadın çalışmaları, psikoloji ve eğitim çalışmalarını içeren diğer disiplinler üzerinde önemli etkilerde bulunmuştur. Bir sosyoloji alt dalı olan "kurumsal etnografya" alanının kurucusudur. Annesi Dorothy F. Place, babası Tom Place'dir. Üç erkek kardeşi vardır: Kardeşlerinden biri, Ullin Place, bir beyin süreci olarak bilinç üzerine çalışmaları ile tanınmaktadır, diğer bir kardeşi, Milner Place, ise tanınmış bir İngiiz şairidir. Lisans eğitimini Londra Ekonomi Okulu'nda yapmış, doktorasını 1963 yılında Kaliforniya Üniversitesi'nde (Berkeley) tamamlamıştır. 1967 yılında British Columbia Üniversitesi'nde çalışmak üzere Vancouver'e taşınmış ve söz konusu üniversitede Kadın Çalışmaları Programı'nın kurulmasında önemli etkisi olmuştur. 1977 yılında Ontario Eğitim Çalışmaları Enstitüsü'nde çalışmak üzere, iki oğluyla birlikte Toronto, Ontario'ya taşınmıştır. Emekli olana kadar bu kurumda çalışmayı sürdürmüştür. Bu arada kurumsal etnografya alanındaki çalışmalarını sürdürdüğü Victoria Üniversitesi'nde profesör olarak görev almıştır. "Sosyolojinin dönüşümü"ne olan katkılarından dolayı ve "feminist bakış açısı teorisi"nin sınırlarını "ırk, sınıf ve toplumsal cinsiyet"i içerecek şekilde genişlettiği için Dr. Smith Amerikan Sosyoloji Birliği'nin "Seçkin Akademisyen Ödülü" (1999) ve "Feminist Sosyoloji için Jessie Bernard Ödülü" (1993) dahil olmak üzere Amerikan Sosyoloji Birliği'nden birçok ödül almıştır. Ayrıca Kanada Sosyoloji ve Antropoloji Birliği'nden de iki ödül almıştır: "Büyük Katkı Ödülü" (1990) ve "Bir Sorunsal Olarak Her Günkü Dünya: Feminist Bir Sosyoloji" adlı kitabı için "John Porter Ödülü" (1990). Nancy Hartsock Nancy Hartsock (1943 - 19 Mart 2015), Amerikalı feminist filozof. Feminist epistemoloji ve feminist duruş teorisi alanındaki çalışmalarıyla, özellikle de Melanie Klein'in psikoanaliz ve Oedipus kompleksi üzerine kuramlarını birleştiren "Feminist Duruş" adlı makalesi ile tanınır. Duruş teorisi Marksizm çıkışlıdır ve proletaryanın toplumsal ilişkiler üzerine ayırt edici, farklı bir perspektifi olduğunu ve yalnızca bu perspektifin gerçeği açığa çıkardığını iddia eder. Hartsock, proletaryanın endüstriyel emeği ile kadınların ev içi emeği arasında analoji kurarak; kadınların da ayırt edici bir duruşu olduğunu göstermeye çalışır. Hartsock halen Washington Üniversitesi Siyasal Bilimler Fakültesi'nde profesör olarak ders vermektedir. Sandra Harding Sandra Harding (1935 doğumlu) feminist kuram, sömürge sonrası kuramı, epistemoloji, araştırma yöntem bilimi ve bilim felsefesi üzerine çalışan Amerikalı filozoftur. Duruş teorisi ve bilimin çoklu kültürel çalışmasına katkıda bulunmuştur. Newton hareket yasalarını "tecavüz kılavuzu" olarak nitelendirmesiyle ünlüdür (Harding: 1986). Bu konudaki özdeyişinin tümü şöyledir: "Isaac Newton'un "Principia Mathematica"sı bir 'tecavüz kılavuzu'dur, çünkü 'bilim erkeğin dişi doğaya tecavüzüdür'. " Halen UCLA Lisansüstü Eğitim ve Bilgi Çalışmaları Okulu'nda Sosyal Bilimler ve Karşılaştırmalı Eğitim profesörü ve UCLA Kadın Çalışmaları Merkezi'nde müdür olarak görev yapmaktadır. Harding daha önce yıllarca Delaware Üniversitesi'nde ders vermiştir. Doktorasını 1973 yılında New York Üniversitesi'nde tamamlamıştır. Harding, bilimsel nesnellik iddiaları konusunda devam eden tartışmanın taraflarından biri olmuştur. Çalışmalarının eleştirisi Paul R. Gross ve Norman Levitt tarafından "Higher Superstition" adlı eserlerinde yapılmıştır. NGC 1260 NGC 1260, Kahraman takımyıldızı yönünde yaklaşık olarak uzaklıkta bulunan bir merceksi gökadadır. Guillaume Bigourdan tarafından 19 Ekim 1884 tarihinde keşfedilmiştir. 18 Eylül 2006 yılında gökada içerisinde SN 2006gy adlı süpernova bulunmuştur. Alison Wylie Alison Wylie, Washington Üniversitesi'nde (Seattle) bilim felsefesi üzerine çalışan feminist filozoftur. Wylie kendi ifadesiyle "sosyal bilimlerde arkeolojik çalışmalar ve feminist araştırmaların ortaya koyduğu epistemolojik sorunlar" üzerine çalışmakta, "özellikle de delillere dayanan akıl yürütme; ve sınırlı verilere ve araştırma sürecindeki bağlamsal değerlerin oynadığı role başvurulan durumlarda gündeme gelen nesnellik idealleri ile ilgili bir dizi problemle ilgilenmektedir". Patricia Hill Collins Patricia Hill Collins, (d. 1 Mayıs 1948) Maryland Üniversitesi'nde (College Park) sosyoloji dalında "seçkin üniversite profesörü"dür ve Cincinnati Üniversitesi Afrika Kökenli Amerikalı Çalışmaları Departmanı'nın eski başkanıdır. Collins Amerika'nın öncü siyahi feministlerinden biri olarak görülmektedir. İlk baskısı 1990 yılında yapılan "Black Feminist Thought: Knowledge, Consciousness and the Politics of Empowerment" (Siyahi Feminist Düşünce: Bilgi, Bilinç ve Yetkilendirme Politikaları) adlı kitabıyla Amerika Birleşik Devletleri'nde ün kazanmıştır. Genç yaşta profesyonel olan Collins, 1948'de Philedelphia'da doğar. Babası bir hayvan çiftliği işçisi, annesi ise sekreterdir. İlk ve orta öğrenimini Philedelphia'da tamamlar. 1969'da Brandies Üniversitesi'ni bitirir. Ardından Harvard Üniversitesi'nde Yüksek lisans bursu kazanır. 1970 ve 1976 yılları arasında Aziz Joseph Toplum Okulu'nda öğretmenlik yapar ve müfredat uzmanı olarak görevini sürdürür. Harvard Üniversitesinde yüksek lisansını tamamladıktan sonra 1984'te Brandies Üniversitesi'nde doktorasını tamamlar. O, Roger L. Collins'le evlenir. Cincinnati Üniversitesi'nde profesör olur. 1990'da ilk kitabı, 'Siyah Feminist Düşüncesi' yayımlanır. Ardından 'Yetki Vermenin Bilgisi' ve 'Yetki Vermenin Bilinç Ve Politikası' yayımlanır. Kitabın gözden geçirilen onuncu baskısı 2000'de yayımlanır. Collins, 1982'de Cincinnati Üniversitesi'nde asistan profesör olur. 1990'da, "Siyah Feminist Düşünce" kurgu, şiir ve müziği de kapsayan geniş kaynaklar sahası yayınlanır. Collins, feminist düşünceyi incelediği bu kitapta üç merkezi soruna dikkat çeker: Collins'e, "Siyah Feminist Düşünce" çalışması için 1993'te Jesse Barnard Ödülü hükmen verildi. Kitap, Amerika'daki Cinsiyet Çalışma Kurslarının müfredat listelerine aşamalı olarak eklenendi. Ardından sosyal bir kuramcı olarak tanınan Collins'in bitmiş 40 makalesi ve denemeleri birçok dergide yayımlandı. Felsefeyi, tarihi kapsayan, sosyolojiye ek olarak psikolojiyi ele alan yazılardı bunlar. 1993'te Cincinnati Üniversitesi'nde Afrika ve Amerika Çalışmları profesörü olarak kesin yerini edindi. "Yarış Sınıflar Ve Cinsiyet" antolojsinin düzeltisini yaptı ve bu kiabı 1992'de Margaret Andersen'le ortak olarak yayınladı. Kitap 200 fakültede ve üniversitelerin dışında ilgiyle karşılandı. Kitap, yarışın alanına şekil vermeye çalışan ilk eser olarak tanındı. Collins 1998'de, "Sözcüklerle kavga etmek: Adalet İçin Siyah Kadınları Arama" adlı üçüncü kitabını yayımladı. "Sözcüklerle Kavga Etmek" siyah toplumlarda kadınlara karşı uygulanan ırkçılığa büyüteç tuttu. 2004'te "Siyah Cinsel Politika" ırkçılığın ve cinsel ayrımcılığın tartışmaları yayımladı. 2006'da, siyah milliyetçiliğini, feminizm ve kadınların arasındaki ilişkiyi sınayan "Modern zıplama: Irkçılık, Milliyetçiliğe Karşı Kara Güç Ve Feminizm" eserini yayımladı. Cincinnati Üniversitesi, Collins'i ilk Afrikalı-Amerikalı ve ikinci kadın sosyolog olarak Charles Phelps Taft profesörü olarak adlandırdı. 2005 baharında bu Üniversitesi'den emekli oldu ve Maryland Üniversitesi'nde sosyoloji profesörlüğü yapmaya başladı."Sınıf Ve Cinsiyet" kitabının da altıncı baskısı 2007'de yayımlandı. Maryland üniversitesi, Collins'i 2006'da yılın en seçkin üniversite profesörü olarak adlandırdı. Donna Haraway Donna Haraway (d. 6 Eylül 1944; Denver, Kolorado), Amerikalı feminist akademisyendir. Halen Kaliforniya Üniversitesi'nde (Santa Cruz) profesör olarak görev yapmaktadır. Söz konusu üniversitenin Bilinç Tarihi Programı'nın eski başkanıdır. Ulusal Konsey (Avusturya) Ulusal Konsey (), Avusturya'nın çift meclisli yasama organının alt kamarasıdır. Anayasaya göre, Ulusal Konsey ve Federal Konsey birbirini tamamlar. Federal konseyin üyeleri eyalet yönetimleri tarafından atanırken, 183 ulusal konsey üyesi doğrudan halk oylaması ile seçilir. Bu nedenle alt meclis olarak kabul edilse de pratikte Federal Konsey'den kesinlikle daha güçlüdür. Avusturya'nın Federal yasama yetkisine sahip olup, bir kanunun federal yasa haline gelmesi için ulusal konseyde görüşülmesi gereklidir. Yasa burada görüşüldükten sonra federal konseye gönderilir. Tifon Tayfun (Antik Yunanca: Τυφῶν, Tuphōn, [typʰɔ̂ːn]), veya Typhoeus (Τυφωεύς, Tuphōeus), Typhaon (Τυφάων, Tuphaōn) veya Typhos (Τυφώς, Tuphōs)), Yunan mitolojisinde yeraltı dünyasının bekçisi, üç başlı bir köpek olan Kerberos'un babası, yarı yılan-yarı kadın yaratık olan Ehidna'nın kocası olarak anılan bir canavardır. Yanardağ tanrısı olarak da tanımlanır. annesi Gaia, babası Tartarus. Titanlar gökten kovulduktan sonra tanrılara başkaldırır. Yüz başlı olduğu, başından alevler saçtığı, gözlerinin ateşle parladığı söylenir. Ehidna'yla birleşerek canavarlar yaratır. Kimi söylenceler göre Zeus'la savaşıp, onu yenerek vücudunu parçalar ve bir mağaraya gizler. Diğer tanrılar hayvan kılığına girerek Mısır'a kaçmışken Hermes ve Pan, Zeus'a yardım eder ve onu tekrar diriltirler. Zeus da Etna Dağı'nı Tayfun'un üzerine atar. Yanardağın püskürttüğü lav ve alevlerin Tayfun'un öfkesi olduğu söylenir. Michael Rensing Michael Rensing (d. 14 Mayıs 1984 Lingen, Almanya) Bayern Münih'te forma giyen Alman kaleci. Birçok otoriteye göre Oliver Kahn'ın veliahtıdır. 2010 yılında Bayern Münih ile sözleşmesi bitmiştir. Sözleşmesini uzatmamıştır 1. FC Köln ile anlaşmıştır. Her ne kadar Rensing FC Köln'de başarılı bir performans gösterip 2012 yılında Bayer 04 Leverkursen' e transfer olmuşsa da Alman devinde uzun süre Bernd Leno'nun arkasında yedek kalmıştır. 2013 yılında Fortuna Düsseldorf' a transfer olan Alman kaleci burada düzenli forma şansı bulmuş ve halen kariyerine aynı takımda devam etmektedir. Abou Diaby Vassiriki Abou Diaby, (d. 11 Mayıs, 1986 Paris) Marsilya'da orta sahada oynayan Fransız futbolcudur. 2006 devre arası transferi yaklaşık 3 milyon avroya AJ Auxerre'den alınmıştır. Genel olarak orta sahanın ortasında oynasa da, Arsenal'de iki kanatta da görev almaktadır. Orta ismi "Abou" ile anılır. 1 Mayıs 2006’da oynanan maçta, Dan Smith, 92. dakikada taç çizgisinde vakit geçirmeye çalışan Diaby’e çift dalarak oyuncunun bileğinde kırık meydana gelmesine sebep oldu. Bu gereksiz ve oldukça sert faul sonrası Diaby tam 8 ay sahalardan uzak kaldı. Maçtan sonra Wenger, federasyonun Smith’e caza vermesini istedi ancak hakem Dermot Gallagher oyuncuya sadece sarı kart verdiğinden Smith ceza almadı. Bu sakatlıktan sonra henüz tam anlamıyla eski formuna dönemedi. Ayrıca oyuncu Arsenal-Chelsea Carling cup finalinde istemeden de olsa Terry'nin suratına tekme atmıştı. Terry'nin suratı tanınmaz hale gelmesine rağmen oyuncu sıradaki maçta oynamıştır. Ayrıca Diaby bu sakatlığa sebep verdikten sonra oyundan çımak istemiş ve Wenger onu oyundan almıştır.28 Temmuz 2015 tarihinde Marsilya'ya transfer olmuştur Arsenal Seben Cup Antik Yunanistan'da hukuk Antik Yunanistan'da hukuk, belirli yasa ve gelenekler çerçevesinde yargı kurumları tarafından yürütülen kurallar bütünüdür. Toplumsal huzuru sağlamak için çıkarılan yasalar çoğu zaman Antik Roma'nınki ile karşılaştırılır ve ilkel Cermen topluluklarının yardımlarıyla bugüne kadar iletildiğine inanılır. Yunanistan'da hukukun ilk temellerinin iki şehir devleti arasında çıkan anlaşmazlıkların ya da tek bir şehrin meclisinde iki grubun arasında çıkan görüş ayrılıklarının çözümünün bir hakemler kurulu tarafından çözülmesi için "jüri" benzeri bir topluluk kurulmasına dayandığına inanılır. Antik Yunan hukuku genel olarak miras anlaşmazlıkları, evlat/köle edinimleri, ticaret anlaşmaları, politik sözleşmeler ve toplumsal sorunları çözmek amacıyla hazırkanmış kurallardan oluşurdu. Günümüzde, bu dönemden düzenli bir biçimde bir araya getirilmiş yasa kayıtları bulunmamaktadır. Konuyla ilgili bilinenlerden en eskileri Homeros'un şiirlerinde anlattıklarıdır. Antik Yunanistan'da bir şehir devleti olan Attika'ya ilişkin bilgiler tek taraflı olarak ele alınmasına karşın Attikalı davacıların konuşmalarından elde edilmektedir. İlk anayasa düşüncesi de Antik Yunanistan'da M.Ö. 2. yüzyılda Arsito tarafından ortaya atılmıştır. Yunanlar arasında ilk yasa olguları Yunan Karanlık Çağları'nın hemen sonrasında töreler biçiminde gelişen yazısız kurallar oldu. M.Ö. 1200 - 900 yılları arasında ve M.Ö. 900'lü yılların başlarına kadar Yunan kaynaklarında herhangi bir yazılı yasaya rastlanmaz. Bu dönemde genelde kısasa kısas ilkesi uygulanır ve adam öldürme gibi suçlar işlendiğinde bu ilke nedeniyle aileler arasında uzun yıllar süren kan davaları başlardı. M.Ö. 7. yüzyılın ilk yarısında gelindiğinde ilk resmî yasalar çıkarılmaya başlandı. M.Ö. 620'de Drakon, Antik Yunan tarihinde bilinen ilk yazılı yasayı çıkardı. Bu yasa adam öldürmeyle suçlanan kişilerin şehirden sürülmesini öngörüyordu. Eğer bir kişi, bir başkasının kişisel hak ve özgürlüklerine saldırıda bulunuyorsa, cezası çoğunlukla para cezası oluyordu. Bu konu üzerine çıkarılan yasaların pek çoğu Solon ve Drakon tarafından çıkarılmıştır. Drakon'un hazırladığı yasalara göre ırza geçmenin cezası 100 drahmaydı, hırsızlıktan dolayı verilecek cezaysa çalınan malın miktarına göre değişiklik gösterirdi. Bunların yanı sıra Solon, bir rehber niteliğinde kullanılmak üzere ağaçların, avlu duvarlarının, kapıların, arı kovanlarının bile nasıl inşa edilmesi ya da yerleştirilmesi gerektiği üzerine bile yasalar hazırlamıştır. Solon'un hazırladığı yasaların büyük bir bölümü de aile işlerine ilişkindi. Bu yasalarla kadın ve erkeğin birbirlerine ve eve karşı görev ve sorumlulukları belirtilir, evlenme, miras, ebeveynlik görevleri gibi roller yasalarla belirtilirdi. Kadının rolü bu dönemde toplumda çok düşük olduğından yasalar da genelde kadınları ilgilendiriyor olmasına karşın onların koca ya da babalarına hitap etmiştir. Toplumsal ve kentsel yasalara da değinen Solon, merkezdeki kuyu ve kaynaklardan uzakta yaşayanlara kendi kuyularını kazma hakkını vermiş, zeytinyağı dışında başka tarımsal ürünlerin dışarı satılmasını yasaklamış ve bir kişinin sahip olacağı en çok toprak oranını yasalarla sabitlemiştir. solon tarımlardki ipotek taşları kaldırmış parada düzenleme yapmış ve borçluların bu durumdan kurtulmaları için onlara fırsat verilmiş köleler azat edilmiş Antik Yunanistan'da yasaları hazırlayan kişiler krallar ya da devlet adamları değildi. Yasalar hazırlayan bu kişiler genelde soylu ailelerden gelen ve tek işleri yasa çıkarmak olan eğitimli kişilerdi. Bunlar seçilirken ya da hazırladıkları yasalar kabul edilirken, herhangi bir taraf tutmadığına ya da bir politik gruba mensup olup olmadığı araştırılırdı. Çıkardığı yasalarla şehir meclisini feshetmeye çalışarak kendi görüşünü başa getirmeyi deneyen Kilon adlı hukukçudan sonra gelen Drakon bütünüyle yansız bir politika izlemiş, Yunan tarihinin bilinen ilk yazılı yasası, adam öldürme yasasını çıkarmıştır. Yine tarafızlığı ile tanınan Solon onun yerine geçtikten sonra bu yasa dışında tüm hukuk sistemini baştan yazmış ve özellikle aile ve kişisel hakla konusunda pek çok yenilik getirmiştir. Jean Aicard Jean Aicard, (d. 4 Şubat 1848, Toulon-Fransa – ö. 13 Mayıs 1921, Paris) Fransız roman ve oyun yazarı, şair. 1909 yılında Fransız Akademisi'ne seçildi. Başlıca eserleri; Gençlik İnançları, Provans Şiirleri, Camargue Kralı, Siyah Elmas ve İsa'nın Kanı'dır. Wade-Giles Wade-Giles (), Pekin'de kullanılan Mandarin formu üzerinde kurulu Çince romanizasyon sistemidir. 19. yy. ortalarında Thomas Wade tarafından üretilen bir sistem üzerine gelişmiştir ve Herbert Giles'e ait 1892 basımı Çince-İngilizce sözlük ile son haline gelmiştir. Wade-Giles 20. yy.'ın çoğunda İngilizce konuşulan ülkelerde Çince'nin transliterasyonunda ana sistemi oluşturmaktaydı ve Çin hakkında 1979 yılı öncesi basılmış birçok referans kitabında kullanılmaktaydı. 19. yüzyılda revaçta olan Nanjing bazlı romanizasyon sistemlerinin büyük ölçüde yerine geçmişti. Günümüzde çoğunlukla pinyin sistemi, bu sistemin yerini almış olmakla beraber Çin Cumhuriyeti'nde (Tayvan) hâlen kullanılmaktadır. Duomo di Milano Duomo di Milano Milano, Lombardiya, Italya'da bulunan katedraldir. Kapladığı alan olarak 11.700 m² zemin yüzeyi alani ile Roma'daki Aziz Petrus Bazilikası, Londra'daki Aziz Paulus ve Sevilla katedrallerinden sonra Avrupa'nın dördüncü büyük katedralidir. Milano'nun merkezinde adını verdiği Piazza Del Duomo meydanında bulunur. 11.700 m² yüzey alanı ve 440.000 m³ lük hacimle İtalya Cumhuriyeti'nin en büyük ve 45 metre yüksekliğindeki ana nef ile Vatikan'da bulunan Aziz Petrus Bazilikasından sonra İtalya yarımadasının en yüksek ikinci kilisesidir. Katedralin yapımına 1386'da başlanmış ve ancak 500 yılda tamamlanmıştır. Andrea Bocelli Koronavirüs günlerinde "Umut İçin Müzik" adıyla katedralde canlı bir performans sergiledi. Zompa, Arapgir Zompa, Malatya ilinin Arapgir ilçesine bağlı bir mahalledir. Malatya il merkezine 134 km, Arapgir ilçesine 25 km uzaklıktadır. 2000 yılı nüfus sayımına göre 380 olarak görünmektedir. 2007 nüfus sayımında 33'ü erkek toplam 65 kişi olarak sayılmıştır. Black metal Black metal 1980'lerde ayrı bir tür olarak gelişmeye başlamış heavy metal'in ekstrem alttürü. Black metal'e öncülük eden gruplar türe ismini veren "Black Metal" adlı albümü çıkaran Venom'un yanı sıra Bathory, Mayhem, Celtic Frost ve Hellhammer'dır. Black metal'in günümüzdeki müzikal özelliklerini ve duruşunu belirleyen gruplar ise Beherit, Mayhem, Emperor, Darkthrone, Burzum, Satyricon ve Immortal gibi türün ilk örneği olan black metal gruplarıdır. Standart müzik elementleri elektro gitar, bas gitar, davul ve scream vokaldir. Melodik black metal gruplarında klavye de kullanılır. Minimalist bir müzik türüdür. Kendi içinde özgünlük amacı gütmez. Temel amaç agresif ve karanlık bir atmosfer yaratmak, kötücül bir simge sunmaktır. Gitarlar genellikle standart akorddadır. Gitar çalınırken alternate veya tremolo vuruşları kullanılır. Sık kullanılan gamlar majör ve minör armoniktir. Davullar blast beat ile tekdüze olarak çalınır. Vokal olarak, scream vocal olarak adlandırlan, gırtlaktan çıkartılan,yüksek perdelerden çığlıklar kullanılır. Albümler, kirli ses kaydı denilen, düşük kalitelide kaydedilir. Bu, türün amaçladığı atmosferi sağlamak için bir yoldur. Ama zamanla bu kayıt türünden vazgeçilmiştir. Bütün dinlere ve geleneklere karşı bir karşı çıkış, nefret ve sövgü söz konusudur (Black metalin ortaya çıktığı ülkelerdeki dinden dolayı küfür konusu din Hıristiyanlıktır) Geleneksel kötülük ve şeytan simgesi övülür. Soğuk, karanlık, orman gibi kuzey Avrupa doğasına ait özelliker, kullanılan diğer şarkı sözü kavramlarıdır. Savaşın ve insanlara/insanlığa karşı nefretin de övülerek bahsi geçirilmesine sıkça rastlanır.‎ Black metal müzisyenleri, albüm dönemi fotoğraf çekimlerinde ve konserler sırasında yüzlerinin tamamına veya büyük bir kısmına siyah ve beyaz renklerden oluşan makyajlar yaparlar. Bu makyajlar müzisyenin bir cesede benzemesini sağlamak için yapılır ve adı corpse painttir. Black metal müzisyenleri kendi adlarını kullanmazlar, bunun yerine bir rumuz kullanırlar. 1980li yılların başındaki proto-black metal grupları, yaptıkları tür [black metal] olarak adlandırılmaktan biraz uzak olsa da, black metalin ayrı bir tür olarak ortaya çıkmasına öncülük etmiş gruplardır. Proto-black, thrash metalden farklı bir türün doğacağının sinyallerini veren, thrash metal ve black metal arasında bir ara geçiş biçimidir. İlk proto-black grubu Venom’dur. Venom’un yaptığı müzikle şu anki black metal arasındaki temel benzerlikler; rahatsız edici vokaller ile hızlı ve agresif müziktir. Venom’un 1982 çıkışlı Black Metal adlı albümü türe ismini veren albümdür. İsveçli Bathory, Venom’un müziğini hızlandırıp daha sert bir vokal kullanıp karanlık bir atmosfer kullanarak black metalin hemen hemen ayrı bir tür olarak ortaya çıkmasını sağlamıştır. Diğer proto-black grupları; Hellhammer, Celtic Frost ve Mercyful Fate’dir. Sonraki black metal müzisyenlerince taklit edilecek olan corpse painti ilk kez Mercyful Fate’in vokalisti ve beyni King Diamond kullanmıştır. Black metal şu anki şeklini, 1990lı yıllarda İskandinav ülkelerinden (özellikle Norveç) gruplar sayesinde almıştır. Yaklaşık olarak aynı zamanlarda ortaya çıkan bu ilk black metal grupları Mayhem, Burzum, Emperor, Marduk, Dissection, Darkthrone, Immortal ve Gorgoroth’tur. Bu gruplardan Mayhem kurulduktan kısa bir süre sonra grup üyelerini kaybetti (Dead intihar etmiş, Øystein Aarseth ise Burzum’dan Varg Vikernes tarafından öldürülmüştür). Burzum, Varg Vikernes tarafından kurulan tek kişilik bir müzik hareketidir. Black metalin daha az agresiflik taşıyan ve hüzne daha çok yönelen bir şeklini yapmıştır. Bu tür şu anda pagan black metal olarak bilinir. Marduk, 1996 çıkışlı "Heaven Shall Burn… When We Are Gathered" albümüyle birlikte daha da agresif ve duygudan uzak bir tarz olan, black metalin en sert şekli norsecore yapmaya başladı. Dissection zamanının en melodik black metal gruplarındandır. Grubun beyni Jon Nödtvedt, 2006 yılında intihar etti ve grup dağıldı. Emperor’un sadece ilk iki standart albümleri black metal türü içinde değerlendirilebilir. Müzikleri gittikçe daha çok progresifleşmiştir. Son albümleri, scream vokale benzeyen vokal dışında hiçbir black metal özelliği taşımaz. Black metalin bu ilk oluşumu sırasında Deathlike Silence Productions adlı müzik şirketi, türün önemli bir destekleyicisi oldu. Black metal, 1990lardan itibaren kendine ait bir dinleyici kitlesi oluşturdu. İlk black metal gruplarından itibaren birçok black metal grubu kuruldu. Bunların büyük bir kısmının demo albümler kaydetmek dışında etkinlikleri olmaması ve her müzisyenin birkaç yan gruba daha dâhil olduğu gerçekleri göz önüne alınsa bile, bu sayının çokluğu, black metalin aslında bilindiğinden daha popüler olduğunun bir göstergesidir. Günümüzde, dinlere ve geleneklere ve popüler kültüre başkaldırı, black metalin en temel özellikleri geçerliliğini sürdürüyor. Müziğinde teknik de kullanan 1349, folk müzikten öğeler taşıyan Burzum, black metal öğelerini çok karmaşık bir şekilde yeniden sunan Emperor bu gruplara örneklerdir. Türkiye'de birkaç melodik ve pure black metal grubu isimlerini duyurmayı ve albüm kaydı yapmayı başarmıştır. Başlıca gruplar; Ehrimen, Witchtrap, Pagan, Infected, Ebonsight, Sarcophagus, Secropiagor, Episode 13, Sagaris yurt içinde ve yurt dışında birçok festivalde yer almıştır ve konser vermiştir. Black metal, müziği ve şarkı sözleri dışında, camiasında yaşanan olaylar da dikkat çekmiş ve popüler kültür tarafından yoğun tepki toplamıştır. 1990lı yılların başında black metalin öncü gruplarından bazı üyeler kilise kundaklama olaylarından sorumlu tutulmuşlardır. Kundaklama amacında en başarılı girişim Norveç’teki Fantoft Kilisesi yangınıdır. Bu yangın sonunda kilise tamamen kullanılmaz hale geldi. Burzum’dan Varg Vikernes olaydan sorumlu olarak gözaltına alınsa da, delil yetersizliğinden dolayı serbest bırakıldı. Burzum’un albümü "Aske"’de Fantoft Kilisesi’nin harap olduktan sonra çekilmiş resmi albüm kapağı olarak kullanılmıştır. Varg Vikernes, bu resmi kendisinin çekmediğini iddia eder. Kilise kundaklama, şu anki black metalcilerce gerekliliği ve doğruluğu tartışılan bir konudur. Gorgoroth’dan Gaahl kendisiyle yapılan bir röportajda kilise kundaklama olaylarını desteklediğini söylemiş ve “daha fazla olmalı ve daha fazla olacak” demiştir. Mayhem grubundan Necrobutcher ise bu kundakalama olaylarını “saçma” olarak tanımlamıştır. Black metal camiasında intihar ve cinayet olayları sık yaşanır. Mayhem grubunun vokali Dead (dead İngilizce “ölü” anlamına gelir, bu kendisinin seçtiği bir rumuzdur), 1991 yılında alnına av tüfeğiyle ateş ederek intihar etti. Ölmeden önce “tüm bu kanları mazur görün” sözleriyle başlayan bir intihar notu bıraktı. Arkadaşları tarafından hep depresif biri olarak anlatılan Dead, intihar notunda yaşadığı hayatın bir rüya olduğunu, ve yakında bundan uyanacağını yazmıştır. Euronymous'un, Dead’in ölüsünü çektiği fotoğrafı Mayhem’in "Dawn of the Black Hearts"’ albümünde kapak olarak kullanıldı. Yine Mayhem grubunun başka bir üyesi Euronymous (rumuzunun anlamı “kafatası”, gerçek adı Øystein Aarseth’tir) Burzum grubundan Varg Vikernes tarafından 1993 yılında öldürüldü. Vikernes 21 yıl hapse mahkûm edildi. Vikernes müzik çalışmalarına hapishanede de devam ediyor, yalnız, 1997 ve 1999’da çıkardığı iki albüm black metal değil, ambient-electronic türdedir. 1992 yılında ise Emperor grubundan Faust başka bir cinayete karıştı. Kurban bu kez black metal camiası dışındaydı. Faust Lillehammer’daki Olimpik parkı dolaşırken homoseksüel bir adam, Magne Andreassen, Faust’a yaklaşarak birlikte yakındaki ormana gitmeyi önerdi. Faust öneriyi kabul etti ve ormana girdiklerinde Andreassen’i öldürdü. Olay, polis Øystein Aarseth cinayeti soruşturmasını yürütürken ortaya çıktı. Dissection’ın beyni Jon Nödtveidt ise 1997 yılında Cezayir asıllı bir eşcinseli öldürmek suçundan hapse girmiş, 2004 yılında cezasını tamamlamıştır. Fakat çıktıktan 2 yıl sonra 2006 yılında Stockholm'deki apartman dairesinde intihar etmiştir. Pagan black metal olarak da bilinir. Black metalin yavaşlamış ve agresifliğini büyük oranda kaybetmiş türüdür. Hüzünlü bir havası vardır. Kullanılan melodiler, grubun bulunduğu kültürün folk müziğini yansıtır. Davullar tipik black metal özelliği olan blast beati yapmaz, oldukça yavaş çalınır, tempo düşüktür. Yine scream vokaller agresifliğini yitirir, acı çeken bir insanın feryatlarına benzer. Türün ilk grubu Burzum, önemli takipçileri ise Drudkh, Summoning, Negură Bunget'dir. Black metalin death metal ile melez türüdür. Hem death metaldeki teknik gitar riflerine hem de black metalin basit/minimalist gitar çalımına rastlanır. Death metal karakteristikleri daha ağır basar. Vokalin perdesi black metaldekine benzerken vokalin kullanım şekli death metaldeki gibidir (black metalde vokal süreklidir, death metalde ise gitar riflerine bağlı olarak kesik kesik ilerler). Davul, genellikle black metalin minimalist ve kendini tekrar eden şeklinden uzaktır. Blast beat sıkça kullanılsa da, parçalar boyunca kendini tekrar etmez, black metaldeki blast beate teknik öğeler eklenmiştir. Bu melez türün en tipik örneğine, Behemoth'un Satanica albümünde rastlanır. Zira bu albüm, önceleri black metal yapan grubun death metale geçerken çıkarıdığı bir ara geçiş albümüdür. Belphegor, Sarcophagus, Zyklon dikkate değer blackened death metal grublarıdır. Depresif black Metal, depresif eğilimleri işleyen ve şarkı sözleri intihar temalı bir müzik türüdür. Umutsuzluk, sıkıntı, üzüntü gibi olumsuz ruhsal sorunları ele alır. Müzik yine agresif ve serttir. Silencer, Hypothermia, Trist ve Forgotten Tomb türün öncü gruplarından birkaçıdır. Melodik black metal, bir alt tür olmaktan çok melodiyi öne çıkaran black metal gruplarının müziklerini tanımlayan genel bir kavramdır. Senfonik black metal grupları bu tanımın içinde yer alır. Dikkate değer temsilcileri Emperor, Dimmu Borgir ve Old Man’s Child’dır. Black metalin agresif özelliğinin ileriye taşınmış şeklidir. Vokaller daha yırtıcıdır. Aynı vuruşa sahip notalardan oluşan ince perdelerden çalınan gitarlar, tremolo ile çalınan alt gitarın önündedir. Albümlerin mikslenme biçimleri de parçaların daha sert ve rahatsız verici olmasını amaçlar. Doğa konusu bu türde işlenmez. Savaş, kan, şeytan, kötülük, nefret temel şarkı sözleridir. Türün en önemli temsilcisi Marduk’tur. Marduk, "Heaven Shall Burn… When We Are Gathered" albümüyle birlikte müziğini sertleştirerek bu alt türü ortaya çıkarmış, Panzer Division Marduk ile de black metal camiasındaki saygınlığını arttırmıştır. Diğer önemli gruplar Dark Funeral ve 1349’dur. (“pure” veya “raw” veya “saf” black metal) Black metalin en işlenmemiş, gerçek, minimalist ve teknikten uzak şeklini tanımlar. Kullanılan öğeler üzerinde hemen hemen hiç oynanmadığından, türe aşina olmayan kulaklar dışında parçalar birbirinden ayrılamaz. Saf black metal, müziğe bu türü yaparak başlayan grupların çoğunun başka türlere kaymasıyla ünlüdür. Darkthrone, Gorgoroth , Malfeitor,Taake,Morbosidad tür için örneklerdir. Senfonik black metal, türün melodik şeklidir. Tipik enstrümanlara orkestra eklenmiştir. Türün diğer karakteristikleri aynıdır. Senfonik black metalde tremolo ile çalınan gitarlar ve blast beat davul, klavye için bir zemindir. Vokallerde melodiye uyum yoktur, yine gitar akorlarının değişme noktaları esas alınır ve vokal bu boğumlarda daha alçak veya daha yüksek perdelere çekilir. Emperor türün en saygın gruplarından biridir. Türün diğer önemli temsilcisi Dimmu Borgir'dir. Senfonik black metal en yaygın black metal türüdür. Unblack metal, black metalin biraz daha yumuşatılmış ve melodiyi daha öne alan şeklidir. En önemli özelliği, black metalin dinlere karşı olan tutumunu göstermemesi ve bazı grupların Hristiyanlık inancını destekleyen sözler yazmasıdır.. Bu yönüyle Christian metal olarak da anılır. İlk unblack grubu Horde’dur. Türün diğer önemli temsilcileri Immortal Souls ve Crimson Moonlight'tır. Tür yayılma ve dinlenme alanında fazla başarı elde edememiştir. Nasyonal sosyalist black metal (kısaca NSBM) müzikal özellikler bakımından ayrı bir tür olmasa da, ideolojisi açısından diğerlerinden ayrılır. Savunduğu görüş ırkçı bir kimliktedir ve bu hareketin grupları kendilerini Nazi olarak tanımlarlar. Irkçı şarkı sözlerinin yanı sıra eski Avrupa paganizmine göndermeler de mevcuttur. Antik Yunanistan'da teknoloji Antik Yunan teknolojisi, 1000 yıllık bir süreç boyunca pek çok işlemin insan eliyle yapılmış araçlar ve süregelen yöntemlerle yapılmasına verilen genel addır. Antik Romalılar döneminde, hatta Yunan dünyasının büyük bölümünün egemenlik altına alındığı zamanlarda bile bu buluşların temeli alınarak geliştirilmiş, çoğu bugüne dek ulaşan araçların, modern makinaların temelleri atılmıştır. Antik Yunan teknolojisi hem batı dünyası üzerinde, hem de İslam uygarlığı üzerinde büyük etkiler bırakmış kendisi de aynı şekilde bu uygarlıklardan büyük ölçüde etkilenmiştir. Vinç sistemi, vida, dişliler, el arabası, katapult, parşömen, duş, dalgakıran vb. en bilinen Yunan buluşları arasında yer alır. Antik Yunan teknolojisi gelişim bakımından üç ayrı bölümde incelenebilir. Atina şehir devletinin doğuşu ve bunun öncesindeki Klasik çağ, Büyük İskender'in doğuda yaptığı büyük toprak kazanımlarıyla başlayan kültürel etkileşimin neden olduğu Hellenistik dönem teknolojisi ve Roma Cumhuriyeti'nin doğmaya başladığı dönemde batıyla yalanan büyük külütürel etikelişimin olduğu dönem. Kazım Taşkent Kazım Taşkent, (d. 1895, Preveze) - (ö. 5 Mart 1991), Türk siyasetçi. Almanya'da Kimya Yüksek Mühendisliği Okulu mezunudur. Ticaret Bakanlığı Sanayi Şubesi Memurluğu, Alpulu Şeker Fabrikası Yöneticiliği, Ticaret Bakanlığı Sanayi Müfettişliği, Zonguldak Kömür İşleri Genel Müdür Yardımcılığı, Türkiye Şeker Fabrikası Genel Müdürlüğü, Alpullu, Uşak, Eskişehir ve Turhal Şeker Fabrikaları Şirketi Genel Müdürlükleri, Doğan Sigorta A.Ş. Kuruculuğu, Yapı ve Kredi Bankası Kuruculuğu ve Yönetim Kurulu Başkanlığı, TBMM IX. Dönem Manisa Milletvekilliği (İstifa: 16.02.1953), Ekonomi Komisyonu Başkanlığı yapmıştır. Evli ve iki çocuk babasıdır. Oğlu Doğan Taşkent'in bir kazada ölümüyle sarsılmış ve oğlunun anısına "Doğan Kardeş" adlı çocuk dergisi yayınlatmıştır. Ä°mparator penguen İmparator penguen ("Aptenodytes forsteri"), penguengiller (Spheniscidae) familyasının en büyük türü. Kral penguen ("Aptenodytes patagonicus") ile beraber büyük penguenler ("Aptenodytes") cinsine dahil edilir. İmparator penguen 1,30 metre boyda olabilir ve 60 kilogram ağırlığına kadar ulaşabilir. Gövdesi yuvarlağımsı, kafası ve ayakları küçüktür. Üstte siyah, altta beyaz tüyleri vardır. Böylece avlanırken aşağıdan avları tarafından, yukarıdan ise düşmanları tarafından zor fark edilir. Sadece boynunun altı ve yanakları sarı-turuncu renge sahiptir. İmparator pengueni dünyanın en güneyde yaşayan penguenidir. Güney Okyanusu ve Antarktika'nın parça buzullarında yaşayan 300.000 nüfus bulunur. Üremek için yalnız, parça buzulları terk ederek, üreme ve kuluçkaya emniyetli olan sabit karaya doğru, 200 kilometreye kadar yürürler. İmparator pengueni bir deniz kuşu olup, sadece denizde avlanır. Balıklar, mürekkep balıkları ve kril adı verilen planktonik canlılar ile beslenir. İmparator penguenler gruplar halinde avlanırlar. Bu gruplar direkt olarak balık sürülerine dalar, oraya buraya çok hızlı hareket ederek gagalarına gelen ne ise onu kaparlar. Küçük avları hemen suyun içinde yerken, daha büyük avları parçalamak için su yüzeyine çıkarlar. Av esnasında imparator penguenler büyük mesafeleri kat ederler. Bu esnada 36 km/saate kadar hıza, 535 metre kadar derinliğe ulaşırlar.Acil durumlarda yirmi dakikaya kadar su altında kalabilirler. Su ne kadar berrak ise o kadar derine dalarlar. Görerek avlanırlar, yani duyarak avlarını hissetmezler, onları yakalamak için görmek zorundadırlar. İmparator penguenleri ilk kez üç ile altı yaşları aralığında üremeye başlar. Kuluçka yerine doğru, donmuş deniz üzerinde karaya, 200 kilometreye kadar yürürler. Bu yer, Antarktika yazında buzun erimediği bir çevre olmalıdır. Nisan’da çiftleşme zamanı başlarken, Mayıs/Haziran (Antarktika kışı) kuluçkaya başlarlar. Diğer penguen türleri gibi yuva kurmazlar. Dişi, yaklaşık 450 gram gelen tek bir yumurta bırakır, yumurtayı bıraktıktan sonra kuluçka kolonisini terk ederek, besin arayacağı denize geri döner. Erkek yumurtaya oturur, karın bölgesindeki kıvrımları ile örter ve o şekilde de taşır. Buz gibi rüzgarlardan korunmak için hayvanlar sürekli yerlerini değiştirirler. Böylece her hayvan, bazen kenarda bazen de penguen kolonisinin sıcak iç kısımlarında bulunur. Civcivler yaklaşık 64 günlük kuluçkadan sonra , Temmuz ortalarından itibaren yumurtalardan çıkarlar ve yetişkin hale gelmek için Ocak (Güney Yarımküre’nin yazı) ayına kadar zamanları vardır. Boz renkte narin ayva tüylere sahiptirler. Kafaları siyah, gözlerinin çevresinde beyaz bir halkaya sahiptirler. İlk başta erkek ebeveynlerinin karın kıvrımlarında kalırlar. Kuluçka evresinde vücut ağırlıklarının üçte birini kaybeden erkekler, yavrularını sütümsü bir madde ile beslerler. Dişiler, yaklaşık üç kilogram ön sindirime uğramış balık ile civcivlere geri dönerler. Yavrular dişilerden ilk balıklarını alır. Bu kez rezervlerini doldurmak için denize erkekler gider. Sonrasında yaşlı hayvanlar sürekli besleme işini nöbetleşe değiştirirler. Bu arada Antarktika’da yaz hüküm sürmeye başlarken, bu kuluçka stratejisi avantajlarını gösterir. Yavruların büyümek için çok besine ihtiyaç vardır ve denize giden yol, parça buzlar eridiğinden artık çok daha kısadır. Yavrular ebeveynlerini beklerken, bir anlamda kendi aralarında kreş oluştururlar. Antarktika soğunundan korunmak için birbirleri ile çok yakın dururlar. Büyümekte olan genç penguen, zamanla narin ayva tüyünü kaybeder ve yetişkinlerin sahip olduğu tüylere kavuşur. Yaklaşık altı aylık olan genç hayvanlar, penguen kolonisini terk ederler ve ilk kez üç ile altı yıl kadar sonra, bizzat kendileri kuluçka yapmak için oraya geri dönerler. İmparator penguenlerin çok az düşmanı vardır ve 50 yaşına kadar yaşayabilirler. Yetişkin bir imparator pengueni suda ya da suyun yakınlarında öldürenler, sadece leopar fokları ("Hydrurga leptonyx") ve katil balinalardır. Bazen, buzul parçaların üstünde yırtıcımartıgiller (Stercorariidae) ve dev fırtına kuşlarının ("Macronectes giganteus") civcivleri avladığı görülür. Genç penguen kayıplarının üçte birinin sorumlusu olan en büyük tehdit, dev fırtına kuşlarıdır Carlo Goldoni Carlo Goldoni (d. 25 Şubat 1707, Venedik - ö. 6 Şubat 1793, Paris) İtalyan tiyatro yazarı. Bir yandan tiyatro ile ilgilenirken diğer yandan avukatlık mesleğine devam etti. Komedilerinde kahramanlarını günlük hayatın içinden seçti. Fransız oyun yazarı Molière'in eserlerini okuyabilmek için Fransızca öğrendi. Tiyatroda doğaçlamayı kaldırdı. Metine bağlı tiyatronun gelişmesini sağladı.Başlıca eserleri; "Gerçek Arkadaş", "Yalancı", "Yelpaze", "Yabanlar", "Dedikoducular", "Otelci Kadın", "İki Efendinin Uşağı", "Chioggia Kavgaları", "Tatminsiz", "Üç Portakalın Aşkı", "Kahvehane" ve "Don Juan (Don Giovanni Tenorio, ossia Il Dissoluto)" Midilli (ÅŸehir) Midilli (Rumca: Μυτιλήνη - Mytilíni), Yunanistan'da Kuzey Ege coğrafi bölgesinin ve Midilli ilinin başkenti olan şehir. Doğan Taşkent Doğan Taşkent (1929-1939) Yapı Kredi Bankası'nın kurucusu Kazım Taşkent'in 1939 yılında İsviçre'de çığ altında kalarak ölen oğludur. Doğan'ın acı kaybı; babası Kazım Taşkent'in oğlunun anısına bir çocuk dergisi yayınlatmasına neden olmuştur. Bu dergi bir dönemin çocuklarının çok sevdiği "Doğan Kardeş" dergisidir. 1940'ların başında Kazım Taşkent'in satın aldığı dönemin en lüks apartmanlarından biri olan Galata'daki Helbig apartmanının adı, yine Doğan Taşkent'e referansla "Doğan Apartmanı" olarak değiştirilmiştir. Korfu (anlam ayrımı) Korfu ÅŸu anlamlara gelebilir; Something Blue Something Blue (ya da Türkçe adıyla "Mavi Bir Şeyler"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin dördüncü sezonunun dokuzuncu bölümü. Willow'un yaptığı bir büyü, Giles'ı kör eder, Xander'ı iblis mıknatısı hâline getirir ve Spike'la Buffy'yi aşık eder. Willow büyüyü bozar ve Spike'la Buffy kendilerini öpüşürken bulurlar. Anne (Buffy the Vampire Slayer) "Anne", The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin üçüncü sezonunun birinci bölümü. Angel'ı öldürdükten sonra, Buffy'nin dünyası altüst olmuştur, o da Los Angeles'a taşınır. Burada, Spike'tan kurtardığı Lily adlı kızla tanışır. Lily iblisler tarafından kaçırılır. Buffy onu kurtarır ve avcılığa geri dönmeye karar verir. "Becoming"de Los Angeles'a kaçan Buffy, tüm yazı garson olarak çalışarak geçirmiştir ve diğer adı olan Anne ismini kullanmaktadır. Buffy'nin nerede olduğundan habersiz arkadaşları ise, Avcı'nın görevini üstlenmiş; Giles, Buffy'yi aramakta, ve Cordelia da ailesiyle birlikte lüks bir tatil yapmaktadır. Annesi Joyce, yazı yeni arkadaşı Pat'la birlikte psikoloji kitapları okuyarak geçirmiştir. Hala Angel'la ilgili rüyalar gören Buffy, çalıştığı restoranda, hayatını kurtardığı Chantarelle'le karşılaşır ("Lie to Me"de, Buffy, Chantarelle ve vampirlere tapan derneğin diğer üyelerini, Spike ve adamlarından kurtarmıştı.). Chantarelle artık Lily ismini kullanmakta ve Rickie adındaki sevgilisiyle birlikte sokakta yaşamaktadır. Bir gün Rickie ortadan kaybolur ve Lily Buffy'den yardım ister. Rickie'nin kayboluşunun ve Los Angeles sokaklarındaki yaşlı ve evsiz insanların korkusunun sebebi, evsiz insanlara yardım ediyor görünümündeki, insan kılığında, Ken adlı bir iblistir. Yeraltında, bir günün yüz yıla eşit olduğu bir yerde, insanlar çalıştırılmakta, 'kimse' olmadıkları öğretilmekte ve yaşlandıklarında sokağa atılmaktadırlar. Buffy, bu yerin kapısını, içindekilerle birlikte kapamayı başarıyor. Ve Sunnydale'a dönmeye karar veriyor. Kendi kendine kalmaktan korkan Lily ise, Buffy'nin eski işini ve 'Anne' ismini sahipleniyor. Sunnydale'da ise, Cordelia ve Xander'ın tatil sonrası yakınlaşma çabaları ve Giles'ın bir ihbar üzerine Oakland'e gitmesi dışında olağandışı bir olay yok. Bir de Oz, yaz okuluna gitmediği için, sınıfı tekrarlayacaktır. Bölümün sonunda Buffy, eve dönüp annesiyle karşılaşıyor. İki kadının kucaklaşmasıyla bölüm bitiyor. Minutes to Midnight Linkin Park’ın 7. albümü Minutes To Midnight, 14 Mayıs 2007′de çıktı. Albüm çıktığı günlerde, Amerika ve Kanada’nın da içinde bulunduğu 15 ülkede 1. sıraya yükseldi. Şarkıların tümü grup üyeleri tarafından yazılmıştır. Linkin Park 3. albümünü yapmaya 2003′de başladı. Ama 2004 yılındaki Meteora turundan dolayı ertelenmek zorunda kalındı. Sonra da Mike, Fort Minor’u, Chester’da Dead By Sunrise ‘ı kurunca albüm uzun bir süre ertlendi. 2006′da Linkin Park yeni albümü için prodüktör olarak Rick Rubin ve Mike Shinoda’yı seçti ve albüm çalışmalarına başladı. Linkin Park bu albümde farklı bir müzik yöntemi izledi. Albümün yapıldığı sürede, birçok yanlış çıkış tarihi basında yer aldı, ama hiçbiri Linkin Park tarafından onaylanmadı. Mike Shinoda 6 Mart 2007′de günü öğlene doğru myspace’ e girdi ve albümün tarihini ve adını yazdı. Ama bu yazı hemen silindi. Ama o anda myspace’de bu yazıyı gören LP fanları bunu herkese duyurdu ve tüm LP sitesinde bu haberler yer aldı. 6 Mart akşamı Linkin Park resmi sitesinden 3. stüdyo albümünün adının, ne zaman çıkacağının ve ilk singlelarının ne olacağı duyurdu. Linkin Park’ın bu albümden ilk single “What I’ve Done” oldu ve 2 Nisan 2007 günü yayınlandı. Albüm, Amerika, İtalya, Yeni Zelanda, Avusturya ve İrlanda ‘da çift plantin, Kanada, Fransa, İsviçre ve İngiltere'de tek plantin kazandı. Albüm Amerika'da yayınlanışının ilk haftasında toplam 625.000 tane sattı. Albüm ilk 4 haftasında tüm dünyaya 3.3 milyon kopya gönderildi Albümün bu ticari başarasına rağmen, birçok eleştirmen ve fanları tarafından eleştirildi. Rolling Stone dergisi albümü 2007 yılının en iyi 25. albümü seçerken, Billboard ‘un 10 yılın en iyi albümleri listesinde 154. sırada yer aldı. Linkin Park’ın bu albümünde toplam 12 şarkısı bulunuyor. Ama albümün yayınlandığı gün iTunes’de Linkin Park’ın bir yeni şarkısı daha yayınlandı “No Roads Left”. Albümün sonradan çıkan “Tour Edition” versiyonuna bu şarkıda eklendi. 13. “No Roads Left” 3:52 14. “What I’ve Done” (distorted remix, Mike Shinoda tarafından yapıldı) 3:50 15. “Given Up” (third encore session) 3:09 Dead Man's Party (Buffy the Vampire Slayer) Dead Man's Party (ya da Türkçe adıyla "Ölü Adamın Partisi"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin üçüncü sezonunun ikinci bölümü. Buffy, Sunnydale'de tekrar yaşayabilmek için çaba gösterir. O yokken, arkadaşlarının ondan uzaklaştığını hisseder. Ama eski bir Nijerya maskının çağırdığı zombi sürüsü, onları tekrar bir araya getirir. Buffy'nin dönüşü, herkesi mutlu eder, ama Giles dışında kimse bunu göstermez. Çünkü dönüşüyle, problemleri de birlikte getirmiştir. Joyce, tüm yazı mutsuz geçirmiştir; Xander, Willow ve Oz ise, hayatlarını tehlikeye atarak Buffy'nin görevini üstlenmişlerdir. Hiçbiri, bunları konuşmak istemez. Joyce ve Buffy, Müdür Snyder'la Buffy'nin okula geri alınması konusunda konuşurlar. Snyder'ın kesinlikle itiraz etmesi üzerine Joyce, Buffy'yi bir kız okuluna yollamayı düşünür. Joyce, Giles ve diğerlerini aynı akşam yemeğe davet eder. Sessiz bir yemek yerine, Oz'un grubu 'Dingoes Ate My Baby' ve Buffy'nin yabancısı olduğu bir insan sürüsü, Summers evine doluşur. Bu sırada, Joyce'un sergiden alıp, eve astığı antika bir maske, gücünü kullanıp, ortalığı karıştırmaya başlamıştır. Bu maske, Ovu Mobani adında, ölüleri canlandıran bir iblisin güç kaynağıdır. Giles, partidekileri uyaramadan, zombiler, Summers evini basar. Neredeyse herkesi öldürürler. Pat de bir zombi kurbanıdır, zombiye dönüşür. Ama maskeyi takıp, gücünü kullanmayı başarır. Bu iblisin gücü, gözlerindedir. Buffy, zayıf noktasının da gözleri olduğunu fark ederek iblisi yokeder. Bu bölümde Buffy, geldiği gibi tekrar kaçmayı dener ve bu yüzden annesiyle herkesin içinde, büyük bir kavga eder. Xander da üstüne gelmektedir. Ama bölümün sonunda barışıyorlar ve grup tekrar birleşiyor. Buffy'nin arkadaşlarıyla barışmasına sevinen Giles, müdür Snyder'a Buffy'yi okula geri alması için baskı yapar. Faith, Hope & Trick Faith, Hope & Trick (ya da Türkçe adıyla "İnanç, Umut & Şaka"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin üçüncü sezonunun üçüncü bölümü. Faith adında başka bir avcı ortaya çıkar. Faith, Bay Trick ve Kakistos adlarında iki vampir tarafından takip edilir. Faith, Buffy'yi öldürmek üzereyken Kakistos'u durdurur. Buffy ise Scott'tan aldığı çıkma teklifini kabul eder. Buffy, Giles'ın müdür Snyder'a baskı yapması sayesinde, bazı şartlarla okula geri alınır. Önceki yıl kaldığı sınavlardan geçer. Hatta uzun zamandan beri kendisinden hoşlanan Scott'la yakınlaşmaya başlar. Hayatını yeniden düzene koymaya başlamışken, Sunnydale'a yeni bir Avcı gelir. "Becoming"de Kendra'nın ölmesi üzerine yollanan Faith, rahat ve umursamaz bir kızdır ve Avcı olmayı sever. Buffy'yle neredeyse her yönden zıttır ve gelir gelmez Buffy'nin arkadaşları, gözetmeni, hatta annesi dahil herkesi tavlar. Fakat Faith'in Sunnydale'a gelmesinin sebebi, dediği gibi gözetmeninin İngiltere'de bir toplantıda olması değildir, gizlediği şeyler vardır. Kakistos adında yaşlı bir vampir ve yardımcısı Bay Trick, Faith'in peşindedir. Faith'in kaçışının sebebi, Kakistos'un gözetmenini öldürmüş olmasıdır. Bölümün sonunda Faith ve Buffy, Kakistos'u öldürürler. Bay Trick ise kaçar. Bölüm boyunca, geri dönüşlerle, Buffy'nin Angel'ı öldürdüğü sahneyi izliyoruz. (Scott'ın Buffy'ye verdiği yüzük, Angel'ın verdiği yüzüğün aynısıydı.) Bölüm, Buffy'nin Angel'ı öldürdüğü (cehenneme gönderdiği) yere yüzüğü bırakıp, Angel'a veda etmesiyle bitiyor. Ekran kararır. Bir ışık belirir. Yer sallanır. Ve Angel yere düşer. Korkmuş ve güçsüz bir halde yatmaktadır. Beauty and the Beasts Beauty and the Beasts (ya da Türkçe adıyla "Güzel ve Çirkinler"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin üçüncü sezonunun dördüncü bölümü. Oz, kafesinden kaçtıktan sonra, etrafta vahşi katillerin dolaştığından şüphelenmektedir. Buffy ise Angel'ın geri dönüşünü anlamaya çalışmaktadır. Nihayet, Scoobies katilin sınıf arkadaşlarının serseri erkek arkadaşı Pete olduğunu anlar. Bu bölümde olaylar Scott'ın arkadaşları Pete ve Debbie'nin çevresinde dönüyor. Ama üç yıpratıcı ilişki konu ediliyor. Üç ilişkinin üç kurbanı da kızdır. İlki, Angel'ın dönüşüyle yüzleşmeye çalışan ve bunu arkadaşlarından saklayan Buffy; diğeri Pete'in sevgilisi ve kurbanı Debbie, diğeri ise Oz'un bir katil olması ihtimaliyle karşı karşıya kalan Willow'dur. Debbie, Pete'in sert ve 'maço' olmasını istemiştir. Pete ise bunu, kimyasal maddelere başvurarak başarmıştır. Ama artık ilaç alması bile gerekmez, kendiliğinden yırtıcı bir yaratığa dönüşebilmektedir. Pete'in işlediği cinayetler, Oz'un üzerine kalır. Çünkü kurtadama dönüştüğü bir gece, kütüphanedeki kafesinin penceresi açık kalmıştır. Bölümün sonunda, Pete, Buffy'ye her şeyi anlattığını zannedip Debbie'yi öldürür. Angel da Pete'i öldürüp, Buffy'yi kurtarır. Bu bölümde, Buffy okulun psikoloğuna gitmeye başlıyor. Adam, beklediğinin aksine, akıllı ve sıradışı bir adamdı. Ama o da Pete'in kurbanlarından biri oldu. Homecoming (Buffy the Vampire Slayer) "Homecoming" (ya da Türkçe adıyla "Balo"), The WB kanalında yayınlanan, Joss Whedon tarafından oluşturulan bir fantastik dizi olan "Buffy the Vampire Slayer" televizyon dizisinin üçüncü sezonunun beşinci bölümü. Buffy ve Cordelia, güzellik kraliçeliği için yarışmaktadırlar. Bu sırada Bay Trick ise avcıları öldürmeye çalışmaktadır. Xander Cordelia'nın erkek arkadaşı olduğu hâlde, Willow ve Xander öpüşürler. Buffy ve Cordelia ise bir yandan Bay Trick'le dövüşmekte, bir yandan da makyajlarını yapmaktadırlar. Buffy ve Cordelia, Mezuniyet Kraliçesi olmak için aday olurlar. Buffy'nin katılmasının sebebi, bir şekilde hatırlanmaktır. Cordelia ile Buffy arasında, arkadaşlarını da yıpratan bir rekabet oluşur. Bu arada Bay Trick, iki hapishane kaçkını, iki vampir -ki bunlardan birine "Bad Eggs"te de rastlamıştık, diğeri ise karısı-