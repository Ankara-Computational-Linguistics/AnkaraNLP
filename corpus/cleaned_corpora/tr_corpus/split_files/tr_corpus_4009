bir ırkın gelişmesinde düzen mi yoksa kaos mu daha önemlidir sorusu üzerinden Gölgeler ırkıyla birbirlerini yiyerek ve genç ırkları bu kavgada satranç taşları gibi kullanarak geçirirler. Kapalı, allengirli konuşma hususunda sanatkardırlar. Gölgeler Savaşı'nın patlak vermesi ve Vorlonlar'ın bu savaşı bitirmeye yönelik izlediği strateji büyük çaplı yıkımlara neden olacak, galaksinin genç ırkları, Gölgeler'in yanı sıra Vorlonlar ile de mücadele etmek zorunda kalacaktır. Babylon 5 mitolojisinde son derece gelişmiş ve tehlikeli bir ırk olan Gölgeler, Vorlonlar'ın azılı düşmanlarıdır. Dizinin ilerleyen sezonlarında bin yıllık uykularından uyanacak ve galaksiye dehşet saçacaklardır. Kendilerine özgü savaş gemileriyle ünlüdürler. Bu gemileri etkisiz hale getirmek neredeyse imkânsızdır. Görünmez olabilme yetenekleri, onları iyice tehlikeli bir hale getirmektedir. Dizinin başlarında kendileriyle ilgili parça parça bilgiler verilse de, izleyiciye tamamen tanıtılmazlar. Bu gizemli durum kendilerine yönelik merakı iyice kamçılar. Diğer ırkların birbirleriyle savaşmalarını sağlamak ve düzen ortamını bozarak kaosu egemen kılmak için, oldukça kapsamlı ve sinsi planlar geliştirirler. Pek çok uygarlık, onların bu planlarına alet olacak ve Gölgeler'in istediği ortamın oluşmasına katkı sağlayacaktır. Gölgeler ırkının son uyanışına neden olan şey ise Dünya Araştırma Gemisi Icarus'tur. Icarus, incelemek amacıyla Z'ha'Dum adlı bir gezegene gider. Ama bu gezegen Gölgeler'in yaşam alanıdır. Gemidekiler farkında olmadan Gölgeler'i uykusundan uyandırmış ve yok edilmişlerdir. Uyanan Gölgeler, uzun zamandır sinsi bir savaş stratejisi izleyerek galaksiye kaosu yaşatmayı planlıyordur. Gölgeler, diğer ırklar ile iletişimini Morden isimli bir insanı kullanarak gerçekleştirir. Bir zamanlar, eski uygarlıkların da yardımıyla Gölgeler mağlup edilmiştir; ama Vorlonlar hariç artık o eski uygarlıkların hepsi de evrenin uzak köşelerine göçmüştür. Dolayısıyla şu an için galakside Gölgeler'e karşı koyabilecek bir güç yoktur ve olası bir savaşta Gölgeler her yeri yakıp yıkacaktır. Pek çok ırk, Gölgeler tehditine karşı birleşerek bir ittifak oluştururlar. Gerek bu ittifakın çabaları, gerek Kadim ırkların bulunması ve gerekse de telepatların savaşa sürülmesiyle Gölgeler ırkı mağlup edilecek ve Vorlonlar'la birlikte galaksiyi terkedecektir. Ama Gölgeler'in arkasında bıraktığı ve çeşitli ırklardan oluşan karanlık müttefikleri, galaksideki kaotik ortamın bir süre daha devam etmesine neden olacaktır. Babylon 5 evreninde baskın ırkların yanı sıra başka ırklar da vardır. Çeşitli görünüm ve özelliklere sahip olan bu ırklar, zaman zaman dizinin gidişatına doğrudan etki edebilmektedirler. Pek çoğu, Bağımsız Dünyalar Topluluğu adlı bir örgüt çatısı altında toplanmıştır. Ortaklaşa aldıkları kararlara göre hareket ederler; fakat bazı ırklar, alınan kararlara uymayarak kendi başına hareket edebilmektedir. Her birisi Babylon 5 Üssü'nde büyükelçi bulundurma ve Üs Meclisi'ndeki oylama ve toplantılara katılma hakkına sahiptir. Çoğu, Gölgeler Savaşı esnasında oluşturulan ittifaka destek olmuştur. Öte yandan haklarında fazla bir şey bilinmeyen ve Gölgeler'in safında yer aldıkları görülen bazı ırklar da mevcuttur. Bu ırklar, Gölgeler'in savaşı kaybedip galaksiyi terketmesi üzerine birer birer ortaya çıkmaya ve barış ortamını baltalamaya çalışırlar. Drazi, anavatanları Zhabar'dır. İnsansıdırlar. Kültürel bir gerekliliğin sonucu olarak belli dönemlerde Yeşil ve Mor gruplara ayrılarak kavgaya tutuşmaktadırlar. Grupların amacı diğer gruba baskın çıkmak ve bir sonraki döngüye kadar otorite sağlayabilmektir. Markab, anavatanları Septis'tir. İnsansıdırlar. "Drafa" adı verilen bir salgın hastalık sonucu nesilleri tükenmiştir. Pak'ma'ra, anavatanları Pak'ma'dır. Yüzlerinin ön tarafından çıkan dokusal uzantılara sahiptirler. Leş yiyici olarak bilinirler. Kötü koktukları için pek fazla sevilmezler. Zeka düzeyleri orta seviyededir. Yılın yalnızca belirli bir gününde yapılan dini törenleri esnasında şarkı söylerler. Seslerinin büyüleyici güzellikte olduğu belirtilmektedir. Vree, anavatanları Vreetan'dır. Sivri yüzleri ve iki iri büyük gözleriyle alışılagelmiş tipik uzaylı tipini andırırlar. Bir Vree bireyi, atalarından birini kaçırmakla suçladığı bir insan tarafından mahkemeye verilmiştir. Gaim, anavatanları N'chak'fah'dır. İnsanlar ile aynı atmosferde yaşayamadıkları için sürekli olarak koruyucu bir giysi ile dolaşırlar. Gerçek yüzleri dizinin yalnızca tek bir bölümünde görülebilmiştir. Kadimler, bin yıl önce yaşanmış olan Gölgeler Savaşı'nda etkin rol almışlardır. Fakat zaman içinde gelişimlerinin zirvesine ulaşarak galaksiyi terketmişlerdir. Gölgeler ırkının tekrar uyanmasıyla birlikte kendilerine ihtiyaç duyulmuş ve oluşturulan araştırma ekipleri sayesinde bulunup, savaşa müdahil olmaları konusunda ikna edilmişlerdir. Dilgarlar, anavatanları Omelos'tur. İnsansıdırlar. Son derecede saldırgan bir ırk olup 2229 yılında önce imparatorluklarının sınırlarını genişletmek amacıyla büyük ve kanlı bir savaş başlattılar ve sonunda Dünya İttifakı tarafından yenildiler. Savaştan kısa bir süre sonra güneşlerinin süpernovaya dönüşmesi sonucu gezegenleri yok olmuştur ve Jha'dur haricinde tamamının soyu tükenmiştir. 2258 yılında Jha'dur işlediği savaş suçlarından dolayı yargılanmak üzere Dünya'ya gönderilirken bulunduğu geminin Vorlonlar tarafından yokedilmesi sonucu ölür. Gölgeler Müttefiki Irklar, kendilerine dair pek fazla bilgi yoktur. Gölgeler'in savaşı kaybedip galaksiden çekilmesi sonucu ortaya çıkmışlar ve Centauri İmparatorluğu'nu kontrol etmeye başlamışlardır. Ayrıca; Dünya-Minbari Savaşı'nın ardından insanlık büyük kayıplar vermiş ve etkisi uzun süre devam eden felaketler yaşamıştır. Böyle sarsıcı bir deneyimi tekrar yaşamak istemeyen Dünya İttifakı, galaksideki barış ortamını korumak ve ırkların birbirleriyle iyi ilişkiler kurabilmesini sağlamak adına Babylon Projesi'ni hayata geçirme kararı alır. Haklarında fazla bir bilgi bulunmayan bu istasyonlar, henüz yapım aşamasındayken kimliği belirsiz güçler tarafından imha edilmişlerdir. Yapılan araştırmalara rağmen, bu istasyonları kimin ya da kimlerin yok ettiği açığa çıkartılamamış ve daima bir sır olarak kalmıştır. İşlevsellikleri ve görüntüleriyle, kendilerinden sonra yapılan 4 ve 5 numaralı istasyonlarla büyük benzerlikler gösterdikleri tahmin edilmektedir. İlk üç istasyonun yapım aşamasındayken kimliği belirsiz güçler tarafından yok edilmesinin ardından, Dünya İttifakı'nın yapımına başladığı Babylon 4, diğer istasyonların akıbetine uğramaması için sıkı güvenlik önlemleri altında tamamlanabilmiştir. Fakat, yapımı tamamlanıp faaliyete girmesinden kısa bir süre sonra, içindeki mürettebatıyla birlikte ortadan kaybolduğu rapor edilir. Hiç kimse bunun nasıl gerçekleştiğini ve istasyona ne olduğunu bilmemektedir. Yapılan tüm aramalara rağmen Babylon 4 bulunamaz ve bu istasyondan umudu kesen Dünya İttifakı, Babylon 5'in yapımına başlanmasına karar verir. Babylon 5 Üssü'nün tamamlanıp göreve başlamasından kısa bir süre sonra, yıllar önce gizemli bir şekilde ortadan kaybolmuş olan Babylon 4 üssünden bir mesaj alınır. Mesajda üssün komutanı olduğunu iddia eden bir kişi yardım istemektedir. Babylon 5 Komutanı Jeffrey Sinclair hemen bir ekip oluşturarak Babylon 4'u bulmak ve hayatta kalanları kurtarmak için yola koyulur. Üsse vardıklarında buranın bir çeşit zaman dengesizliği yaşadığını fark ederler. Üsde sık sık zaman sıçramaları yaşanmaktadır. Komutan Sinclair, hayatta kalanların Babylon 5'a nakliye edilmesini ister ve mürettebatın büyük bölümü kurtarılır. Dizinin ilerleyen sezonlarında, Babylon 4 İstasyonu'nun Gölgeler ile yapılan savaşta kullanılmak üzere geçmiş zamana çekildiği anlaşılacaktır. Komutan Sinclair de, tüm bu yaşananların merkezindeki kişi konumundadır. Babylon Projesi'nin başarıyla tamamlanıp göreve başlamış tek uzay istasyonu olan Babylon 5, Epsilon III adlı gezegenin hemen yakınında konumlandırılmıştır. 2.5 milyon ton çelikten yapılan üs toplam 8 km. uzunluğa sahiptir. Kendi ekseni etrafında dönerek yapay yer çekimi yaratabilme özelliğine sahiptir. İçerisinde yaşam alanları, oldukça büyük bir botanik bahçe, lokantalar, eğlence merkezleri, spor salonları gibi çok sayıda konut ve tesis barındırır. Üs, Dünyalı görevlilerden oluşan bir güvenlik gücüne sahiptir ve üsse giriş çıkışlar denetime tabidir. Kimlik ve izin belgesini ibraz edemeyenlerin üsse giremedikleri gibi, silahların, uyuşturucuların ve tehlikeli cihazların üsse sokulması yasaklanmıştır. Bu yasakları çiğneyenlere cezai yaptırımlar uygulanır. Üs içerisinde, yasal anlaşmazlıkların çözülebilmesi ve suçluların cezalandırılabilmesi için resmî bir mahkeme de bulunmaktadır. Babylon 5, serbest bir liman olarak hizmet verdiğinden dolayı, her türlü yaşam biçimini ağırlayabilecek yeterlilikte inşa edilmiştir. Üsde, renk adlarıyla anılan çeşitli büyük yaşam bölgeleri vardır. "Yabancı Mahallesi" olarak bilinen kimi bölümlerin atmosferi tamamen farklıdır. Bunun yanı sıra, üssün dönme hızıyla oynayarak, yer çekimini istenildiği gibi ayarlamak bile mümkündür. Aynı zamanda Babylon 5, galaksideki çok sayıda ırkın büyükelçilerini ağırlamakta ve bu ırkların üs içerisinde diplomatik ilişkiler geliştirmesini sağlamaktadır. Öte yandan Gölgeler Savaşı'nın başlamasıyla birlikte Babylon 5 Üssü'nün değeri daha da artar. Üs zaman içinde, Gölgeler'e karşı oluşturulan direniş ittifakının merkezi konumuna gelir. Ayrıca Dünya İttifakı Başkanı Clark'ın, diktatörlük rejimine karşı girişilen mücadelenin hareket noktası da yine Babylon 5 Üssü olacaktır. Başkan Clark, kendi dikta rejimi için bir tehdit olarak gördüğü Babylon 5 Üssü'nü etkisiz hale getirebilmek adına tüm siyasi gücünü kullanmaktan çekinmeyecektir. Tüm bu gelişmeler sonrası John Sheridan, Babylon 5 Üssü'nün bağımsızlığını ilan ettiğini açıklar. Onun bu kararına üssün önde gelen diğer görevlileri de destek verecektir. Böylelikle Babylon 5, tamamen özerk bir yönetim halini alır. Babylon 5 Üssü'nün Dünya İttifakı'ndan ayrılıp bağımsızlığını ilan etmesi Başkan Clark'ı politik olarak zor bir duruma sokar ve ittifak güçlerine Babylon 5 Üssü'nün teslim alınması emrini verir. Bu gelişme Dünya İttifakı ile Bağımsız Babylon 5 yönetimi arasında çatışmaların ve savaşların çıkmasına neden olacak; ama diğer ırkların da kısmi desteğini alan Babylon 5 yönetimi, bu savaştan galip ayrılacak ve rejimi çöken başkan Clark intihar edecektir. Üsde bir dönem, Başkan Clark'ın ISN aracılığıyla yaptığı kara propagandaya cevap verebilmek için, tüm galaksiye gündelik gelişmelerin aktarıldığı bir yayın merkezi de oluşturulmuştur. Üssün komutanlığını sırasıyla; Jeffrey Sinclair, John Sheridan, Susan Ivanova ve Elizabeth Lochley yapmıştır. Babylon 5, 2.5 milyon ton dönen çelikten çok ama çok daha fazlası konumundadır. Galaksinin yazgısını değiştiren tüm kararlar burada alınır ve bu kararların getirdiği zaferler de yenilgiler de yine burada yaşanır. Politikanın en çetrefilli hamleleri ve ayak oyunları hep burada gerçekleşir. Bu nedenle Babylon 5, bir çelik yığını olmanın ötesinde, galaksinin merkezi gibidir. Barış için son ve en güçlü umut hep burasıdır. Ama savaşların başlamasına neden olan ilk kıvılcımlar da hep burada ortaya çıkar. Yöneticiler, diplomatlar, görevliler değişir; ama Babylon 5'ın sahip olduğu önem ve değer hiç değişmez. Üs, 2281 yılında artık kendisine ihtiyaç duyulmadığı için küçük bir törenin ardından imha edilmiştir. Babylon 5 dizisinin çoğu bölümleri belli bir formata sahiptir. Yeni bölümün başlamasından kısa süre sonra her sezon değişiklik gösteren yaklaşık bir dakika uzunluğunda bir jenerik videosu ekrana gelir. Bu jenerik videosunda, diziyle ilgili anlık görüntüler verilirken yine her sezon değişiklik gösteren kısa bir de sözlü sunum yapılır. Bu sunumda, içinde bulunulan sezona dair merak uyandırıcı bazı bilgiler verilmektedir. Jenerik videosu, oyuncu ve canlandırdığı karakterlerin ekranda görünmesiyle son bulur. Ardından bölüm, kaldığı yerden devam eder. Babylon 5 dizisinin her bölümü mutlaka birbiriyle ilişkilidir. Bir bölümde gösterilen ve önemsizmiş gibi görünen küçük bir olay ya da bilgi, ileriki bölümlerde ansızın ciddileşmeye ve hayati derecede önem kazanmaya başlar. Bu nedenle dizinin her bölümü dikkatlice izlenilmelidir. Bu format, bir bölüm dışında tüm diziye hakimdir. Yalnızca ""The Deconstruction of Falling Stars"" isimli 4. sezon 22. bölüm (Sezonun final bölümü) bu formatın dışında kalmaktadır. Söz konusu bölüm, diğer bölümlerden farklı olarak bir ithaf ile sonlanmaktadır. Yapımcılar, Babylon 5 dizisinin tutmayacağını ve kısa süre sonra yayından kaldırılacağını düşünenlere bölüm sonunda çıkan kısa bir yazıyla cevap vermektedirler. Bu yazı şöyledir: ""Bu bölüm, Babil Projesi'nin başarısız olacağını düşünen herkese ithaf edilmiştir. İnanç başarır."" 1994 ile 1998 yılları arasında yayınlanan Babylon 5, toplam 5 sezon ve 110 bölümden oluşmaktadır. Dizinin her sezonunda 22 bölüm bulunur. Pek çok dizinin aksine Babylon 5, bölüm isimlerinin yanı sıra sezon isimlerine de sahiptir. Dizinin her sezonu, kurgusal Babylon 5 evrenindeki bir yılı anlatır. Dizi, tüm bölümler yazıldıktan sonra çekilmeye başlandığı için, sezonları arasındaki bağ oldukça güçlü ve sağlamdır. 1. sezon, 1993 yılında yayınlanan adlı pilot filmin bittiği noktadan devam eder. 1. sezon, 26 Ocak 1994'te başlayıp 3 Ekim 1994 tarihinde sona ermiştir. İlk sezonda, Babylon 5 Üssü'nün komutanlığını Jeffrey Sinclair üstlenmektedir. Dünya-Minbari Savaşı'nda da etkin görev yapmış olan Sinclair, bu savaş esnasında Minbariler tarafından kısa bir süreliğine esir alınmıştır. Sinclair, esir alındığı süre boyunca neler yaşadığını hatırlamamaktadır. Bu gizemli durumun varlığı, sezonun sürekleyici unsurlarından biri hâline gelir. Öte yandan, izleyiciye ırkların ve karakterlerin tanıtıldığı bu sezon, diğer sezonlara oranla daha yavaş tempoda ilerler. Epsilon III gezegeninde keşfedilen üstün teknoloji, Babylon 4 Üssü'nden gelen yardım çağrısı, Irkların birbirleriyle ilişkileri, Minbari büyükelçisi Delenn'in sırları ve fiziki dönüşümü, Dünya İttifakı Başkanı Luis Santiago'ya yönelik gerçekleştirilecek olası suikaste dair işaretler ve Gölgeler ırkının Morden aracılığı ile yavaş yavaş ortaya çıkması sezonu besleyen en önemli konulardır. 2. sezon, 2 Kasım 1994'te başlayıp 15 Ağustos 1995 tarihinde sona ermiştir. Komutan Sinclair, Babylon 5'ın komutasından alınarak Minbar gezegenine büyükelçi olarak tayin edildiğinden, Babylon 5'ın komutanlığına John Sheridan getirilmiştir. Sinclair'in görevden alınmış olması Babylon 5 İstasyonu'nda genel bir huzursuzluğa neden olmuştur. Ama Sheridan, bunun üstesinden gelebileceğine ve her şeyi tekrar eski düzenine döndürebileceğe emindir. Diğer taraftan güvenlik şefi Garibaldi'nin sağlık sorunu, G'Kar'ın kayıp oluşu ve Delenn'in ise girdiği koza durumundan henüz çıkamaması yeni sezonun işlediği ilk konuları oluşturur. Böylesi bir curcunanın içine düşen Sheridan, burada işlerin sandığı kadar kolay yürütülemeyeceğini fark eder. Psi Birliği'nin Babylon 5 ile yakından ilgilenmeye başlaması, Centauri İmparatoru'nun üs ziyareti, Delenn'in Gri Konseyi ile yaşadığı sorunlar, kamuoyunda Babylon 5'in tartışılmaya açılması, Gölgeler ırkına dair bilinmeyen gerçeklerin ortaya çıkışı, Narn-Centauri Savaşı ve ilk kez bir Vorlon'un biyolojik kıyafeti olmaksızın görünmesi gibi konular, 2. sezonun ana hatlarını oluşturur. 3. sezon, 6 Kasım 1995'te başlayıp 22 Eylül 1996 tarihinde sona ermiştir. Bu sezonda Gölgeler ırkı artık açıktan saldırılar yaparak galaksiye korku salmaya başlar. Gölgeler'e karşı savaşmak üzere ırkların bir araya gelmesi gerekliliği doğacaktır. Ama pek çok ırk, Gölgeler'le savaşmaya çekinmektedir. Bu sorunun halledilmesi ve birlikteliğin sağlanması gitgide önem kazanmaya başlar. Öte yandan Gölgeler ile yapılacak savaşta Kadim ırkların bilgeliğine ve güçlerine ihtiyaç duyulur. Bu nedenle söz konusu ırklarla temas kurma çabaları başlar. Minbari-Vorlon ortak teknolojisiyle üretilmiş olan ve Akyıldız adı verilen savaş gemileri de ilk kez günyüzüne çıkacaktır. Ayrıca Dünya İttifakı Başkanı Clark'ın sıkıyönetim ilan etmesi, geniş çaplı bir kargaşanın yaşanmasına neden olmuştur. Babylon 5 İstasyonu da bu kargaşadan nasibini alır. Dünya İttifakı yetkilileri, sıkıyönetim süresi boyunca üssün güvenliğinden "Gece İzleyicileri" örgütünün sorumlu olduğunu açıklarlar. Bu karar başta Güvenlik Şefi Garibaldi olmak üzere herkesi huzursuz eder. Yetkiyle donatılan Gece Bekçileri ise, derhal işe koyulmaya ve üsde despotizm yaratmaya başlamıştır. Dünya İttifakı Başkanı Clark, sıkıyönetim kararına uymayan Mars Kolonisi'nin bombalanmasını emreder. Bu harekat binlerce masum insanın ölümüyle sonuçlanmıştır. Başkan Clark'a ve yönetimine direnen General Hague önderliğinde gizli bir yapılanma oluşur. Babylon 5 yetkilileri de bu yapılanmaya destek verir. Clark yönetimi güçlerinin üsse saldırması ise bir başka heyecan verici gelişmedir. Bunun üzerine Komutan John Sheridan, Dünya İttifakı'nın mevcut siyasi yönetimini tanımadığını ve yönetim değişene kadar Babylon 5'ın bağımızlığını ilan ettiğini duyurur. Kolcular Birliği'nin önderliğine yükselen (Entil'Zha) Jeffrey Sinclair'in kısa süreli geri dönüşü, Babylon 4 İstasyonu'na dair gizemin ortaya çıkışı, Gölgeler gemilerinin telepatlar tarafından etkisiz hale getirilebildiğinin fark edilmesi, Entil'Zha görevine Jeffrey Sinclair'in ardından Delenn'in gelişi, Gölgeler ırkının saldırılarını iyice arttırması ve John Sheridan'ın Gölgeler ırkının anavatanı olan Zha'Dum'a gitme kararı alması 3. sezonun belli başlı konularını oluşturur. 4. sezon, 4 Kasım 1996'da başlayıp 27 Ekim 1997 tarihinde sona ermiştir. Herkes Komutan John Sheridan'ın Zha'Dum'da öldüğünü düşünmektedir. Büyükelçi Delenn ve Susan Ivanova, Bağımsız Dünyalar İttifakı'nı Sheridan için bir araştırma operasyonu düzenlemeye ikna edemezler. İttifak temsilcileri, Sheridan'ın öldüğüne inanmakta, yapılacak bir operasyonun gereksiz ve tehlikeli olduğunu düşünmektedirler. Öte yandan Centauri İmparatoru Cartagia, kişisel güç ve ihtirasları uğruna Gölgeler'le bir anlaşma yapmıştır. Bu durum Mollari'nin tepkisini çeker ve Vir'in yardımını da alarak İmparator Cartagia'yı ortadan kaldırmaya karar verir. Vorlonlar, kurdukları büyük savaş filosuyla Gölgeler'in politikasına alet olmuş tüm kolonileri teker teker yok etmeye başlar. Babylon 5 İstasyonu, bu kolonilerden kaçan mültecilerle dolup taşmaya başlamıştır. John Sheridan Vorlonlar'ın bu hamlesini sona erdirmeye çalışacaktır. Babylon 5 güçleri, Vorlonlar'ın Cariana 6 gezegenine bir saldırı düzenleyeceği bilgisine ulaşır. Söz konusu gezegende 6 milyar zeki canlı yaşamaktadır. Sheridan'ın, ne olursa olsun böylesi bir katliama izin vermeye niyeti yoktur. Bağımsız Gezegenler Topluluğu'nun da tam desteği alınarak büyük bir filo oluşturulur. Asıl amaçları, yem taktiği uygulayarak Gölgeleri de Cariana 6 bölgesine çekmektir. Böylelikle Vorlonlar ile Gölgeler'in birbirleriyle çatışması sağlanacaktır. Babylon 5 ittifakı güçlerinin taktiği işe yarar ve Vorlonlar ile Gölgeler büyük bir çatışmaya girerler. İttifak güçleriyse her iki tarafa da saldırılar düzenlemeye başlar. Bu karmaşa devam ederken bir Vorlon gemisi Cariana 6 gezegenini yok etmek için harekete geçer. Bunun üzerine Sheridan kadim ırklara savaşa müdahil olma çağrısı yapar. Çağrıya karşılık veren 5 kadim ırk, savaş alanına gelerek Vorlon gemisini etkisiz hale getirir. Gölgeler ve Vorlonlar, bu kararlı direniş karşısında geri dönmemek üzere galaksiyi terkederler. Artık savaş bitmiş ve galaksi genç ırklara kalmıştır. Öte yandan, Delenn, Mollari ve G'Kar, diğer bağımsız dünyalar topluluğu üyeleriyle önemli ve tarihi bir karara varırlar. Bu karara göre, tüm galakside barışı ve huzuru sağlayacak olan geniş kapsamlı bir örgüt kurulacaktır. Bu örgütün başına ise John Sheridan getirilir. Böylelikle Yıldızlar İttifakı da doğmuş olur. Bu gelişmelerin yanı sıra, Centauri İmparatoru Cartagia'nın öldürülmesi, Londo Mollari'nin Centauri Başbakanı ilan edilmesi, Centauri güçlerinin Narn anayurdundan çekilmesi, Dünya Başkanı Clark'ın Babylon 5 aleyhinde başlattığı kara propaganda, Mars direniş hareketi, Sheridan ile Delenn'in evliliği, G'Kar'ın dini bir kişiliğe dönüşmesi, kayıp olan Garibaldi'nin bulunması ve eski kişiliğini kaybetmesi, Minbariler arasında iç çatışmanın çıkması, Babylon 5 güçlerinin Clark yönetimine savaş açması, Garibaldi'nin kurduğu tuzak sonucu John Sheridan'ın Clark yönetimi güçlerince yakalanması ve arkadaşları tarafından tutsak edildiği yerden kaçırılması, Başkan Clark'ın intihar etmesi ve faşist yönetimin sona ermesi gibi konular, 4. sezonun ana temasını oluşturur. 5. sezon, 21 Ocak 1998'de başlayıp 25 Kasım 1998 tarihinde sona ermiştir. Dizinin 5. ve son sezonunda üssün komutanlığına Susan Ivanova'nın yerine Elizabeth Lochley getirilir. Elizabeth Lochley, dizinin son bölümüne değin komutanlık görevini sürdürecektir. Sezon genel olarak, savaşın sona ermesiyle oluşan manzarayı ele alır. Böylesi büyük bir savaşın ardından tüm ırklar derin yaralar almış ve toparlanmaya çalışmaktadır. Öte yandan kimliği belirsiz güçlerin, rastgele saldırılar düzenlemesi politik ortamın gerilmesine neden olur. Bu saldırılar sonrası çoğu uygarlık birbirlerini suçlamaya başlayacak ve bu durum galaksideki düzen ortamını tehdit edecektir. Saldırıların ardından Centauri güçlerinin olduğunun anlaşılması, Centauri İmparatorluğu'nun Yıldız İttifakı'ndan çıkarılması, Yıldız İttifakı'nın Centauri İmparatorluğu'na savaş açması, Drazi ve Narn güçlerinin Centauri Başgezegeni'ni bombalaması, Drazi ve Narn gemilerinin saldırısına uğrayan Centauri İmparatorluğu'nun ağır hasara uğraması, Londo Mollari'nin İmparator olması, Gölgeler İttifakı üyesi karanlık ırkların Centauri İmparatorluğu üzerindeki hakimiyeti, Psi Birliği'nin rahatsız edici varlığı, G'Kar ile Lyta Alexander'ın keşif yolculuğuna çıkışı, bağımsız telepatlar sorunu, John Sheridan ve Delenn'in Minbar'da yapımı tamamlanan yeni ittifak merkezine yerleşmeleri, Lenier'in ihaneti ve John Sheridan'ın kendisine biçilen ömrün sonuna gelişi, 5. sezonun öne çıkan konuları arasındadır. 5. sezon boyunca dizinin müzikleri Christopher Franke tarafından bestelendi ve eleştirmenlerin takdirini topladı. Babylon 5, müziklerinin özgünlüğü sayesinde çağının diğer bilimkurgu dizilerinden kolayca ayırt edilebilen bir karaktere kavuşmuştur. Christopher Franke, her bölüm için yaklaşık 25 dakikasını ayırıyordu. Besteleri esnasında, çoğu zaman bir müzik kayıt ve işleme yazılımı olan Cubase adlı programdan faydalanmış; ancak karmaşık ve daha zor besteler için farklı yöntemler kullanmıştır.}} Franke, bir besteyi oluştururken, uygun bulduğu enstrümanların önce dijital seslerini kullanır, eğer ortaya çıkan ses uyumundan memnun kalırsa, bestesini daha sonra akustik olarak kaydetme yoluna giderdi. Dizinin, piyasaya çok sayıda soundtrack albümü sürülmüştür. Mohamed Diamé Mohamed Diamé ya da Momo Diamé (d. 14 Haziran 1987), Newcastle United kulübünde orta saha pozisyonunda görev yapan Senegalli millî futbolcudur. RC Lens'te futbola başlayan oyuncu 3 sezon boyunca Lens B takımında forma giymiştir. 2008 yılında RC Lens'de fazla forma şansı bulamayınca İspanyol ekibi Linares'e transfer olmuştur.2008-2009 yılıda Rayo Vallecano'ya transfer olan oyuncu Ağustos 2009'da 3,8 milyon €'ya Wigan Athletic'ya transfer olmuştur. 2012-2013 Ä°ngiltere Premier Lig ekiplerinden West Ham United'a transfer oldu. 22 Mart 2011'de Katar'a karşı ilk kez Senegal formasını giymiştir. İzmir Resim Heykel Müzesi ve Galerisi İzmir Resim Heykel Müzesi ve Galerisi, Türkiye'nin İzmir şehrinde yer alan bir müzedir. 1952'de açılan müzede resim ve heykel sanatına ait eserler sergilenmektedir. İzmir Resim Heykel Müzesi ve Galerisi, 9 Eylül 1952'de kuruldu. Başlangıçta Kültürpark içerisinde bulunan müze, 1973'te Konak'ta Ege Üniversitesi'ne ait bir alanda inşa edilen yeni binasına taşındı. İzmir Resim Heykel Müzesi ve Galerisi'nde ikisi Konak binasında, biri Kültürpark binasında olmak üzere toplam üç adet sanat galerisi bulunmaktadır. Konak binasında müze envanterine kayıtlı eserlerin sergilendiği müze katının yanı sıra, giriş katında bulunan Turgut Pura Sergi Salonu ve ara katta bulunan Şeref Akdik Sergi Salonu ve Kültürpark binası içinde yer alan sanat galerisi periyodik sergiler için galeri hizmeti vermektedir. İzmir Resim Heykel Müzesi ve Galerisi, kurulduğu yıldan itibaren sergi faaliyetleri dışında bünyesinde bulunan atölyelerinde amatörlere yönelik sanat kursları da düzenlemektedir. Müze bünyesinde sanat ve sanat tarihine ait çok sayıda kitabın bulunduğu kütüphane, araştırmacılar ve öğrenciler için kaynak oluşturmaktadır. Müzede 406 adet resim, 37 adet heykel, 25 adet seramik, 44 adet baskı resim olmak üzere toplam 512 adet eser yer almaktadır. Koleksiyonda Şeker Ahmet Ali Paşa, Hoca Ali Rıza, Hikmet Onat, İbrahim Çallı gibi sanatçıların eserlerinin yanı sıra, çeşitli dönemlerden sanatçıların yapıtları da bulunmaktadır. Eddy Paape Edouard Paape (3 Temmuz 1920 - 12 Mayıs 2012), daha bilinen ismiyle Eddy Paape, çizdiği Luc Orient karakteriyle tanınan Belçikalı çizgi roman yazarı. 1920 yılında Belçika’da Grivegnée de doğan sanatçı kariyerine animatör olarak 1942 yılında CBA (Compagnie Belge d’Animation) stüdyolarında başladı. Sanatçı aynı stüdyoda daha sonra geleceğin Belçikalı çizerleri André Franquin, Peyo ve Morris ile çalışma imkânı bulacaktı. Paape kapak çizeri olarak çalışmak üzere stüdyoyu bıraktı ve Dupuis yayınevinin farklı dergilerinde çizer olarak çalıştı. Ünlü çizer Jije ile ilk olarak Emmanuel projesinde birlikte çalışmaya başladı. Spirou çizgi roman dergisinde yayınlanan Valhardi dedektif serisinde 1946 ile 1954 yılları arasında çizer olarak Jije ile çalıştı. Bu yıllar arasında Avrupalı meşhur yazarlar Jean-Michel Charlier ve Yvan Delporte ile çalışma imkânı buldu. Paape World Press ajansına bağlı olarak çoğunlukla Spirou olmak üzere birçok dergide çizer olarak çalıştı. World Press ajansı, referans olarak King Features Ajansı benzeri Amerikan ajanslarını örnek alan bir yapılanmaydı ve en önemli yazarları Charlier ve Victor Hubinon du. Paape bu sanatçılara Buck Danny serisinde ve Surcouf isimli bir korsan biyografisinde yardımcı oldu. Uzun yıllar Jije ve Hubinon ile birlikte çalışmak çizgilerine de etki etmiştir. Sanatçı 1958 yılında Charlier tarafından yazılan Marc Dacier serisini çizmeye başlamış ve bu seri tefrika olarak haftalık Spirou dergisinde yayınlanmaya başlamıştır. En büyük arzusu büyük bir gazetede yazar olarak çalışmak isteyen genç bir gazetecinin dünyayı dolaşırken yaşadığı maceraları konu alan bu eseri sayesinde Paape Türkiye'de ilk olarak tanınmıştır. Karaca Yayınları tarafından tercüme ettirilerek önce Arkadaş dergisinde (4 Nisan 1962 13. Sayı) tefrika halinde yayını başlayan serinin ilk 3 albümü (bu albümlere paralel olarak Karaca tarafından yayınlanan Jean Valhardi ve Jerry Spring albümleri kadar) çok beğeni toplamıştır. Marc Dacier'in Karaca Yayınlarınca 1962-63 yılları arasında çıkarılan albümleri şunlardır : 1. Marc Dacier Dünyayı Dolaşıyor ("Aventures autour du monde" - albüm olarak Belçika'da yayım yılı 1960) 2. Marc Dacier Güneşin Peşinde ("À la poursuite du soleil" - albüm olarak Belçika'da yayım yılı 1961) 3. Marc Dacier Pasifiğin Ötelerinde ("Au-delà du Pacifique" - albüm olarak Belçika'da yayım yılı 1961) Paape’nin dünya çapında tanınmasını sağlayan eseri Luc Orient’i 1966 yılında Tintin dergisi editörü yazar Greg ile birlikte yaratmıştır. İlk olarak Tintin dergisinde yayınlanmaya başlayan eser gittikçe popüler olmuş, 18 albüme ulaşmıştır. Luc Orient yurdumuzda ilk kez Türk Ticaret Bankasının Çocuk Yuvası aylık dergisinde (Şubat 1975 155.Sayı) 4. Albümü ile “Korku Gezegeni” adıyla yayınlanmıştır. Türk okuyucusu derginin kapanması neticesinde maalesef maceranın devamını ancak yıllar sonra Tercüman Çocuk dergisinde okuma imkânı bulabilmiştir. Paape 1969 yılında Brüksel’de Saint-Luc Güzel Sanatlar Enstitüsü’nde öğretmenliğe başlamış 1976 yılında kadar çalışmaya devam etmiştir. Burada Andreas, Schuiten, Grenson, Godi, Berthet, Cossu, Dugomier, Wurm, Desorgher gibi 9. Sanatın birçok büyük ismine öğretmenlik yapmıştır. Belçika’nın en büyük çizerlerinden biri olan Paape, 12 Mayıs cumartesi Brüksel’de vefat ettiğinde 92 yaşındaydı. Bibliyografya: Valhardi (Jean-Michel Charlier ve Yvan Delporte, 1946), 4 albÃ¼m, Dupuis Marc Dacier (Charlier, 1958): 13 albÃ¼m, Dupuis Luc Orient (Greg, 1966): 18 albÃ¼m, Le Lombard Jeux de Toah (Torah Game) (André-Paul Duchâteau, 1969) Tommy Banco (Greg, 1970): 2 albÃ¼m, Le Lombard Yorik des Tempêtes (Yorik of the Storms) (Duchâteau, 1971): 1 albüm, Le Lombard Les Jardins de la Peur (The Gardens of Fear) (Jean Dufaux ve Sohier, 1988): 1 albÃ¼m, Dargaud Carol Détective (Duchâteau, 1990): 2 albüm, Le Lombard Johnny Congo (Greg, 1992): 2 albüm, Lefrancq Les Misérables (after Victor Hugo, 1996): 1 albüm, Talent Torchwood Torchwood, Russell T Davies tarafından oluşturulmuş bir İngiliz bilimkurgu televizyon dizisidir. "Doctor Who" adlı bilimkurgu dizisinin 2005 yılındaki devam versiyonunun bir yan ürünü olan "Torchwood", 2006 ila 2011 yılları arasında 4 sezon halinde yayınlandı. Dizi, her sezon çoğalan kitlesine hitap edebilmek için yayınlandığı kanalı, BBC Three'den BBC Two'ya ve daha sonra da BBC One'a değiştirdi ve son sezonunda ise BD kanalı Starz ile BBC One'ın ortak bir yapımı haline geldi. Hedef kitlesi hem yetişkin hem de çocuklar olan "Doctor Who"dan farklı olarak, "Torchwood" büyük gençler ve yetişkinlere yöneldi. Yayınlandığı süre zarfında, dizi bazı temaları işledi; bunların en öne çıkanları varoluşçuluk, eşcinsellik ile biseksüellik ve insan ahlakının bozulmasının keşfidir. "Torchwood" ana konusu olarak Cardiff'te kurulu kurgusal Torchwood Enstitüsünü merkez üssü olarak kullanan küçük bir uzaylı avcıları ekibinin genel olarak dünya dışı yaşamların dahil olduğu olaylarla ilgilenmesini işledi. Merkezi karakteri Kaptan Jack Harkness (John Barrowman), uzak gelecekten gelen ölümsüz bir eski dolandırıcıdır; Jack karakteri aslında "Doctor Who"nun 2005 dizisinde ortaya çıktı. Barrowman'in yanı sıra dizinin devamlı kadrosunda Gareth David-Lloyd, Burn Gorman, Naoko Mori ve Eve Myles yer aldı. Karakterlerinin her biri Torchwood ekibinde uzmandı, sıklıkla uzaylıların peşine düşerek gezegeni uzaylı ve yoldan çıkmış insan tehditlerine karşı korudular. İlk iki sezonunda Cardiff'teki zaman yarığını ana konu kaynağı olarak kullandı. Sezonlarda uzaylıların Cardiff'e yaptıkları baskınlar yer aldı. Üçüncü ve son sezonda ise Torchwood ekibi kaçak olarak yoluna devam etti. Gorman ile Mori'nin karakterleri ikinci sezonun sonunda hikâyeden çıkartıldı. Kai Owen'ın karakteri üçüncü sezonda sürekli kadroya dahil edildi, aynı zamanda David-Lloyd ise ayrıldı. Daha sonra Amerikalı oyuncular Mekhi Phifer, Alexa Havins ve Bill Pullman dördüncü sezon için dizinin kadrosuna katıldılar. İlk sezon BBC Three ve BBC HD'de 2006'da başladı ve ortalama reytinglere sahip oldu, ama izlenme sayıları dijital izlemede rekor kırdı. Tekrar ekranlara 2008'de BBC Two'da artırılmış bütçesiyle döndü; ilk sezona gelen dengesiz tona sahip olduğu yorumu bu sezonda düzeltildi ve dizinin reytingleri yükselerek eleştirmenlerden olumlu yorumlar aldı. Üçüncü sezonun bölümleri daha yüksek bir bütçede çekildi ve BBC One kanalında beş bölümlük bir sezon olarak "" adıyla yayınlandı. "Children of Earth"ün yaz aylarında art arda beş hafta yayınlanmasına rağmen, dizinin reytingleri Birleşik Krallık'ta yükseldi. BBC Wales, BBC Worldwide ve BD aboneli eğlence ağı Starz ortaklığında üretilen dördüncü sezon, 2011'de "" adıyla yayınlandı. Hem Galler hem de Birleşik Devletler'de geçen "Miracle Day", kritiklerden bir önceki sezona göre daha negatif yorumlar aldı ama yine de hırsı dolayısıyla tebrik edildi. Ekim 2012'de Davies, dizinin kişisel nedenlerden dolayı bir araya gireceğini açıkladı. Tüm sezonlar Asya, Avustralya, Yeni Zelanda, Avrupa ve Kuzey Amerika'da yayınlandı. "Torchwood"un erken popüleritesi sayesinde çeşitli tamamlayıcı medya ürünleri üretildi, bunlar arasında sesli dramalar, romanlar ve çizgi romanlar vardı. Başlangıcından beri, BBC dizinin çevrimiçi içerikleri için yüklü para harcadı; dizinin ilk iki sezonu ile birlikte devam eden bir alternatif gerçeklik oyununa ve dördüncü sezonu sırasında süren bir animasyon internet dizisine. BBC, dizinin bitmesinden sonra da lisanslı yan ürünler üretmeye devam etti, Big Finish Productions'ın ürettiği sesli drama da dahil olmak üzere. "Torchwood", dünya için tehlike oluşturan uzaylıları ve bunların silahlarını etkisiz hale getirmeye çalışan küçük bir grubun başından geçenleri anlatır. Torchwood üssü Galler'de, Cardiff'in kıysında kurulmuştur. Dizinin ana karakteri Jack Harkness (John Barrowman) olup 2005 yılında Doctor Who dizisinde de görülmüştür. Ayrıca 1. sezonda Ianto'nun kız arkadaşının bir Siber Adam'a dönüşmesiyle de Doctor Who'ya atıfta bulunmuştur. Bu dizideki Torchwood ajanları başta Buğday Bitleri olmak üzere Doktor'un oluşturduğu zaman yarığından gelen uzaylıları avlarlar ve incelerler. 2. sezonda Tosh ve Owen'ın ölümleri üzerine bu ekipte sadece üç kişi kalmıştır. 456 adlı bir uzaylının dünyaya gelip çocukları avlama isteğiyle de 3. sezon başlar. Bu sırada John Frobisher'ın emriyle Torchwood ortadan kaldırılır. Daha sonra hayatta kalan bütün ajanlar, vatan haini konumuna düşerler ve Torchwood 1 istasyonuna gidip oraya yerleşirler. 456'yı öldürdükten sonra Jack, Torchwood'u hiç varolmamış gibi göstermeye çalışır. Ama CIA ajanı olan Rex Matheson'ın emriyle Torchwood, Amerika'ya taşınır. Dizinin diğer karakterleri Gwen Cooper (Eve Myles), Owen Harper (Burn Gorman), Toshiko Sato (Naoko Mori) ve Ianto Jones (Gareth David-Lloyd)'tur. Bir de Gwen'in sevgilisi Rhys Williams (Kai Owen), da yardımcı karakterdir. O bir Torchwood ajanı değildir. Ancak Torchwood'a yardım etmektedir. Bu ekip ilk 2 sezon için "Torchwood" ekibini oluşturur. 2. sezonda Owen ve Tosh, 3. sezonda Ianto diziye veda edeceklerdir. Ayrıca "Children of Earth" adı verilen 3. sezonda diziye katılan John Frobisher (Peter Capaldi), Torchwood üssünü patlatma emri verecektir ve böylece Torchwood yok olacaktır. "Miracle Day" olarak anılan 4. sezonda ise Esther Drummond (Alexa Havins) ve Rex Matheson (Mekhi Phifer) diziye giriş yapacak, sezon finalinde Esther Drummond diziye veda edenler kervanına katılacaktır. Dizinin 1. sezonunda sadece ilk ve ortalarında bir bölümde gözüken Suzie Costello (Indira Varma), eski bir Torchwood ajanıdır. Ancak Jack'i öldürmeye çalışarak ihanette bulunmuş ve öldürülmüştür. Kraliçe Victoria, Doktor ve yol arkadaşı Rose Tyler'ın konakladıkları Torchwood Malikanesi'nde bir kurt adam saldırısı meydana gelir ve Doktor, Kraliçe'nin kurt tarafından ısırılmasından şüphelenir. Torchwood, Birleşik Krallık'a hizmet etmek amacı ile Kraliçe Victoria tarafından kurulmuş bulunup, Doktor başta olmak üzere Kraliçe ve ülkesine tehlike oluşturabilecek her türlü uzaylıyı ortadan kaldırma amacını gütmektedir. Ancak Doktor'un eski yol arkadaşı ve bir zaman ajanı olan Ölümsüz Yüzbaşı Jack Harkness'ın Torchwood üyelerinin muammalı ölümünden sonra Torchwood'un başına geçmesi ile Torchwood Enstütisi Doktor'un dostu, kötü uzaylıların düşmanı bir hal alacaktır. Doctor Who adlı dizinin bir yan ürünü olarak 2006 - 2011 yılları arasında yayınlanmıştır. Torchwood dizisi "Özel Birim" adıyla TRT1'de yayınlanmıştır. Nuri Gökaşan Nuri Gökaşan (d. 20 Haziran 1950, Ankara) Türk tiyatro, sinema oyuncusu ve seslendirme sanatçısıdır. Ankara Sanat Tiyatrosu'nda (AST), Dormen Tiyatrosunda çalışmış, Athol Fugard'ın Ada oyunuyla 1989 yılında Türk Sanat Kurumu'nun En İyi Erkek Sanatçı ödülünü almıştır. One in a Million (Bosson albümü) On in a Million, Bosson'ın 2001 yılında yayınlanan ikinci albümü. Panayotis Pikrammenos Panayotis Pikrammenos (; 26 Temmuz 1945, Atina), Yunan yargıç ve yapılan genel seçimlerden seçimlerinden sonra 16 Mayıs 2012 - 20 Haziran 2012 tarihleri arası Yunanistan geçici hükumetinin eski başbakanıdır. 9 Temmuz 2019 tarihi itibarıyla başbakan yardımcısıdır. Pikrammenos 1963 yılında Atina Alman Okulu ve 1968 yılında Atina 'Kapodistrian Üniversitesi Hukuk Fakültesi'nden mezun oldu. Paris II Üniversitesi'nde lisansüstü çalışmalar yaptı ve 1976 yılında Devlet Konseyi raportörü olana kadar Atina ve Londra'da bir avukat olarak çalıştı. Konseyin saflarının üzerinden giderek yükselerek 2009 yılında Başkan olarak atandı. 2005 ila 2009 yılları arasında Hakimler Ulusal Okulu Genel Müdürü olarak görev yaptı. Yargıda yaptığı hizmetlere olarak, Adalet Bakanlığı'nda yasama komitelerinde bir dizi görev yaptı ve 1991 ila 1993 yılları arası Başbakan Konstantinos Mitsotakis'in adli konularda özel danışmanı oldu. 2009 yılında Yüce Divan Başkanı olarak atandıktan kısa bir süre sonra, bir patlayıcı aygıt polisin anarşist olduğuna inandığı bir grup tarafından Pikrammenos'un arabasına yerleştirilmiştir. Panayotis Pikrammenos bir yargıç olarak önemli kararlar yayınlamıştır. 2003 yılında borcundan dolayı kişiyi hapsetmenin anayasaya aykırı olduğunu hükmetti. Ayrıca Akropolis Müzesi ve AEK (futbol takımı) (spor kulübü) ile ilgili davalarda karar verdi. Pikrammenos Geçici başbakan olarak atanmadan önce, Yunanistan Danıştay başkanı olarak görev yaptı. 16 Mayıs 2012 tarihinde Cumhurbaşkanı Karolos Papulyas tarafından geçici Başbakan olarak atandı. Yunanistan'da yapılacak seçimlere kadar geçici Başbakan olarak atanan Yargıç Panayotis Pikrammenos, Cumhurbaşkanı Papulyas'tan hükûmeti kurma yetkisini aldı. Yunanistan'da 6 Mayıs 2012 tarihinde yapılan seçimlerin ardından siyasi partiler arasında yürütülen ve başarısızlıkla sonuçlanınca 17 Haziran olarak belirlenen seçim tarihinin ardından Panayotis Pikrammenos, bir aylık süre için Yunanistan'ın Başbakanı oldu. 17 Haziran'daki seçimlerden sonra, 20 Haziran 2012 tarihinde başbakanlık görevi sona erdi. VahÅŸ Nehri Vakhsh Nehri (Tacikistan'da: Surkhob, K覺rg覺zistan'da: K覺z覺lsu), Orta Asya'da Amu Derya Nehri'nin kolu olan nehir. Toplam uzunluğu 786 km. olan nehir, Kırgızistan'da doğarak Tacikistan'a geçer. Burada Afganistan sınırında Amu Derya'ya katılır. Harold Godwinson Harold Godwinson veya II. Harold (1022-14 Ekim 1066) İngiltere'nin son Anglo-Sakson kralıdır. Harold 6 Ocak 1066 tarihinden aynı yıl 14 Ekim günü yapılan Hastings Muharebesine kadar başta kalmıştır. Muharebede sonraları I. William olarak tahta çıkacak olan Normandiya Dükü William komutasındaki Normanlara yenilmiştir. Harold savaş meydanında hayatını kaybeden üç İngiltere kralının ilkidir. Harold, Wessex bölgesi Earlü olarak görev yapan Godwine ve eşi Gytha Thorkelsdóttir'in oğludur. Godwin ve Gytha'nın Sweyn, Harold, Tostig, Gyrth ve Leofwine isimli oğulları ve Edith adlı kızı olmuştur. Kız kardeşinin kralla evlenmesinden dolayı Harold 1045 yılında Doğu Anglia Earlü olur. Babası Godwine 1053 yılında öldüğünde Wessex bölgesi Earlü olur. Bu şekilde İngiltere'deki en güçlü asillerden birisi haline gelir. 1058 yılında Hereford da Harold'un denetimine geçer. Aynı zamanda Günah Çıkartıcı Aziz Edward hanedanındaki artan Norman etkisine karşı muhalefetin önderi konumuna yükselir. Harold, Galler bölgesinin hakimi Gruffydd ap Llywelyn'e karşı düzenlediği askeri seferlerde başarılı olur. Rivayetlere göre 1064 yılında Harold bir gemi kazası geçirecek ve Somme bölgesinde Ponthieu'da karaya çıkacaktır. William bunu öğrenince Ponthieu Dükü I. Guy'a fidye ödeyip Harold'u esir alır. Bayeux işlemesindeki rivayete göre William, Harold'u tahttaki hakkından William lehine feragat ettiğine dair yemin etmesi karşılığında bırakacağını ilan eder. Bunun üzerine Harold'un Beaurainville de kutsal emanetler üzerine yemin ettiği iddia edilir. Ancak daha önceki örneklerde de görüldüğü gibi tahta kimin geçeceğine o anda tahtta olan kral değil akil heyet olarak adlandırılabilecek Witenagemot heyeti karar vermektedir. Harold kendi ailesi içinde istemeden düşmanlar edinecektir. Kardeşi Tostig Godwinson 1065 yılında Northumbria'da vergileri iki katına çıkartınca derebeyleri ayaklanacak, Harold da ayaklanmacıların safında yer alarak kardeşini görevden alacaktır. Edward'dan sonra tahta geçmesinde başarılı yöneticiliği etkili olacak ancak kardeşi Tostig'in Norveç kralı Harald Hardrada ile birlikte İngiltere'ye saldırmasına yol açacaktır. Harold'un yaklaşık yirmi yıl Edith Swannesha ile evli kaldığı ve en az altı çocuğu olduğu bilinmektedir. Evlilik Danimarka yasalarına göre yasal olsa da Kilise tarafından kabul edilmemiştir. Hastings Muharebesinden sonra Edith ve çocuklarının akıbetine dair kesin bilgiler bulunmamaktadır. 1065 yılı sonlarında İngiltere kralı Günah Çıkartıcı Aziz Edward kendisinden sonra kimin tahta çıkacağına dair bir belirsizlik içinde komaya girer. Kralın ölümünü ardından toplanan Witenagemot, tahta Harold'un geçmesine karar verir. Harold Westminster Abbey'de 6 Ocak 1066 günü taç giyer. Harold'un tahta çıktığını öğrenen Normandiya Dükü William İngiltere'yi işgal etme planını yürürlüğe koyar. Normandiya sahillerinde 700 savaş gemisi inşa etmeye başlar. İlk başta sefer için malî destek sorunları yaşasa da Harold'un kendisine karşı kutsal emanetler üzerine ettiği yemini bozduğu şeklinde propaganda yaparak Kilise ve asillerin desteğini kazanır. İngiltere'nin işgal edilmesini bekleyen Harold, Wight Adasında işgalcileri beklemek için birliklerini tutar. Ancak aylar süren bekleyişten sonra 8 Eylül günü orduyu terhis etmek zorunda kalır. Aynı günlerde yine İngiltere tahtında hak iddiasında bulunan Norveç kralı Harald Hardrada adayı işgal eder. Harold'un kardeşi Tostig ile güçlerini birleştirerek gemileriyle Tyne Nehri ağzına çıkartma yapar. Hardrada ve Tostig karşılarına çıkan İngiliz baronlar Edwin ve Morcar'ı 20 Eylül günü yapılan Fulford Muharebesinde yenilgiye uğratır. Ancak ordusunu yeniden toplayarak kuzeye doğru olağanüstü hızla gelen Harold tarafından Stamford Bridge Muharebesinde mağlup edilirler. 12 Eylül 1066 günü yola çıkan William'ın donanması olumsuz hava koşulları yüzünden kayıp verince gemiler Saint-Valery-sur-Somme limanına sığınır. Hava koşullarının değişmesi üzerine 27 Eylül günü donanma yeniden yola çıkar. East Sussex kıyılarındaki Pevensey kıyılarına ertesi gün ulaşıldığı düşünülmektedir. Yeni bir işgal girişimiyle karşı karşıya kalan Harold yine bir olağanüstü çabayla ordusunu 386 kilometre yürüterek William'ı karşılamak için bölgeye gider. William'ın yaklaşık olarak 7 bin Norman savaşçıyla çıkartmayı gerçekleştirdiği sanılmaktadır. Harold büyük bir muharebeden çıkmış yorgun ordusunu Hastings'deki hakim bir tepenin üzerinde mevzilendirir. Bugün Battle adı verilen kasabanın olduğu yerde 14 Ekim günü yapılan Hastings Muharebesinde saatler süren çarpışmanın ardından Normanlar galip gelecek ve Harold öldürülecektir. Dönemi işleyen tarihçiler Harold'un ölümünü farklı şekillerde aktarmışlardır. Amiens piskoposu Guy tarafından 1067 gibi çok erken bir tarihte kaleme alındığı düşünülen "Carmen de Hastingae Proelio" adlı eserde Harold'un dört Norman şövalyesi tarafından öldürüldüğü ve vücudunun parçalandığı anlatılır. Benedikt rahip Monte Cassinolu Amatus tarafından kaleme alınan "L'Ystoire de li Normant" adlı eserde ise Harold'un gözünden okla vurulduğu yazılır. Bayeux işlemesinin bu iki kaynaktan da etkilendiği ve Harold'un önce okla vurulduğunu sonra da parçalandığını sahnelediği sanılmaktadır. Harold'un cenazesiyle ilgili kesin bir bilgi bulunmamaktadır. Rivayete göre kafası kesilmiş olan naaşın muharebe meydanında bulunabilmesi ancak eşi Edith'in sayesinde olabilmiştir. Ayrıca bulunan cenazenin Harold'un annesinin ısrarlarına rağmen kendine verilmediği ileri sürülmektedir. Harold'un 1060 yılında kurulmasına katkıda bulunduğu Essex'deki Waltham Kilisesinde gömülü bulunduğu rivayet edilir. Harold'un kızı Gytha Kiev Knezliği hükümdarı II. Vladimir Monomak ile evlenmiştir. Çocukları aracılığıyla Galiçya, Smolensk ve Yaroslavl hanedanlarının atası konumundadır. Harold'un oğullarından Ulf ise William tarafından 1087 yılında ölüm döşeğindeyken affedilmiştir. Ulf, Robert Curthose ile birlikte davransa da tarih sayfalarından silinmiştir. Harold'un oğullarından Godwine ve Edmund'da William'a karşı ayaklanma başlatmaya çalışsalar da başarısız olacak, İrlanda'da unutulmuş bir şekilde öleceklerdir. 2012 Türkiye Süper Kupası 2012 Türkiye Süper Kupası, 2011-12 sezonu Süper Lig şampiyonu Galatasaray ile Türkiye Kupası şampiyonu Fenerbahçe arasında oynanan Süper Kupa maçıdır. Finalin düzenleneceği şehir Erzurum olarak belirlenmiştir. Karşılaşma, 12 Ağustos 2012 Pazar günü Kâzım Karabekir Stadyumu'nda oynanmıştır. Final maçında Galatasaray, Fenerbahçe'yi 3-2 yenerek kupanın sahibi olmuştur. Süper kupa 2012'de Türkiye'nin birbiri ile en fazla maç yapmış iki takımı arasında, adı 2006'da değiştirildikten sonra bu kupada ilk kez mücadeleleri olmuştur. Kupa mücadelesi ilk kez İstanbul dışına çıkarken ilave hakem uygulaması da ilk kez bu maçta yapıldı. Maçın biletleri finalden üç gün önce doğu-batı tribünleri 30.00 TL, kale arkası biletleri ise 15.00 TL'den olmak üzere Biletix'ten satışa çıkarıldı. Bir kale arkasına Fenerbahçe taraftarı yerleşirken diğer Kale arkasına ise Galatasaray taraftarları yerleşti. Oturma planı iki takımın taraftarların birbirine ulaşamayacağı şekilde ayarlandı. Karşılaşmayı FIFA kokartlı hakem Cüneyt Çakır yönetmiştir. Çakır'ın yardımcılıklarını Bahattin Duran ve Tarık Ongun yaparken, karşılaşmanın dördüncü hakemliğini ise Süleyman Abay yamıştır. Ayrıca Cüneyt Çakır, Galatasaray-Fenerbahçe mücadelesinde görev alarak kariyerinde ilk TFF Süper Kupa maçına çıkmıştır. Süper Lig'de yeni sezonda oynanacak, Nike tarafından tasarlanan "Maxim" adlı top, Süper Kupa maçında ilk kez kullanılmıştır. Aynı zamanda, bu top Premier League gibi liglerde de kullanılmaktadır. İki takım 2011-12 sezonunda 4 defa mücadele etmiş ve bunların birini Galatasaray birini Fenerbahçe kazanmıştır ikisi de berabere bitmiştir. 2011-12 sezonunun ardınan Galatasaray Süper Lig Şampiyonluğuna ulaşırken Fenerbahçe ise Türkiye kupası Şampiyonu olmuştur. Bu sebepten dolayı bu iki ekip bir kez daha karşı karşıya gelmiştir. Fenerbahçe'de sakatıkları dolayısıyla Serdar Kesimal ve Gökhan Gönül kadroda yer almamıştır. Galatasaray'da ise Felipe Melo takıma geç katılması, Tomas Ujfalusi ve Yeni transfer Burak Yılmaz kart cezaları nedeniyle kadroda yer almamıştır. Galatasaray'ın yeni transferlerinden Dany Nounkeu, Hamit Altıntop ve Umut Bulut yer alırken Fenerbahçe'nin yeni transferlerinden Hasan Ali Kaldırım, Egemen Korkmaz, Mehmet Topal ve Dirk Kuyt maça ilk 11'de başlamıştır. Maça Galatasaray'ın vuruşuyla başlanmıştır. Maçın ilk dakikalarında Galatasaray, Umut Bulut, Johan Elmander ve Hamit Altıntop ile gole çok yaklaşmış fakat başarısız olmuşlardır. Maçın henüz 15.dakikasında bir pozisyon gereği Omzunun üzerine düşen Volkan Demirel sakatlanmış ve yerini Mert Günok'a bırakmıştır. Maçın 19.dakikasında ise Selçuk'un uzun pasında Bekir'le birlikte ileri çıkan Mert topu almak için hamle yaptı ama zamanlama hatası yapınca Umut Bulut kafayla topu ağlara gönderdi ve Galatasaray maçta 1-0 öne geçti. Maçın devamında da Galatasaray Johan Elmander ile çok net bir fırsatı değerlendiremezken maçın 45.dakikasında topun başına geçen Alex de Souza frikikten golü atmış ve 1-1'lik eşitliği sağlamıştır. Maçın ikinci yarısına da etkili başlayan Galatasaray'da maçın 57.dakikasında Selçuk'un uzun pası sonrası Umut Bulut defansın arkasına sarktı, sonrasında Mert ile karşı karşıya kaldı vuruşunda top ağlarla buluştu. Bu golün ardından Galatasaray eline 2-1'lik avantajı aldı. Maçın 65.dakikasında Cristian Baroni'nin içeri ortasında Egemen Korkmaz topa vurdu Muslera çeldi, dönen topta da Dirk Kuyt topu kafayla ağlara yolladı. Bu pozisyonun ardından hakeme itirazlarda bulunan Engin Baytar kırmızı kart görerek oyun dışı kaldı. Maçın 68.dakikasında ilk değişiklik Fenerbahçe'den geldi. Mehmet Topal kenara gelirken Fenerbahçe'nin Juventus'tan transferi Milos Krasic "27" numaralı formasıyla oyuna dahil oldu. Maçın 59.dakikasında ise Galatasaray'da Johan Elmander kenara gelirken Galatasaray'ın Kayserispor'dan yeni transferi Noureddine Amrabat "53" numaralı formasıyla oyuna dahil oldu. Galatasaray 10 kişi kalsada ataklarına devam etti birçok pozisyon bulan Sarı-kırmızılılar bu pozisyonları değerlendiremezken. Fenerbahçe'de karşılık verdi. Maçın son anları karşılıklı ataklarla devam ederken Maçın 82.dakikasında Aydın Yılmaz Emre Çolak'ın yerine oyuna dahil oldu. Maçın 88.dakikasında ise Caner Erkin'in Umut Bulut'a yaptığı hareket sonrası Umut yerde kaldı ve hakem Cüneyt Çakır penaltı noktasını gösterdi. Topun başına geçen Selçuk İnan bu penaltı'yı gol ile sonuçlandırdı. Maçın 90.dakikasında Galatasaray'da Umut Bulut yerini Necati Ateş'e bırakırken Fenerbahçe'de de Orhan Şam yerini Moussa Sow'a bıraktı. Maçın sonuna 6 dakika eklendi. Ve maç 3-2 sonuçlandı. Galatasaray 12.kez Süper kupa Şampiyonu oldu.Karşılaşma sonrası düzenlenen kupa töreninde kaptanlar Sabri Sarıoğlu, Necati Ateş ve Tomas Ujfalusi, 2012 Türkiye Süper Kupası'nı TFF Başkanı Yıldırım Demirören'in elinden aldılar. Galatasaray'ın Süper Kupa maçında Fenerbahçe'yi 3-2 mağlup ettiği maçta, Maçın 2 golüne imza atan Umut Bulut da basın mensuplarının oylarıyla kupanın en değerli oyuncusu seçildi ve Ödülünü aldı. 1993-94 UEFA Kupa Galipleri KupasÄ± 1993-94 UEFA Kupa Galipleri Kupası sezonu UEFA Kupa Galipleri Kupası'nın 34. sezonudur. Turnuvayı 4 Mayıs 1994'te Kopenhag'da oynanan final maçında Parma'yı 1-0 yenen Arsenal kazandı. "Toplamda 5-5. Benfica deplasman golleri ile tur atladÄ±." "Paris Saint-Germain toplamda 2-1 ile tur atladÄ±." "Arsenal toplamda 1-0 ile tur atladÄ±." "Parma toplamda 2-0 ile tur atladÄ±." "Arsenal toplamda 2-1 ile tur atladÄ±. "Toplamda 2-2. Parma deplasman golleri ile tur atladÄ±." Ennepe-Ruhr-Kreis Ennepe-Ruhr-Kreis, Almanya'nın Kuzey Ren-Vestfalya eyaletine bağlı ilçe. 1996 UEFA Intertoto Kupası 1996 UEFA Intertoto Kupası, UEFA Intertoto Kupası'nın 36. sezonudur. Silkeborg, Guingamp ve Karlsruher SC takımları final aşamasını kazanarak 1996-97 UEFA Kupası'na katılmaya hak kazanmıştır. Silkeborg deplasman golleri ile tur atladÄ±. Silkeborg IF finali deplasman golleri ile kazandÄ±. 1995 UEFA Intertoto Kupası 1995 UEFA Intertoto Kupası, UEFA Intertoto Kupası'nın 35'inci, UEFA organizatörlüğünde düzenlenen ilk sezonudur. Yarı final maçlarını kazanan Strasbourg ve Bordeaux takımları 1995-96 UEFA Kupası'na katılmaya hak kazanmıştır. Sahaya genç takımlarıyla çıktıkları için İngiliz Wimbledon and Tottenham takımları UEFA tarafından bir yıl Avrupa'dan men cezası almıştır. Hillsborough uygun olmadığı için bu maçlar Rotherham United'ın Millmoor stadyumunda oynandı. White Hart Lane uygun olmadığı için bu maçlar Brighton and Hove Albion'ın Goldstone Ground stadyumunda oynandı. FK Budućnost'ın stadyumu Podgorica, UEFA kriterlerini sağlamadığı için bu maçlar Belgrad'da oynandı. Selhurst Park uygun olmadığı için bu maçlar Brighton and Hove Albion'ın Goldstone Ground stadyumunda oynandı. Tirol Innsbruck seri penaltı atışları sonucunda kazanarak yarı finale çıktı. Not: Final maçı oynanmadı. Yarı finalin kazanan takımları 1995-96 UEFA Kupası'na katıldı. Kreis HÃ¶xter Kreis Höxter, Almanya'nın Kuzey Ren-Vestfalya eyaletine bağlı ilçe. Fotis Kuvelis Fotis-Fanourios (Fotis) Kouvelis (Yunanca:Φώτης-Φανούριος (Φώτης) Κουβέλης; d. 3 Eylül 1948), Yunan bir avukat ve politikacı ve Meclis'in bağımsız üyesidir. Demokratik Sol partinin lideridir. Fotis Kouvelis, Volos kentinde dünyaya geldi. Atina Üniversitesi'nde hukuk ve siyaset bilimi okudu. Lambrakis Gençlik üyesi ve Yunanistan Komünist Partisi'nin (İçişleri) kurucu üyesi oldu. Partinin kapatılışına kadar hizmet etti. 1987 yılında, Yunan Sol partinin kurucu üyesi oldu ve 25 Haziran 1989 tarihinde genel sekreteri seçildi. 1992 yılına kadar bu görevde kaldı. 1989'da Tzannis Tzannetakis hükümetinin Adalet Bakanı oldu. Yayın Yüksek Kurulu Yayın Yüksek Kurulu, Kuzey Kıbrıs Türk Cumhuriyeti'nde faaliyet gösteren tüm radyo ve televizyonların yayınlarını düzenlemekle yükümlü üst kuruldur. Kurul yayınların ilgili yasal mevzuata ve kurul tarafından belirlenen yayın ilkelerine uygunluğunu denetlemektedir. Kısa adı YYK olan Yayın Yüksek Kurulu, ülkemizdeki radyo ve televizonların faaliyetlerini düzenlemek ve denetlemekle yükümlü bir kamu kurumu olarak 21 Temmuz 1997 yılında kurulmuştur. “39/97 Sayılı Kamu ve Özel Radyo ve Televizyonların Kuruluş ve Yayınları Yasası” kapsamında yasanın verdiği yetkiyle Tüzüklerini hazırlayarak kurul 1998 yılında faaliyete geçer. KKTC Cumhuriyet Meclisi’nde grubu bulunan siyasi partilerin adayları ve Cumhurbaşkanı tarafından atanan bir üye olmak üzere toplam dokuz üyeden oluşan kurul, ülkemizdeki karasal, sayısal, uydu, kablo ve IPTV ortamından yayın yapacak kuruluşlara lisans ve yayın izni vermek ve bu kuruluşların yayınlarını denetlemekle yükümlüdür. 1998-1999 yılları arasındaki birinci dönemi ile faaliyetlerine başlayan Kurul, bugüne kadar toplam altı dönemi tamamlamış ve yedinci dönemi sürdürmektedir. İlk Kurul’da, Başkan Oğuz R. Korhan, Başkan Yardımcısı Yücel Köseoğlu, Üyeler Rüstem Tatar, Olgun Üstün, Yrd.Doç.Dr.İbrahim Özejder, Hasan Sarıca, Hüseyin Yaratan, Emin Çizenel ve Ergün Demirciler görev almıştır. Bugüne kadarki başkanlarımız ise Oğuz Ramadan Korhan’In ardından sırası ile Yücel Köseoğlu, Osman Özalp, İlkay Diren olup şu an bu görevi Olgun Üstün sürdürmektedir. Kurul, yasanın yürülüğe girmesinden önce yayın hayatına başlayan kuruluşlara yayın izinlerini vermesini ve yasa kapsamındaki tüzüklerin hazırlanmasını ilk görev olarak üstlenmiştir. Kurul tarafından yayın izni verilen kuruluşlara, ilki 19 Nisan 2006 yılında ikinicisi ise 1 Temmuz 2011 yılında düzenlenen törenle 5 yıllık lisansları verilmiştir. Kurulda, radyo ve televizyon yayınları, kesintisiz kayıt altına alınan sistemle kaydedilmekte ve arşivlenmesi sağlanmaktadır. Radyo ve televizyonlar, yayın takip memurları tarafından yapılan doğrudan denetim, Alo 178 İstek ve Şikayet Hattı, e-posta kanallarından gelen şikayetlerin değerlendirilmesi yoluyla yasa ve tüzüklerin kendine verdiği yetkiyle denetlenmektedir. Yayın Yüksek Kurulu’nun faaliyeteri arasında, radyo ve televizyonlarla ilgili kamuoyu araştırmaları yapmak, medya sektörü çalışanlarına ve iletişim bölümünde öğrenim gören öğrencilere yönelik bu alanda eğitim seminerleri düzenlemek ve stajyer eğitimi vermek de yer almaktadır. Ülkemizdeki televziyon ve radyolarla ilgili iki kez kamuoyu araştırması yaptırtan kurul, bugüne kadar medyaya yönelik, içeriğinde 20’ye yakın konu bulunan üç ayrı eğitim semineri düzenlemiştir. Yayın Yüksek Kurulu, Türkiye Cumhuriyeti Radyo Televizyon Üst Kurulu (RTÜK) ile ilişkilerini geliştirerek; iki Kurul arasında 21 Mart 2003 yılında işbirliği protokolu imzalamıştır. Gelişen teknoloji ve ihtiyaçlar doğrultusunda işbirliğini daha da geliştirmek amacıyla 25 Şubat 2012’de yeni bir protokole imza atılmıştır. RTÜK ile birlikte ilk kez 2000 yılında EPRA (Avrupa Düzenleyici Kurullar Platformu) toplantılarına katılan kurul, her yıl iki kez düzenlenen bu toplantılara RTÜK ile birlikte katılmaktadır. Kurul ayrıca İslam İşbirliği Ülkeleri bünyesinden kurulan EPRA benzeri IBRAF formunun kurucuları arasında yer almakta ve gözlemci üye durumundadır. Yayın Yüksek Kurulu geçen zamanda uydu yayıncılığının başlamasını sağlamak yanında DVB-T yayınlarının başlatılması ve IP TV için gerekli hukuki alt yapının hazırlanması sağlamıştır. Çocukların ve gençlerin, yayınlardan olumsuz etkilenmemeleri ve kamu sağlığını ön planda tutan kurulumuz, gerek medyanın genel alt yapısının gelişimine gerekse içerik gelişimine büyük önem ve destek vermektedir. Ayrıca kurul, yasanın AB normlarına uyarlanması, akıllı işaretler, medya okur yazarlığı ve kamu spotları konularında yoğun çalışmalarını sürdürmektedir. Kurul, sekiz üyesi KKTC Cumhuriyet Meclisinde grubu bulunan siyasal partilerin göstereceği adaylar ile Kuzey Kıbrıs Türk Cumhuriyeti Cumhurbaşkanı tarafından atanacak bir üyeden olmak üzere toplam dokuz üyeden oluşur.Cumhuriyet Meclisinde grubu bulunan her siyasal partinin göstereceği aday sayısı, Cumhuriyet Meclisindeki temsil oranları esas alınarak belirlenir ve bu konuda Cumhuriyet Meclisi İçtüzüğü kuralları uygulanır. Şu anda Olgun Üstün'ün başkanlık ettiği yönetim kurulu üyeleri aşağıdaki gibidir: İlkay Diren (Başkan) Olgun Üstün (Başkan Yardımcısı) Erol Atabek (Üye) Av. Direnç Civa (Üye) Av.Gülden Yalık (Üye) Av.Feyzi Hansel (Üye) Altan Erdağ (Üye) Yetin Arslan (Üye) Alihan Pehlivan (Üye) Kreis Paderborn Kreis Paderborn, Almanya'nın Kuzey Ren-Vestfalya eyaletine bağlı ilçe. Büyük Mecmua Büyük Mecmua, Milli Mücadele yıllarında (1919-1920) gazeteci Zekeriya Sertel ve Sabiha Sertel tarafından işgal kuvvetlerine karşı milli mücadeleyi savunan dergi. Büyük Mecmua adlı haftalık derginin başyazarı Halide Edip'ti. Falih Rıfkı, Köprülüzade Fuat, Reşat Nuri, Faruk Nafiz, Ömer Seyfettin gibi aydınların yazılar yayınladığı Büyük Mecmua'da işgal devletlerine karşı mücadele tam bağımsızlık ile alakalı ile ilgili yazılar yayınlandı. Derginin idare merkezi Cağaloğlu Molla Fenari Sokak'taki Zekeriya Sertel'in, Abdullah Cevdet'e ait eviydi. Şükrü Tezer Şükrü Tezer (d.1893, Larissa- ö.1969, İzmir), Türk asker, bürokrat. Mustafa Kemal Paşa’nın savaş yaverlerinden birisidir. 1916-1918 arasında Edirne'den itibaren Diyarbakır, Doğu Suriye cephelerinde onun yakınında ve emrinde olmuştur. Mustafa Kemal, bu dönemde yaşadıklarını not ettiği hatıra defterini kendisine vermiş, bu defter “"Atatürk’ün Hatıra Defteri"” adı ile ilk defa 1972'de Türk Tarih Kurumu tarafından Tezer'in anıları ile birlikte yayımlamıştır. Yunanistan’ın Larissa kentinde 1893 yılında dünyaya geldi. Babası, Larissa’lı Nuri Bey’dir. Ailesi, 93 Harbi’nden sonra Manisa’ya göç etti. İlk ve orta eğitimini Manisa’da yaptıktan sonra İstanbul Beylerbeyi İhtiyat Zabit Mektebine (Yedek Subay Okulu) girdi. Balkan Harbi’nin başlaması üzerine eğitimini yarıda keserek Osmanlı ordusuna katıldı. Okulda ayrıldıktan sonra ilk olarak Serez Redif Tümeni Merkez Alayı hücum taburuna atandı. Bu cephenin Balkan Savaşı’nda düşmesi nedeniyle 1912’de Çanakkale üzerinden İzmir’e gitti ve orada 12. Tümen'de görev aldı. Çanakkale Savaşı'ndan sonra tümenle birlikte Edirne'ye gitti. O sıralarda 16. Kolordu Komutanı olarak Edirne'ye atanan Mustafa Kemal'e, bir eğitim sırasında kendisini tanıttı. Asteğmen Şükrü (Tezer) amcası olan Kurmay Binbaşı Fuat Bey’in önerisi üzerine 28 Şubat 1916’da Albay Mustafa Kemal'in yaverliğine seçildi. Şükrü Tezer, Mustafa Kemal’in ikinci yaveri olarak Muş-Bitlis cephelerinde bulundu. Bu sırada birinci yaver Cevat Abbas idi. Mustafa Kemal 7. Ordu komutanı olunca Şükrü Bey de yaver olarak atandı. Mustafa Kemal, Alman generali Falkenhayn ile anlaşamayıp 7. Yıldırım Ordu Kumandanlığından istifa edince 15 Ekim 1917’de başyaver Salih Bozok, yaver Cevat Abbas ile birlikte Mustafa Kemal'in yanında İstanbul'a geldi. Bu sırada ağabeyinin vefatı nedeniyle Manisa’ya giderek üç ay kadar kalan yaver Şükrü, daha sonra Mustafa Kemal'in isteğiyle 2. Ordu komutanlığına atanarak Halep'e gitti. Mustafa Kemal Paşa ikinci defa 7. Yıldırım Ordu komutanı olarak Halep’e atandığında Şükrü Bey yine yaverlik görevine başladı. Mondros Mütarekesi imzalanınca Yıldırım Ordular Grup komutanı olan Mustafa Kemal Paşa ile birlikte Adana’ya gitti. Bu komutanlığın kaldırılıması üzerine 10/11 Kasım’da trenle İstanbul'a hareket eden Mustafa Kemal ile birlikte olan yaver Şükrü, bu arada terhis olması üzerine trenden Afyon'da indi ve memleketi Manisa’ya gitti. Manisa’da sivil hayata başlayan Şükrü Bey, Duyun-u Umumiye idaresinde çalıştı. Yunan işgali sırasında Anadolu'ya geçme imkânı bulamadı. İstiklal Savaşı sırasında Manisa’nın Yunanlar tarafından işgali üzerine birkaç defa tutuklandı; serbest bıraklıdğında her gün karakola gidip imza vermek mecburiyetine tabi tutuldu. Zafer’den sonra Manisa Varidat Muhasebat Başkatipliği, Bergama Vergi Dairesi müdürlüğü ve Tekel idaresinde çalıştı. İzmir, Samsun, Bitlis, Diyarbakır ve Malatya’da Tekel idaresi müdürlüğü yaptıktan sonra 1949 yılında emekli oldu. Emeklilik yaşantısında anılarını kaleme aldı. 1969 yılında İzmir'de hayatını kaybetti. Anıları, ölümünden sonra yayımlandı. Nikos Mihaloliakos Nikolaos "Nikos" Mihaloliakos (Yunan:Νικόλαος "Νίκος" Μιχαλολιάκος, 16 Aralık 1957, Atina), Yunan milliyetçisi ve ırkçı neonazi siyasi parti Altın Şafak Partisi'nin lideri olan politikacı. Nikos Mihaloliakos Atina Ulusal ve Kapodistrian Üniversitesi Matematik Fakültesinde eğitimini tamamladı. 16 yaşındayken, Konstantin Plevris'in 4. Ağustos Partisi'ne katıldı. Ayrıca EOKA-B'nin Atina yerel örgütüne de katıldı. Kıbrıs Harekâtı'na karşı İngiltere'nin sergilediği tutuma karşı, Atina'da İngiliz büyükelçiliğinin dışında bir protestosu sırasında, Temmuz 1974 yılında ilk defa tutuklandı. Mihaloliakos Aralık 1976'da tekrar tutuklandı ama tutuklanması ile ilgili teknik sorunları nedeniyle serbest bırakıldı. Mihaloliakos Hapiste iken, 1967-1974 yılları arası görev yapan Yunan askeri cunta liderleri ile bir araya geldi. Bundan sonra orduya katıldı ve özel kuvvetlerde bir komando oldu. Aşırı Sağcı yanlısı grup üyesi olmak ve yasadışı silah ve patlayıcı madde taşımak ile ilgili Ocak 1979'da 1 yıl hapis cezası aldı. Ayrıca ordudaki görevinden uzaklaştırılmıştır. 6 Mayıs 2012 tarihinde yapılan Yunanistan genel seçimleri'nde Mihaloliakos'un önderliğindeki Altın Şafak partisi mecliste 21 sandalye kazandı ve çeşitli tartışmalar iyice yükseldi. Nikos Mihaloliakos II. Dünya Savaşı sırasında Yahudileri zehirleyerek öldürmek için kurulan gaz odalarının varlığını inkar etmiştir. Nikos Mihaloliakos bir mitingte İstanbul'un bir gün geri alınacağını ima etmiştir. Likefaksiyon nekrozu Likefaksiyon nekrozu, lokal bakteri ve mantar enfeksiyonları sonucu görülen enzimatik sindirimin gerçekleştiği nekroz türüdür. Aynı zamanda beynin iskemik nekrozunda, koagülasyon nekrozu yerine görülür. Bu tip nekroz sonucunda hücre yapı ve elemanları korunmaz. Mikroskobik görüntüsü, doku tahminine imkân veremeyecek ölçüde zarar görür. Dijital İmza Algoritması Dijital İmza Algoritması dijital imza için bir FIPS standardıdır. Ağustos 1991’de National Institute of Standards and Technology (NIST) tarafından tasarlanmıştır. Dijital imza algoritması, ElGamal İmza Algoritması'nın bir varyantıdır. Anahtar oluşturma iki aşamadan oluşur. İlk aşama sistemdeki farklı kullanıcılar arasında paylaşılabilen “algoritma parametreleri”nin seçimiyken ikinci aşama tek bir kullanıcı için açık ve gizli anahtarların hesaplanmasıdır. Algoritma parametreleri olan ("p", "q", "g") sistemdeki farklı kullanıcılar arasında paylaşılabilir. Parametre seti verildiğinde, ikinci aşamada tek bir kullanıcı için gizli ve açık anahtarlar üretilir: "h" mod "p" ve "g" mod "p", modüler üslerini almak için etkili algoritmalar mevcuttur( Exponentiation by squaring gibi). "H" bir Ã¶zet fonksiyon ve "m" mesaj olsun : İlk iki adım kullanıcı anahtarı oluşturmaya yarar. İmzalama işleminde hesaplaması en pahalı kısım modüler üs alma işlemidir.'k'nın modüler tersinin hesaplanması mod "q" ikinci en pahalı kısımdır. Genişletilmiş Öklid Algoritması ya da Fermat'nın son teoremi "k" mod "q" kullanılarak hesaplanabilir. Eğer doğrulayıcı gerçek imzaları her zaman kabul ediyorsa imza şeması doğrudur. Algoritmanın doğruluğu şu şekilde ispatlanabilir: İlk olarak, eğer g "g" = "h" mod "p" ise Fermat'nın son teoremi ile "g" ≡ "h" ≡ 1 (mod "p") ‘dir. "g" > 1 ve "q" asal olduğundan, "g"’nin mertebesi "q"’dur. İmzalayan kişi BÃ¶ylece "g"nin mertebesi "q" (mod p) q olduÄŸundan Sonuç olarak, Dijital İmza Algoritmasının doğruluğu aşağıdaki gibi hesaplanarak çıkar. Dijital İmza Algoritmasında "k" rassal imza değerinin entropisi, gizliliği ve tek olması önemlidir. Bunlardan birinin olmaması halinde saldıran gizli anahtarı açığa çıkartabilir.Aynı değer iki kez kullanılırsa ("k"yı gizli tutsa bile), tahmin edilebilir bir değer kullanılarak ya da birkaç imzadaki "k" nın bazı bitleri sızdırılarak Dijital İmza Algoritması kırılabilir. Tito Vilanova Francesc "Tito" Vilanova i Bayó (d. 17 Eylül 1968 – ö. 25 Nisan 2014, Katalonya), İspanyol eski futbolcu ve teknik direktör. Barcelona'nın eski teknik direktörüdür. Vilanova, futbol kariyerine Barcelona'nın altyapısında başlamıştır. 1988'de Barcelona'nın B takımında profesyonel futbola başlamış ve 2 yıl bu takımda forma giymiştir. Daha sonra, doğduğu bölgenin takımı olan Figueres, Celta Vigo, Badajoz, Mallorca, Lleida, Elche ve Gramenet takımlarında forma giymiştir. 2002'de Gramenet'te futbolu bırakmıştır. Vilanova, Terrassa'da yönetici olarak çalıştıktan sonra Barcelona B'de yardımcı teknik direktörlüğe başlamıştır. 2008'de Josep Guardiola, Barça'nın teknik direktörü olunca Vilanova, Barcelona'da yardımcı teknik direktör olarak göreve başlamıştır. 19 Temmuz 2013 günü Barcelona Başkanı Sandro Rosell ve Sportif Direktör Andoni Zubizarreta, Vilanova ile yolların ayrıldığını resmen duyurdu. Toplantıda konuşan Başkan Rosell, “Yapılan kontrolleri sonucunda Vilanova’nın göreve devam edemeyeceği anlaşıldı. Hastalığının tekrar ilerlemesinden ötürü görevi bıraktı. Yeni hocamızı önümüzdeki hafta başında Zubizarreta açıklayacak. Bugün buraya gelen tüm çalışanlar ve oyunculara da teşekkür ederim. Bizim bir aile olduğumuzu gösterdiler. Yaşamış olduğumuz olay çok zor bir durum ama üstesinden geleceğiz. Hizmetlerinden dolayı kendisine teşekkür ederiz. Onu ileride tekrar aramızda görmek istiyoruz” şeklinde konuştu. 2012'de Guardiola istifa etmiş ve Vilanova, Barcelona'nın teknik direktörü olmuştur.Yakalandığı rahatsızlık sebebiyle Temmuz 2013'te görevinden istifa etmiştir. Ameliyat ve radyoterapinin ardından 10 hafta kaldığı ABD'den dönen Vilanova, Mart 2013'te yeniden başına geçtiği Barcelona'yla şampiyonluğa ulaştı. Tedavisine odaklanmak amacıyla teknik direktörlük görevinden ayrılan Vilanova'nın yerine Arjantinli Gerardo Martino getirildi. Kanser tedavisi gören eski Barcelona Teknik Direktörü Tito Vilanova 25 Nisan 2014 Cuma günü hayatını kaybetmiştir. 2014 yılının Şubat ayında Barcelona Kulübü, Joan Camper Spor Tesisleri'ndeki bir sahaya Vilanova'nın adını vermiştir. Vedat Akman Vedat Akman (d. 1967, İstanbul) Türk akademisyen ve yazar. Nişantaşı Anadolu Lisesi'nden mezun oldu. City University of New York (CUNY) Brooklyn College Ekonomi bölümünden mezun olduktan sonra aynı üniversitede Ekonomi üzerine Yüksek Lisans yaptı. Daha sonra, Nottingham Üniversitesi Hukuk Bölümü' nde Uluslararası Ticaret Hukuku Yüksek Lisansını (LL.M) ve Fordham Üniversitesi'nde İşletme Yüksek Lisansını (MBA) tamamladı. Kadir Has Üniversitesi'nde Finans ve Bankacılık üzerine Doktora (PhD) yaptı. Akademik kariyerine Amerika Birleşik Devletleri'nin New York eyaletinde başladı. Türkiye'ye döndüğünde banka ve borsa aracı kurumlarında araştırma müdürlüğü görevlerinde bulundu. Birçok alanda yaptığı çalışmalarla dikkat çekti.Kadir Has Üniversitesi İktisadi İdari Bilimler Fakültesi'nde öğretim görevlisi olarak çalıştı. Halen Beykent Üniversitesi İktisadi ve İdari Bilimler Fakültesi (İİBF) Bankacılık ve Finans Bölüm Başkanı olarak görev almakta ve Pittsburgh Üniversitesi bünyesinde işletme alanında EMAJ (Emerging Markets Journal) isimli derginin kurucu genel yayın yönetmenliğini yapmaktadır. TÜBİTAK ULAKBİM dergipark bünyesinde bulunan Beykent Üniversitesi Sosyal Bilimler Dergisi Başeditörü olarak görev almaktadır. İstanbul Barosu SEM'de (Staj Eğitim Merkezi) eğitmen olarak görev almıştır. İstanbul Barosu tarafından birçok kez mesleğe hizmetlerinden dolayı takdir belgesine layık görülmüştür. Genç Liderler ve Girişimciler (JCI) Derneği Türkiye onursal üyesidir. Ayrıca, Hong Kong University of Science and Technology (HKUST) bünyesinde "Center on China's Transnational Relations" CCTR merkezinde misafir araştırmacı öğretim üyesi "Visiting Research Scholar" olarak görev almaktadır. Prof. Dr. David ZWEIG ile birlikte tersine beyin göçü hakkında çalışmaktadır. Birleşik Krallık Yüksek Eğitim Akademisi (HEA) üyesidir. JCI (Junior Chamber International)İstanbul tarafından düzenlenen ve göç temalı kısa filmlerin yarıştığı Crossroads Uluslararası Kısa Film Festivali'nin kurucusudur. Aynı zamanda Pittsburgh Üniversitesi bünyesinde sinema üzerine yayınlanan CINEJ (Cinema Journal) isimli derginin de kurucu genel yayın yönetmenliğini yapmaktadır. Yayın hayatına Türkiye'nin ilk ekonomi kanalı olan Kanal E' de başlamıştır. Beykent TV'de üniversite gençlerine yönelik Gençler Konuşuyor ve Türkiye 2023 isimli tartışma programlarını Business Networking Akademi'nin kurucusu Ertuğrul Belen ile birlikte sundu. 1998 - Ten Outstanding Young Person Yarışması (TOYP) TOYP Türkiye Ödülleri kişisel başarı ödülü sahibi. Vedat Akman'ın başta ekonomi alanında borsa ve yatırım araçları üzerine, sosyal alanda ise göç ve kültürler üzerine olmak üzere Türkçe ve İngilizce olarak yayınlanmış otuzu aşkın eseri vardır. Türkiye 20 yaş altı kadın millî basketbol takımı Türkiye 20 yaş altı kadın millî basketbol takımı , Türkiye'yi 20 yaş altı uluslararası müsabakalarda temsil eden ve Türkiye Basketbol Federasyonu tarafından organize edilen basketbol takımı. Fenerbahçe (kadın voleybol takımı) 2005-06 sezonu Fenerbahçe (kadın voleybol takımı) 2005-06 sezonunda Türkiye Kadınlar Voleybol Ligi'nde mücadele etmiştir. Seda Tokatlıoğlu (İller Bankası), Özge Kırdar (Vakıfbank Güneş Sigorta-kiralık), Alevtina Şerepanova (Rusya), Natalya Morozova (Rusya). SIMPLE algoritması Hesaplamalı akışkanlar dinamiğinde (HAD), SIMPLE algoritması, Navier-Stokes denklemleri'nin çözümünde sıklıkla kullanılan bir sayısal yöntem. SIMPLE, İngilizce "Semi-Implicit Method for Pressure Linked Equations"ın kısaltmasıdır, Türkçe karşılığı "Basınca Bağlı Denklemler için Yarı Kapalı Yöntem"dir. SIMPLE algoritması, 1970'in başlarında Prof. Brian Spalding ve öğrencisi Suhas Patankar tarafından Imperial College London'da geliştirilmiştir. O zamandan bu yana farklı özelliklerdeki akışkanların akışları ve ısı transferi problemlerinde birçok araştırmacı tarafından kullanılmıştır. Pek çok popüler hesaplamalı akışkanlar mekaniği kitabında bu algoritma ayrıntılarıyla incelenmiştir. SIMPLE algoritmasının modifiye edilmiş biri türü olan "SIMPLER" (SIMPLE Revised) algoritması da 1979 senesinde Patankar tarafından sunulmuştur. Algoritma iterasyonlarla çalışır ve temel olarak aşağıdaki adımları takip eder: Fenerbahçe (kadın voleybol takımı) 2006-07 sezonu Fenerbahçe (kadın voleybol takımı) 2006-07 sezonunda Türkiye Kadınlar Voleybol Ligi'nde mücadele etmiş, tarihinde ilk kez lig ikincisi olmuştur. Çiğdem Can Rasna, Özlem Özçelik, Pelin Çelik, Hatice Can Korucu, Ana Beatriz Chagas, Marina Tumas, Radosveta Teneva Miliçeviç, Nicole Davis. Hamid Mir Hamid Mir (Urduca: حامد مير; d. 23 Temmuz 1966, Lahor), Pakistanlı gazeteci, editör ve terör uzmanı yazar. 2007 yılında darbe sonrası Pervez Müşerref tarafından televizyonu kapatıldı ("Geo Tv-Geo News").Yaptığı röportajlarla ses getiren haberlere imza atmıştır ve birçok dalda ödülü bulunmaktadır. Sırbistan'ın istatistiksel bölgeleri Sırbistan'ın istatistiksel bölgeleri Sırbistan’ın idari yapılanmasındaki kademelerden biridir. Sırbistan, idari olarak 5 istatistiksel bölgeye sahiptir. 2009 yılında Sırbistan Millî Meclisi ülkeyi 7 istatistiksel bölgeye ayıran “Eşit Bölgesel Kalkınma Kanunu” çıkarmıştır. 7 Nisan 2010 tarihinde Kanun tadil edilmiş, bölge sayısı 5 olarak düzenlenmiştir. İstatistik İçin Bölge Birimi Adlandırması’na göre Sırbistan’ın istatistiksel bölgeleri ve kodları aşağıdaki gibi oluşur: S覺rbistan'覺n idari yap覺lanmas覺 Sırbistan'ın idari yapılanması Sırbistan’ın idari sistemi. Bu idari yapılanma idari yapılanmasında aşağıdaki sistemlerden oluşur: Ülkenin bütününde 2 özerk bölge vardır: Voyvodina, Kosova ve Metohiya. Sırbistan’ın en üst idari düzeyini istatistiksel bölgeler (Sırpça: "Статистички регион") oluşturur. 2009 yılında Sırbistan Millî Meclisi ülkeyi 7 istatistiksel bölgeye ayıran “Eşit Bölgesel Kalkınma Kanunu” çıkarmıştır. 7 Nisan 2010 tarihinde Kanun tadil edilmiş, bölge sayısı 5 olarak düzenlenmiştir. Sırbistan’ın idari sisteminde istatistiksel bölgelerin içinde ilçeler (Sırpça: "Управни округ" veya "Округ") yer alır. Ülkenin idari dağılımında 29 ilçe vardır. Bunlardan 7’si Voyvodina’da, 8’i Şumadiya ve Batı Sırbistan’da, 9’u Güney ve Doğu Sırbistan’da, 5’i fiilen Sırbistan’da yer almayan Kosova ve Metohiya Özerk Bölgesi’nde yer alır. Sırbistan’ın idari sisteminde ilçelerin içinde belediyeler (Sırpça: "Општина") yer alır. Ülkenin idari dağılımında 150 adet "belediye" vardır. Bu idari birimler, Sırbistan’daki yerel yönetim merkezlerini oluştururlar. Ülkede belediye alanlarından 33 tanesi "şehir belediyesi" yapısındadır. Sırbistan idari yapısında ayrıca 24 adet idari statüye sahip "şehir" vardır. Şehir yapılarından bazıları şehir belediyesi birimini oluştururken, bazı şehirler bu statüye sahip değildir. Belgrad, Novi Sad, Niş, Kragujevac, Požarevac ve Vranye olarak 6 şehir ülkedeki şehir belediyelerindendirler. Bu şehirlerin yapısında ayrıca birden fazla belediye birimi bulunur. Aydın ilindeki yerleşim yerleri listesi Aydın'a bağlı 17 ilçe, bu ilçelere bağlı 36 belde ve 491 köy bulunmaktadır. Fenerbahçe (kadın voleybol takımı) 2007-08 sezonu Fenerbahçe (kadın voleybol takımı) 2007-08 sezonunda Türkiye Kadınlar Voleybol Ligi'nde mücadele etmiş, tarihinde ikinci kez lig ikincisi olmuştur. Ayça Naz İhtiyaroğlu, Valeriya Korotenko, Oksana Guliyeva, Tatiana Dos Santos, Therese Michelle Crawford, Kimberly Glass. ElGamal İmza Algoritması ElGamal imza şeması Ayrık Logaritmanın hesaplanmasının zorluğuna dayanan bir dijital imzadır. Taher Elgamal tarafından 1984 yılında bulunmuştur. Açık anahtarlı kriptosistemi ve imza şeması ayrık logaritmaya dayanmaktadır. ElGamal imza algoritması pratikte nadir kullanılır. NSA tarafından geliştirilen varyantı Dijital İmza Algoritması daha çok kullanılmaktadır. Bunun dışında başka varyantlar da vardır.ElGamal imza şeması yine Taher ElGamal tarafından bulunan ElGamal şifreleme algoritması ile karıştırılmamalıdır. ElGamal imza şeması üçüncü şahısların güvensiz bir hattan gönderilen mesajın doğruluğunu onaylamasına izin verir. Bu sistem parametreleri kullanıcılar arasında paylaşılabilir. Bu adımlar imzalayan kişi tarafından bir kez yapılır. Mesaj "m"i imzalamak için imzalayan kişi aşağıdaki adımları gerçekleştirir: ("r","s") ikilisi "m"nin dijital imzasıdır. İmzalayan kişi bu adımları her imza için tekrarlar. Mesaj "m" nin imzası olan ("r","s") aşağıdaki gibi doğrulanır. Doğrulayan kişi tüm koşullar sağlandığında imzayı kabul eder sağlanmazsa reddeder. İmzalama algoritması ile üretilen imza her zaman doğrulayan kişi tarafından kabul edilirse algoritma doğrudur. İmza oluşturma Bundan dolayı Fermat'nın son teoreminden Üçüncü kişi imzalayan kişinin gizli anahtarı olan "x" değerini bularak ya da özet fonksiyonda çakışma bularak imzaların sahtesini yapabilir. Fakat bu iki problemin de zor olduğuna inanılmaktadır.İmzalayan kişi her bir imza için farklı ve rassal bir "k" değeri seçmeye ve "k"' nın ya da "k" ile ilgili kısmi bilginin sızmadığından emin olmalıdır. Diğer türlü, atak yapan kişi gizli anahtar olan "x" değerini ortaya çıkartabilir. Eğer iki mesaj, aynı "k" değerleri ve aynı anahtar kullanılarak gönderiliyorsa, atak yapan kişi, "x" değerini hesaplayabilir. Hazar Ergüçlü Lefkoşa Türk Belediyesi'nde gençlere yönelik tiyatro çalışmaları yapan Hazar Ergüçlü, Derviş Zaim'in yönettiği "Gölgeler ve Suretler" adlı sinema filmiyle profesyonel oyunculuğa adım attı. 7 Eylül 2011 tarihinden itibaren ise "Kuzey Güney" adlı dizide canlandırdığı Simay Canay karakteri ile televizyonda görünmeye başladı. "Medcezir" dizisinde Eylül adlı karakteri canlandırdı. Daha sonra "Analar ve Anneler" dizisinde Kader adlı karakteri canlandırdı. Haziran 2016'da Star TV'de başlayan Yüksek Sosyete dizisinde Cansu Koran karakterini canlandırdı. Kasım 2017'de başlayan "Hayat Sırları" adlı dizide Seher Kuzgun karakterini canlandırdı. İlk sezonu Aralık 2018'de yayımlanan Netflix yapımı "" dizinin ilk dört sezonunda Zeynep karakterini canlandırdı. Run the World (Girls) "Run the World (Girls)", dünyaca ünlü Amerikalı şarkıcı Beyoncé'nin "4" adını taşıyan dördüncü stüdyo albümünün çıkış şarkısı ve ilk teklisidir. The-Dream, Beyoncé, Nick "Afrojack" van de Wall, Wesley "Diplo" Pentz, David "Switch" Taylor ve Adidja Palmer tarafından yazılmıştır. Prodüktörlüğünü ise Switch, The-Dream, Beyoncé ve Shea Taylor üstlenmiştir. Fenerbahçe (kadın voleybol takımı) 2008-09 sezonu Fenerbahçe (kadın voleybol takımı) 2008-09 sezonunda Türkiye Kadınlar Voleybol Ligi'nde mücadele etmiş, tarihinde ilk kez şamnpiyon olmuştur. Takım ayrıca Kupa Voley'nda tarihinde ilk kez final oynamış, ayrıca Avrupa CEV Kupası üçüncü olarak Avrupa Kupaları'nda o zamana kadarki en büyük başarısına ulaşmıştır. Eda Erdem, Nisa Kuliyeva, Necla Esepaşa, Anja Spasoyeviç, Ergül Avcı. Javine Hylton Javine Dionne Hylton (27 Aralık 1981, Londra), İngiliz şarkıcı. 2005 Eurovision Şarkı Yarışması'nda Birleşik Krallık'ı "Touch My Fire" adlı şarkıyla temsil etmiştir. Karbon döngüsü Karbon döngüsü, ekosistemdeki canlıların yapısını oluşturan en önemli elementlerden biri karbondur. Karbon, canlılardaki bütün organik bileşiklerin yapısında bulunur. Karbon döngüsü; karbonun biyosfer, pedosfer, jeosfer, hidrosfer ve atmosfer arasında birbirleriyle değişerek oluşturulan ve biyolojik ve jeolojik bir kimyasal yapıda olan döngüdür. Karbon, biyolojik bileşiklerin ana bileşeninin yanı sıra kireçtaşı gibi birçok mineralin ana bileşenidir. Azot döngüsü ve su döngüsü ile birlikte, karbon döngüsü, Dünya’daki yaşamın devam edebilmesi için büyük bir öneme sahiptir. Yeryüzündeki önemli depoları ise; Küresel karbon döngüsü artık genellikle değişim yolları ile birbirine bağlanan aşağıdaki büyük karbon rezervuarlarına bölünmüştür: Rezervuarlar arasındaki karbon değişimleri çeşitli