nazi sembolleri kullanıp Adolf Hitler'i methetti. Gazze'deki Dökme Kurşun Harekatı'ndan önce antisemit bildirilerin çoğu kitaplarda ve yazılı basında yer alıyordu. Tel Aviv Üniversitesi'ndeki araştırmacılara göre, bu propaganda genç ve eğitimli Türkler arasında İsrail'e ve hiç tanımamalarına rağmen Yahudilere karşı olumsuz bir intiba yaratıyordu. Bazı kaynaklara göre antisemit görüşler İslamcı "Vakit" ve "Millî Gazete" ile milliyetçi "Ortadoğu" ve "Yeniçağ" gazetelerinde yayımlanmaktadır. Örneğin, Ermeni Kırımını tanıyan ve bunun üzerine tepki toplayan ünlü yazar Orhan Pamuk için Yeniçağ gazetesi "Yahudi seven", "Yahudi dostu" ve "Yahudi uşağı" terimleri kullanmaktadır. Ortadoğu ve Yeniçağ gazeteleri Kürt liderleri Mustafa Barzani ve Celal Talabani'nin Yahudi olduğunu ve amaçlarının Kürdistan devleti adı altında "Büyük İsrail" devleti yaratmak olduğunu söylemiştir. Vakit'te çıkan bir habere göre ise Güneydoğu Anadolu'da Türk askerlerini öldüren mayınlar oraya İsrail ve Mossad tarafından konulmuştur. Vakit ve Millî Gazete Hitler'i öven ve Holokost'u inkâr eden makaleler yayımlamıştır. Vakit gazetesi, "Dökme Kurşun Harekatı"nı kınamadığı için Hahambaşının Türkiye'yi terk etmesini istedi. Medyada çıkan haberler İsrail'i Nazi Almanyasına, Gazze Savaşını da Holokost ile bir tutmakta olup "Yahudi" ve "terörist" kelimelerinin arasına eşit işareti koymaktadır. Millî Gazete yazarı Türkiye sokaklarında hiç Yahudi görmek istemediğini belirtmiştir. "Siyon Liderlerinin Protokolleri", Henry Ford'un "International Jewry" ve İsrail ve Yahudilerin dünyaya hükmetmeye çalıştığını söyleyen Türk ve yabancı yazarların kitapları Türkiye'de bedava basılıp dağıtıldı. Kurtlar Vadisi Irak, Türkiye'de 2006'da gösterime girdi. Çoğu eleştirmen filmin anti-Amerika ve antisemit olduğu kanısına vardı. Antisemit olmasının sebeplerinden biri, filmde ABD ordusunda görev yapan Yahudi doktorun Abu Gurayb hapishanesindeki cesetlerin ticaretini yapıyor olarak gösterilmesidir. Bir Türk televizyon dizisi olan ve bir aşk hikâyesi anlatılan "Ayrılık"ta arka planda Dökme Kurşun Harekatı gösterilmektedir. Dizi gösterime girdikten sonra İsrail Dışişleri Bakanı, açıklama yapması için Türkiye'nin İsrail Maslahatgüzarı D. Özen'i İsrail Dışişleri Bakanlığına çağırdı. İsrail'in hoşnutsuzluğunun sebebi, İsrailli askerlerin Filistinli "askerler"e ateş açması ve bir Filistinli kızı öldürüyor gibi gösterilmesiydi. İsrail Dışişleri Bakanlığı yetkililerince "bu sahnelerin ve İsrail ordusunun çocuk katili olarak tasvir edilmesinin uzaktan dahi gerçekle ilgisi yoktur" dendi. İsrail, dizinin devlet televizyonunda gösterilmesinin bu işin özel kuruluşların işi olmadığını ifade ettiğini belirtmiştir. Ocak 2010'da Kurtlar Vadisi Pusu isimli yeni dizi Türkiye'de gösterime girdi. Açıklama yapması için Türkiye'nin İsrail elçisi Oğuz Çellikol İsrail Dışişleri Bakanlığına çağrıldı. İsrail'in memnuniyetsizliği, Türk aktörler tarafından oynanan Mossad ajanlarının Türk çocuklarını kaçırıp Türk elçisi ve ailesini rehin alması sahnesinden kaynaklanıyordu. İsrail Dışişleri Bakanlığı vekili Dani Ayalan Türk elçiye "bu gibi sahnelerin Türk Yahudilerinin yaşam güvencelerini tehlikeye attığını" söyledi. Toplantıda, Ayalon meydan okurcasına birkaç diplomatik protokolü ihlal etti; bu da diplomatik skandala yol açtı. Oğuz Çellikol, bu dizinin devam etmemesi gerektiğini söyleyip diziyi kınadı. Yahudilere karşı saldırılar Türk televizyonlarından da duyuruldu. Türkiye Yahudi Cemaati temsilcileri 2009'un başında televizyon programlarında yayınlanan antisemit söylemlerden endişe duyduklarını belirtti. Ocak 2009'un ardından antisemit olaylar devam etti. Eskişehir'de İsrail karşıtı Osmangazi Kültür Dernekleri Federasyonu "Köpekler girebilir, Yahudiler ve Ermeniler giremez" yazan afiş astı. İstanbul'da dağıtılan broşürlerde ise "Yahudi dükkânlarından satın almayın ve Yahudilere hizmet etmeyin" yazıyordu. İstanbul'da bazı reklam panolarında ölümleri protesto etmek için kanlı çocuk ayakkabıları gösterildi ve Tora'dan alıntı yapılarak "Sizler Musa'nın çocukları olamazsınız", "Kitabınızda yazmaz" cümleleri eklendi. İzmir ve İstanbul'da bazı sinagoglara aşağılayıcı ve tehdit edici graffitiler yapıldı. Gazze harekatına tepki olarak Yahudi doktorların bir listesi dağıtılıp öldürülmeye çağrıldılar. Yerel ve uluslararası Yahudi şirketlerinin listesi de boykot edilmesi için dağıtıldı. Haziran 2010'da Türk dükkânlar "köpekler girebilir, İsrailliler giremez" afişleri astı. 15 Aralık 2014 tarihli birçok gazetenin verdiği habere göre, 1986, 1992 ve 2003'te üç kez bombalanan Neve Şalom Sinagoğu'na yönelik önce "Yıkılacak mekan" yazılı bir pankart asıldı, ardından Alperen Ocakları üyeleri yürümek istedi. Bu olanlar geçen 15 günde gerçekleşen iki fiili saldırıydı 20. yüzyılın sonları ve 21. yüzyılın başlarında Türkiye'de üç antisemit terörist saldırı gerçekleşti. Bu üç saldırıda da militanlar İstanbul'un ana sinagogu olan Neve Şalom'a saldırdı. 6 Eylül 1986'da Şabat duası için Neve Şalom Sinagogu'nu ziyaret edenlere Ebu Nidal'e bağlı teröristlerce ateş açıldı. 22 Yahudi öldü, 6'sı yaralandı. 1 Mart 1992'de Lübnan terör örgütü Hizbullah, Neve Şalom Sinagogu'na el bombası attı. Ölen olmazken yoldan geçen biri yaralandı. 15 Kasım 2003'te intihar komandoları arabalarını iki sinagoğun önünde patlattı; 25 kişi öldü ve 300 kişi yaralandı. İslamcılar yapılanları haklı göstermek için sinagoglarda "İsrailli ajanların çalıştığını" belirtti. Saldırılar El-Kaide ve Türk İslami örgüt İBDA/C tarafından üstlendi. Bu saldırılarla ilgili Türk mahkemeleri El-Kaide'ye bağlı 48 kişiyi suçlu buldu. 21 Ağustos 2003'te 35 yaşındaki İstanbullu Yahudi diş hekimi Yusuf Yahya kliniğinde ölü bulundu. Mart 2004'te yakalanan katil, Yahya'yı antisemit nedenlerle öldürdüğünü itiraf etti. 6 Ocak 2009'da "FC Bney Haşaron" ile "Türk Telekom" arasında yapılan basketbol maçı, seyircilerin aşağılayıcı tezahüratları ve İsrailli atletlere atılan maddeler nedeniyle yarıda kesildi. Türk polisi İsrailli sporcuları saldırılardan korudu. Ayrıca, Ocak 2009'da Türk ordusunda bulunan bir Yahudi askere yapılan saldırı zabıtlara geçti. Saldırgan kişi bölük kumandanı tarafından derhal cezalandırıldı. Aynı dönemde Yahudi öğrencilere sözlü ve fiziksel tacizler gerçekleşti. Haziran 2010'da İslamcılar Gazze filosu olayları nedeniyle Türk Yahudilerini tehdit etti. Türkiye direkt antisemit hareketleri cezalandırmaktadır. 2009'da "Yahudiler ve Ermeniler giremez" afişini asan dükkân sahibine 5 ay hapis cezası verildi. Dünya Yahudi Kongresi'ne göre, Gazze harekatından sonra gerçekleştirilen antisemit vakalar önünde Türk adaleti gerekli eylemde bulunmamıştır. Ekim 2004'te Türk dergisi Birikim'in "Antisemitizme hayır" beyanına tanınmış Müslüman ve gayrimüslim 113 entelektüel imzasını attı. Özellikle Dökme Kurşun Harekatı'nın ardından gerçekleşen İsrail ve Yahudilere karşı saldırgan tutum karşısında Türk polisi Yahudi kurumları korumak zorunda kaldı. Hürriyet, Milliyet ve Vatan gazetelerindeki liberal görüşlü yazarlar, İsraile karşı eleştirilerin Yahudilere karşı saldırılara dönüşmemesi gerektiği üzerinde durdular. "Gazze Filosu" olayları nedeniyle Türkiye, Yahudi kuruluşların korunması için Haziran 2010'da koruma güçlerine takviyede bulundu. İçişleri Bakanı Beşir Atalay, verilen anti-İsrail demeçlerinden Türk Yahudilerinin etkilenmeyeceğini belirtti. Gazze operasyonuyla İsrail'i eleştiren Başbakan Erdoğan aynı zamanda "Antisemitizmin insanlığa karşı bir suç" olduğunu beyan etti. 27 Ocak 2010'da Dışişleri Bakanı Uluslararası Holokost'ta ölenleri anma gününde Türkiye'nin antisemitizme, ırkçılığa, zenofobiye ve ayrımcılığa karşı politikalarının devam edeceğini belirtti. 2007 ila 2009 yılları arasında yapılan anketlerde Türk toplumunda yüksek derece zenofobi olduğu ortaya çıktı. %64 Türk, Yahudi komşu istemezken %76'sının Yahudilere karşı olumsuz görüşleri vardır; Yahudilere karşı olumlu tavrın yüzdesi ise %7'dir. Sol görüşlü Radikal gazetesinin yazarlarından Murat Arman'ın 2005 yılında yazdığına göre, Türkiye ona 1930 Almanyasını anımsatmaktadır; medya, ekonomide Yahudilerin üstünlüğünü, Almanya'ya karşı gizli aktiviteleri olduğunu ve Alman toplumuna karşı zararlı etkileri olduğunu söylemekteydi. Bunun aşırı tehlikeli bir süreç olduğunu ve Türkiye tarihinde bir azınlığa karşı bu kadar kütlesel bir çalkantının olmadığına inanmaktadır. Ocak 2010'da İsrail'in Haaretz gazetesi İsrail Dışişleri Bakanlığı Uluslararası Siyasi Çalışmalar Merkezi'nin raporunu yayımladı. Bu rapora göre Türk Başbakan Recep Tayyip Erdoğan'ın İsrail'e karşı verdiği beyanatlar Türk toplumunda antisemitizmi körüklemektedir. Dükkânlara asılan "Yahudiler giremez" tarzı afişler nedeniyle Türk Yahudileri antisemitizmden yana endişe duymaktadır. Aynı endişeler Amerikan Yahudi örgütlerince de dile getirilmiştir. Bazı uzmanlara göre Türkiye'de antisemitizmin artması söz konusu değildir, fakat antisemit posterler asmak, okullarda antisemit propaganda yapmaya çalışmak gibi bazı riskler mevcuttur. IDC Profesörü Barry Rubin'e göre antisemitizm yanlısı taraf tutma "Avrupa'da olandan daha üst seviyededir." 31 Mayıs 2010'da Gazze açıklarında gerçekleşen "Gazze filosu harekatı" ve 9 Türk vatandaşın ölümünün ardından Başbakan Erdoğan "İsrail dünya genelindeki Semitizm varsayımlarına son vermelidir" demiştir. Türkiye'de anti-İsrail gösterilerinde "Yahudilere ölüm" gibi antisemit sloganlar atıldı. Türkiye Yahudi cemaati başkanı Silvyo Ovadya, "anti-İsrail beyanatlar kolayca Yahudilerin geneline bir kınamaya dönüşebilmektedir. Ne zaman Ortadoğu'da bir savaş çıksa dünya genelinde antisemitizm artmaktadır" demiştir. Birçok kişinin İsraillilerle Yahudiler arasındaki farkı göremediğini ve İsrail politikalarının eleştirileri Türk Yahudilerinin üzerine yıkıldığına inanmaktadır. Rıfat Bali, antisemitizme karşı direnmenin durumu daha kötüye gittiğine inanmakta olup Türk Yahudilerinin ya ülkeyi terketmeleri ya da kütlesel bir antisemitizmle yaşamayı öğrenmeleri gerektiğini düşünmektedir. Serhat AkyÃ¼z Serhat Akyüz (d. 10 Ağustos 1984, İstanbul), Türk futbolcudur. Futbol kariyerine Terazitepe altyapısında başlayan Serhat Akyüz, daha sonra İstanbulspor alyapısında forma giymeye başlamıştır. 2004 yılında, burada profesyonel olup A takıma yükselmiştir. Bir sezon İstanbulspor'da oynadıktan sonra, karşılıklı olarak sözleşmesi feshedilmiş ve 2005-2006 sezonu öncesinde Çaykur Rizespor'a transfer olmuştur. 2008 yazında, 1. Lig'e düşen takımından ayrılıp, Süper Lig takımlarından Konyaspor'a transfer olmuştur. İki sezon sonrasında ise, İstanbul Büyükşehir Belediyespor'a transfer olmuştur. 2011-12 sezonunda transfer döneminin son gününde, 1. Lig'de mücadele eden eski takımı Çaykur Rizespor ile anlaşmıştır. 2013-14 sezonu öncesinde, 1. Lig'e yükselen Balıkesirspor ile anlaşmış ve 2 yıllık sözleşme imzalamıştır. 9 Kasım 2013 tarihinde, Balıkesirspor resmî web sitesinden yapılan açıklamayla süresiz kadro dışı bırakılmıştır.2013-2014 sezonunun devre arasında MKE Ankaragücü'yle sözleşme imzalamıştır. 6 kez millî takımlara çağrılan Serhat Akyüz, 5 kez Türkiye 21 yaş altı millî futbol takımı forması giymiştir. John Gregory (futbolcu) John Charles Gregory (11 Mayıs 1954), İngiliz futbol teknik direktörü, eski futbolcu. Kariyerinde Portsmouth, Plymouth Argyle, Wycombe Wanderers, Aston Villa, Derby County ve Queens Park Rangers gibi birçok takımı çalıştırmıştır. Futbolculuğunda çok yönlü bir orta saha oyuncusu olan Gregory, kariyerine Northampton Town takımında başlamış ve daha sonra Brighton & Hove Albion, QPR, Derby County ve Aston Villa takımlarında kariyerini sürdürmüştür. Ayrıca altı kez İngiltere forması giymiştir. Gregory ilk profesyonel karşılaşmasına 1972 yılında, 18 yaşında iken, Northampton Town formasıyla çıkmıştır. Bundan sonraki beş yılda oynadığı 187 karşılaşmada sekiz gol atmış ve 1977 yılında buradan Aston Villa'ya transfer olmuştur. Gregory'nin Aston Villa takımında başarılı olduğu söylenebilir. Artık daha öncekinin iki klasman üzerinde mücadele etmesine rağmen bu düzeydeki futbola iyi uyum sağlamış, geçirdiği iki sezonda 65 karşılaşmada oynayıp 10 gol kaydetmiştir. Gregory Aston Villa'da bulunduğu dönemde 2 den 11'e kadar olan tüm forma numaralarını giyerek, sahanın her bölgesinde oynayabilen tek futbolcu haline gelmiştir ve bu hâlen bir rekor durumundadır. Gregory 1979 yılında o sezon tarihinde ilk kez 1. Lig'e yükselen Brighton & Hove Albion takımıyla sözleşme imzalamıştır. Buradan 2. Lig ekiplerinden QPR'ye transfer olmadan önce geçirdiği iki sezonda çıktığı 72 müsabakada yedi gol atmıştır. 1982 yılında Tottenham Hotspur'la FA Cup finalinde karşılaşıp ikinci karşılaşmada kaybeden ve bir sezon sonra 2. Lig'de şampiyon olarak 1. Lig'e yükselen QPR takımının kadrosunda yer almıştır. Ayrıca 1984 yılında ligi beşinci sırada bitirerek UEFA Kupası'na katılma hakkı kazanılmasında rol oynamış, ancak ardından gelen 1984-85 sezonu antrenör Terry Venables'in FC Barcelona'ya gitmesi ve yerine gelen Frank Sibley'in aynı performansı sergileyememesinden dolayı zor bir dönem olmuştur. QPR'nin kıl payı ligde kaldığı bu sezondan sonra, Gregory iki klasman aşağıda mücadele eden bir zamanların büyük takımlarından Derby County'ye transfer olmuştur. 1972 ve 1975 yıllarında İngiltere şampiyonluğu yaşamış olan Derby County 1984 yılında 3. Lig'e kadar gerilemiş ve 1984-85 sezonunda tekrar 2. Lig'e yükselememiştir. Gregory 2. Lig'e yükselmeyi başardıkları 1985-86 sezonunda orta sahanın önemli bir parçası olmuş ve takımı bir yıl sonra 2. Lig şampiyonu olarak 1. Lig'e çıkmıştır. Gregory futbolculuk kariyerini noktalamadan önce bir sezon daha burada oynamış, bu yıl takımın yaklaşık on yıllık sürede geçirdiği en iyi dönem olmuştur. "Koçlar" lakaplı takımıyla toplam 93 lig karşılaşmasına çıkmış ve 22 gole imza atmıştır. John Gregory antrenörlükte ilk tecrübelerini, önce Portsmouth'u ardından Plymouth Argyle'i birkaç ay boyunca çalışdığı 1989 Ocak ayı ile 1990 Haziran ayı arası dönemde yaşadı. Kısa bir süre sonra, geçmişte İngiltere forması altında birlikte oynadığı Phil Neal'ın o dönemde çalıştırdığı Bolton Wanderers'ta sözleşmesiz olarak oynamaya başladı. 1996 yılında Wycombe Wanderers ile anlaşarak tekrar antrenörlüğe başlayana kadar, Leicester City (1991-1994) ve Aston Villa (1994-1996) takımlarının teknik kadrosunda Brian Little ile birlikte görev yaptı. Gregory göreve geldiğinde 2. Lig'in son sırasında yer alan Wycombe, onunla birlikte sezonu orta sıralarda bitirmelerini sağlayan bir ilerleme göstermiştir. Bununla birlikte takım bu noktadan öteye geçememiş, hatta FA Cup'ta alt küme takımlarından Basingstoke Town'a elenerek hayal kırıklığı yaratmıştır. 1998 Şubat ayında takımı iyi performans gösterirken Aston Villa ile anlaşarak görevi bırakan Gregory, 1997-98 sezonun kalan bölümünde Villa'yı geliştirmiş ve takım UEFA Kupası'na katılma hakkı elde etmiştir. Çerkası Oblastı Çerkası Oblastı, (), Ukrayna'nın orta kesiminde bir oblasttır. Oblastın yönetim merkezi Çerkası'dır. Gotse Delçev Georgi Nikolov Delçev (, Gotse Delçev olarak bilinir, Goce Delčev olarak da yazılır, Kiril: "Гоце Делчев", daha eski bulgar yazınlarında orijinalinde bu şekilde yazılır: "Гоце Дѣлчевъ"; (4 Şubat 1872 – 4 Mayıs 1903) 20. yüzyılın sonunda Osmanlı tarafından yönetilen Makedonya ve Trakya'da önemli bir devrimci kişilikti. Makedon halkı Georgi ismindeki insanları kısaca Gotse diye çağırdıklarından halk arasında daha çok "Gotse" diye bilinir. İç Makedon Devrimci Örgütü'nün önderlerinden biri olarak bilinir. Marksist felsefeden etkilenmiştir. Osmanlı İmparatorluğu zamanında Selanik'te bulunan Kukuş'ta doğdu. Vasil Levski ve Hristo Botev gibi Balkan Federasyonunun bir parçası olan Bulgaristan'ın etnik ve dini olarak eşit olmasını öngören devrimcilerin düşüncelerinden ilham aldı. Delchev ortaokul eğitimini Selanik'in Bulgar Erkek Lisesinde tamamladı ve Sofya'daki Askeri Liseye girdi ancak sol siyasi görüşleri nedeniyle oradan uzaklaştırıldı. Sonra bir Bulgarca öğretmeni olarak Osmanlı Makedonya'sına döndü ve hemen 1894'te yeni kurulan devrimci hareketin bir eylemcisi oldu. Kendisini Bulgar devrimci geleneklerinin mirasçısı olarak görse de, kararlı bir cumhuriyetçi olarak, kurtuluş sonrası Bulgar monarşisinde yaşanan hadiseler yüzünden hayal kırıklığına uğradı. William Ewart Gladstone tarafından öne sürülen "Makedonya Makedonyalılarındır." fikrini savundu. Böylece Makedonya'da yaşayan farklı milletler bu ifadeyle temsil imkânı bulmuş oluyordu. Bu şekilde, onun bakış açısı Bulgar yurtseverliğini, Makedon bölgeselciliğini, anti-milliyetçilik ve sosyalizm gibi farklı fikirleri kapsıyordu. Ayrıca Osmanlı yönetimine karşı silahlı bir ayaklanmaya yol açacak olan gizli bir devrimci ağın kuruluşuna ön ayak oldu. 1903 yazındaki kitle ayaklanması planına karşı çıkmasının sebebi kendisinin daha çok gerilla ve terörist taktiklerini kullanma yanlısı olmasıydı. Bununla birlikte, Mayıs ayında bir Osmanlı birliği tarafından öldürüldü. Böylece Kurtuluş Hareketi, İlinden İsyanı'nın başında, en önemli organizatörünü kaybetti. Bugün, Bulgaristan'da olduğu kadar Makedonya'da da ulusal bir kahraman olarak kabul edilmektedir. Kendisinin Makedonya'da Makedon Ulusal Hareketinin kurucuları arasında olduğu farz edilir. Bu tür Makedon tarihsel yorumlara rağmen Bulgar ulusal kimliğine sahipti ve vatandaşlarını Bulgar olarak görüyordu. Onun ayrı bir Makedon politik yapı ile ilgili özerkçi düşünceleri "Geçici Makedon Milliyetçiliği" nin gelişmesini teşvik etti. Dimitrovgrad Dimitrovgrad (Kiril: Димитровград) Avrupa'da bulunan üç kasabanın adıdır. Bunlar: Bu kasabaların üçü de Georgi Dimitrov'un adıyla anılır. Kurmaca Alıştırmaları Kurmaca Alıştırmaları Gökdemir İhsan'ın ikinci kitabıdır. Basit bir öyküyü doksan dokuz farklı kurmacayla anlatmaya çalışan yazar, aslında hep aynı öyküyü anlatsa da, her bir öyküde polisiyeden bilimkurguya, casusluktan komplo teorilerine, psikanalizden popüler kültüre kadar, farklı alanlara, farklı edebi türlerde temas etmektedir. Kitapta tekrar edilen temel öykü, Raymond Queneau'nun "" ("Biçem Alıştırmaları") adlı kitabındaki öyküdür. Önsözünü Armağan Ekici'nin yazdığı kitabın arka kapak metni Raymond Queneau tarafından 1947 yılında yazılmıştır. Postmodern Bir Oynaşı, Ali Teoman, Radikal Gazetesi Kitap Eki, 30.10.2010 Kurmaca Alıştırmaları - Sel Yayıncılık Katakofti Katakofti Gökdemir İhsan'ın ilk kitabıdır. Yazarın kendi ifadesiyle, "bulmaca hikâye" adlı melez türün dünyadaki ilk örneğidir. Sekiz bölümden oluşan kitapta, bölümler sekizden bire doğru ilerlemektedir. Kitabın ilk bölümü, anlatıya gömülmüş bir kare bulmacayı, bulmaca ise bir şifreyi içermektedir. Geri kalan yedi bölüm ise ilk bölümde anlatılan hikâyenin bir unsuru değiştirilerek oluşturulmuş versiyonlarından ibarettir. Russo-Balt Russo-Balt (Almanca: "Russisch-Baltischen Waggonfabrik"; Rusça: "Русско-Балтийский вагонный завод", "RBVZ"), Rus otomobil markası, Rus-Baltik vagon fabrikasında üretilirdi. İlk otomobiller «Russo-Balt» markası adı altında 1909 yıllın yazında üretildi. Üretici fabrika, Russo-Baltik vagon fabrikası, Riga’da bulunurdu. Proje sahibi Belçika’lı mühendis Julien Potterat. O rus uzmanlar İvan Fryazinov ve Dmitri Bondarev iş birliği ile birlikte model hazırlandı. Markanın otomobilleri itibarlı yarışlarda zaferlerle bütün dünyaya tanıtıldı. Ör: Sankt-Peterburg – Monte Carlo yarışı 1912 ve 1913 yıllarda. Vezüv zirvesine çıkan ilk otomobildir. Arabanın dayanıklılıkla ilgili gülünç olay: otomobil rallisinde şoför izbeye bindirdi; izbe yıkıldı, araba neredeyse sağlam kaldı. Fabrika 7 yılda 500’e yakın otomobil üretti. Birinci Dünya Savaşı sırasında Nokolay II kararıyla fabrika Moskova’nın Fili (Moskova'nın tarihi semt) taşındı. «Russo-Balt»’ın on arabası yeni yerde Sovyetler Birliği zamanında üretildi. Bu on arabanın birini M. İ. Kalinine hediye edildi. Günümüzde Alman ve Rus iş adamları Russo-Balt. markası 2006 yılında tekrar satın aldı. İlya Muromets uçağı Rus-Baltik vagon fabrikasında yapıldı. Ä°lk Rus otomobil. Çöp toplama (bilgisayar bilimi) Bilgisayar Biliminde garbage collection kaynak yönetiminin özel bir adımıdır. Bilgisayar hafızasının yönetilmesi işleminde kullanılmaktadır. Bilgisayar programları çalışma zamanı sırasında bellek ihtiyacı duyarlar ve ihtiyaç duyulmayan hafıza alanları programlar tarafından işletim sistemine iade edilir. Bu işlem C dilinde malloc() ve free() fonksiyonları ile yapılmaktadır. Belirli durumlarda programların akışında bu iki fonksiyonun izini sürmek zorlaşır. İşletim sistemine iade edilmiş bir alanın program tarafından tekrar kullanılması güvenlik açıklarını beraberinde getirmektedir. Programlama yaparken hafıza yönetimini otomatiğe bağlamak geliştiricilerin işini kolaylaştırmıştır. Böylelikle bir programcı program yazarken hafıza alanını garbage collector sisteminden talep edip, iade işlemine karışılmamaktadır. Kalan tüm işlemler garbage collection mekanizması tarafından yapılmaktadır. Garbage collection kullanılan hafıza alanlarının izini sürerek ihtiyaç duyulmayan alanları işletim sistemine iade etmektedir. Yeni bir talep geldiği zamanda yer bulup programa göndermektedir. Garbage collection çalışma zamanında hafıza alanlarını yönetmektedir. Bu da bu sistemin işlemci kullanmasına sebep olmaktadır. İşlemci kullanımı ile alakalı iki farklı yönetim yaklaşımı bulunmaktadır. Birincisi stop-the-world yaklaşımıdır. Herhangi bir t zamanında garbage collector devreye girdiği zaman ilgili programdaki tüm işlemler durdurulur, hafıza yönetimi yapılır, daha sonra işlemler başlatılır. Bu çalışma zamanı kritik uygulamalar için bir dezavantaj oluşturmaktadır. Bu nedenle daha sonra concurrent algoritmalar geliştirilmiştir. Concurrent yaklaşımda garbage collection ile ilgili uygulama eşzamanlı olarak çalışmaktadır. Gauge Gauge çapı; ağırlığı pound cinsinden ölçülmüş saf kurşundan yapılmış saçmanın kütlesiyle ters orantıdadır. Yani 12 guage bir namlunun çapı eşittir 1/12 pound kütlesinde saf kurşundan yapılmış saçmanın çapı ile. (Yani kısaca gauge büyüdükçe çap küçülür.) "n"-(gauge) yani saf kurşundan yapılmış saçmanın (özgün ağırlığı 11.352 g/cm³ or 6.562 oz/cu in) o çap ile kütlesi eşittir 1/n kütlesinde İngiliz - Amerikan sisteminde pund ölçütüyle (453.59237 grams). ona göre "n"-gauge av tüfeğinin namlu çapı "n"-cm. cinsinden eşittir: Gauge en çok yivsiz av tüfeklerinin namlu çapı standardizasyonunda kullanılır. Güneş (KKTC gazetesi) Güneş, Kuzey Kıbrıs Türk Cumhuriyeti'nde yayımlanan günlük gazete. 1980'li yıllarda haftalık ve aylık olarak yayınlandı. 1984 yılından itibaren düzenli olarak haftalık yayına geçti. Ulusal Birlik Partisi'nin günlük gazetesi "Birlik"'ten ayrı olarak tamamen UBP'nin resmi yayın organı olarak 1989'a kadar yayınlarını sürdürdü. Daha sonra kapatılan "Birlik" gazetesinin yerini alarak 2004 yılından bu yana günlük olarak yayınlanmaktadır. Kıbrıs Türk Eğitim Vakfı Kıbrıs Türk Eğitim Vakfı (KTEV), Kuzey Kıbrıs'ta bir sivil toplum kuruluşu. 1994 yılında kurulmuştur. Amaçları okul yapmak ve okulların tamiratlarına katkıda bulunmak, ihtiyaçlı ve başarılı öğrencilere eğitim imkânı sağlamak ve eğitim malzemeleri sağlamaktır. En büyük gelir kaynaklarından biri kantinlerdir. 15 yılda üç okul yapmıştır. Şu anki mütevelli heyeti başkanı Emine Erk'tir. Daha önce ise Mustafa Özgü'ydü. Torino ili Torino ili (İtalyanca: Provincia di Torino; Piyemonte lehcesi "Provincia ëd Turin"; Oksitanca dili "Província de Turin", kuzey batı İtalya'da Piyemonte bölgesinde bulunan bir ildir. Merkezi Torino'dadır. Torino ili'nin kuzeyinde Val d'Aosta özerk bölgesi; doğusunda Piyemonte'ye bağlı Biella ili, Vercelli ili, Alessandria ili ve Asti ili; güneyinde yine Piyemonte'ye bağlı Cuneo ili ve batısında ise Fransa ve Fransa'nın Rhône-Alpes bölgesinin Savoie deparmanı ve Provence-Alpes-Côte d'Azur bölgesinin Hautes-Alpes departmanı bulunmaktadır. Fiziksel coğrafya açısından Torino ili batıda ve kuzeyde Fransa sınırı ve İtalyan Val d'Aosta' bölgesi sınırlarında bulunan yüksek dağlık arazi ile ilin güney ve doğusunda bulunan küçük tepelerle dolu veya düzlük arazilerden oluşmuştur. Dağlık arazinin çoğu Alp Dağları silsilesine ait olmakla beraber Apanın Dağları'nın kuzeybatı İtalya'da başlangıçları da bu ilde bulunur. İlin yüzölçümü 6.829 km² olup nüfusu (31.10.2010 itibarıyla) 2.299.103 kişidir. Böylece Torino ili tüm İtalya'da (Milano ili, Roma ili ve Napoli ili)'nden sonra dördüncü büyük nüfuslu il olmaktadır. Piyemonte'nin dağlık bölgelerinde bulunan nüfusça küçük ama zengin kültürü ile özel yerel kimlik niteliği bulunan yerleşkeleri korumak için özel "Dağlık Arazi Komünite"leri kurulmuştur. Torino ilinde en son 2008de yapılan reformlerla 6 adet "Dağlık Arazi Komünitesi" bulunmaktadır. Torino ilinin 315 tane komünü vardır. Böylece Torino ili İtalya'da en çok sayıda komun bağlı olan ildir ve ikinci çok sayılı komünü olan il ise 250 komün ile Cuneo ili'dir. Buna bas sebep İkinci Dünya Savaşı'ndan sonra Fransızca konuşan azınlığa özerklik sağlamak için Val d'Aosta ili ve bölgesinin yaratılması idi. Daha önce İtalyanca konuşanların mutlaka çoğunlukta olmasını sağlamak için "Aosta ili" yaratılmıştı ve 1945'te bu il lağvedilip bu ilde çoğunluğu İtalyanca konuşan komünler Torino ili ve Cuneo ili arasında bölüştürülmüştür. Nüfus bakımından Torino ilinde bulunan 10 önemli komün şöyle sıralanabilir: Dana Reeve Dana Reeve (d. 17 Mart 1961, New Jersey, ABD - ö. 6 Mart 2006, New York), Amerikalı oyuncu ve şarkıcı. Christopher Reeve'in eşiydi. "Law and Order", "All My Children" adlı Amerikan dizilerinde oynamış, akciğer kanseri sonucu yaşamını kaybetmiştir. Beagle Boys Beagle Boys, Scrooge McDuck evreninde yer alan bir grup hayali karakterin ismidir. Carl Barks tarafından yaratılan bu karakterler bir çete olup sürekli Scrooge McDuck için soygun planı yapmaktadır. İlk ortaya çıkışları Walt Disney Comics and Stories serisinin 1951 yılının Kasım ayında yayınlanan 134. sayısında olmuştur. Burada yalnızca son karede sessiz bir şekilde görünmüşlerdir. Sonraki sayılarda giderek artan şekilde yer almışlardır. Beagle Boys karakterleri 90’lı yıllardaki DuckTales serisinde de görünmüşlerdir. Neredeyse bütün Beagle Boys karakterlerinin ismi B harfi ile başlar. Aykut Akgün Aykut Akgün, (d. 18 Eylül 1987, Karlsruhe, Almanya), Türk futbolcudur. 2. Lig ekiplerinden Şanlıurfaspor'da forma giymektedir. Almanya'da büyüyüp sonra 16 yaşında Trabzonspor altyapısında oynamaya başlayan Aykut Akgün burada 2006 senesinde profesyonel olarak A takıma yükseldi. A takım'da lig öncesi hazırlık döneminde denendi ve bir sezonluğuna Maltepespor'a kiralandı. Maltepe'de sezon devresi takım ile sözleşmesini feshedip Zeytinburnuspor'a transfer oldu. Burada bir sezon sonuna kadar oynadıktan sonra Almanya'ya, Karlsruher SC'nin ikinci takımı olan Karlsruher SC II'ye transfer oldu. Karlsruher SC II'de kadroya girmeye zorlandı ve bunun üzerine burada sezon kaldıktan sonra tekrar Türkiye'ye geri dönmeye karar verdi. 2008-09 sezonun başında 1. Lig ekibi Giresunspor'a transfer oldu. Burada bir sezon oynadıktan sonra sözleşmesi feshedildi. Bunun üzerine Karşıyaka'ya transfer oldu. Karşıyaka'da ilk sezonunda ilk onbir'in düzenli oyuncusu olmakla zorlandı. İkinci sezonunda ise ilk onbirin düzenli oyuncusu olmayı başardı ve sergilediği futbolla hem ilk kez Türkiye A2 millî takımına davet edildi hem de sezon sonu sona erecek sözleşmesinden verdiği avantajla birçok Süper Lig takımının transfer listesine alındı. Neticesinde 24 Haziran 2011 tarihinde daha önce altyapısında yetiştiği Trabzonspor'la 5 yıllık sözleşme imzalayarak buraya transfer oldu. İlk golünü 8 Mayıs 2013 Tarihinde Ziraat Türkiye Kupasın da Sivassporu' u 6-0 yendikleri maçta atmıştır. Ayrıca Aykut 2014 yılının Ocak ayında Çaykur Rizespor'a kiralanmıştır. 2014-15 sezonunda İshak Doğan transferinde takas olarak Karabükspor'a transfer olmuştur. 2015-16 sezonunda Eskişehirspor'da forma giymektedir. 1 kez Türkiye 20 yaş altı millî futbol takımına çağrılan Aykut Akgün, 1 kez Türkiye 20 yaş altı millî futbol takımına formasını giymiştir. Uzun süre millî takımlara davet edilmeyen Aykut Akgün, 8 ve 9 Şubat 2011 tarihlerinde Belarus ile Antalya'da oynanacak özel karşılaşmalarda ilk kez Türkiye A2 millî takımı aday kadrosuna davet edildi. 9 Şubat 2011 tarihinde Belarus'la oynanan maçta ilk kez Türkiye A2 millî takımı formasını giydi. Bu karşılaşmadan sonra düzenli olarak Türkiye A2 millî takımı için oynamaya başladı. Fidel'in Yüzünden! Fidel'in Yüzünden! İtalya-Fransa ortak yapımı, Julie Gavras yönetmenliğinde 2006 yılında Domitilla Calamai'nin romanından beyazperdeye uyarlanan bir sinema filmidir. Paris, 1970. 10 yaşındaki Anna ve 6 yaşındaki küçük kardeşi François feminizm olaylarına karşı duyarlı bir gazeteci olan anneleri Marie ve Frankist İspanya'dan kaçan İspanyol bir avukat olan babaları Fernando'yla birlikte burjuva bir evde rahat bir şekilde yaşamaktadır. Bir gün, Anna'nın teyzesi ve kuzeni, Marga ve Pilar, Marga'nın kocası ve aynı zamanda militan komünist olan Quino'nun kaybolması üzerine Fransa'ya mülteci olarak kaçarlar. Onların bu gelişi ailenin rutinini bozacaktır. Artık Fernando'nun kafası karışmıştır, çok geçmeden siyasi aktivizm yapmaya ve "burjuva" alışkanlıktan vazgeçmeye karar verir. Bununla birlikte, aile büyük evlerini terk edip küçük bir eve yerleşir. Anna Katolik okulundaki ilmihal derslerinden muaf tutulur ve "tuhaf sakallı adamlar" ailenin küçük evini Salvador Allende'nin Şili'deki rejimini destekleyici uzun siyasi tartışmalar yapmak için kullanmaya başlar. Harrow, Londra Harrow, Kuzey Londra'da yer alan bir ilçedir. Nüfus yoğunluğuna göre İngiltere'deki 354 ilçe arasında 60.dır. Kimbra Kimbra Johnson (d. 28 Mart 1990), Yeni Zelandalı şarkıcıdır. Kimbra, 10 yaşında yaklaşık 3000 kişinin önünde milli marşı söylemek için görev aldı. Böylece yeteneği keşfedilmiş oldu. 2007 yılında yerel bir kanalda "Simply On My Lips" isimli parçasını söyledi. Bunun üzerine küçük kulüplerde, küçük konserler vererek kendi çapında hayran kitlesi yarattı. Aynı zamanda Forum5 adlı plak şirketi ile anlaşma imzalamıştır. 2010 yılında " Settle Down" adlı ilk single çalışmasını yayınlayacağını ve "Wows" albümünün de yolda olduğunu duyurdu. Ayrıca sanatçı Nina Simone, Amy Winehouse, ve Bjork sanatçılarının şarkılarını seslendirmiştir. Sanatçı son olarak Miami Horror'ın I Look To You şarkısının klibinde şarkı söylemişti. FIVB Erkekler Dünya Kulüpler Şampiyonası FIVB Erkekler Dünya Kulüpler Şampiyonası, erkek ve kadınlarda olmak üzere, her kıta Konfederasyonlarının şampiyon kulüpleri arasında gerçekleştirilen voleybol şampiyonasının erkekler kategorinde yapılanıdır. Yarışma ilk kez 1989 yılında Parma, İtalya'da düzenlendi. Vietnam Cumhuriyeti Ordusu Vietnam Cumhuriyeti Ordusu (VCO), Güney Vietnam'ın kara temelli askeri güçleriydi. 25 Ekim 1955'ten Saigon'un düşüşü olan 30 Nisan 1975'e kadar var oldu. VCO terimi, hatalı; ancak sık bir biçimde, Vietnam Hava Kuvvetleri ve Vietnam Cumhuriyeti Donanması'nı da kapsayan bir terim olarak kullanılmaktadır. Vietnam Savaşı sırasında 1,394,000 ölü ve yaralı verdikleri tahmin edilmektedir. Saigon'un düşüşü ve komünist zaferi ardından VCO dağıldı. Üyelerinin bir kısmı ABD başta olmak üzere başka ülkelere kaçtı, geriye kalanlar ise Vietnam Komünist Partisi tarafından reedükasyon kamplarıa gönderildi. Ngô Đình Nhu Ngô Ðình Nhu (7 Ekim 1910 - 2 Kasım 1963), Güney Vietnam'ın ilk başkanı olan Ngo Dinh Diem'in küçük kardeşi ve baş politik danışmanıydı. Nhu, Ngo ailesinin Güney Vietnam'daki baskıcı ve kayırıcı yönetiminin mimarı olarak nitelendirilir. Resmi bir makamda olmasa da çok büyük bir gücü elinde bulunduruyordu. Vietnam Cumhuriyeti Ordusu Özel Kuvvetleri (Ngo ailesinin gayriresmî özel ordusu) ve Can Lao Partisi'nin (Ngo ailesinin gayriresmî gizli polisi) komutanlığını yapmaktaydı. Uyuşturucu ticaretiyle Ngo ailesine milyonlarca dolar para kazandırdı. Adolf Hitler'in hayranı olduğunu açıklamış olan Nhu'nun yönetimi hem faşist hem de komünist öğeler içermekteydi. Faruk Namdar Faruk Namdar, (d. 6 Mayıs 1974 Berlin, Almanya) eski Türk futbolcudur. Berlin'de bir işçi ailenin çocuğu olarak dünyaya gelen Faruk Namdar, burada Türkler tarafından kurulan BSV Hürriyetspor'un altyapısında futbola başladı. Ardından Berlin'nın amatör liglerdeki köklü takımı Reinickendorfer Füchse'nın altyapısında oynadı ve buradanda Hertha Berlin'ın ardından Berlin'ın profesyonel liglerdeki ikinci takımı olana Tennis Borussia Berlin altyapısına transfer oldu ve sonra burada profesyonel olup a takıma yükseldi. Tennis Borussia Berlin fazla forma şansı bulamadı ve yarım sezonluğuna Hannover 96'ye kiralık verildi. Burada istediğini bulamadı ve Almanya'da yaşayan birçok Türk ailenin genç futbolcusu gibi şansını Türkiye'de denemek istedi ve Aralık 1999'da "Tennis Borussia"'da takım arkadaşı olan Celaleddin Koçak'la beraber İzmir'in Altay kulübüne transfer oldu. Başarılı performansı sayesinde 6 ay sonra yine Celaleddin Koçak'la beraber MKE Ankaragücü kulübüne gelerek Süper Lig kariyerine başladı. Celaleddin Koçak Ankagücü teknik direktörü Ersun Yanal ile büyük sorunlar yaşayıp takımdan arılmasına rağmen, Faruk takımda hemen yer buldu. Ankaragücü'nün Süper Lig'i 2000-01 sezonunda 6. sırada ve 2001-02 sezonunda 4. sırada bitirip 2002-03 sezonu için UEFA Kupası'na katılmasına büyük katkıda bulundu. 2002-03 sezonunda Ersun Yanal takımdan ayrılmasıyla beraber takımda eskisi kadar forma şansi bulamadı ve bir sezon daha takımda oynadıktan sonra 2003-04 sezonunda Karşıyaka'ya kiralandı. Burada yarım sezon oynadıktan sonra takıma geri döndü ve iki sezon daha Ankaragücü'nde oynadıktan sonra Mardinspor'a transfer oldu. Burada 2006-07 sezonunun bitimine kadar oynadı ve ardından profesyonel futbola başladığı takım olan Tennis Borussia Berlin'e geri döndü. Burada bir sezon oynadı ve aktif futbol kariyerini noktaladı. Roy Aitken Robert Sime "Roy" Aitken (d. 24 Kasım 1958; Irvine, İskoçya) İskoç eski futbolcu, teknik direktör. Birleşik Arap Emirlikleri ekiplerinden Al-Ahli Dubai'de antrenör olarak görev yapmaktadır. İngiltere'nin Irvine şehrinde dünyaya gelen Aitken, halen ailesinin çoğunun ikamet ettiği Ardrossan'da büyüdü. St Peter's İlkokulu'nda eğitim gördükten sonra 15 yaşında Celtic Boys Club'da futbol kariyerine başladı. 1976'da Celtic'te profesyonel oldu. Uzun yıllar formasını giydiği takımın taraftarları tarafından kendisine ayı anlamına gelen "The Bear" lakabı takıldı. 1990'da ayrıldığı Celtic'ten sonra sırasıyla Newcastle United, St. Mirren ve Aberdeen'de forma giydikten sonra 1995'te futbolculuk kariyerini noktaladı. 1992'de, henüz futbolculuk kariyerini devam ettirirken Aberdeen'de yardımcı antrenör olarak göreve başladı. 1995'te futbolculuğu bırakmasının ardından takımın teknik direktörlük koltuğuna otururken, 1995'te Scottish League Cup şampiyonluğu yaşadı. İki yıl sonra, 1997'de İskoç ekibinden ayrıldı. 1999 ile 2004 yılları arasında Leeds United'da antrenör olarak görev aldı. 2004'te, Leeds teknik direktörü David O'Leary Aston Villa'nın başına geçince, onunla birlikte Villa'yla anlaştı. O'Leary'nin görevi bırakmasının ardından, 20 Temmuz 2006'da, geçici olarak takımın başına geçti. Takımın yaz döneminde yaptığı üç karşılaşmada görevini sürdüren ve üçünden de galibiyetle ayrılan Aitken, Martin O'Neill'ın gelmesiyle görevinden ayrılmak zorunda kaldı. Ocak 2007'de, İskoçya millî takımının başındaki Alex McLeish'in yardımcılarından biri oldu. 28 Kasım 2007'de McLeish Birmingham City'nin teknik direktörü olurken Aitken, Andy Watson ile birlikte birinci takım antrenörü pozisyonunda çalışmaya başladı. Temmuz 2010'da Birmingham City'den ayrılan Aitken, bu tarihten itibaren Birleşik Arap Emirlikleri kulübü Al-Ahli Dubai'nin antrenörlüğünü yapmaktadır. Bir Ã‡ift Kral Bir Çift Kral (Özgün adı: "Pair of Kings"), Amerikan televizyon sitkomudur. Yapımcıları Dan Cross ve David Hoge'dur. Ünlü oyuncular Mitchel Musso (Hannah Montana'dan tanınmaktadır) ve Doc Shaw (Zack ve Cody Güvertede'den tanınmaktadır) başroldedir. Ancak 3. sezonda Mitchel Musso yerini Adam Hicks'e bırakmıştır. Dizi ilk gösterimini 25 Şubat 2010'da yapmıştır. 2. sezon 13 Haziran 2011'de girmiş, 3. sezon ise 18 Haziran 2012'de gösterime girmiştir. Stent Stent, tıpta, kan damarlarındaki ve çeşitli kanallardaki akışı optimize etmek için gerekli bölgelere yerleştirilen yapay bir araçtır. Stent uygulaması, damar tıkanıklığı, böbrek taşı, anevrizma ve birçok hastalığın tedavisinde başvurulan konforlu bir yöntemdir. Stentler, yapılarına göre ve kullanım yerlerine göre sınıflandırılabilir. Yapılarına göre, , ve ; kullanım yerlerine göre, koroner stent, vasküler stent, safra stentleri, idrar yolu stentleri... şeklinde sınıflandırılabilir. Stentler, akış hızını düzenlemenin yanı sıra, akışı yönlendirerek anevrizma tedavisinde de kullanılmaktardır. En çok bilinen türleri Koroner Arter, Bare-Metal Stent, İlaç Salınımlı veya Kaplı Stent'tir. Koroner stentler da anjiyoplasti olarak bilinen bir perkütan koroner prosedürü esnasında yerleştirilir. Üreteral stentler idrar yolunun açıklığını sağlamak için kullanılır. Bu metot böbrek taşının çıkışını kolaylaştırmak için kullanılır. İdrar yolunun içinde veya etrafında olabilecek tümörlerin üreteri sıkıştırma ihtimaline karşı kullanılabilir. Birçok durumda bu tümörler ameliyat edilemez olup stentler idrar yoluna idrarın gelmesini sağlamak amacıyla kullanılırlar. Eğer drenaj uzun süre tehlikeye atılırsa böbrek zarar görebilir. Üreteral stentlerin genel komplikasyonları;iltihaplanma ve stentte tıkanmadır. "Stent" kelimesinin nereden geldiği konusu belirsizdir. Kelimenin kökeninin eskiden giysileri sertleştirmek manasına gelen 'stenting' fiilinden türediği tahmin edilmektedir. Bir diğer iddia ise İngiliz dişçi Charles Stent (1807-1885) tarafından 1856 yılında icat edilen bir bileşiğin yüz cerrahisinde kullanılmasıyla literatüre girdiğidir. Stentler vücudun çeşitli yapılarını açmak için kullanılırdı ancak tıbbi pratikte kullanılan ilk "stentler" başlangıçta "wallstents" olarak kabul edilmişlerdi. Stent ameliyatlarda kullanılan bir çeşit yardımcı alettir. Lavan AdasÄ± Lavan Adası "(Farsça:" جزیره لاوان")", Fars Körfezi'nde İran İslam Cumhuriyeti yönetiminde bir ada. Ada idari olarak Hürmüzgan Eyaleti'nin Bandar Lenge şehristanı'na bağlıdır. Yaklaşık 2.500 kişinin yaşadığı ada Harg ve Sirri adalarıyla beraber İran'ın önemli petrol ihraç noktalarından birisidir. Kiş Adası'nın batısında, Gavbandi'nin güneyinde yer alır. Adada İran Silahlı Kuvvetleri bir hava savunma üssü bulundurmaktadır. 2010 FIVB Kadınlar Dünya Kulüpler Şampiyonası 2010 FIVB Kadınlar Dünya Kulüpler Şampiyonası, FIVB Kadınlar Dünya Kulüpler Şampiyonası'nın 4. sezonudur. Turnuva Katar'ın Doha kentinde 15-21 Aralık 2010 tarihleri arasında oynanmıştır. Belluno ili Belluno ili kuzey-doğu İtalya'da Veneto bölgesinin ili olup merkezi ismini aldığı Belluno şehridir. İlin alanı 3,678 km² olup bu ile bağlı olan 69 komün içindeki il nüfusu (31.12.2009 itibarıyla) 213.876 kişidir. Belluno ilinin kuzeyinde Avusturya sınırı olup Avusturya'nın Tirol ve Karintiya eyaletleri vardır. Doğusunda Friuli-Venezia Giulia bölgesine bağlı Udine ili ili Pordenone ili; güneyinde Treviso ili ve Vicenza ili; ve batısında Trentino-Alto Adige Bölgesi'ne bağlı Trento ili ile Bolzano ili bulunur. Belluno ili Veneto bölgesinin en dağlık bölgesindedir. Alp Dağları silsilesi içinde bulunan Dolomitler'in çoğunu içinde bulundurmaktadır ve tarihsel olarak doğu Dolomitler bölgesi merkezidir. Bu dağlık bölgede bulunan dağcılık ve kış sporlarının merkezleri olan Agordino, Cadore, Ampezzano vb. Bellono ili sınırları içindedir. 26 Haziran 2009'da çoğunluğu bu ilde bulunan Dolomitler bölgesi UNESCO Dünya Mirasları listesine alınmıştır. İlin hemen ortasından Piave Nehri geçmektedir. Belluno ili 3,678 km² lik bir alana ve (31.12.2009 itibarıyla) 213.876 kişilik bir nüfusa sahiptir. 69 adet komünü vardır. Bu ilde "İtalya'nın Şehirleri (Città d'Italia)" statüsü olan (1816'dan beri)) Belluno ve (antik beratıyla) Feltre bulunur. Nüfus sıralamasına göre ile ilde bulunan en büyük 10 komün şunlardır: Bu dağlık il Veneto bölgesinin yüzölçümünü %20sini kapsamakla beraber nüfus olarak çok daha küçük oranını almaktadır. Belluno ili İtalyan yerel idare sistemine uygun olarak 69 komün olarak kurumlaşmıştır. Ama arazinin büyük engebeleri dolayısıyla ufak olan yerleşkeler ve bu ufak beldelerde yerel idare, beldelerin il halkının hayat standartlarını idame ettirmesi için (hem cari olarak hem de uzun dönemde yatırımlar olarak) çok yüksek altyapı ve amme hizmetleri harcamaları yapılmasını gerekmektedir. İlin kuzey İtalya'nın sınır bölgesinde oluşu diğer politik sorunlar da oluşmuştur. İlde mevcut bulunan İtalyanca konuşmayan azınlıkların da etkisiyle ile bu ufak azınlık yerleşkelerine otonomi verilmesi sorunları ortaya çıkmıştır. Bu dağlık bölgenin kültürünü ve yaşam şartlarını koruyup idame ettirmek için Belluno ilindeki 69 komün şu 9 adet "Dağlık Arazi Komüntesi" adı altında birleştirilmiştir Kıbrıs Barış Kupası Kıbrıs Barış Kupası, 1975'te Kıbrıs Türk Federe Devleti'nde Hayat Spor Dergisi tarafından düzenlenen futbol turnuvası. Turnuva sadece bir kez düzenlenmiş ve Trabzonspor'un şampiyonluğuyla sonuçlanmıştır. 20 Temmuz 1974'te Türk Silahlı Kuvvetleri'nin Kıbrıs'a düzenlediği askeri operasyondan sonra, bu ülkedeki Türklerin motivasyonunu yükseltmek amacıyla düzenlenmiştir. Turnuvaya Galatasaray, Fenerbahçe, Beşiktaş ve Kıbrıs Karması davet edilmiştir. Ancak Fenerbahçe turnuvaya katılmayınca, bu takımın yerine Trabzonspor turnuvaya davet edilmiştir. Turnuvanın ilk maçı ve Türk takımlarının Kıbrıs'ta oynadığı ilk maç olan Galatasaray-Trabzonspor maçını Trabzonspor 2-1 kazanmış ve finalde; Kıbrıs Karması'nı 2-0 yenen Beşiktaş'la mücadele etmiştir. Bu maç Gönyeli Spor Kulübü'nün stadında oynanmış ve maçı 1-0 kazanan Trabzonspor, Türkiye 1. Futbol Ligi'ne yükseldikten sonraki ilk kupasını almıştır. Kupa, daha sonraki yıllarda bir daha düzenlenmemiştir. Dudak Dudak, birçok insan ve hayvanın ağzının görünen kısmına denir. Yumuşak hareket eden bir yapıya sahiptir. Yemek yeme, konuşma, öpme gibi fonksiyonları sağlar. Medical Park Medical Park, 1995'te kurulan ve sağlık sektöründe etkinlik gösteren Türk şirketi. Şirketin yönetim kurulu başkanlığını Muharrem Usta yapmaktadır. Medical Park Hastaneler Grubu, 1995'te kuruldu. İlk hastanesini İstanbul-Fatih'te açtı. Zamanla Sultangazi ve Bursa gibi yerlerde de yeni şubeler açarak büyüdü. Bugün Medical Park Hastaneler Grubu; 15 Hastane, 2 Tıp Merkezi ve 2 Hastane Kompleksi ile toplam 19 hastanesi, 9000'i aşkın çalışanıyla Türkiye'nin tüm bölgelerinde hizmet vermektedir. Spora ve sporcu sağlığına desteğini veren Medical Park, dönem itibarı ile Karşıyaka , Fenerbahçe, Galatasaray, Antalyaspor, Kasımpaşa, Elazığspor, Tokatspor, Batman Petrolspor (futbol),Galatasaray (basketbol), ayrıca Akut Kar Sporları gibi kulüp ve kurumlara da sağlık sponsoru olmuştur. Şirketin aşağıdaki merkezlerde sağlık kuruluşları yer almaktadır. Farsi Adası Farsi Adası (), Basra Körfezi'nde bulunan bir ada. Ada siyasî olarak İran'a bağlıdır. Buşehr Eyaleti'ne bağlı olan ada, tamamen İran Deniz Kuvvetleri'nin kontrolü altındadır ve sivil yerleşim faaliyetlerine kapalıdır. Uzunluğu 14 km, genişliği 7 km olan ada, Basra Körfezi'nin ortasında yer almaktadır. Hendurabi AdasÄ± Hendurabi Adası "(Farsça:" جزیره هندرابی")", Fars Körfezi'nde İran İslam Cumhuriyeti yönetiminde bir ada. İdari olarak Hürmüzgan Eyaleti'ne bağlı olan ada Kiş Adası'nın batısında, Bastak şehrinin güneyinde yer alır. Adanın ismi Farsça'da su kıyısı "(andar-abi)" anlamına gelir. Flintheart Glomgold Flintheart Glomgold Walt Disney'in çizgi film ve çizgi roman karakterlerinden birisidir. Glomgold Carl Barks'ın dünyanın en zengin ikinci ördeği olarak adlandırarak oluşturduğu bir karakterdir. 1956 yılında Varyemez Amca'nın rakibi olduğunu düşündüğü ve ezeli zenginlik yarışının başladığı Güney Afrika gezisinin geçtiği bir bölümle başlamaktadır. Hırsılı ve zengin olma mücadelesi veren bir karakter olarak gösterilmiştir. Varyemez Amca olarak adlandırılan karakterin ezeli ve edebi düşmanı olarak tanımlanır. Varyemez amca iyiliği temsil ederken bu karakter baş düşmanıdır. Uzun süre rekabetleri, özellikle Varyemez Amca'nın "dünyanın en zengin ördeği" unvanını çalmaya çalışması Disney çizgi filmlerinin vazgeçilmez olgusudur. Ancak bugüne kadar "dünyanın en zengin ikinci ördeği" unvanı ile yetinmiştir. "Dünyanın en zengin ördek ödülünü" elde etmek üzere kirli işlerini Pete (Disney) ve Beagle Boys'a yaptırmaktadır. Çizgi karakterin yaratılışında Carl Barks Güney Afrikalı bir karakter olarak tanımlamıştır. Fakat daha sonraki yıllara politik ve başka olaylardan dolayı İskoçya'nın duckburg köylüsü olarak çizmiştir. İskoçyalı olarak çizilmesinin nedeni Varyemez Amca'nında İskoçyalı olmasıdır. Böylelikle Carl Barks eşit bir rekabet ortamı da yarattığını düşünmüştür. BMP-1 BMP-1 Sovyet yapımı paletli ve tam amfibik zırhlı muharebe aracıdır.BMP Rusça: (Боевая Машина Пехоты) (Rusça'da piyade muharebe aracı).BMP-1 dünyada seri üretime alınan ilk zırhlı muharebe aracıdır.Tasarımı ve üretimi 1960'larda başlayıp ilk kez 1967 Kızıl meydanda yapılan geçit töreninde görülmüştür. BMP-1 hafif tank ile zırhlı personel taşıyıcının özelliklerini bünyesinde toplayan bir tasarıma sahiptir.Sovyet askeri liderliği gelecekte başlayacak büyük bir savaşta nükleer ve biyolojik silahların kullanılacağını düşündüğünden bu araca gelişmiş NBC donanımları eklenmiştir.Bu araç tam amfibiktir ve suda paletleri ile hareket eder. BMP-1'ler ilk olarak Mısır ve Suriye kuvvetleri tarafından kullanıldığı Yom Kippur Savaşında denendi. BMP-1'nin üretimi ilk olarak 1966 SSCB'de başlamıştır,sonra da Çekoslovakya ve Polonya gibi Varşova Paktı ülkelere dağılmıştır,Geliştirlmiş ve 200 kg ağır olan BMP-1P modelinin üretimi ise 1979'a kadar sürmüştür. Çekoslovakya ve Polonya'nın dışında Hindistan , Romanya'da lisans altında ve 1986'dan itibaren Çin tarafından üretilmiştir. Osasko Osasko, Brezilya'nin Güney Bölgesi'indeki São Paulo eyaletinin'nın kuzeyinde, eyalet başkenti São Paulo'dan 16 km uzaklıkta bir şehir. Şehrin nüfusu 718.646 (IBGE tahmini, 2009) olup, metropolitan alanında ise 21.140.573 (IBGE tahmini, 2009) kişi yaşamaktadır. Turkish Power Wrestling Turkish Power Wrestling (TPW) Türkiye'de Bilgehan Demir tarafından kurulmuş ve Türkiye'de faaliyete geçmiş profesyonel güreş tanıtımıdır. Gerçekleştirilen imza günlerinin ardından ilk resmi şov, 29 Ocak 2011'de Ankara Atatürk Spor Salonu'nda, ikinci resmi şov 12 Şubat'ta Kayseri'de Kadir Has Spor Salonu'nda düzenlenmiştir. Turkish Power Wrestling (TPW) Türkiye'nin ilk ve tek profesyonel güreş organizasyonudur. Üçüncü şov 8 Mayıs 2011'de Bursa Atatürk Spor Salonu'nda gerçekleştirildi. 4. organizasyon 16 Ekim 2011'de İstanbul Atakent Arena Park'ta gerçekleştirildi ve toplam 5.500 kişi tarafından izlendi. 2012 yılında kapanmıştır. Turkish Power Wrestling'in kurucusu Bilgehan Demir, 9 Nisan 2017 tarihinde Twitter hesabından yaptığı açıklamada güreş federasyonunun tekrar faaliyete geçeceğini duyurdu. 31 Mart 2018 tarihinde Volkswagen Arena'da yapılan gösteriyle geri dönüş gerçekleştirdi. Ocak 2012 yılında, 2011 yılı boyunca tam 4 şov yapmış ve Cine5'te şovlara çıkmış olan Turkish Power Wrestling'in Facebook üzerinde gerçekleştirdiği ödül törenidir. Oy seçeneği ile TPW sayfasının takipçileri 1 hafta boyunca 10 dalda ödüle oy vermiştir. Ödüller 1 haftanın sonunda açıklanmıştır. Ödüllerin dalları ve kazananları şu şekildedir; Resmi web sayfasÄ± Hidatod Hidatod, bitkilerde fazla suyun dışarıya atılmasına sağlayan stoma benzeri yapılardır. Havanın neme doyduğu ve terlemenin gerçekleşmediği durumlarda suyun dışarıya atılmasını sağlar. Genellikle kapalı tohumlularda görülen hidatodlar suyu epidermis ya da yaprak kenarı uçlarından dışarıya atar. Muhtemelen stomaların değişime uğramasıyla meydana gelmişlerdir. Gutasyon (damlama) olayı ile yakından ilgisi vardır. İçerisinde tuz, şeker, organik bileşikler bulunan sıvın dışarıya atılarak buharlaşmasıyla bazen yaprak kenarında toz halinde beyaz maddeler birikir. Bu kristalizasyon olayı daha çok halofitlerde (tuza dayanıklı bitki) belirgindir, böylece bitkiler yüksek tuz içeren ortamlarda yaşama olağına bulur. Sonuç olarak hidadot tuz bezleri olarak da görev yapar. Hidatod çoğunlukla su bitkileri ve nemli yerlerde yetişen bazı otsu bitkilerde bulunmaktadır. Yaprakların ucunda ya da kenarı üzerindeki damarların tepe kısımlarında meydana gelir. Su ile dolu çok sayıda hücreler arası boşluklardan meydana gelen bir topluluktur. İçerisinde klorofil çok az sayıda bulunur ya da hiç yoktur. Bu hücreler, EPİDEM hücreleri denilen bir veya daha fazla alt epidermal odalarına açılır. Açık su stoması veya açık stoma adı verilen boşluklardan dışarıya açılır. Su stoması yapısal olarak sıradan bir stomaya benzer fakat genellikle ondan daha büyüktür ve hareket gücünü kaybetmiştir. Hidadot su marulu, su sümbülü, gül, balsam ve benzeri bitkilerde görülür. Dady Eduardo Fernandes Pereira Gomes kısaca Dady (d. 13 Ağustos 1981 Lizbon), Portekiz doğumlu Yeşil Burun Adalarılı millî futbolcudur. Futbol yaşamına Portekiz'in Futebol Benfica takımında başlamıştır. 1992-1997 yılları arasına Sporting CP altyapısında oynamıştır. İlk profesyonel maçına ise 2001 yılında Sporting B ile çıkmıştır. Esas patlamayı ise 2002-05 yılları arasında Odivelas forması ile yapmış ve 2007 yılına kadar çeşitli takımlarda forma giymiştir. 2007 yılında ise İspanya'nın CA Osasuna takımına transfer olmuştur. Burada 3 sezonda 54 maça çıkmış ve 11 gol atmıştır. 2010 yılında Süper Lig'e yükselen Bucaspor'a transfer olmuş, fakat ara transfer döneminde serbest bırakılmıştır. Mohamed Dahmane Mohammed Dahmane, (Arapça:محمد دحمان‎;d. 9 Nisan 1982, Fransa), Cezayirli futbolcu ve forvet oyuncusu. Ailesi göçmen olan Mohamed Dahmene, futbola Fransa'nın banliyö takımlarından olan AS Hautmont takımında başladı. Oyuncuyu izleyen Lens takımının altyapı sorumluları, Dahmene ile temasa geçerek onu RC Lens'e kazandırdılar. 2001-2003 yıllarında Lens'in altyapı takımında oynayan oyuncu, daha etkili bir oyun oynaması için 2003-2004 sezonunda FC Poitiers'e kiralık gönderildi. 2004-2005'te SC Feignies'e giden Dahmane, 2005 yılında ise Borains takımında oynadı ve 2006 yılında Mons'a transfer oldu. Belçika'nın Genk takımıyla anlaşan oyuncu, 11 maça çıktı ve sonra tekrar Mons'a geri döndü. 2009-2010 sezonunda Club Brugge takımına transfer olan Dahmane, 2010 yılının yaz aylarında Süper Lig'e yükselen İzmir temsilcisi Bucaspor ile anlaştı. 2011 yılında Belçika'ya dönerek Eupen ile anlaşan oyuncu, daha sonra Cezayir takımı CS Constantine'de oynamaya başladı. Su atkuyruÄŸu Su atkuyruğu ("Equisetum fluviatile"), Equisetaceae familyasından yaygın görülen bir atkuyruğu türü. Su atkuyruğu çamur dipleri ile ağır ya da sığ sular ve göletler, bataklıklar, hendek içlerinde, tatlı su kıyıları boyunca yoğun koloniler halinde yetişen uzun ömürlü bir bitkidir. Boyu 30–100 cm (nadiren 140 cm) uzunluğundadır. Yeşil renkli gövdesi dik yapılı, 2–8 cm çapında, pürüzsüz, yaklaşık 10 ila 30 ince sırttan oluşur. Her eklemde gövdeyi çevreleyen 5–10 mm uzunluğunda siyah uçlu küçük pulsu yapraklar vardır. Su atkuyruğu sporla ve vejetatif yoldan köksaplarla üretilir. Çoğunlukla köksaplardan doğan sürgünlerden öncelikli olarak üretimi yapılır. Sporla üretimde gövdeden gelişen kozalaklardan çoğalır. Spor kozalakları sarımsı yeşil renkli 1–2 cm uzunluğunda 1 cm genişliğinde olup çok sayıda sık puldan oluşur. Kuzey Yarımküre'nin ılıman bölgelerinde yaygın olan su atkuyruğunun yayılış alanı, Avrupa'da Orta İspanya, Kuzey İtalya, Kafkasya, Asya'da Çin, Kore ve Japonya; Kuzey Amerika'da Newfoundland, Güney Oregon, Idaho, Kuzeybatı Montana, Kuzeydoğu Wyoming, Batı Virginia ve Virginia'dır. Su atkuyruğu çok çabuk yayılarak bahçe bitkilerini gelişimine engel olur bu yüzden istilacı tür olarak görülür. Su atkuyruğu bazen bataklık atkuyruğu ("E. palustre") ile karıştırılır. Cem Atan Cem Atan (d. 30 Haziran 1985, Wiener Neustadt,Avusturya), Türk kökenli Avusturyalı oyuncu. Ailesi göçmen bir Türk ailesi olan "Cem Atan" futbol yaşamına Avusturya amatör lig takımlarından olan 1. Wiener Neustädter SC'de başlamış ve 2003-2005 yıllarında Rapid Wien'e transfer olmuştur. Profesyonel futbola ise Avusturyanın TSV Hartberg takımında başlamıştır. Beklenen verimi alamayan TSV Hartberg yönetimi Cem Atanla yollarını ayırmıştır. 2006-2010 yıllarında SV Mattersburg takımına transfer olan oyuncu 137 maçta 14 gol atmış ve 2010 yılında Gençlerbirliği'ne transfer olmuştur. Avusturya millî takımının formasını giymeyi tercih etmiştir. Gurbetçi oyuncu Cem Atan, 2012-2013 Futbol sezonunun devre arasında 1. Lig'i hedefleyen Fethiyespor'a transfer olmuştur. Nha Be, Ho Åži Min Kenti Nhà Bè, Vietnam'ın Ho Şi Min Kenti'nin bir banliyö ilçesi (huyện). 2003 yılında ilçenin nüfusu 69,389 idi. İlçe yaklaşık 100 km²'lik bir alan kaplar. İlçenin başkenti de Nha Be'dir. Cenevre KonferansÄ± (1954) Cenevre Konferansı, İsviçre'nin Cenevre kentinde 26 Nisan-21 Temmuz 1954 tarihleri arasında gerçekleşen konferans. Konferansın iki amacı vardı. Bunlardan birincisi, Kore'yi birleştirmek için bir yol bulmaya çalışmaktı. İkincisi ise Hindiçin'de barışı sağlamanın olasılığını tartışmaktı. Konferansın devamlı katılımcıları olan SSCB, ABD, Fransa ve Çin'in yanı sıra bu konularla ilgili çeşitli ülkeler de konferansa katıldı. Bu ülkelerin arasında, Kore Savaşı ve Birinci Çinhindi Savaşı'na asker gönderen ülkeler de vardı. Konferans sonucu Vietnam ikiye bölündü: Vietminh tarafından yönetilen kuzey ve Vietnam Devleti tarafından yönetilen güney. Bien Hoa Hava Üssü Bien Hoa Hava Üssü, Vietnam Halk Hava Kuvvetleri'ne ait olan bir hava üssü. Güney-Merkezi Vietnam'da, Ho Şi Min Kenti'nden yaklaşık 30 km uzaklıkta, Bien Hoa şehri yakınlarına bulunur. Rakımı 24 metredir. Vietnam Savaşı süresince Güney Vietnam Hava Kuvvetleri tarafından kullanıldı. 1961 yılından 1973'e kadar ABD tarafından da büyük bir hava üssü olarak kullanıldı. Platform sağlayıcı Mobil telefonlar, basit bir haberleşme cihazı olmaktan çıkıp, pc ve müzik platformları haline gelirken, uygulamalara yönelik tüketici talepleri de artmaktadır. Platform sağlayıcılar, içerik firmalarının ürettiklerini alıp, kablosuz operatörlerin networkleri üzerinden son kullanıcıya (tüketici) iletmeye yarayan yazılım, sistem ve altyapıyı sağlar. Platform sağlayıcıların geliştirdiği platform yazılımları, içerikleri alır, sınıflandırarak depolar ve son kullanıcıya (tüketici) dağıtımını sağlar. Ayrıca bu platformlar, ilgili finansal işlemleri de gerçekleştirebilmektedirler. Turkcell, AOL gibi şirketler, platform sağlayıcıdır. İçerik dağıtıcılar ise, içeriğin son kullanıcıya ulaşmasını sağlayan ara şirketlerdir. Google da içerik dağıtıcı şirketlere örnek olarak gösterilebilir. Aydın Erel (bilim adamı) Süleyman Aydın Erel (d.1949, Manisa - ö. 14 Ekim 2010, İstanbul), Türk bilim insanı. Lisans ve yüksek lisans eğitimini İstanbul Teknik Üniversitesi İnşaat Mühendisliği Bölümü'nde tamamlamış; Boğaziçi Köprüsü inşaatı sırasında Karayolları Genel Müdürlüğü'nde bir yıl kadar çalışmıştır. 1978 yılında İstanbul Teknik Üniversitesi İnşaat Fakültesi'nden "Doktor" unvanını almış; 1978-1979 yılları arasında Almanya Münih Teknik Üniversitesi Ulaştırma Entitüsü'nde konuk araştırmacı olarak çalışmalar yapmış; 1981 yılında "Doçent", 1989 yılında "Profesör" unvanını almıştır. 1973'te araştırma görevlisi olarak göreve başladığı Yıldız Teknik Üniversitesi İnşaat Fakültesi İnşaat Mühendisliği Bölümü Ulaştırma Anabilim Dalı kürsüsünden 2005 yılında emekli olmuştur. Akademik yaşamında demiryolu taşımacılığı ve ulusal ulaştırma politikaları konularında çalışmalar yürütmüştür. Ders içi disiplinden taviz vermeyen karakterine rağmen öğretimdeki üstün başarısı yönüyle üniversitedeki öğrencileri tarafından her zaman talep ve tercih edilen bir öğretim üyesi olmuştur. Akademik araştırmaların hak ettiği teşvik ve desteği bulamadığı görev yıllarında, kısıtlı imkanlara rağmen ülkesine kaliteli ve faydalı bilgi kazandırmanın çabası içinde bulunmuştur. Son günlerini geçirdiği Darülaceze Müessesesi'nde vefat etmiş ve Zincirlikuyu Mezarlığı'na defnedilmiştir. Samsun belediye başkanları listesi Samsun Büyükşehir Belediyesi başkanları listesi, 1869'da "Samsun Şehremaneti" adıyla kurulan, cumhuriyetin ilanından sonra adı "Samsun Belediyesi" olan ve 1993'te büyükşehir statüsü kazanan Samsun Büyükşehir Belediyesinde görev yapan belediye başkanlarının bir listesidir. Belediyenin ilk başkanı 1869 yılında atanan Emrullah Efendi, Türkiye Cumhuriyeti döneminde görev yapan ilk başkanı ise Şefik Avni Özüdoğru'dur. Başkanlar 1930 Türkiye yerel seçimlerine dek atanarak bu göreve gelmekteydi. Seçimle başkan olan ilk kişi 1930 yerel seçimlerinde Serbest Cumhuriyet Fırkası'ndan aday olan Boşnakzade Ahmet Resai Bey'dir. 1930'dan bu yana yalnızca 27 Mayıs Darbesi ve 12 Eylül Darbesi dönemlerinde askerî başkanlar atanarak görev başına gelmişlerdir. Bu iki dönem haricinde başkanlar seçimle başa gelmişlerdir. Yusuf Ziya Yılmaz, belediye başkanlığı görevinde bulunarak en uzun görev yapmış belediye başkanıdır. Padova ili Padova ili kuzey-doğu İtalya'da Veneto bölgesinin ili olup merkezi ismini aldığı Padova şehridir. İlin alanı 2,142 km² olup bu ile bağlı olan 104 komün içindeki il nüfusu (31.07.2009 itibarıyla) 931.229 kişidir. Padova ili Venedik civarındaki sığ kuzey Adriyatik Denizi üzerinde ufak bir sahili olmakla beraber hemen hemen bir kara ilidir. Kuzeyinde Treviso ili ile Vicenza ili; doğusunda yine ufak Adriyatik Denizi kıyısi ve Veneto'ya bağlı Venezia ili; güneyinde Rovigo ili ve batısında Verona ili ve Vicenza ili bulunur. İlin arazisinin çoğunluğu rakımı fazla yüksek olmayan düzgün ovalık olup bu ovalık arazide birkaç doğal olan akarsu bulunmaktadır. Bunlar arasında "Brenta Nehri", "Bacchığlione Nehri" ve ilin en güneyinde "Adige Nehri" önemlidir. Güneyde Adige Nehri'nin doğusunda çok örgün insan yapısı bir kanal ağı sistemi bulunur. Bu kanallar arasında "Bataglıa Kanalı", "Bisatto Kanalı" ve "Piovage Kanalı" sayılabilir. Padova şehrinin güneybatısında, "Terme Eugenne" kasabasının biraz ilerisinde ilin rakımı en yüksek olan volkanik asıllı "Eugenei Tepeleri" bulunur. İlin Venedik sığ deniz körfezi kıyısında "Valle Millecampi" adı verilen çok kısa bir sahili de bulunmaktadır. Padova ili 2,142 km² lik bir alana ve (8.6.2009 tahminlerine göre) 931.229 kişilik bir nüfusa sahiptir. 104 adet komünü vardır. Bu ilde "İtalya'nın Şehirleri (Città d'Italia)" statüsü olan (6 Mayis 1972'den itibaren) Cittadella, (antik beratıyla) Conselve, (antik beratıyla) Este, (antik beratıyla) Montagnana ve (antik beratıyla)Padova bulunur. Nüfusu 10.000'den büyük olan komünleri şunlardır: SN 1975A SN 1975A Büyük köpek takımyıldızı yönünde, NGC 2207 ve IC 2163 içinde bulunan bir süpernova. 15 Ocak 1975 tarihinde J.R. Dunlap ve Yvonne Dunlap tarafından keşfedilmiştir. SN 1999ec SN 1999ec Büyük köpek takımyıldızı yönünde, NGC 2207 içinde bulunan bir süpernova. 20 Eylül 1999 tarihinde "Lick Gözlemevi ve Tenagra Süpernova Araştırmaları" (LOTOSS) tarafından keşfedilmiştir. SN 2003H SN 2003H Büyük köpek takımyıldızı yönünde, NGC 2207 içinde bulunan bir süpernova. 8 Ocak 2003 tarihinde "Lick Gözlemevi ve Tenagra Süpernova Araştırmaları" (LOTOSS) tarafından keşfedilmiştir. Hepatit C Hepatit C özellikle karaciğeri etkileyen bir enfeksiyondur. Hastalığa, hepatit C virüsü (HCV) sebep olur. Hepatit C, genellikle herhangi bir belirtiye sahip değildir ancak kronik enfeksiyon, karaciğerde yara oluşumu ve uzun yıllar sonra siroza sebep olabilir. Aynı zamanda, bazı durumlarda, sirozlu hastalarda, karaciğer yetmezliği ve karaciğer kanseri ya da ölümcül kanamaya sebebiyet verebilecek, yemek borusu ve midedeki damarlarda aşırı şişmeye yol açabilir. Hepatit C, insanlara, özellikle damar içi ilaç kullanımı, uyuşturucu kullanmak, uyuşturucuyu damar yoluyla almak için enjektörü birden fazla kişinin kullanmasından , steril olmayan tıbbi ekipman ve kan nakilleri aracılığıyla, kandan kana temas yoluyla geçer. Dünya genelinde tahmini 130–170 milyon insanda hepatit C bulunmaktadır. Bilim insanları, HCV’yi araştırmaya 1970'lerde başlamıştır ve varlığını, 1989’da doğrulamıştır. Virüsün, diğer hayvanlarda hastalığa yol açtığına dair herhangi bir bilgi bulunmamaktadır. Peginterferon ve ribavirin, HCV için kullanılan standart ilaçlardır. Tedavi edilen insanların %50-80’i iyileşmektedir. Siroz ya da karaciğer kanseri baş gösteren insanların, karaciğer nakline ihtiyacı olabilir ancak virüs, genellikle nakil sonrasında tekrar baş göstermektedir. Hepatit C için herhangi bir aşı bulunmamaktadır. Hepatit C, vakaların yalnızca %15’inde şiddetli belirtilere sebep olmaktadır. Belirtiler; iştah azalması, yorgunluk, mide bulantısı, kas ya da eklem ağrıları ve kilo kaybı da dahil olmak üzere genellikle hafif ve belirsizdir. Sadece birkaç şiddetli enfeksiyon vakası sarılıkla ilişkilendirilmiştir. Enfeksiyon, genç kadınlarda diğerlerine oranla daha fazla olmak üzere insanların %10-50’sinde tedavi olmaksızın geçmektedir. Virüse maruz kalan insanların yüzde sekseninde kronik enfeksiyon görülür. Çoğunluğun, enfeksiyonun ilk on yılında ya asgari oranda belirti göstermesi ya da hiç göstermemesine rağmen kronik hepatit C yorgunlukla ilişkilendirilebilir. Hepatit C, uzun yıllar boyunca enfekte olmuş insanlarda, siroz ve karaciğer kanserinin başlıca sebebidir. Enfekte olan insanların %10–30’unda 30 sene içinde siroz baş gösterir. Siroz, aynı zamanda Hepatit B ya da HIV ile enfekte olanlarda, alkol bağımlılarında ve erkeklerde daha yaygın olarak görülür. Siroz görülen hastaların karaciğer kanserine yakalanma riskleri yirmi kat daha fazladır ki bu yıllık %1-3 bir orandır. Alkol bağımlıları için risk, 100 kat daha fazladır. Hepatit C, siroz vakalarının %27’sinin ve karaciğer kanseri vakalarının %25’inin sebebini teşkil etmektedir. Karaciğer sirozu, karaciğere bağlı damarlarda yüksek kan basıncına, karında su birikmesine, özellikle mide ve yemek borusunda kolay yaralanmalara ve kanamalara, damar genişlemelerine, sarılığa (derinin sararması) ve beyin hasarına sebep olabilir. Hepatit C, aynı zamanda, nadiren Sjögren sendromu (bir çeşit otoimmün bozukluğu) normalden daha düşük trombosit sayısı, kronik deri hastalığı, diyabet ve Hodgkin-dışı lenfomalarla ilişkilendirilir. Hepatit C virüsü; küçük, sarılı, monokataner, pozitif duyulu bir RNA virüsüdür. "Flaviviridae" ailesinin "hepacivirus" cinsinin bir üyesidir. HCV, yedi büyük soyyapıya (genotip) sahiptir. Amerika Birleşik Devletleri’nde, soyyapı 1, vakaların %70'ine sebep olurken soyyapı 2, %20’sine ve diğer soyyapıların her biri, vakaların %1’ine sebep olur. Soyyapı 1, aynı zamanda, Güney Amerika ve Avrupa’da en yaygın olarak görülen soyyapıdır. Gelişmiş ülkelerde başlıca bulaşma yöntemi, damar içi ilaç kullanımıdır (DİK). Gelişen ülkelerde, başlıca yöntemler, kan nakilleri ve güvenli olmayan tıbbi prosedürlerdir. Vakaların %20’sinde bulaşma sebebi bilinmemektedir; ancak bu vakaların çoğunun muhtemel sebebi DİK’tir. DİK, dünyanın birçok bölgesinde, hepatit C için büyük bir risk faktörüdür. 77 ülke için yapılan bir inceleme, Birleşik Devletler ve Çin de dahil olmak üzere 25 ülkenin, damar içi ilaç kullanan popülasyonunun %60 ve %80 arasında hepatit C oranlarına sahip olduğunu göstermektedir. and China. On iki ülke, %80’den daha yüksek oranlara sahiptir. On milyon gibi yüksek sayıda damar içi ilaç kullanıcısı hepatit C ile enfekte olmuştur; Çin (1,6 milyon), Amerika Birleşik Devletleri(1,5 milyon) ve Rusya (1,3 milyon) en yüksek toplamlara sahiptir. Amerika Birleşik Devletleri’ndeki hapishane nüfusu arasındaki hepatit C oranı, genel nüfusa oranla on ila yirmi kat daha fazladır ve bu araştırmalar, bunun sebeplerini, DİK ve steril olmayan ekipmanla dövme yapma gibi yüksek riskli davranışlara bağlamaktadır. HCV taraması yapılmadan gerçekleştirilen kan nakilleri, kan ürünleri ve organ nakilleri, önemli oranda enfeksiyon riski oluşturmaktadır. Birleşik Devletler, 1992 yılında geniş kapsamlı tarama başlatmıştır. Enfeksiyon oranı, bu tarihten itibaren, her bir ünite kan için 200 ünite kanda birden , her 10.000 ila 10.000.000 ünite kanda bire düşmüştür. Bu risk, potansiyel kan bağışçısının Hepatit C’ye yakalanması ile kan testlerinin pozitif çıkması arasında 11-70 gün arasında bir süre bulunduğundan düşük olmaya devam etmektedir. Bazı ülkeler, masrafından dolayı halen hepatit C için tarama uygulamamaktadır. HCV’li bir kimseden bir iğne yaralanması olan bir kişinin, %1.8 hastalığa yakalanma riski bulunmaktadır. Eğer kullanılan iğne boşsa ve yara deliği derinse risk, daha yüksektir. Kanın, mukusa maruz kalma riski vardır ancak risk düşüktür ve eğer kanın maruz kalması yara olmayan bir ciltte meydana gelirse herhangi bir risk söz konusu değildir. İğne ve şırıngaların yeniden kullanımı, ilaç şişelerinin, infüzyon torbalarının birden fazla sefer kullanımı ve steril olmayan cerrahi ekipmanların kullanımı da dahil olmak üzere hastane ekipmanları da hepatit C’nin bulaşmasına sebep olabilir. Tıbbi ve dental tesislerdeki kötü standartlar, dünyadaki en yüksek enfeksiyon oranına sahip ülke olan Mısır’da HCV’nin yayılmasının başlıca sebebidir. Hepatit C’nin cinsel ilişki yoluyla bulaşıp bulaşmadığı bilinmemektedir. Bir yandan yüksek riskli cinsel aktivite ile hepatit C arasında ilişki bulunurken hastalığın bulaşmasının, bahsedilmeyen uyuşturucu kullanımı mı yoksa seksle mi bağlantılı olduğu açık değildir. Kanıtlar, başkalarıyla cinsel ilişkiye girmeyen heteroseksüel çiftlerin risk taşımadığını desteklemektedir. Anal penetrasyon gibi anal kanalın iç astarında yüksek derecede travma içeren cinsel aktiviteler ya da HIV ya da genital ülserasyon gibi cinsel yolla bulaşan bir enfeksiyon bulunması da risk oluşturur. Amerika Birleşik Devletleri devleti, birden fazla partnere sahip insanlarda bulaşmayı önlemek için prezervatif kullanılmasını önermektedir. Dövme yaptırma, iki ila üç kat daha yüksek hepatit C riski ile ilişkilendirilmektedir. Bunun sebebi, steril olmayan ekipmanlar ya da kullanılan boyalardan bulaşma olabilir. 1980 öncesinde ya da profesyonel olmayan şekilde yapılan dövmeler ya da delerek vücuda takılan metaller, bu yerlerdeki steril koşullar kötü olabileceğinden özellikle tehlikelidir. Riskin, aynı zamanda, daha büyük dövmeler için daha büyük olduğu görülmektedir. Hapishanelerdeki tutukluların hemen hemen yarısı, steril olmayan dövme ekipmanlarını paylaşmaktadır. Ruhsatlı bir tesisteki dövmelerin doğrudan HCV enfeksiyonu ile ilişkilendirilmesi nadirdir Tıraş bıçakları, diş fırçaları ile manikür ve pedikür ekipmanları gibi kan ile temas edebilir. Bunların paylaşılması, HCV’ye maruz kalma riski doğurur. İnsanlar; kesikler, yaralar ve diğer kanamalar konusunda dikkatli davranmalıdır. HCV; sarılma, öpme ya da yeme ve pişirme malzemelerinin paylaşılması gibi gelişigüzel temas yoluyla bulaşmaz. Hepatit C’nin enfekte olmuş bir anneden çocuğuna bulaşması, hamileliklerin %10’undan daha azında görülür. Bu riski değiştirmek amacıyla mevcut herhangi bir önlem bulunmamaktadır. Hastalık, hamilelik boyunca ya da doğum esnasında bulaşabilir. Uzun süren bir doğum, daha yüksek bir bulaşma riski ile ilişkilendirilmektedir. Emzirmenin HCV’yi yaydığına dair herhangi bir kanıt bulunmamaktadır ancak enfekte olmuş bir anne, eğer göğüslerinde çatlama veya kanama varsa ya da virüs yükü yüksekse bebeğini emzirmemelidir. Hepatit C tanı testlerine: HCV antikor, ELISA, Western blot, ve niceliksel HCV RNA dahildir. Polymerase chain reaction (PCR), HCV RNA’yı, enfeksiyondan bir ila iki hafta sonar tespit edebilirken antikorların oluşması ve kendilerini göstermesi çok daha uzun sürebilir. Kronik hepatit C, mevcut RNA’sına göre altı aydan daha fazla süren hepatit C virüsü ile birlikte görülen bir enfeksiyondur. Kronik enfeksiyonlar, genel olarak on yıllar boyunca herhangi bir belirti göstermediğinden hekimler, onu çoğunlukla karaciğer fonksiyonu testleri aracılığıyla ya da yüksek riskli insanlara yaptıkları rutin kontroller esnasında keşfetmektedir. Yapılan test, akut ve kronik enfeksiyonları birbirinden ayıramaz. Hepatit C testi, bir enzim immünoassayı kullanılarak HCV’ye karşı antikorların varlığını belirlemek için yapılan kan tahlilleriyle başlar. Eğer bu testin sonucu pozitif ise, immünoassayı doğrulamak ve ciddiyetini belirlemek için ikinci bir tahlil yapılır. Rekombinant immünoblot analizi, immünoassayı doğrular ve HCV RNA polimeraz zincir reaksiyonu, ciddiyetini belirler. Eğer RNA mevcut değil ve immünoblot pozitif ise kişi daha önce bir enfeksiyon geçirmiş ancak ya tedavi ile ya da kendiliğinden enfeksiyon temizlenmiştir; immünoblot negatif ise, yapılan immünoassay yanlıştır. İmmünoassayın pozitif çıkması için, enfeksiyonun bulaşmasının ardından altı ila sekiz hafta geçmesi gerekir. Karaciğer enzimleri, enfeksiyonun başlangıç aşamalarında değişkenlik gösterir; ortalama olarak enfeksiyonun başlamasından itibaren yedi hafta sonra artmaya başlarlar. Karaciğer enzimlerinin, hastalığın ciddiyetiyle olan ilişkisi zayıftır. Karaciğer biyopsisi, karaciğer hasarının seviyesini belirleyebilir ancak yöntemden kaynaklanan riskler bulunur. Biyopsinin belirleyebileceği tipik değişiklikler, karaciğer dokusundaki akyuvarlar, portal triad’daki lenfoid foliküller ve safra kanallarındaki değişikliklerdir. Hasarın seviyesini belirlemede denenebilecek ve biyopsiye olan ihtiyacı azaltabilecek birçok kan testi vardır. Birleşik Devletler ve Kanada’daki hastaların 5–50% kadarı durumlarından haberdardır. Tahlil yaptırma, dövmeleri olanlar da dahil olmak üzere yüksek risk grubundaki kişilere tavsiye edilir. Kronik Hepatitin genellikle tek belirtisi olduğundan karaciğer enzim yüksekliği olan kişilere görüntüleme yöntemi de tavsiye edilir. Birleşik Devletler’de rutin görüntüleme önerilmez. 2011 itibarı ile Hepatit C için bir aşı bulunmamaktadır. Aşılar geliştirilme aşamasında olup bazıları umut verici sonuçlar göstermiştir. İğne değişim programları ve madde istismarı tedavisi gibi önleyici stratejiler kombinasyonu, damar ile uyuşturucu alan kullanıcılar arasında Hepatit C riskini 75% oranında azaltıyor. Ulusal düzeyde kan bağışı yapanları görütülemede olduğu gibi sağlık tesislerindeki uluslararası önlemlere bağlı olmak da önemlidir. Steril enjektör kaynağının yetersiz olduğu ülkelerde, sağlık uzmanları ilaç tedavisini enjeksiyon yerine ağız yoluyla yapmalıdırlar. HCV, hastaların 50–80%’inde kronik enfeksiyonu tetikler. Bu vakaların yaklaşık 40-80%’i tedavi ile giderilir. Nadir durumlarda enfeksiyon, tedaviye gerek kalmadan temizlenir. Kronik Hepatit C hastaları, alkolden ve karaciğere toksik etkisi olan ilaçlardan sakınmalı ve Hepatit A ve Hepatit B için aşılanmalıdır. Siroz hastası olan kişiler karaciğer kanseri için ultrason yaptırmalıdır. HCV enfeksiyonu karaciğer anomalileri olduğu kanıtlanmış kişilerin tedavi araması gerekir. HCV tipine bağlı olarak mevcut tedavi yöntemi, pegile interferon ile antiviral ilaç olan ribavirinin 24 ila 48 hafta boyunca kullanılmasının bir kombinasyonudur. Tedavi gören kişilerin 50–60%’ında sonuçlarında düzelme görülür. Boceprevir veya Telaprevir’in peginterferon alfa ile kombine edilmesi Hepatit C genotip 1’e karşı olan antiviral tepkimeyi arttırır. Tedavinin yan etkileri yaygındır; tedavi gören kişilerin yarısında grip benzeri semptomlar görülmüş, üçte biri ise duygusal sorunlar yaşamıştır. İlk altı ay içinde yapılan tedavi, Hepatit C’nin kronik hale gelmesinden sonra yapılana göre daha etkilidir. Eğer bir kişide tekrar enfeksiyon gelişir ve sekiz ila 12 hafta içinde temizlenmezse, 24 haftalık pegile interferon tedavisi önerilir. Talasemi (Akdeniz anemisi, bir kan hastalığı) olan kişilerde ribavirinin faydalı olduğu ama kan nakline olan ihtiyacı arttırdığı görünür. Savunanlar Hepatit C’ye karşı meryemana dikeni, ginseng ve kolloidal gümüş gibi bazı alternatif terapilerin de yardımcı olduğunu belirtiyor. Ancak, hiçbir alternatif terapi Hepatit C’nin sonuçlarında iyileşme göstermemiştir ve virüse karşı alternative terapilerin herhangi bir etkisi olduğuna dair kanıt bulunmamaktadır. Tedaviye verilen tepki, genotipe göre değişir. HCV genotip 1 ve 48 haftalık tedavi sürecinde olan hastalardaki sürekli tepki 40-50% civarındadır. 24 haftalık tedavi sürecinde olan ve HCV genotip 2 ve 3 olan hastaların 70-80%’inde sürekli tepki oluşur. Sürekli tepki, genotip 4 ve 48 haftalık tedavi sürecinde olan hastaların 65%’i civarındadır. Gentoip 6 hastalığında iyileşmenin kanıtları şimdilik seyrektir ve varolduğunun kanıtı da genotip 1 hastalığıyla aynı dozda 48 haftalık tedavide görülür. 130 ila 170 milyon insan yani dünya nüfusunun yaklaşık 3%’ü kronik Hepatit C ile yaşamaktadır. Her yıl 3-4 milyon insan hastalığa yakalanıyor ve yılda 350,000 insan Hepatit C ile alakalı hastalıklar yüzünden hayatını kaybediyor. IDU ve intravenöz tedavi veya steril olmayan medical ekipmanların kombinasyonuna bağlı olarak 20. Yüzyılda oranlarda büyük ölçüde artış olmuştur. Birleşik Devletler’de halkın 2%’sinde Hepatit C vardır, ve yılda 35,000 ila 185,000 arasında yeni vaka oluşur. Kan naklinden önce yapılan görüntüleme sayesinde 1990’lardan itibaren Batı’da oranlarda azalma olmuştur. Birleşik Devletler’de HCV’ye bağlı ölümler yıllık 8,000 ila 10,000 arasındadır. Beklentiler, HCV testinden önce kan nakli yapılan insanların hastalanıp ölmeleriyle beraber bu oranların artacağı yönündedir. Asya ve Afrika’daki bazı ülkelerde enfeksiyon oranları daha yüksektir. Enfeksiyon oranlarının çok yüksek olduğu ülkeler, Mısır (22%), Pakistan (4.8%) and Çin’dir (3.2%). Mısır’daki bu yüksek oran, doğru olarak sterilize edilmeyen cam şırıngalar kullanılarak, artık devam etmeyen şistozomiyaza karşı kitlesel tedavi kampanyasına bağlıdır. 1970'lerin ortasında Ulusal Sağlık Enstitüsü’nün, Kan Nakli Departmanındaki Bulaşıcı Hastalıklar Bölümünün şefi Harvey J. Alter ve araştırma ekibi, çoğu kan nakli sonrası hepatit vakalarının hepatit A veya B virüslerine bağlı olmadığını göstermiştir. Bu keşfe karşılık gelecek 10 yıl boyunca virüsü tanımlamak için gösterilen uluslararası çabalar başarısız olmuştur. 1987 yılında Chiron firmasından Michael Houghton, Qui-Lim Choo ve George Kuo, Hastalık kontrolü ve Önleme Merkezleri’nden Dr. D.W. Bradley ile birlikte çalışarak, bilinmeyen organizmayı belirlemek ve tanısal test geliştirmek için yeni bir moleküler klonlama yaklaşımı kullandılar. 1988’de, Alter A ve B olmayan hepatit tipleri konulu bir panelde, varlığını doğrulayarak virüsü onayladı. 1989 Nisan ayında, "Science" dergisinde HCV’nin keşfi iki makale halinde yayımlandı . Keşif, teşhis ve ilerlemiş antiviral tedavi konusunda önemli ilerlemelere yol açtı. 2000’de, Dr. Alter and Dr. Houghton, “ Hepatit C hastalığına sebep olan virüsün keşfi konusunda öncü çalışmalarından ve Birleşik Devletler’de 1970'lerde 30% oranından, 2000 yılında sıfıra indiren kan nakli yoluyla bulaşan hepatit riskini azaltan görüntüleme metotlarını geliştirdikleri” için Klinik Tıp Araştırması dalında Lasker Ödülü ile onurlandırıldılar. Chiron, virus ve teşhisi ile ilgili çeşitli patentler aldı. Chiron, CDC’ye 1.9 milyon dolar ve Bradley’e 337,500 dolar ödedikten sonra 1990 yılında CDC’nin rakip patent başvurusu iptal edildi. 1994 yılında Bradley, patenti geçersiz kılmak, kendisini de buluşçulardan biri olarak kaydettirmek, zararlarını temin etmek ve imtiyaz ücreti almak için Chiron’a dava açtı. Temyiz mahkemesini kaybettikten sonra davayı geri çekti. Dünya Hepatit Birliği, her yıl 28 Temmuz’da Dünya Hepatit Günü’nü koordine eder. Hepatit C’nin hem bireylere hem de topluma olan ekonomik maliyeti önemli ölçüdedir. Birleşik Devletler’de 2003 yılında, hastalığın ortalama yaşam boyu maliyeti 33,407 dolar, ve 2011 yılında karaciğer nakli ile yaklaşık maliyet 200,000 dolardır. 2003 yılında Kanada’da antiviral tedavi maliyeti 30,000 Kanada doları iken, Birleşik Devletler’de 1998 yılında 9,200 ila 17,600 Amerian dolarıdır. Dünyanın pek çok bölgesinde, sigortaları olmadığı veya sigortaları antiviral tedaviyi karşılamadığı için insanlar, antviral tedavi alamıyorlar. 2011 yılı itibarıyla, yüze yakın ilaç tedavisi, geliştirme aşamasındadır. . Bu ilaçlara, hepatite karşı aşılar ve immünomodülatörler ve cyclophilin inhibitörleri dahildir. Love Songs (Ayumi Hamasaki albümü) Love songs, Ayumi Hamasaki'ın 22 Aralık 2010'de çıkan onikinci stüdyo albümüdür. Aynı günde Urata Naoya ve Ayumi Hamasaki bir düet tekli çıkardı, Dream ON. Albümdeki tüm şarkıları Ayumi Hamasaki yazmıştır. CD+DVD CD USB+microSD bütün Albüm ve Single satış: 560.425 Camille Coduri Camille Coduri (d. 8 Ekim 1965, Wandsworth, Büyük Londra), 2005-2010 yılları arasında Jackie Tyler rolüyle bazı Doctor Who bölümlerinde oynayarak akıllarda yer edinmiş İngiliz bir aktristir. "Nuns on the Run" (1990) ve "King Ralph" gibi komedi filmlerinde oynayan ve İngiliz televizyon ekranlarında sık karşılaşılan Camille, "Rumpole of the Bailey", "A Bit of Fry and Laurie", "Boon", "A Touch of Frost" ve BBC'nin Henry Fielding'in romanından uyarladığı 1997 yapımı "The History of Tom Jones, a Foundling" gibi dizilerin bölümlerinde konuk oyuncu olarak yer aldı. 2006 yılında BBC Three'de yayınlanan 6 bölümlük drama dizisi "Sinchronicity" 'de oynadı Jackie Tyler rolüyle Doctor Who'daki iki sezonun ardından, dördüncü sezonda kızı Rose Taylor rolünde oynayan Billie Piper'la birlikte dizinin sezon finalinde ve 10. doktor David Tennant'ın son bölümü The End of Time'da tekrar dizide göründü. Ashes to Ashes dizisinin Nisan 2010'da yayınlanan bir bölümünde, dedektif başkomiser Gene Hunt ve dedektif komiser Alex Drake'e soruşturma sırasında yardım eden bir kadını canlandırmıştır. Camille, 1992 yılında aktör Christopher Fulford ile evlendi. Çiftin, Rosa (d. 1993) ve Santino (d. 1996) adlarında iki çocuğu var. Beer-Lambert yasasÄ± Optikte Beer–Lambert yasası (Beer yasası, Lambert–Beer yasası veya Beer–Lambert–Bouguer yasası olarak da bilinir) ışığın soğurulmasını ışığın içinden geçtiği malzemenin özelliklerine bağlar. Beer-lambert yasası, ışığın bir madde içindeki transmisyonu (transmisivite) olan T ile soğurulma