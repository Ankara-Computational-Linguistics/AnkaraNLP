ileri karakola yönelik yaptığı silahlı saldırı sonucunda Özgür Suriye Ordusu'nun İsrail gizli servisleriyle eşgüdümlü olduğu iddialarını ortaya çıkartmıştır. Suriye-İsrail sınırındaki düzenli ordu birlik mevzilerine saldıran muhalifler İsrail tarafından desteklenmekte, yaralılar İsrail'de tedavi edilmektedir. Bu desteğin muhaliflerin iktidara gelmeleri durumunda Golan Tepeleri'ni İsrail'e bırakacaklarını açıklamaları karşılığında verildiği iddia edilmektedir. Suriye Ulusal Konseyi'nin açtığı Suriye Ulusal Konseyi Askeri Bürosu, muhalif güçlerle irtibatı, silah dağıtımında koordineyi ve istihbaratı sağlama amacıyla kurulmuştur. Suudi Arabistan, Katar, Birleşik Arap Emirlikleri, Libya, ABD ve Türkiye lojistik, silah ve istihbarat yardımı yapmaktadır. ABD hükûmeti Özgür Suriye Ordusu ve diğer muhalif güçlere askeri destek verme kararını açıklamıştır, bu kapsamda muhaliflerin elinde iki düzine kadar karadan havaya füze olduğu iddia edilmiştir. Özgür Suriye Ordusu'na katılmak isteyenler Türkiye'nin Adana ilindeki gizli bir askeri kampta Türk eğitmenler tarafından silahlı eğitimden geçirilmektedir. 13 Ağustos 2012 tarihinde İstanbul'a gelerek temaslarda bulunan ABD Dışişleri Bakanı Hillary Clinton'un ziyaretinin ardından Özgür Suriye Ordusu'na ağır silahların verilmesine kara verilmiş ve bu kapsamda Katar tarafından satın alınmış olan 20 adet T-62 muharebe tankı İskenderun üzerinden teslim edilmiştir. Çatışmalarda yaralanan Özgür Suriye Ordusu mensupları Türkiye'deki Kilis ve Gaziantep başta olmak üzere çeşitli illerdeki hastanelerde tedavi edilmektedir. Bu hastanelere Türkiye Cumhuriyeti vatandaşlarının alınmaması çeşitli acil vakalarda gündeme gelmiş ve eleştirilmiştir. Türkiye'deki çok sayıdaki Suriye mülteci kampında etkisi olduğu yolunda iddialar bulunmaktadır. Özgür Suriye Ordusu'na mensup kişilerin kaldığı Hatay'daki Apaydın mahallesi yakınlarındaki kampa girmek isteyen CHP'li vekiller kampa sokulmamıştır. Kampta bulunan kişilerin geceleri sınırdan Suriye'ye geçerek çeşitli eylemlerde bulundukları, daha sonra yeniden kampa döndükleri belirtilmektedir. Kamptaki kişilerin Hatay ilinde varlıkları ve davranışları yüzünden yerel halkla aralarında çok sayıda tartışma ve kavga çıktığı bilinmektedir. Kampın yoğun olarak gündeme gelmesi üzerine kampta inceleme yapan TBMM İnsan Haklarını İnceleme Komisyonu'nun AKP ve MHP temsilcisi üyeleri kampı yanlarında sadece Anadolu Ajansı muhabirleri olduğu halde gezmiş, gezi sonrasında herhangi bir uygunsuzluk görmediklerini açıklamışlardır. Ancak buna rağmen kampın yabancı silahlı kuvvetleri barındırdığı için yasadışı olduğu CHP tarafından iddia edilmiştir. İlde savaş karşıtı etkinliklerin sayısının artması üzerine valilik tarafından yapılan açıklama uyarınca şehirde basın açıklaması, toplantı ve gösteri yapılması yasaklanmıştır. Yasak fiili olarak ilan edilen bir olağanüstü hal olarak nitelendirilmiştir. Özgür Suriye Ordusu mensubu kişilerin Gaziantep'te Suriye'de kullanmak üzere bomba imalatı yaptıkları, imalat sırasında yaşanan patlama sonucunda ortaya çıkmıştır. Pentagon tarafından da onaylanan ve Der Spiegel ve The Guardian tarafından kamuoyuna sunulan bilgilere göre Özgür Suriye Ordusu üyelerine Ürdün'deki kamplarda ABD, İngiltere ve Fransa silahlı kuvvetlerinden askeri eğitmenler eğitim vermektedir. Suriye İç Savaşı'nda Özgür Suriye Ordusu, Kobani kuşatma altındayken, Irak ve Şam İslam Devleti'ne karşı YPG ile ittifak yapmıştır. Ancak ilerleyen dönemlerde Halep ve Azez'de iki grup çatışmalara girmişlerdir. Günümüzde YPG, rejim ile çatışmasızlık halindedir. Rus hava desteğini alarak ÖSO'ya karşı saldırılar gerçekleştirmiştir. Özgür Suriye Ordusu, Ahraruş Şam, Ceyşul İslam ve El Nusra Cephesi ile zaman zaman koordinasyon halinde olmaktadır. Ne var ki, ÖSO'nun laik bir yapıyı savunması dolayısıyla zaman zaman ÖSO ile İslamcı muhalifler arasında anlaşmazlık çıkmaktadır. 2013 yılında El Nusra Cephesi, ÖSO ile çatışmalara girmiş ve ÖSO'ya bağlı pek çok gruptan İdlip başta olmak üzere Kuzey Suriye'de pek çok bölgeyi almıştır. Mart 2016'da Maaret el Numan'da ÖSO'ya bağlı güçler ile El Nusra Cephesi çatışmalara girmiştir. Özgür Suriye Ordusu'nun, Esad rejimine yönelik düzenlediği bazı saldırıların İsrail hava kuvvetleri ile koordineli şekilde planlandığına dair iddialar ortaya atılmıştır. Özgür Suriye Ordusu çatısı altındaki savaşçı sayısına dair kesin bilgi bulunmamaktadır. Ancak Özgür Suriye Ordusu'nun kendi websitesinden yapılan açıklamada 40,000 asker olarak tanımlanmıştır. Ağır silahları vardır, ancak az sayıdadır. Kuzey Suriye'de savunma ve zaman zaman saldırı (baskın) taktiği uygulanır. Güney bölgelerde ise ağır silahları çok bulunmadığından genel olarak gerilla ve vur-kaç taktiği uygulanır. Özgür Suriye Ordusu'na bağlı birliklerin genelde kontrol ettikleri yerler muhaliflerin kalesi konumundaki yerlerdir. Komuta kademesinin bir kısmı Türkiye'de bulunan Özgür Suriye Ordusu'nun katliamlar işlediğine ilişkin iddialar mevcuttur. Ağustos ayında Halep'te yaşanan çatışmaların ardından ele geçirilen esirlerin sokak ortasında infaz edildiği tespit edilmiştir. Ayrıca öldürülen kişilerin öldükten sonra çeşitli uygunsuzluklara tabi tutuldukları ayrıca kafa kesme olaylarının yaşandığı iddia edilmektedir. Esad rejimine destek için ülkede bulunan Hizbullah, Mehdi Ordusu gibi çeşitli oluşumlara karşı operasyonlar yapmıştır. 15 Ocak günü Halep'teki üniversite yurduna karşı yapılan ve patlama sonucu 82 kişinin öldüğü silahlı saldırıyı Özgür Suriye Ordusu'nun yaptığı iddia edilmektedir. Özgür Suriye Ordusu, İran Devrim Muhafızı olduğu gerekçesiyle 48 İranlıyı kaçırmış olduğu iddia edilmektedir, İran tarafından yapılan açıklamada bu kişilerin asker olmadığı belirtilmiştir. İran ayrıca olayda sorumluluğun başta Türkiye olmak üzere kaçırma olayını gerçekleştirenlere destek verenlerde olduğunu açıkladı. Rehineler Suriye hükümetinin elindeki esir muhaliflerle değişim sağlanarak serbest kalmıştır. 14 Ağustos 2012 tarihinde Sınır Tanımayan Gazeteciler yöneticisi Christophe Deloire tarafından kamuoyuna açıklanan mektupta Özgür Suriye Ordusu başta olmak üzere Suriyeli muhaliflerden gazetecileri hedef almamaları ve ellerinde tutsak bulunan gazetecileri serbest bırakmaları istenmiştir. Açıklamaya göre Özgür Suriye Ordusu'nun elinde 10 Ağustos 2012 tarihinde kaçırılan Al-Ikhbariya televizyonu personeli bulunmaktadır. Birlik saflarında çocuk askerlerin kullanıldığına dair iddialar bulunmaktadır. Özgür Suriye Ordusu mensupları yakaladıkları Esad yanlılarına ve tarafsız sivillere işkence yapmakta olduğunu ileri süren iddiadır. Özgür Suriye Ordusu, Ocak 2013'te kimyasal silah üretebilecek hammadde ve kapasiteye sahip olduğunu açıkladı. Mart 2013'te Suriye hükûmet medyası tarafından yapılan iddiaya göre, Özgür Suriye Ordusu mensupları tarafından Halep'e düzenlenen füze saldırısında kimyasal madde kullanıldı ve olayda çoğu sivil 15 kişi yaşamını yitirdi. Özgür Suriye Ordusu ve muhaliflerin denetimindeki yerlerde İslami şeriat kanunlarının uygulandığı bilinmektedir. Daha önce Suriye Silahlı Kuvvetleri saflarından Özgür Suriye Ordusu saflarına geçmiş olan bir grup subay yeniden Suriye Silahlı Kuvvetleri saflarına döndüklerine ilişkin basın toplantısı yapmıştır. Madagaskar kerkenezi Madagaskar kerkenezi ("Falco newtoni") doğangiller (Falconidae) familyasından küçük bir gündüz yırtıcı kuş türüdür. Bilimsel adı İngiliz ornitolog Edward Newton'dan gelmektedir. Madagaskar ve Aldabra'da yaşayan iki alt türü vardır. Aldabra'da bulunan ırkına Aldabra kerkenezi de ("Falco newtoni aldabranus") denir. En yakın yaşayan akrabası Seyşeller kerkenezidir. Ortak atalarının yakın bir zamanda, yaklaşık bir milyon önce erken Pleistosen ve Çibanyen dönemlerinde ayrıldıkları düşünülmektedir. Mauritius kerkenezi ile daha uzak akrabadır. Boyu 30 cm'e varabilir. Kanat açıklığı erkeklerde 180–195 mm., dişilerde ise 188–203 mm. arasındadır. Erkeklerin ağırlığı 112-118 g. arasındadır. Dişiler ise 128 g. ağırlığa erişebilirler. Erkeklerin başları ve enseleri kara çizgili pas rengi-gridir. Gaganın tabanından boğazın iki yanına doğru uzanan "bıyık" şeklinde koyu iki lekesi bulunur. Üst kısımları ve kanatların dışı siyah lekeli kestane rengidir. Kuyruğun üst tüyleri siyah lekeli gri renktedir. Uzun uçuş tüyleri siyaha çalan kahverengidir ve iç kısımları beyaz ile kestane rengi lekelerle kaplıdır. Alt kısımları beyaz çalar. Kısa uçuş tüyleri koyu çizgili kestane rengidir. Göğüs, karın ve kanatların altı kara lekelerle kaplıdır. Kuyruk gri renklidir. Kuyrukta altı ila yedi arasında dar, kuyruk sonuna doğru da geniş siyah çizgiler bulunur. Tüm tüylerin ucu beyazdır. Pas rengi bir tipi de bulunur. Bu tipte kafa ve ense neredeyse tamamen siyah renktedir. Gövde ve kanataltları siyah çizgili ve lekeli koyu kestane rengindedir. Boğazda ten rengi-beyazımsı bir renk görünür. Kanataltları grimsi beyazdır ve siyah lekeleri vardır. Dişilerin kafası daha belirgin koyu kestane rengindedir. Alt tüyler daha lekelidir ve kuyruk siyah çizgili gri renktedir. Her iki cinste de gag kurşuni gri ve ucu siyahtır. Gaga tabanı ve ayaklar sarı renktedir. Pas rengi tipte ayaklar parlak turuncudur. Genç kuşların tüy renkleri dişilere benzer. Aldabra kerkenezi, Madagaskar kerkenezine benzer ama boyutları daha küçüktür. Erkeklerin kanat açıklığı 170–183 mm, dişilerin ise 177–186 mm. arasındadır. Bazı dişilerin ayak tüyleri tamamen beyazdır. Madagaskar kerkenezi, Madagaskar, Mayotte ve Komorlara endemiktir. Madagaskar'da deniz seviyesi ile 2000m rakım arasında savan ve sulak alanlar ile insan yerleşimlerinin olduğu bölgelerde yaşar. Ormanlarda pek rastlanmaz. Aldabra kerkenezi Aldabra Adası'nda bulunur ancak Komorlar'da Anjouan'da da görülmüştür. Madagaskar kerkenezi genellikle kaya kenarlarında, binalarda, ağaç kovuklarında ve alaca karga gibi diğer kuşların yuvalarında kuluçkaya yatar. Genellikle Eylül ayında, dört ila altı arası yumurta yumurtlar. Kuluçkaya yalnızca dişi yatar ve bu süre boyunca erkek dişiyi besler. Genellikle uçarken yakaladığı böcekler Madagaskar kerkenezinin beslenmesinin önemli bir bölümünü oluşturur. Bazen yerde yakaladığı küçük kuşlar, kurbağalar ve yılanlarla da beslenir. Alçak tünekten, avının üzerine dalarak ya da üzerinde uçarak sabah ya da akşam karanlığında avlanır. Madagaskar kerkenezinin çağrısı "iitsi, kitsi, kitsi, kitsi" diye tiz bir çığlıktan ve yüksek sesli tekrarlayan şakımadan ibarettir. Albıs Albıs (Bulgarca: "Алмас", Çeçence: "Алмазы") - Türk ve Altay halk inancında ve kültüründe Cadı anlamına gelir. Albız, Albas, Alpas və Moğolcada Almas, Anadoluda "Alkarısı" olarak da bilinir. Albastı’ya neden olan kızıl renkli kötü varlık. Çirkin, saçları dağınık, gözleri kanlı, uzun tırnaklı, uzun boylu, çok kuvvetli olarak tanımlanır. Deveyle güreşebilecek kadar uzun olduğu söylenir. Kızıl elbiseler giyer. Kimi anlatılarda bir küpün içine girerek orada yaşar. Bazen de ırmak kenarlarındaki ıssız bölgelerde veya içi boş ağaç kovuklarında yaşadığı söylenir. İri gözlüdür. Çok fazla sayıda ağır, demir takıları vardır. En sevdiği şey atların yelesini örmektir. Yakalamak için elbisesine veya kendisine iri bir iğne saplamak gerekir. Demirden ve demircilerden korkar. Lohusalara musallat olur ve ölümlerine sebebiyet verir. Korunmak için Lohusaların odalarında demir eşya bulundurulur. Kötülük yapmaktan zevk alır. Yaptığı kötülükler Albasmak tabiri ile anlatılır. Ayakları ters olarak betimlenir. Kendisiyle konuşan kam ne derse tersini yapar. Kuyuya girerek kaybolur. Bazen de iğne batırılınca su olup bir kuyuya doğru akar. uzun boylu, uzun parmak ve tırnaklı, dağınık saçlı, yağlı vücutlu, el ve ayakları küçük, dişlek, bir bir dudağı yerde, bir dudağı gökte, çıplak gezen, göğüslerinden birini geriye atmış, tepesinde gözü olan çok çirkin, al gömlek giyen bu yaratık Muğla’da denizden çıkan ve yalnız bırakılan çocukları çalarak dalgaların dibindeki evine götüren bir kadın olarak tasarlanmaktadır. Gökçe Munçuk (Mavi Boncuk)’tan çok korkar, ki Nazar Boncuğu kavramının kökeninde bu anlayış yatar. Moğolca anlamı küp içine girmeyi de içerir. Buna bağlı olarak küplerin içinde saklandığı da düşünülür. Ağzında sihirli bir taş olan bir kuş kılığına girebilir. Öleceğini anladığında kendini yaralar ve akan kanından bir süre sonra yeni bir Albıs doğar. Çeçen diline “Almaz” olarak geçmiştir. Türklerdeki “Hal Ana” ve Moğolca “Gal Ana” (Ateş Ana) tamlamasıyla da bağlantılıdır. Sümerlerdeki Al Tanrısı ile de ilişkilidir. Bulgarlarda şeytan Ala olarak adlandırılır. Sümerlere göre insanların göğsüne zarar vermekte ve soluğunu kesmektedir ve bela yaymaktadır. Hıbılık adı verilen bir varlık da Albıs’ın özelliklerini taşır. Ayrıca Kızıl Albıs olarak da bilinen bu varlığın iki türü daha vardır ; Sarı Albıs ve Kara Albıs. (Al) kökünden türemiştir. Aldatmak, kandırmak ve kızıl renk anlamlarını içerir. Moğolca kökünde ise Al-Hal benzeşmesine ilave olarak “Gal” (Ateş) anlamı da vardır. Yine Moğolcada Halah fiili yakmak demektir. Alkıma Alkıma - Türk halk kültüründe hayırdua. Olumlu dilekte bulunma. Alkış olarak da ifade edilir ve bu biçimiyle iki anlama gelir: 1. Bir insan için iyi temennilerde bulunma ve bu amaçla Tanrı’ya yakarma. Sözün etkileyici gücüne olan inancı içerir. Eski Türk anlayışına göre söz pek çok şeyi değiştirmeye yetebilecek güce sahiptir. İyi dilekte bulunma. Karşıtı Kargımadır. 2. Bir şeyin beğenildiğini ve onyalandığını, hoşa gittiğini gösterme. Bu beğeniyi göstermek için el çırpma. Bu davranışın iyi ruhları çağırmak anlamında unutulmuş ve yitmiş bir içeriği vardır. Moğollar yine aynı anlama gelen Örgül (Örgöl, Ergül) sözcüğünü kullanırlar. Bu sözcük Örmek (bağlamak) fiili ile bağlantılıdır. Moğol dilinde Örgö/Ergü/Ürgü/Ürge sözcüğü yükselmek, yukarı çıkmak manası taşır. F. Ağasıoğlu'na göre Yakut dilindeki "Alkış" (efsun ve yemin) ve Çuvaş dilindeki, "Ilhan" (beddua), daha çok mitolojik varlık bildiren "Al" anlamıyla ilgilidir. O, "alkış" sözcüğünün Macar dilindeki "alka" sözcüğüne olan benzerliğine dikkat çekmiştir. (Al) kökünden türemiştir. Alkımak / Alkamak fiilinden gelir. Yakarmak, övmek anlamları vardır. Keşanlı Ali Destanı (dizi, 2011) Keşanlı Ali Destanı, başrolünü Nejat İşler'in oynadığı Çağan Irmak tarafından yönetilen 2011 yapımı televizyon dizisi. Kanal D'de yayınlanan dizi, Haldun Taner'in 1964 tarihli müzikal oyunundan uyarlamıştır. Keşanlı Ali Destanı dizisi 1 sezon yani 26 bölüm ekranlarda kalacak ve 26. Bölümüyle ekranlara veda edecekti ancak dizinin aldığı düşük izlenme oranları veda tarihinin 6 hafta kadar erkene alınmasına neden oldu. Bir başka açıklamada da Keşanlı'yı rating değil senaryo bitirmiş. Keşanlı Ali Destanı'nın yapımcısı, dizinin yeterli rating yüzünden erken final yaptığı yönündeki iddiaları yanıtladı. Açıklamada: "Bazı haber siteleri dizinin rating dolayısıyla kaldırıldığını belirtmiştir. Dizi orijinal hikayeyi bozmamak ve senaryonun özgünlüğünü korumak için, planlandığı gibi zamanında bitirilmektedir" denildi. Alma Hanım Alma Hanım - Türk/Moğol mitolojisinde Savaş Tanrıçası. Özellikle Moğollarda savaşçı tanrıça olarak yer alır. Türk kültüründe kadınların savaşçılığı yaygın olup, bu realite masallarda ve mitolojide de yansımaktadır. Türk-Moğol algılayışında kadın hiçbir zaman eve kapatılıp, saklanan biri değildir. Sosyal hayatta aktif rol alır. Moğol kaynaklarında Alma Hatan (Alma Hatun) olarak bahsi geçer. (Al) kökünden türemiştir. Almak fiiliyle bağlantılıdır. Kızıl Elma/Alma tabirinin Türk fetih anlayışını simgelediği dikkate alnırsa Alma sözcüğünün içeriği daha doğru olarak anlaşılabilir. Ayrıca yine almak fiilinin aynı zamanda fethetmek demek olduğunu da dikkate almak doğru olacaktır. Alagan, Algan, Alçu, Alkan, Almış, Alaman sözcükleri Türkçede fatih (ülkeleri alan) anlamına gelir ve insanlara da isim olarak verilir. Alpamış Alpamış (, , Başkurtça: Алпамыша, , , Tatarca: "Алпамша", Altayca: "Алып Манаш") - Türk ve Altay mitolojilerinde söylencesel kahraman. "Alpamsı Han" olarak da bilnir. Bilinmeyen diyarlara yolculuklar yapmıştır. Masal yaratıklarıyla savaşmıştır. Anasının karnında 12 ay kalmıştır. Yedi günde yedi yaşına gelmiştir. Atının adı Şubar (Bayşubar)’dır. Ulu bir ağacın tepesindeki dev kuşun yavrularını Ejderhadan (veya yılandan) kurtarır. Aya gidip gelir. Ateş kendisini yakmaz. Demir Ev’de hapis kalır. Kendisini hapseden Hakan’ın kızı tarafından kurtarılır. Döndüğünde nişanlısının evlendirildiğini görüp çoban kılığına girer ve yanına yaklaşarak gerçeği öğrenir. Sonunda nişanlısına (Barçın /Gülbarşın) kavuşur. Türk masal motiflerinin pek çoğunu bünyesinde barındıran bir öykünün kahramanıdır. (Al) kökünden türemiştir. Alp sözcüğünden gelir. Yiğitlik, kahramanlık anlamlarını taşır. Alba sözcüğü Moğolcada görev anlamına gelir ve bu mana ile de bağlantılı olabilir. Bu açıdan bakıldığında kendisine ilahi bir görev verilmiş kişi olarak ele alınabilir. Altınçağ Altınçağ - Türk mitolojisinde, halk inancında ve toplumsal felsefede mükemmel dünya ideali. Devr-i saadet. Değişik Türk dillerinde Altınçak veya Altanşak olarak da söylenir. Moğolcada Altangalav veya Altangalab olarak bilinir. İnsanların mutluluk, zenginlik ve huzur içinde özgür ve kavgasız yaşadığı geçmiş bir dönemi anlatır. Kimileri ise bunu geleceğe yönelik bir ütopya (düşülke) haline getirerek, insanların üst düzey bir bilince ulaştığı, toplumsal bir yapıyı anlatmak için kullanmıştır. İnsan psikolojisinin doğal bir sonucu olarak geçmişe özlem veya gelecekte daha güzel bir dünya umudu hemen her toplumda bir biçimde kendisini dışavurmuştur. Bu ülke geleceğin mükemmeliyetçi bir tasarımı olabileceği gibi geçmişte var olduğu düşünülen kusursuz bir dönemin özlemi şeklinde de görülebilir. Örneğin İslamiyetle birlikte Dört Halife döneminden itibaren (8. ve 13-14. yüzyıl'a kadar) İslam'ın Altın Çağı olarak adlandırılıyor. Altındağ (mitoloji) Altındağ - Türk, Altay ve Moğol mitolojilerinde kutsal dağ. Değişik Türk dillerinde Altantav, Altantağ, Altuntah, Altantak ve Altaytav olarak da söylenir. Moğolcada Altanavla veya Altanula olarak bilinir. Bozdağ (Boztav, Pustak, Pustag) ve Tazdağ (Tastav, Taztağ, Dazdağ) sözcükleri yine bu dağı nitelemek için veya eşanlamlı olarak kullanılır. Altay Dağları’nın simgeselleşmiş biçimidir. Gökyüzünde bulunur. Türk yurdunun ve devletinin enginliğini göz alıcılığını temsil eder. Burada dokuz Tanrı yaşar. Zirvesinde ise Altan Han vardır. Tanrı Ülgen’in tahtı burada yer alır. Altın Türk kültüründe altın hakanlık (imparatorluk) simgesidir. Altın madeni padişahı, gümüş madeni veziri, tunç madeni ise halkı simgeler. Altay dağları Türkler için o kadar büyük bir öneme sahiptir ki, akraba kavimlerden ayırmak için ikili bir sınflandırma yapılır ve Ural kökenli soylar ve dilleri ile Altay kökenli soylar ve dilleri diye ayrılırlar. Ural dağları da Ugor kökenli kavimler için aynı önemi taşır. Tas Tav (Kel Dağ) adı verilen bir yerin Tanrılar Yurdu olarak algılandığı dikkate alınırsa bu sıfatın Altandağ’ı nitelemekte kullanıldığı söylenebilir. Birbirinin uzantısı şeklinde olan mitolojik dağların en önemli üç tanesi şu şekildedir: Altındağ bazen Altındirek (Altanterek, Altuntirek, Altaytereg) olarak da söylenir. Altındirek bir gök direğidir. Göğe üst katlarına kadar yükselir. Alt kısmı (dünyada kalan bölümü) Demirdirek olarak da bilinir. Ulukayın ile ilişkilendirilebilir. Terek sözcüğü ağaç anlamı da taşır. Çadırın orta direğine (Bagan/Bağana) benzetilir. Altındirek (Altınkazık veya Demirkazık) yani Kutup Yıldızı ile de bağlantılıdır. Sümer Dağı – Türk, Altay ve Moğol mitolojisinde ilahlar dağı. Moğolca Sumbur (Sumur) Dağı olarak da bilinir. Suro Dağı da denir. Altandağ ile bağlantılı bir kavramdır. Altandağı nitelemek için veya bazen de özdeş olarak da kullanılır. Tanrıların yaşadığı bir dağdır. Yedi büyük Tanrının yaşadığı yer olarak kabul edilir. “Yedi Kuday” emirlerinde bulunan “Yayuçı”larla berâber bu dağda yaşarlar. Kelimeye bakarak Sümer kavmi ile ilgili olduğu öne sürülebilir. Bir Altaylı’nın duasında şu ifadeler yer almaktadır: Kızıl kuyruklu şahin Kızıl kuyruklu şahin ("Buteo jamaicensis"), atmacagiller (Accipitridae) familyasından Kuzey Amerika'da yaygın yırtıcı kuş türü. Batı Alaska'dan kuzey Kanada'ya, güneyde Panama'ya ve Karayipler'e kadar Kuzey Amerika'nın büyük bölümünde ürer ve bu bölgede en yaygın "Buteo" türlerinden biridir. Kızıl kuyruklu şahin yaşadığı bölgede tüm biyomlara uyum sağlayabilir. Görünüşleri ve yaşadıkları yerler ile birbirlerinden ayrılan on dört alt türü kabul edilmiştir. Boyları 45–65 cm, kanat açıklıkları 110–145 cm ve ağırlıkları 690-1600 g arasında değişir. Bu boyutlarıyla, Kuzey Amerika'da yaşayan "Buteo" cinsi kuşların en büyük üyelerinden biridir. Eşeysel dimorfizm gösteren kızıl kuyruklu şahinin dişileri erkeklerinden daha büyüktür. Bazen ayrı bir tür olarak değerlendirilen Harlan şahini ("B.j. harlani") aşağıda taksonomi bölümünde anlatılmaktadır. Kızıl kuyruklu şahin çöller, otlaklar, ormanlar, tropikal yağmur ormanları, tarım alanları ve kentsel bölgeler de dahil olmak üzere birçok biyomda ve yükseklikte yaşayabilir. Arktika'nın üst enlemleri ve yoğun ormanlar dışında Kuzey Amerika'nın her yerinde bulunur. Kanada, Meksika ve ABD'de yasa ile koruma altına alınmıştır. Çok yaygın oldukları ve yetenekli bir avcı olarak yetiştirilebildikleri için, ABD'de atmacacılık için yakalanan şahinlerin büyük bölümü kızıl kuyruklu şahinlerdir. Üreyen popülasyonu etkilememek için, atmacacıların yalnızca yuvadan ayrılmış, bir yaşından küçük ve göç eden kuşları yakalama izinleri bulunur. Üreyen ve yavru besleyen erişkinlerin atmacacılık için yakalanması yasadışıdır. Bir yaşını doldurmamış şahinler aynı zamanda kolay eğitilebildikleri için de tercih edilmektedir. Kızıl kuyruklu şahin Amerika Yerlileri kültüründe önemli bir yere sahiptir. Tüyleri bazı kabileler tarafından kutsal sayılır ve dini törenlerde kullanılır. Erkek kuşlar 45–65 cm boyunda ve 690-1300 gram ağırlığında olabilirken, dişiler 48–65 cm. boyunda ve 900-2000 gram ağırlığında olabilmektedirler. Kanat açıklıkları 114–133 cm. arasındadır. Birçok yırtıcı kuş türünde olduğu gibi eşeysel dimorfizm gösterirler ve dişiler erkeklerden %25 daha büyüktür. Kızıl kuyruklu şahinin tüyleri alt türlere ve bulundukları bölgelere göre farklılık gösterir. Bu renk varyasyonları tüy dökme ile ilgili değildir ve polimorfizme bağlıdır. Kuzey Amerika'nın batısında bulunan "B.J. calurus" en çok değişkenlik gösteren alt türdür ve üç farklı renk tipi içerir: açık, koyu ve orta ya da pas rengi. Koyu ve pas rengi tipler popülasyonun %10-20'sini oluşturur. Renk tonları ve izler farklılık gösterse de kızıl kuyruklu şahinin temel görünüşü tür içinde tutarlıdır. Karınaltı tüyler sırttan daha açık renklidir ve karın boyunca koyu kahverengi bir bant hemen hemen tüm renk tiplerinde bulunur. Bu türe adını veren kızıl kuyruk üstte tuğla kırmızısı, altta da pembe renklidir. Gaga, yırtıcı kuşlara özgü biçimde çengel şeklindedir ve koyu renklidir. Kısa, geniş kuyrukları ve kalın kanatları bulunur. Gaganın dibi, ayaklar ve bacaklar sarı renklidir. Erişkin olmayan kuşlar, yakın mesafeden sarı renkli irisleriyle ayırdedilir. Kuşlar 3-4 yılda erginliğe erişirken iris de yavaşça koyulaşır ve kızılımsı kahverengi bir tona kavuşur. Açık ve koyu renk tonlu tiplerin hepsinde yetişkin olmayan kızıl kuyruklu şahinin kuyruğunda bant şeklinde birçok koyu bölge bulunur. Kızıl kuyruklu şahin sağlam yapılı, geniş kanatlı ve orta boyutlu gündüz yırtıcı kuşlarından oluşan "Buteo" cinsinin bir üyesidir. Bu cinse üye olan kuşlar şahin olarak bilinir. Görünüşleri ve yaşadıkları yerler ile birbirlerinden ayrılan on dört alt türü kabul edilmiştir: Adalarda yaşayan dört alt türün ("jamaicensis", "solitidinus", " socorroensis" ve "fumosus") yaşam alanları diğer alt türler ile kesişmemektedir. Kızıl kuyruklu şahin Amerika kıtasında en yaygın bulunan şahin türlerinden biridir. Kuzeyde Alaska'nın ortası, Yukon, Kuzeybatı Toprakları, Quebec'in doğusu ve güneyi, New Brunswick, Nova Scotia Prens Edward Adası'nda, güneyde Florida, Karayipler ve Orta Amerika'da ürerler. Kışlama alanları Kanada'nın güneyinden güneyde üreme alanlarının bulunduğu yerlere kadar uzanır. Tercih ettiği yaşama alanları tünek olarak kullanılabilecek yüksek kayalıklar ya da ağaçlar bulunan ormanlar ve tarlalardır. Kızıl kuyruklu şahin çöller, otlaklar, ormanlar, tropikal yağmur ormanları, tarım alanları ve kentsel bölgeler de dahil olmak üzere birçok biyomda ve yükseklikte yaşayabilir. Arktika'nın üst enlemleri ve yoğun ormanlar dışında Kuzey Amerika'nın her yerinde bulunur. Kuzey Amerika'nın biyomlarını kullanma konusunda gökdoğanın hemen ardından gelir. Kızıl kuyruklu şahin Kuzey Amerika'da çok yaygın olarak bulunur. Kuzeydoğu'da ormanlık alanların açılması av alanları yaratmış, ağaçlıklı bölgelerin korunmasıyla da yuvaların olduğu bölgeler yerinde kalmıştır. Batı'da ağaç dikimiyle daha önce buralarda bulunmayan kızıl kuyruklu şahin yeni ağaçlıklı bölgelere de yuva yaparak bulunduğu bölgeleri genişletmiştir. Ağaç bulunmayan ara bölgelerde de uzun telefon, elektrik direkleri bulunan otoyolların yapılması avlanmak için gerekli yüksek tünekleri oluşturmuştur. Kızıl kuyruklu şahin şehirlerde de yaşamaktadır. Kızıl kuyruklu şahin, mümkün olduğunca çok enerji korumak için belli belirsiz bir V şeklinde açtığı kanatlarıyla havada süzülür. Etkin uçuşu yavaş ve derin kanat darbeleriyle belirgindir. Rüzgara karşı, kanat çırparak havada belirli bir noktada durabilir. Süzülürken veya kanat çırparken genelde 32–64 km/s hızla uçar, ancak dalış yaptığında 190 km/s hıza ulaşabilir. Kızıl kuyruklu şahinin çağrısı iki-üç saniyelik kısık, kulak tırmalayıcı bir çığlıktır ve "krii-iii-er" olarak tanımlanır; yüksek tiz perdeden başlar ve pese doğru iner. Bu çığlık çoğu zaman istim düdüğü ile benzer ses olarak tanımlanmıştır. Avlanırken ve süzülürken çığlık atan kızıl kuyruklu şahinin çağrıları bölgesine rakip bir şahin girdiğinde ya da başak bir avcı ile karşılaştığında sinirlendiğinde ve rahatsız olduğunda daha da yüksek seslidir. Yakın mesafeden boğuk "gaa-rank" sesi çıkarır. Genç şahinler, ebeveynler yuvadan ayrılınca, yemek için "klii-ak" diye inlerler. Kızıl kuyruklu şahin etobur ve fırsatçıdır. Ana besini küçük memelilerdir ama aynı zamanda kuşları ve sürüngenleri de yerler. Avları bölgeye ve mevsime göre değişir ama genelde diyetlerinin %85'ini oluşturan kemirgenlerden oluşur. En yaygın avlandıkları hayvanlar arasında fare, tarla faresi, sincap, çayır köpeği ve marmotlar yer alır. Bunların dışında azalan olasılıkla tavşanımsılar, sivri faregiller, yarasalar, yılanlar, sukuşları, balık, kabuklular ve böcekler de avladıkları hayvanlar arasındadır. Av büyüklüğü böceklerden, kendi ağırlığının iki katı olan tavşanlara kadar farklılık gösterir. Esâret altında, kışın kızıl kuyruklu şahin günde 135 gr besin alır. Kızıl kuyruklu şahin tünediği yüksek yerden avının üstüne çullanarak avlanır. Kuşları havada yakalar, alçaktan uçarak kara hayvanlarını takip ederek avlar. Amerika puhusu benzer bir ekolojik nişi geceleri avlayarak doldurur. Alacakaranlıkta her iki kuş arasında bir av rekabeti ortaya çıkabilir ancak farklı kuluçka mevsimi ve etkin oldukları zamanlar nedeniyle doğrudan rekabet ile karşılaşılmaz. Her ne kadar kızıl kuyruklu şahinler, Amerika puhularının normal avlarından daha büyük olsa da Amerika puhusu zaman zaman şahinleri de avlar. Diğer rakipler arasında kır şahini, paçalı şahin ve bayağı çakır kuşu avları ve avlanma yöntemleri benzeşen diğer kuşlar da bulunur. Boz porsukları takip eden ve avlarını kaçıran şahinler görülmüştür ve bu iki tür birbirlerine av açısından rakip sayılırlar. Leşler üzerine rekâbet Amerika kargası ile ortaya çıkar ve bir arada çalışan birkaç karga bir şahini uzaklaştırabilir. Kartallar ve paslı şahinler gibi daha büyük yırtıcı kuşlar ise kızıl kuyruklu şahinin avlarını çalabilirler. Kızıl kuyruklu şahin cinsel olgunluğa iki yaşında ulaşır. Eşlerden biri ölene kadar tek eşle çiftleşir. Ancak eşi öldüğünde yeni bir eş bulur. Aynı yuva çift tarafından yıllarca savunulabilir. Kur sırasında erkek ve dişi kuş tiz çığlıklar atarak birbirleri etrafında geniş daireler çizerek uçarlar. Erkek havada akrobatik hareketler sergiler, birden dalıp tekrar yükselir. Bu hareketleri birkaç kere sergiledikten sonra bazen kısa bir süre için erkek dişinin pençelerini kendi pençeleriyle tutar. Kur uçuşları 10 dakika veya daha uzun sürebilir. Kur uçuşunun ardından çiftleşirler. Aslında kur uçuşu olmadan da sıklıkla çiftleşirler. Çiftleşirken tünemiş olan dişi öne doğru eğilir ve erkeğin ayakları sırtına gelecek şekilde üzerine konmasına izin verir. Dişi kıvrılarak kuyruk tüyleri bir yana doğru çeker ve üste konan erkek kıvrılarak dışkılığını dişinin dışkılığı ile aynı hizaya getirir. Çiftleşme 5-10 saniye sürer. Kışın sonlarına doğru ve baharın başında, yumurtlama öncesi günde birkaç kere çiftleşilir. Aynı dönemde, yerden 4–21 m yüksek büyük ağaç tepelerinde ya da yerden 35 m.den yüksek kayalıklara ya da insan yapısı yüksek direklere çift çalı-çırpı toplayarak yuva yapar. Yuvanın çapı genellikle 71–97 cm arasındadır ve 90 cm. yüksekliğinde olabilir. Yuva yapılırken, çalı çırpı kullanılır ve çevresine ağaç kabuğu, çam kozalakları, mısır koçanları gibi materyeller sıralanır. Amerika puhusu yuva yerleri için kızıl kuyruklu şahinlerle rekâbet hâlindedir. Her iki türün de birbirlerinin yumurtalarını yokettikleri ve yavrularını öldürdükleri bilinmektedir ama genel olarak birbirlerine yakın bölgelerde yuva yaparlar. Amerika puhusu yuva yapamadığı için varolan kızıl kuyruklu şahin yuvalarına el koyar. Amerika puhusu, kuluçkaya kızıl kuyruklu şahinlerden daha önce, aralık civarlarında yatmaya başlar. Dolayısıyla, eğer yuvaları kapıldıysa kızıl kuyruklu şahinler yeni yuva yapmak zorunda kalırlar. Yeni yuvalar eskisinin bir kilometreden daha yakınına kurulur. Genelde yeni yuvalar eski yuvanın birkaç yüz metre yakınında olur. Büyük bir kuş olması sebebiyle, baykuşlar, kargagiller ve rakunlar şahinlerin ancak yumurtalarını ve yavrularını avlayabilirler. Bulunulan enleme göre mart ile nisan aylarında 1 ila 3 yumurta yumurtlanır. Yumurta sayısı, erişkinlerin av bulabilmesine çok yakından bağlıdır. Yumurtlama iki günde bir yumurta şeklinde olur. Yumurtalar genelde 60x47 mm boyutlarındadır. Kuluçkaya daha çok dişi yatar; dişinin avlanmaya gittiği ya da kanatlarını açmak için ayrıldığı zamanlarda erkek kuluçkaya devam eder. Kuluçka sırasında daha çok erkek dişiyi besler. 28 ila 35 gün sonra 2-4 günlük süre içinde yumurtalar çatlar ve yavrular yumurtadan çıkar çıkmaz beslenmek zorundadır. Dişi yavrulara gözkulak olurken hem dişiye hem de yavrulara besini erkek getirir. Dişi gelen besini küçük parçalara ayırarak yavruları besler. 42 ila 46 gün sonra yavrular küçük uçuşlar için yuvadan ayrılırlar. Palazlanma süresi 10 hafta civarındadır ve bu sürede genç kuşlar uçmayı ve avlanmayı öğrenir. Kızıl kuyruklu şahin, özellikle eyalet ve federal yasalarla düzenlenen atmacacılıkta ABD'de çok yaygın olarak kullanılır. ABD'de nüfusu bir milyonu aşkın olduğu sanılan kızıl kuyruklu şahin popülasyonu üzerinde sayıları 5.000'den az olan atmacacıların önemli bir etkisi olmamaktadır. Av esnasında atmacacı şahini salarak yüksek bir yere tünemesine izin verir. Sonra köpeklerin yardımıyla yerden av kaldırılır. İyi eğitilmiş bir şahin, atmacacıyı ve köpeği takip eder çünkü onların eylemlerinin sonucunda av yakalayacağını bilir. Kuş avını yakaladığında atmacacıya avı doğrudan getirmez. Atmacacı kuşu ve avını bulup, dikkatlice yaklaşmalı ve avı kendi verdiği et ile takas etmelidir. Bu şahinler yakalandıktan sonra klasik çağrı çığlıklarını pek çıkarmazlar. Kızıl kuyruklu şahinlerin tüyleri ve diğer parçaları birçok Amerika yerli kabilesi için kutsaldır ve kel kartal ile kaya kartalı gibi tüyleri dini törenlerde ve kabile ilerigelenlerinin giysilerinde kullanılır. Özellikle belirgin kızıl kuyruk tüyleri kabileler arasında çok popülerdir. Bu üç tür kuşun tüylerine ve vücut parçalarına sahip olmak ile ilgili kanun "kartal tüyü kanunu" düzenlenmiştir. Altınkazık Altınkazık - Türk, Altay ve Moğol mitolojilerinde Kutup Yıldızı. Altankazguk veya Altunkazuk şeklinde de söylenir. Demirkazık (Temürkazuk) veya Demirçivi (Temürçivi) olarak da bilinir. Moğol kültüründe ise Altanhadas (Altankadas, Altanhadak, Altanhadah) denir. Gökyüzünün tam tepesinde bulunan yıldız. Göğün bu yıldızın etrafında döndüğüne inanılır. Gökyüzü tanrıları atlarını bu kazığa bağlarlar. Yeraltının böylesi kutsal bir kutubu ve kazığı vardır. Yeraltı tanrıları da atlarını bu kazığa bağlarlar. Yer altı ve gökyüzü kutuplarını birleştiren ise Demir Direk veya Ulu Kayın’dır. Bazen de Tanrı’ya gidilen bir kapı veya delik olarak ifade bulur. Akboz At ve Gökboz At adlı iki at Demirkazığın etrafında döner. Moğolca Anlamı Altın Çivi demektir. Kazık, direk, çivi gibi nesneler hep bir yere çakılmış olmayı ifade eder ki, göğün sabitlendiği bir ekseni vurgulamaktadır. Bu yaklaşım bilimsel olarak da zaten geçerli görünmektedir. Ama Hanım Ama Hanım - Türk ve Altay mitolojilerinde Yaratıcı Tanrıça. Amma Hanım olarak da söylenir. İskitlerdeki Apa (Abay) adlı Tanrıça ile arasında bir bağ olması da muhtemeldir. Umay ile aynı Tanrıça olduğu ileri sürülmektedir. Sümerlerde de Ama adlı bir Tanrıça mevcuttur. Anadoluda ama, eme, apa, ebe gibi sözcükler hep kadın akrabaları anlatır. Bazen evi koruyan bir Tanrıça olarak adı geçer. Sibiryada yaşayan ve Türk kavimlerine komşu olan Evenk kabilesinde Amaka adlı bir tanrının veya koruyucu ruhun varlığı bilinmektedir. Hayvanların ve ormanların koruyuculğunu yapar. (Am/Em) kökünden türemiştir. Bu kök Türkçe ve Moğolcada kadınlık, ilaç, aşk, dişilik gibi kavramlarla bağlantılıdır. Amı sözcüğü Moğolcada hayat demektir. Türkçedeki Eme (Hala, Teyze) ile bağlantılıdır. Ulusal Astronomi Kongresi Her iki yılda bir, aday olan üniversite, kurum ve/veya enstitü tarafından organize edilen, Türkiye'de yürütülen astronomi ile ilgili konuların tartışıldığı toplantıdır. Genellikle eylül ayının ilk haftasında düzenlenen kongre'de, sözlü bildiriler, çağrılı bildiriler ve poster bildiriler aracılığı ile çeşitli astronomi ve astrofizik konuları üzerine bildiriler sunulmaktadır. 17.'si 2010 yılında Adana Çukurova Üniversitesi'nde, 18.'si ise 2012 yılında Malatya İnönü Üniversitesi'nde düzenlenen kongrenin 19.'su ODTÜ'de, organizasyonda meydana gelen bir takım aksilikten dolayı, planlanandan geç olarak, 2015 yılında düzenlenmiştir. Ambar Ana Ambar Ana - Türk ve Altay mitolojisinde Dişilik Tanrıçası. Kadınları ve kadınların yaptığı işleri gözetir. Kadınların çalışmalarına bolluk verir. Kendisi için yapılan törenler vardır. Kadın şamanlar ondan yardım dilerler. "Ambar Ana" Zengi Baba'nın eşi olarak görülmüştür. Harezm dışındaki uygarlıklarda bu tanrıçayla ilgili görüşlere rastlanmaz. Bir olasılığa göre, kökeni Avesta'daki Bolluk İlahesi olan "Anahit"e dayanır. Otağanlar (kadın şamanlar, kadın baksılar) zaman zaman bir koruyucu ruh olarak yardım etmesi için "Ambar Ana"ya başvururlar. Kiler, depo manası taşıyan Arapça Ambar sözcüğü ile kökensel bir ilgisi olmasa bile kelime benzerliği nedeniyle zamanla Kilerin Koruyucu Ruhu anlamını da içerir hale gelmiştir. Çünkü evde kilerler ile en çok muhatap olan kişiler kadınlardır. Üstelik Ambar İyesi adı verilen bir koruyucu ruh da bazı kültürlerde mevcuttur. Abbar İyesi (Azerbaycan Türkçesi "Anbar İyesi") Kilerin koruyucu ruhudur. Azerbaycan kültüründe evin kilerinde ya da tahıl deposunda yaşadığına inanılan bir varlıktır. Kilerdeki tahılları, buğdayları yer. Zaman zaman kedi kılığına girerek, buraya dadanan fareleri kovalar. Bazen ambardaki kedileri besler. Dişi ve erkek iki türü bulunur: Aslında bu tabirlerin (Ambar İyesi, Ambar Ana, Ambar Ata) hepsi de aynı varlığı işaret eder. (Am/Em) kökünden türemiştir. Bu kök Türkçede dişilik bildirir. Örneğin emmek ve emzirmek dişil içeriğe sahiptir. Depo, kiler anlamındaki Arapça Ambar sözcüğüyle ilgisi yoktur. Em kökü aynı zamanda iyileştiricilik ve ilaç anlamlarıyla da bağlantılıdır. Andar Han Andar Han - Türk ve Altay mitolojilerinde Ateş Tanrısı. Andır Han olarak da bilinir. Ateşi korur. Bazen kızarak yeryüzünde yangınlara neden olur. Elinde bir yola (meşale) ile betimlenir. Saçları ateştendir. Gözleri alev saçar. Heybetli ve kaslı bir görünümü vardır. Meşalesi kendiliğinden hiç sönmeden sürekli yanar. Bitkilerin koruyucu Tanrısı olarak da görülür. Yeraltının veya cehennemin koruyucusu olarak da söylenir. Azerbaycan Türkçesinde "andıra kalmak", Anadolu halk dilindeki "ender kalmak" deyimleri beddua amaçlı olarak "kahrolsun" ve "lanet olsun" anlamlarında kullanılır. Azerbaycan dilinde, mecazî olarak kara ve çirkin manasında kullanılan, "enter" sözünün kökeni de yine "Andır" ile bağlantılıdır. (An/Yan) kökünden türemiştir. Anmak ve Ant keimelerinden gelir. Çok anılan, adına yemin edilen demektir. An/Yan bağlantısıyla Yandıran anlamına da gelebilir. Eski Türkçede avlanmak anlamı da içeren An kökünden gelmektedir. And (folklor) And veya ant, Türk ve Moğol halk kültüründe ve inancında yemîn demektir. Moğolcada Anda veya Andgay denir. Yeminden dönmek büyük bir günah ve suç olarak kabul edilir. Sözün kutsal gücünden kaynaklanan bir kavramdır. Söz ile bildirdiği davranış, sonuç veya nesne arasında bir farklılık olmadığı, sözün (ve adların) bir anlamda bunların ruhu olduğu, söz ile bunlar arasında cismi bir bağ olduğu düşüncesinin bir sonucudur. Büyük bir Ant içilirken bir kaba kan akıtılmasının nedeni debudur. Başkırtlar’da yeri kazarak ant içme olgusu da mezarı çağrıştırması ile bağlantılıdır. Bugün dahi "Ant İçmek" tabiri kullanılır ve yemin edilirken içilen Süt ile bağlantılıdır. Söz vermek deyimi de sözün bir nesne gibi başkalarına devrdildiği düşüncesinin bir kalıntısıdır. And kavramı insanlığın ortak algılarından birisidir ve yerine getirilmediğinde insanın en azından onurunda bir eksilme meydana geleceğine, bazen de felaketlerle karşılaşılacağına ister çağdaş, ister ilksel hemen her toplumda inanılır. Türk-Moğol kültüründe önemli bir yer tutan kan kardeşliği de yine ant içilerek gerçekleştirilir ve bu kan kardeşi olmuş bu kişilere Antlı denir. Türkler demir kutsaldır ve bu nedele kılıçla veya bıçakla ant içilir. Moğolcada Anda veya Andakar denilir. Ant içerek kan kardeşi olmak demektir. Bir tasın içerisine koyulan süte bileklerinde açılan kesikten kan damlatarak içip kan kardeşi olunur. Türklerde ve Moğollarda ortak bir gelenektir. Moğol mitolojisinde “Anda Bars” denen ve insanlarla kankardeş olmuş bir Pars ongunu vardır. Anda’lık Türklerin en eski geleneklerinden biridir. Andalar birbirlerini kardeşlerinden daha ileride korur, sayar ve kayırmaya çalışırlar. Tobadı - Türk, Çuvaş ve Altay halk inancında yemin sözüdür. Tupata olarak da söylenir. “Vallahi” veya “Billahi” gibi anlamlarda kullanılır. “Tobadı doğru söylüyorum” gibi… İskit ocak tanrısı Tabıtı’nın adıyla da bağlantılıdır. Aran Ä°yesi Aran İyesi - Türk ve Tatar halk kültüründe ahırın koruyucu ruhu. Damız İyesi veya Kitre İyesi (Tatarca: "Kiträ İyäse") veya Ahır İyesi olarak da bilinir. Evin ahırında yaşar. İnsanların gözüne ancak uzaktan uzağa ve değişik hayvan kılıklarına girerek görünür. Evcil hayvanları sever. Örneğin atların kuyruğunu örmekten çok hoşlanır. Genelde ahırda ve avluda yaşar ve orada yaşayan canlılara sahip çıkar. Bazen bir hayvan kılığında, gözükür. Ahır İyesi ahırda yaşayan hayvanların bazılarını sever, bazılarını çekemez. Sevdiği hayvanın (genelde atın) yelesini örer. İnsanlar görmediği sırada onun önüne kuru ot atar. Sevdiği ineğin kuyruk ucunu tarar. Sevmediği atı gece boyu koşturur, ter içinde bırakır, yorar. Otu sevdiği atın önüne koyar, sevmediği atı aç bırakır. Damız (Tamız) sözcüğü sığır ahırı anlamında kullanılan başka bir sözcüktür ve Dam/Tam kökünden gelir. Sümer Tanrısı Tammuz (Tamıs, Dumuz) da bereket ruhu olarak görülür. Temmuz ayına adı verilmiştir. Damızlık sözcüğü hem ahırda beslenen hem de Tammuz için ayrılan hayvan demektir aynı zamanda. Damız İyesi ile Tammuz bu anlamda özdeşleşmiştir. Ağıl ise koyun ahırlarını tanımlar. Çoğu zaman dağlarda kerpiçten yapılmış yerlerdir. Mal İyesi (Tatarca: "Mal İyäse") – Türk ve Altay halk inancında hayvan iyesidir. Aran İyesi ile bağlantılı bir varlıktır. Sığır (Sıyır) İyesi, Davar (Tavar) İyesi, Deve (Teve) İyesi, Yond (Yunt) İyesi "“At İyesi”" gibi türleri bulunur. Atların ve sığırların koruyucu ruhudur. Türkler hayvanları genelde dört sınıfa ayırırlar. Atlar, inekler, koyunlar ve develer. Mal kavramı bunların tamamını kapsar. Ancak kimi yörelerde yalnızca büyükbaş hayvanlar (at ve inek) veya sırf inekler için kullanılır. Mal İyesi de bu hayvan sürülerinin başında bulunarak onları korur. Mal sözcüğü Moğolca kökenli bir kelime olup, büyükbaş hayvan demektir. Arapça eşya, ürün anlamına gelen Mal ile hiçbir ilgisi yoktur. (Ar) kökünden türemiştir. Kökte arka içeriği bulunur, evin arkası anlamına gelebilir. Ahır demektir. Anadoluda bu söz üstü kapalı yer ifade eder. The Molly Maguires (film) The Molly Maguires, 1970 ABD yapımı filmdir. Arthur H. Lewis’in romanından uyarlanan filmde yönetmenlikte Martin Ritt, başrollerde ise Sean Connery ile Richard Harris görev yapmıştır. 19. yüzyılın sonlarına doğru ABD’nin Pensilvanya eyaletindeki maden ocaklarında geçen dramada işçiler arasında patrona karşı örgütlenen Molly Maguires adlı İrlanda asıllı bir örgüte sızmaya çalışan Pinkerton ajanının macerası konu edilir. Gerçek bir hikayeden esinlenen filmde sosyal adalet isteyen Molly Maguires liderinin hayatı öne çıkartılır. Maden işçileri arasında örgütlü gizli bir örgüt olan Molly Maguires çok zor şartlarda çalışmayı dayatan patronlara karşı Pennsylvania'da mücadele etmektedir. Jack Kehoe (Sean Connery) öncülüğünde patronlardan öç almak için maden ocağını dinamitlerler. Patronlar açısından artık çok can sıkıcı hale gelen örgütü ortadan kaldırmak için örgüte gizli bir ajanın sızdırılması planlanır. Pinkerton ajanı James McParlan bu görevle kasabaya gelir. Kendisi de İrlandalı kökenli olan ajan örgütün içine sızacak ve örgütü çökertmeye çalışacaktır. Filmin açılış sahnesi 14 dakika 51 saniye boyunca sürer. Bu süre zarfında Mancini'nin bestelediği üç eser peşpeşe çalınır ve hiç replik yoktur. Filmin çekilmiş olduğu Pennsylvania'daki Eckley kasabası 1870'li yıllardan bu yana çok az değişikliğe uğramış bir yerleşim yeridir. 1969 yılındaki çekimlerde sadece kentteki elektrik hatları yeraltına alınmış ve antenler kaldırılmıştır. Film sayesinde üne kavuşan kasaba yıkılmaktan kurtulmuş ve madencilik müzesi haline getirilmiştir. Filmde ayrıntılı olarak gösterilen kömür kırıcı film için inşa edilmiştir ve bugün hala ayaktadır. Filmin müzikleri Henry Mancini tarafından bestelenmiş ve geleneksel İrlanda ezgilerinden esinlenmiştir. Dönemi için büyük bütçeli bir film olsa da beklenen gişe başarısı yakalanamamıştır. Tambi Larsen ve Darrell Silvera 1970 yılı Akademi Ödüllerinde En İyi Sanat Yönetmeni Akademi Ödülüne aday gösterilse de ödülü kazanamayacaklardır. Arat Arat - Türk ve Altay mitolojisinde korkunç Dev Balık. Ölüm Balığı. Arağıt, Arağut, Aravut olarak da bilinir. Moğol kültüründe Aratan veya Arağatan olara yer alır. Baykal gölünde veya yeraltındaki büyük denizde yaşadığına inanılan efsanevi devasa balık. Zaman zaman yeryüzünde yaşayan insanlardan kurban ister. Ağzı gırtlağının altında, gözü ise ensesindedir. Belkemiği ters çevrilmiştir. Zincirlerle bağlı tutulur. Başını ve vücudunu oynatınca depremler olur, tufanlar kopar. “Ker Balık” olarak da adlandırılır. Şimdiye kadar yuttuğu tüm canlılar orada yaşarlar. Orası başka bir alem gibidir. Pustag (Bozdağ) adlı Dünya Dağının hemen altındaki sularda yaşar. O her kıpırdadığında yer titrer. Alt çenesi yere üst çenesi göğe değer. Çenelerinden biri yazı ve sıcağı, diğer çenesi ise kışı ve soğuğu getirir. Ters görünümlü olması onun öteki aleme ait olduğunun en önemli göstergesidir. Türklerde büyük ırmak balıklarına Irgay adı verilir ve bu isimle kökensel olarak bağlantılı olması muhtemeldir. Yeryüzünün taşınmasının bir balıkla ilişkilendirilmesine pek çok toplumun söylencelerinde rastlanır. Adı Abra ve Yutpa ile birlikte anılır. (Ar/Er/Ir). Aramak fiilinden türemiş bir kelimedir. Arayan veya aranan demektir. Tunguzca Ar yapmak, çalışmak anlamlarına geldiği gibi, korku, kötü ruh görmek gibi anlamlar da taşır. Moğolca Ar kökü yol, yöntem içeriği barındırır. Tunguz-Mançu, Moğol-Buryat ve Türk-Altay dillerinde yer alan ve kötü ruhlarla ve öteki alamla iletişime geçmeyi ifade eden Ar/Arg kökünden türemiştir. DB-15 D-subminiature veya D-sub ses ve video sinyali taşımada kullanılan bir konnektördür. D-sub, genellikle, ses ve video sinyali iletimlerinde çoğunlukla mekanik destek sağlar, doğru yönlendirme sağlayan D-şekilli metal kalkan ile çevrili pimleri ile güçlü bir sinyal geçiş hattı oluşturur. Arpağ Arpağ - Türk ve Altay mitolojisinde ve halk kültürlerinde efsun anlamına gelir. Büyülü söz, mistik dua, sihir demektir. Arbağ (Arba) veya Arvağ (Arva) olarak da söylenir. Yine aynı kökten türeyen Arvaş, Arbaş, Arbış, Arbuz sözcükleri de aynı anlamları içerir. Arbağçı denilen efsuncular tarafından okunur. Hastaları iyileştirmek, kötülükleri ve kötü ruhları savuşturmak için yapılan duadır. Örneğin yılanın zehrinin etkisini yok etmek veya yılan, akrep gibi hayvanların sokmasını engellemek için yapılan ve okunan arpağlar vardır. Bu arpağlar sonucu yılanın veya akrebin sokmadığı inancı Anadolu’da bugün bile yaygındır. Arbamak veya Arvamak (yani Efsun Yapmak) fiili Anadoluda halk ağzında kullanılmaya devam etmektedir. Gözboyamak, gözbağı yapmak, sihir yapmak demektir. Bir takım sihirli sözler ve dualarla nesnelerin ve insan yaşantısının doğal akışını etkilemeyi amaçlar. (Ar) kökünden türemiştir. Arbamak fiilinden türetilmiştir. Şaşırtmak anlamı vardır. Kökte araya girmek içeriği bulunur. Büyü yapan kişi, ruhlarla veya doğaüstü güçlerle insanların ve doğal süreçlerin arasına girmektedir. Er kökü ise ulaşmak (ermek) manasını barındırır ki, gizli bilgilere ve varlıklara erişmek demektir. Tunguzca Ar yapmak, çalışmak anlamlarına geldiği gibi, korku, kötüruh görmek gibi anlamlarda taşır. Moğolca Ar kökü yol, yöntem içeriği barındırır. Arboğa Arboğa - Türk mitolojisinde yarı insan, yarı boğa olan yaratık. “Yarboğa” veya "Erboğa" bazen de Arbuğa olarak adlandırılır. Dişi olanları için “Işboğa” denilir. (Iş sözcüğü Moğolcada dişilik belirtir.) Boğa ve Buğu sözcüğü pek çok Türk lehçesinde Geyik anlamında da kullanılır, bu nedenle bazen yarı insan yarı geyik olarak görülebilir. Yarı insan ve yarı hayvan olan varlıklara dünyada pek çok kültürde rastlanır. Kimilerinde alt kısım hayvan, belden yukarısı insandır, bazılarında ise kafa, hayvan başı biçimindeyken alt taraf insan şeklindedir. Türk mitolojisine Yunan kültürünün etkisiyle girmiş olması muhtemeldir. Ayrıca Türk mitolojisinde yarı insan yarı at olan varlıklar ise Aryunt adı verilir. Aryund, Aryond, Eryunt olarak da bilinir. “Yaryunt” olarak da ifade edilir. (Sözcük; Er/Ar “insan, erkek” ve Yund “at” sözcüklerinin bileşimidir. Dişi olanları için “Işyunt” kullanılır.) Er/Ar/Yar kökü (yani İnsan, Erkek manaları) ve Boğa kelimelerinin bileşmesiyle oluşmuştur. Ar kökü bu dünyaya ait olmayan varlıkları ifade eder. Yar/Zar sözcüğü Moğolcada yarım anlamına gelir. Tahrir MeydanÄ± Tahrir Meydanı ( "", ), Mısır'ın başkenti Kahire'nin merkezinde bulunan şehir meydanı. Meydan önceleri, şehir merkezini 'Nil'in Paris'i' tasarımıyla yenileyen, 19. yüzyıl hidivi İsmail Paşa'nın adıyla "İsmailiye Meydanı" ( "") olarak biliniyordu. 1919 Mısır Devrimi'nin ardından meydan Tahrir (Özgürlük) Meydanı olarak anılmaya başladı. Fakat meydanın adı ülke yönetimini parlamenter monarşiden cumhuriyete dönüştüren 1952 Mısır Devrimi'ne kadar resmî olarak değiştirilmedi. Meydan, 2011 Mısır Devrimi için de bir merkez olarak kullanıldı. Tahrir Meydanı'nın merkezinde büyük ve kalabalık bir kavşak bulunmaktadır. Kuzey batı yakasında Napolyon'un Mısır'ı işgaline direnişiyle bilinen millî kahraman Ömer Makram'ın heykelinin bulunduğu bir plaza yer alır. Bunların arkasında ise Ömer Makram Camii bulunur. Meydan, tarihi Kasr al-Ayni Sokağı'nın kuzeyinde, Talaat Harb Sokağı'nın batısında yer alır. Güney bölümünden geçen Kasr al-Nil Sokağı'yla da Nil Nehri'ni kesen Kasr al-Nil Köprüsü'ne bağlanır. Tahrir Meydanı çevresindeki alanda Mısır Müzesi, Millî Demokrat Parti merkez binası, Mogamma hükûmet binası, Arap Birliği merkez binası, Nil Oteli, Kasr El Dobara Evanjelik Kilisesi ve Kahire Amerikan Üniversitesi'nin merkez kampüsü yer alır. Kahire metrosu, Tahrir Meydanı'na sistemin iki hattının merkez kesişme noktası olan Sedat istasyonundan hizmet vermektedir. Metronun yer altı geçitleri yayalara, geniş ve yoğun trafiğe sahip yolların karşısına geçebilme imkânı vermektedir. Tahrir Meydanı, yıllarca 1977 Mısır Ekmek İsyanı ve Mart 2003'teki Irak Savaşı karşıtı protesto gösterileri gibi önemli protestolar ve gösterilerin düzenlendiği geleneksel bir mekan olmuştur. Tahrir Meydanı, eski devlet başkanı Hüsnü Mübarek'e karşı yapılan 2011 Mısır Devrimi'nin odak noktasıydı. 50.000'in üzerinde protestocu 25 Ocak günü meydanı işgal etti. Bu süre içinde bölgenin kablosuz internet hizmetinin arızalandığı bildirilmiştir. Takip eden günlerde de Tahrir Meydanı, Kahire'deki protesto gösterilerinin merkezi olmayı sürdürdü. 29 Ocak'ta Mısır avcı uçakları meydanda toplanan insanların üzerinden alçak uçuş yapmıştır. 30 Ocak'ta, protestoların yedinci gününde, BBC ve bölgedeki diğer muhabirler göstericilerin sayısının en azından 100.000'e çıktığını bildirmişlerdir. 31 Ocak'taysa Al Jazeera muhabirleri göstericilerin 250.000 kişi civarından olduğunu bildirmiştir. 1 Şubat'ta Al Jazeera meydanda ve çevresindeki sokaklarda 1 milyondan fazla protestocunun olaysız bir şekilde toplandığını söylemiştir. Fakat, Kahire'nin en büyük meydanında bu kadar insan toplandığına dair bildirimlerin siyasî amaçlarla abartıldığına inanılmaktadır. STRATFOR analizlerine göre toplanan protestocuların gerçek sayısı hiçbir zaman 300.000'i geçmemiştir. Meydan, Mısır'da süregelen demokrasi gösterilerinin merkezi ve sembolü olarak kabul edilmiştir. 2 Şubat günü burada Mübarek yanlıları ile demokrasi yanlıları arasında şiddet olayları patlak verdi. 3 Şubat'ta ise bunu, meydanda düzenlenen "... günü" etkinliklerinden biri olan 'Ayrılış Cuma'sı' gösterileri izledi. Bir hafta içinde Tahrir Meydanı'nın adı ve görüntüsü uluslararası medya çapında bilinir hale geldi. ""Tahrir Meydanı"" adından bir Facebook sayfası ميدان التحرير ayaklanma sırasında, yirmi kişi tarafından dönüşümlü olarak idame ettirildi. Sayfa özellikle olaylar ve tepkiler hakkında devlet kanalıyla yayın yapan medya organlarının etkisini dengelemek için kullanıldı. 6 Mayıs 2011'de Tahrir Square adından bir iPhone ve Blackberry uygulaması yayınlandı. Uygulama, her yerdeki Mısırlılara toplu ve sansürsüz bir şekilde Mısır'daki gelişmeler hakkında fikirlerini belirtme imkânı sunuyor. Sonuçlar, herkesin görebilmesi için grafikler ve tablolar halinde sunuluyor. Etkileşimli mobil uygulama ondan fazla Mısır haber ajansı, hükûmet birimleri, askeri komisyon ve yüzlerce sosyal medya sitesine düzenli olarak dağıtılacaktır. Meydanda devam eden 18 günlük ayaklanma, Mısır Askerî Kuvvetleri'ne 11 Şubat 2011 Cuma günü Hüsnü Mübarek'i devirme şansı verdi. Mübarek'in tüm yetkilerini Askerî Kuvvetler Konseyi'ne bıraktığı açıklaması eski istihbarat şefi ve yeni başka yardımcısı Ömer Süleyman tarafından yapılmıştır. Tahrir Meydanı gece boyu süren kutlamalara ve sabaha karşı yapılan "Başınızı dik tutun, sizler Mısırlısınız.", "Mısır'ı seven herkes, gelin ve Mısır'ı yeniden inşa edin" ve benzeri anonslara sahne oldu. Ertesi gün, Kahireli erkek ve kadınlar meydana gelerek kendi devrimlerinin çöpleri ve graffitilerini temizlediler. Tahrir Meydanı, 'demokrasinin yıldönümü' kutlamaları ve diğer ülkelerden gelen önemli insanların ziyaretleriyle 2011 Mısır Devrimi için bir sembol olmayı sürdürüyor. Britanya Başbakanı David Cameron, Avrupa Birliği Dış İlişkiler Yüksek Temsilcisi Catherine Ashton, ABD Dışişleri Bakanı Hillary Clinton, Amerikan Senatosu Dış İlişkiler Komitesi Başkanı John Kerry ve Amerikalı aktör Sean Penn, 2011 Mısır Devrimi'nin ardından Tahrir Meydanı'nı ziyaret etti. İsrail ablukasını kırmak için yola çıkması planlanan Gazze filosundaki gemilerden biri meydanın anısına "Tahrir" olarak adlandırıldı. Geminin yolcuları arasında Mısır'dan Haaretz muhabiri Amira Hass da bulunuyordu, fakat gemiler yola çıkarılmadı. 29 Haziran 2011'de Mısır polisi, meydandaki isyancı gençlere gözyaşartıcı gaz ve öldürücü olmayan silahlarla saldırdı. Gençler, 2011 Mısır Devrimi'nde indirilen eski hükûmet görevlilerinin davalarının daha hızlı ilerlemesini talep ediyordu. Bunun üzerine İçişleri Bakanı, bölücü ve yıkıcı grupların sebep olduğu karışıklığı suçladı. Larga Muharebesi Larga Meydan Muharebesi, Kırım Hanı Kaplan Giray komutasındaki 65,000 Kırım Tatarı süvarisi ve 15,000 Osmanlı piyadesinden oluşan Kırım Hanlığı ordusu ile Pyotr Rumyantsev komutasındaki 38,000 kişilik Rus ordusu arasında Prut Nehrinin bir kolu olan Larga Irmağında olmuştur. Gece 8 saatlik bir savaşın ardından Çeşme Deniz Savaşı ile aynı gün olan 7 Temmuz, 1770'te Kırım Hanlığı'nın bozgunu ile sonuçlanmıştır. Ruslar bu savaşla birlikte ayrıca 33 Türk topunuda ele geçirmişlerdir. Yenilginin başlıca sebebi Osmanlı İmparatorluğu kuvvetleri ile birlikte Kırım Hanlığı süvari kuvvetlerinin gerek askeri gerek teknolojik yönden geri kalmışlığı, modern silahları kullanmayı kabul etmemeleri ve piyade kuvvetlerine de gereken önemi vermemeleri, top yönünden eksikliğidir. Buna karşın Çar I. Petro döneminden beri süregelen reformlarla Rus Ordusu düzenli piyade kuvvetleri ile o döneme uygun gerek atlı ve gerekse bir piyade gibi atsız olarak savaşabilen dragon alaylarına sahipti. Zaferin ardından Rumyantsev, 1.dereceden Saint George Madalyası ile Çariçe II. Katerina tarafından ödüllendirildi. 2 hafta sonra, yine aynı general, aynı orduyla savaşın kaderini belirleyecek olan Kartal Ovası Muharebesi'nde, bundan çok daha büyük bir zaferi Osmanlı Ordusu'na karşı kazanmıştır. Ardov Ardov, Türk mitolojisinde su cini. Ardoy, Erdov veya Erdoy olarak da bilinir. İnsana zararı yoktur. Bu varlığın uzaklaşması için, ölü gömüldüğünde mezarın başında üç gün ışık yakılır. Geceleri atları kaçırır ve sabaha kadar koşturup kan ter içinde bırakır. Uzun boylu, sarışın ve çok güzel bir kadındır. Su kaynaklarında yaşadığına inanılır. Köşeye sıkışınca bir kuyuya veya dereye girip kaybolur. Çuvaş mitolojisindeki (Vutaş) ile büyük benzerlikler gösterir. (Ar/Er) kökünden türemiştir. Ar kökünde geride olan, görünmeyen anlamı vardır. Arka, art sözcükleriyle aynı kökten gelir. Artmak fiili ile de bağlantılı olabilir. Tunguz-Mançu, Moğol-Buryat ve Türk-Altay dillerinde yer alan ve kötü ruhlarla ve öteki alamla iletişime geçmeyi ifade eden Ar kökünden türemiştir. 2011 Dünya Halter Şampiyonası - Kadınlar 48 kg Kadınlar – 48 kg mücadelesi 5 Kasım 2011 tarihinde gerçekleştirilmiştir. 2010 Macaristan Grand Prix 2010 Macaristan Grand Prix (resmi adı: XXV Eni Magyar Nagydíj), 1 Ağustos 2010 tarihinde Hungaroring, Mogyoród'da yapılmış olan Formula 1 yarışı. Macaristan 2010 Formula 1 sezonu'nun toplamda 12. mücadelesiydi. Aynı zamanda bu mücadele toplamda 25. Macaristan Grand Prix yarışı oldu. Pistte toplam 24 pilot start aldı. Toplam 70 tur atan pilotlardan ancak 19 pilot onu tamamlaya bildi. 5 pilot ise tamamlayamadı. Yarışı Avustralya'lı pilot Mark Webber birinci olarak tamamlamıştır. Bu onun 2010 Formula 1 sezonu'nunda birincilik kazandığı son yarış olmuştur. İspanya'lı Fernando Alonso Mark Webber'in ardından yarışı ikinci olarak tamamlamıştır. Almanya temsilcisi Sebastian Vettel ise yarışı üçüncü sırada tamamlamıştır. Onların ardından Felipe Massa, Vitaly Petrov ve Nico Hülkenberg gelmiştir. Bir önceki sene sene burada büyük bir kaza geçiren ve sezonun geri kalanında yarışamayan Brezilya'lı Felipe Massa 4. sırayı aldı. Sürpriz yaparak 5. olan Rusya'lı Vitaly Petrov F1 kariyerideki en iyi sonucunu almayı başardı. S覺ralama turlar覺 sonucunda pol pozisyonunu 1:18.773'lik derecesiyle Red Bull-Renault pilotu Sebastian Vettel elde etti. Ayn覺 tak覺mdan Mark Webber ise ikinci cebin sahibi oldu. 70 turluk yarışın sonuncu, 70. turu 1:22.362 zamanla bu yarışın en hızlı tur'u olmuştur. En kısa sürede koşulan bu turda Almanya temsilcisi Sebastian Vettel 1. olmuştur. Turnuva ile ilgili olarak 30 Temmuz 2010 yılında Macaristan tarafından posta pulu basılmıştır. 2011 Dünya Halter Şampiyonası - Kadınlar 53 kg Kadınlar – 53 kg mücadelesi 6 Kasım 2011 tarihinde düzenlenmiştir. 2011 Dünya Halter Şampiyonası - Kadınlar 58 kg Kadınlar – 58 kg mücadelesi 7 Kasım 2011 tarihinde düzenlenmiştir. 2011 Dünya Halter Şampiyonası - Kadınlar 63 kg Kadınlar – 63 kg mücadelesi 7-8 Kasım 2011 tarihlerinde gerçekleştirilmiştir. Dunkerque Muharebesi Dunkirk Muharebesi, II. Dünya Savaşı sırasında Müttefikler ve Almanya arasında Dunkerque, Fransa'da gerçekleşmiştir. Batı Cephesi'nde Fransa Savaşı'nın bir parçası olarak İngiliz ve müttefik kuvvetlerinin 26 Mayıs'tan 4 Haziran 1940'a kadarki Avrupa'dan tahliyesini sağlamak amaçlı yapılan savunma savaşıdır. Sahte Savaş'tan sonra, Fransa Savaşı, 10 Mayıs 1940'ta başlar ve Alman Ordu Grubu B (Heeresgruppe B), Hollanda'yı işgal eder ve batıya doğru ilerlemeye devam eder. Karşılık olarak, Müttefik Yüksek Komutanı-Fransız General Maurice Gamelin, Almanları durdurmak için Belçika'yı işgal emri verir. Ancak Almanlar yürüttükleri "yıldırım savaşı" ile çoktan Belçika'ya varmışlardır. Almanlar, Ordu Grubu A (Heeresgruppe A) vasıtasıyla hızlıca Ardenler'i geçer ve kanat hamlesi ile Müttefik kuvvetlerini Dunkerque çevresinde kıskaca alırlar. Her yönden etrafı sarılmış Müttefik birliklerine karşı Wehrmacht 26 Mayıs'ta saldırıya geçti. 2. Tümen ve 50. Tümen saldırılar sonucu hareket edemez hale geldi. 1. Tümen, 5. Tümen ve 48. Tümenler şiddetli saldırılara maruz kalmıştır. 2. Tümen büyük kayıplarına rağmen sahil koridorunu elinde tutmaya devam etmektedir. Aynı gün, 1. Tümen, 3. Tümen, 4. Tümen ve 42.Tümenler tahliye edilmiştir. Onları koruyan 1. Fransız Ordusu topçu ve lojistik desteğinden yoksun bir şekilde savaşa devam etmektedir. 27 Mayıs'ta İngiliz kuvvetleri güçlükle Dunkerque çevresine çekilir. Aynı gün, 3. SS Panzer Tümeni "Totenkopf", 97 İngiliz esiri La Bassée Kanalı yakınlarında bir çiftlik evinin bahçesinde makineli tüfek ile kurşuna dizerek, Le Paradis katliamı'nı gerçekleştirmiştir. 28 Mayıs 1940 günü Belçika, Fedor von Bock'un yoğun saldırılarına daha fazla karşı koyamaz ve Belçika'nın Nieuport, Veurne, Bergues ve Gravelines şehirleri Almanların eline geçer. Bu şehirler tahliyenin yapıldığı Dunkerque'e 32 km uzaklıktadır. Müttefiklerin tahliye için kurdukları savunma hattının Belçika kısmı çöker. Belçika'nın teslim oluşu İngilizler için sürpriz olmuştur. 28 Mayıs'ta Alman 256. Tümeni İngiliz savunma hatlarına saldırır 12. Kraliyet Zırhlıları Nieuport şehri içinde sıkışmıştır. Bu arada Erwin Rommel yedi Tümeni ile 1. Fransız Ordusunu Lille yakınlarında kuşattı. Kuşatma 31 Mayıs'a kadar sürmüş, 1. Fransız Ordusu kuşatmayı yararak Dunkerque limanına ulaşmayı başarmış, çeşitli ve zorlu çatışmalardan sonra 2 Haziran'da Müttefikler Fransa'dan ayrılmıştır. Tahliye'den yararlanamayan diğer askerler ise 4 Haziran'da Almanlar'a teslim olur. Dunkerque Tahliyesi sonucunda 225 bin İngiliz ve Kanadalı, 120 bin Fransız askeri olmak üzere 345 bin asker, ölüm çemberinden kurtarılmıştır. İngiliz Ordusu, 8 ila 10 tümeni donatacak ekipmanı Almanlara terk edilmiştir. Fransa'da terk edilenler, devasa ölçekte mühimmat, 880 saha topu, 880 sahra topu, 310 büyük kalibreli silah, 500 çeşitli uçaksavar, yaklaşık 850 anti-tank silahı, 11,000 makinalı tüfek, yaklaşık 700 tank, 20,000 motosiklet ve 45,000 motorlu araç ve kamyondur. İngiliz ana karasındaki ekipman sadece 2 tümeni donatmaya yetecek kadardır. Yine de bu mücadeleden Almanlar yenik çıkmıştır çünkü şayet tahliye imkânı olmasaydı ve bu askerler ele geçirilseydi bundan sonraki İngiltere savaşında sahilleri koruyacak asker olmazdı ve Almanlar belki Denizaslanı Harekatını gerçekleştirebilirdi. İngilizlerin morali düşük olsa da kurtulma umudu ile çarpıştıkları için, Almanlar da zaferde Luftwaffe'nin payını arttırmak için orduları ile fazla zorlamada bulunmayınca tahliye gerçekleşti. Ayrıca kurtulan bu birlikler 1944 Overlord Harekâtı ile yeniden Almanlarla çatışma içerisine girecektir. Molecule Man Molecule Man, Amerikalı sanatçı Jonathan Borofsky tarafından alüminyumdan yapılmış bir dizi heykeldir. Heykeller, Berlin ve Council Bluffs, Iowa, ABD dahil olmak üzere dünyanın çeşitli bölgelerine dikilmiştir. İlk "Molecule Man" heykeli 1977-1978 yıllarında Los Angeles'ta yapılmıştır. Heykeller, birbirine yaslanmış vücutları deliklerle dolu üç insandan oluşur. Delikler, "İnsanların varlığımızı oluşturmak için bir araya gelen moleküller"i temsil etmektedir. Berlin'de bulunan heykel Mayıs 1999'da buraya getirilmiştir. Heykel, merkezi heykelin hemen arkasındaki Treptowers'da bulunan Allianz SE tarafından finanse edilmiştir. Üç figürün birleşimi üç eski bağımsız Berlin bölgesi Friedrichshain, Kreuzberg and Treptow'u temsil etmektedir. Aynı zamanda heykel, birleşmiş Doğu ve Batı Berlin'in bir arayüzüdür. Heykel, bu üç mahallenin ve iki bölgenin birleştiği bölgede yer almaktadır. Heykel, 30 metre yüksekliğinde üç erkek figüründen oluşur. Yapımında suya dayanıklı, delikli, birbirlerine dönük ve ortada birleşen alüminyum levhalar kullanılmıştır. Heykelin toplam ağırlığı 45 ton civarındadır. Mono palet Monopalet - tam Türkçe karşılığı ile "’tekpalet’" , özel olarak fiberglas’tan veya karbon'dan imal edilmiş, geniş yüzeyli tek parça palet. Monopalet sayesinde sporcunun ayakları sabit kalır, yani birbirinden ayrılmaz. Paletin teknik hareketi, bir yunusun suda süzülüşünü andırır. Serbest dalışta akıcılık sağlar. Mono paletin popülaritesi dünya genelinde artmakta ve spor yaygınlaşmaktadır. Sinop Fen Lisesi Sinop Fen Lisesi 2001/2002 eğitim öğretim yılında Sinop'ta kurulan Fen Lisesi. Okul 2010/2011 eğitim-öğretim yılından itibaren kendine ait binada eğitim öğretime devam etmektedir. Sinop Fen Lisesi, Osmaniye, Sinop köyündeki binasında eğitim vermektedir. Şehir merkezinden kalkan minibüslerle ulaşım sağlanabilmektedir. MP 34 MP 34 ("Maschinenpistole 34", Türkçe: "Makineli Tabanca 34"), Avusturya üretimi makineli silah. Waffenfabrik Steyr tarafından Avusturya polisinin kullanması amacıyla tasarlanmış ve Avusturya polisi tarafından kullanılmıştır. II. Dünya Savaşı sırasında Alman Ordusu'nun Waffen-SS bölümü tarafından kullanılmıştır. Bu silah 1970'lere kadar çeşitli birlikler tarafından kullanılmıştır. Versay Antlaşması gereği Almanya'nın 8'den fazla mermi taşıyan ve 4 inç'ten uzun mermiye sahip silah üretimi yasaklanmıştı. Bundan dolayı bu silah Avusturya'da gizli bir şekilde tasarlanmaya başladı. Silahın açık açık üretime başladığında en iyi malzemelerden üretildi. Bu yüzden bu silahın üretim maliyeti oldukça yüksekti. Hatta silaha Rolls Royce makineli tabanca adı takıldı. Silah, 1930 yılında Steyr MP 30 adında Avusturya polisi tarafından kullanıldı. Şili, Bolivya, El Salvador, Uruguay ve Venezuela'ya ihraç edildi. Çin'e ise sınırlı sayıda satıldı. Ayrıca Avusturya Ordusu tarafından kullanıldı. 1938 yılında Almanya, MP 34'lerin çoğunu satın aldı. Amazon Ormanları Amazon yağmur ormanları, Amazon Havzası'nın çoğunu kaplayan bir yağmur ormanıdır. Güney Amerika'da yaklaşık beş buçuk milyon kilometrekarelik bir alanı kaplar. Brezilya, Peru, Kolombiya, Venezuela, Ekvador, Bolivya, Guyana, Surinam ve Fransız Guyanası olmak üzere dokuz ülkenin sınırları içerisinde bulunur. Ormanların %60'ı Brezilya, %13'ü Peru sınırları içerisindedir. Amazon ormanları dünyada kalan yağmur ormanlarının yarısından fazlasını oluşturur ve dünyanın en büyük ormanıdır. Amazon Ormanları içerisinde 40.000 ağaç çeşidi, 2.000 kuş çeşidi ve memeli hayvan, 2.200 balık çeşidi ile 128,843 çeşit omurgasız hayvan bulunur ve bu nedenle dünya üzerinde en fazla türe sahip olan ormandır. Dünyadaki hayvan ve bitki türlerinin de yüzde 10'unu barındıran Amazonlar, 8 ayrı Güney Amerika ülkesinde yaşayan 400'den fazla yerli kabileye de ev sahipliği yapıyor. Amazon ormanları dünyadaki su kaynaklarının yüzde 20’sini oluşturur. Dünya'nın oksijeninin %20'si Amazon ormanlarında üretilmektedir. İşbara Teriş Tunga Kağan İşbara Teriş Tunga Kağan (Geleneksel Çince: 沙缽羅咥利失可汗 / 沙钵罗咥利失可汗), 634 - 639 yılları arasında Batı Göktürk Kağanlığı'nı yöneten kağan. Kendisinden önceki kağan olan Bağaşa Tulu Kağan'ın kardeşidir. Bağa Şad'ın oğludur. Ağabeyi Bağaşa Tulu Kağan'ın tahttan el çektirilmesinden sonra olumsuz şartlar altında 634'te tahta geçmiştir. Bu nedenle, kendisine bağlı olmakla birlikte Batı Göktürklerden daha güçlü olan beyliklere güvenmek zorunda kalmıştır. 635'te, kendisine bağlı on boya 10 adet ok göndermiştir. Bunun anlamı bu boyların beylerini şad olarak tanıdığını göstermektedir. Bunu yaparken, Göktürk demografisinin iki büyük kolu olan Tulu-ok ve On-oklar arasındaki hassas dengeyi korumak istemiştir. Bu yüzden kendi kolu olan On-oklara 4, Tulu-oklara 5 ok göndermiştir. Ancak bu siyaset başarılı olmamıştır. On-oklar ve Tulu-oklar arasında yapılan İli Nehri Antlaşması ile tahttan indirilmiştir. Toplanan Göktürk boylar meclisi Toygun, yıkılan Doğu Göktürk Kağanlığı tiginlerinden Yukuk Kağan'ı kendi hükümdarları ilan etmişlerdir. İşbara Teriş, hayatının geri kalanını kendisine bağlı On-oklarla birlikte geçirmiştir. MP 35 MP 35 ("Maschinenpistole 35", Türkçe: "Makineli tabanca 35"), Nazi Almanyası tarafından üretilip ve kullanılan tam otomatik silah. Silahı Alman ordusu ve polisi kullanmıştır. Emil Bergmann tarafından tasarlanan silah Bergmann Silah Fabrikası tarafından üretildi. MP 35'in öncüsü olan MP 32 Danimarka'nın Schultz ve Larsen fabrikası tarafından üretildi (Bergmann Şirketi lisansı altında). Ayrıca Carl Walther tarafından BMP 34 adıyla yaklaşık 2000 tane üretilip satıldı. Bu silah MP35'in basit sürümüydü. II. Dünya Savaşı'nın patlak vermesiyle bu silahın üretimine hız verilmiştir. II. Dünya Savaşı boyunca yaklaşık olarak 40.000 adet üretilmiştir. Bunların hemen hemen hepsi Waffen-SS'ye verilmiştir. Silahın üretimi II. Dünya Savaşı'nın bitmesiyle son bulmuştur. Silah, II. Dünya Savaşı'ndan önce Alman polisi tarafından kullanıldı. II. Dünya Savaşı sırasında Alman ordusunun Wehrmacht ve Waffen-SS birlikleri tarafından kullanılmıştır. Ayrıca Bolivya, Etiyopya, İspanya ve İsveç'e (M39 adıyla) ihraç edilmiştir. ASK Arena ASK Arena ya da eski adıyla Şefa Stadyumu, Azerbaycan'ın Bakü şehrinde yer alan UEFA standarlarında bir stadyumdur. 2000 yılında açılmıştır. Keşla'ya ev sahipliği yapan stadyum 7535 kişi koltuk kapasitelidir. İnşaatçı Stadyumu İnşaatçı Stadyumu, Azerbaycan'ın Sumgayıt şehrinde bulunan bir stadyumdur. 1956 yılında açılmıştır. Mehdi Hüseyinzade Stadyumu'ndan sonra Sumgayıt'ın en büyük futbol stadyumudur. 2011 yılı itibarıyla stadyum harabe haldedir. Stadyumda koltuklar bulunmadığı için kapasitesi belirsizdir. Tovuz Åžehir Stadyumu Tovuz Şehir Stadyumu, Azerbaycan'ın Tovuz şehrinde bulunan bir stadyumdur. 1979 yılında açılmıştır. Turan Tovuz takımı tarafından kullanılan stadyum 6800 kapasitelidir. H覺z覺r (anlam ayr覺m覺) Ä°maret Stadyumu İmaret Stadı, Azerbaycan'ın Ağdam şehrinde yer alan bir stadyum. 1952'de açılmıştır. Uzun yıllar Azerbaycan spor kulüpleri tarafından kullanılan stadyum, 23 Temmuz 1993'te Ermenistan Silahlı Kuvvetleri'nin desteğindeki Ermeni güçler tarafından işgal edilmiştir. Zakatala Åžehir Stadyumu Zakatala Şehir Stadyumu, Azerbaycan'ın Zakatala şehrinde yer alan bir stadyum. 2008'de açılmıştır. Simurg Zakatala takımın ev sahipliği yaptığı stadyum yapılan restorasyonlarla UEFA standartlarına kavuşmuştur. BakÃ¼ Olimpiyat Stadyumu Bakü Olimpiyat Stadyumu, Azerbaycan'ın başkenti Bakü'de bulunan bir stadyumdur. 69.870 seyirci kapasitesiyle ülkenin en büyük stadyumudur. 6 Haziran 2011'de temeli atılmıştır. Törene Azerbaycan Cumhuriyeti Cumhurbaşkanı İlham Aliyev, FIFA Başkanı Sepp Blatter UEFA Başkanı Michel Platini, Azerbaycan futbol kamuoyunun önemli temsilcileri, federasyon yöneticileri, futbol veteranları ve çok sayıda davetli katılmıştır. Geriye çekilebilir birbirine entegre şeffaf çatı bloklarıyla dikkat çeken stadyum 6 Mart 2015 yılında tamamlandı ve aynı yıl 1. Avrupa Oyunlarına ev sahipliği yaptı. Türk şirketi TOCA tarafından tasarlanan stadyuma Azerbaycan millî futbol takımı ev sahipliği yapmaktadır. 5. Uluslararası İstanbul Sinema Günleri 5. Uluslararası İstanbul Sinema Günleri, 7 - 20 Nisan 1986 tarihleri arasında İstanbul Kültür Sanat Vakfı tarafından gerçekleştirilen film günleri. TCG Hızırreis (S-344) TCG "Hızırreis" (S-344), (İlk adı USS "Mero" (SS-378)) Balao sınıfı bir denizaltıdır. Mero, Manitowoc Gemicilik Şirketi tarafından 22 Temmuz 1944 tarihinde inşa edilmiştir. Türk Deniz Kuvvetleri tarafından TCG Hızırreis (S-344) olarak yeniden adlandırılmıştır. Adını Barbaros Hayreddin Paşa'nın asıl adı olan Hızır'dan alır. Türk Donanması'nda 20.04.1960-09.10.1980 tarihleri arasında hizmet vermiştir. San Fransisko'dan ayrılıp 23 Ağustos 1960'ta Türk Donanması'nda göreve başlamıştır. Anatoli BaniÅŸevski Stadyumu Anatoli Banişevski Stadyumu, Azerbaycan'ın Masallı şehrinde yer alan çok amaçlı bir stadyumdur. FK Masallı kulübünün ev sahipliği yaptığı stadyumun kapasitesi 7500'dür. Türkiye millî futbol takımı futbolcuları listesi Bu liste, Türkiye millî futbol takımında forma giymiş oyuncuları içerir. Liste oluşturulurken tüm resmî ve hazırlık karşılaşmaları dikkate alınmıştır. Karma millî takım maçları listeye dahil değildir. Millî takım formasını en fazla giyen futbolcu 120 maçla Rüştü Reçber'dir ve en fazla gol atan futbolcu 51 golle Hakan Şükür'dür. En iyi gol/maç ortalamasına sahip olan futbolcu 4 karşılaşmada 6 gol kaydeden ve böylelikle 1,5 ortalamaya ulaşan Reha Eken'dir. Sirte Muharebesi (2011) Sirte Muharebesi, 2011 Libya İç Savaşı'nda Ulusal Geçiş Konseyi güçlerinin Kaddafi yanlılarının elinde kalan son şehirlerden olan Sirte'yi ele geçirmek üzere düzenlediği hücumlarla başlayan bir muharebeydi. Eylül 2011 itibarı ile Kaddafi güçlerinin elinde kalan son iki şehir Sirte ve Beni Velid'di ve Kaddafi'nin memleketi ile Trablus'un düşmesinin ardından başkent ilan ettiği Sirte'nin düşmesiyle iç savaşın biteceği düşünülüyordu. Muharebe 42 yıllık Kaddafi rejiminin tamamen yok oluşuna yol açtı ve Muammer Kaddafi şehirden kaçmaya çalışırken yaralandı ve ele geçirildi. Kaddafi bir saat kadar sonra hayatını kaybetti. Bir aydan uzun bir süre süren çatışmalarda pek çok bina tamamen veya kısmen yıkıldı ve Sirte şehri harabeye döndü. Zoran Ubavič Zoran Ubavič (28 Ekim 1965, Yugoslavya SFC - 21 Kasım 2015), Sloven eski millî futbolcudur. Kariyerinin tamamını ülkesi Slovenya'da geçiren Ubavič, PrvaLiga'nın açılış sezonu olan 1991-92 sezonunu kaydettiği 29 golle gol kralı olarak tamamladı. Slovenya millî futbol takımı formasını ilk ve son kez 3 Haziran 1992'de Tallinn'de Estonya karşısında oynanan ve 1-1 berabere tamamlanan bir dostluk maçında giydi. Bu maç aynı zamanda Slovenya'nın bağımsızlığını kazandıktan sonra yaptığı ilk millî maç olarak kayıtlara geçti. Yevlah Åžehir Stadyumu Yevlah Şehir Stadyumu, Azerbaycan'ın Yevlah şehrinde yer alan bir stadyum. FK Kervan kulübü tarafından kullanılmaktadır. 5000 koltuk kapasitelidir. Göyçay Şehir Stadyumu Göyçay Şehir Stadyumu veya Kazak Stadı, Azerbaycan'ın Göyçay şehrinde yer alan bir stadyumdur. Azerbaycan'nın yüksek kapasiteli stadyumlarından biridir. FK Kazak kulübü tarafından kulanılmaktadır. Şemkir Şehir Stadyumu Bahtiyar Salmanov Şemkir Şehir Stadyumu, Azerbaycan'ın Şemkir şehrinde yer alan bir stadyum. Azerbaycan'nın yüksek kapasiteli stadyumlarından biridir. 2002 yılında hizmete girmiştir. 11.500 kişilik stadyuma FK Şemkir kulübü ev sahipliği yapmaktadır. Ä°smet Gayibov Stadyumu İsmet Gayibov Stadyumu, Azerbaycan'ın Bakü şehrinde yer alan bir stadyum. Azerbaycan'daki çok amaçlı stadyumlardan biridir. 2500 kişi kapasiteli olan olan stadyum Neftçi kulübü tarafından kullanılmaya başlandıktan sonra 5000 kişiye yükseltilmiştir. YaÅŸar Mehmetzade Stadyumu Yaşar Mehmetzade Stadyumu, Azerbaycan'ın Mingeçevir şehrinde yer alan bir stadyum. 1953'te açılmıştır. Uzun yıllar restorasyon geçiren stadyum son olarak 2008 yılında yenilenmiştir. 5000 koltuk kapasiteli stadyuma Energetik FK kulübü ev sahipliği yapmaktadır. Nehemya kitabÄ± Nehemya kitabı, Tanah'ın Ketuvim kitabında bulunan bir metindir. Büyük ölçüde birinci tekil kişinin anıları olarak aktarılır. Kitapta, Pers sarayı yetkilisi bir Yahudi olan Nehemya'nın Kudüs duvarlarını ördürttüğü, şehre olan bağlılığı ve şehir halkının Tanrı'nın kanunlarına olan bağlılığı anlatılır. Kitapta anlatılanlar MÖ 5. yüzyılın ikinci yarısında geçmektedir. Ezra kitabıyla birlikte, Tanah'taki tarihi metinlerin sonuncusunu oluşturmaktadır. Anılar içeren bu kitabın çekirdeği, MÖ 400'lerde Ezra kitabının çekirdeğiyle birleştirilmiş olabilir. Skeptikler, kitabın derlenişinin Helenistik döneme kadar sürdüğünü belirtse de bu tartışma konusudur. Kitapta, kralın Susa'daki sarayında görevli olan Nehemya'nın kulağına, Kudüs'ün duvarsız olduğu haberi geldiği ve bunun üzerine Nehemya'nın bu sorunu çözdüğü anlatılır. Kral, onu Yehuda'nın valisi olarak atar ve Nehemya Kudüs'ü ziyaret eder. İsrail düşmanlarının muhalefetine rağmen şehrin duvarlarının tekrar diktirip Musa'nın kanunlarına uygun olarak cemaati yeniler. Susa'ya döndükten bir süre sonra İsrailoğullarının tekrar eski huylarına geri dönüp Yahudi olmayan kadınlarla evlendiğini gören Nehemya bu sefer kanunu uygulamak için Kudüs'te kalmaya karar verir. Çoğunluğu birinci şahıs tarafından anlatılan 13 konulu Nehemya kitabının pasajlarına Nehemya Muhtırası denir. Birçok liste bulunan kitapta, Ezra kitabının aksine belgelerden alıntılar yapılmamıştır. Kitapta anlatılanlar MÖ 5. yüzyılda geçmektedir. Yehuda, Pers İmparatorluğu'na bağlı satraplıktaki birkaç eyaletten biridir. Başkent Susa'dır. Nehemya'nın görevi, önemli bir pozisyon olan, II. Artaserhas'a sakiliktir. Nehemya, kendi ricası doğrultusunda, Farsça "Yehud" denen Yehuda'ya vali olarak atandı. Kudüs, MÖ 586'da Babilliler tarafından fethedildi ve Nehemya şehri harap edilmiş olarak buldu. Görevi, şehir duvarlarını tekrar dikmek ve şehir nüfusunu arttırmaktı. Üç güçlü komşusu olan Samiriler, Ammonlular ve Araplar'ın yanı sıra Aşdod şehrindekiler kendisine muhalifti fakat buna rağmen şehir duvarlarının inşasını tamamladı. Musa'nın kanunlarını uygulayarak ve komşulardan soyutlayarak Yahudi cemaatini arındırdı. Ezra'nın ilk kopyası Nehemya ile birlikte bulunan bileşik bir kitaptı. Ardından Yahudiler bu kitabı ikiye bölüp Birinci Ezra ve İkinci Ezra diye adlandırdılar. Modern zamanlarda Tanah'ta ve tercümelerinde bu kitaplar Ezra ve Nehemya kitapları olarak yer alır. Ezra ve Nehemya ilk olarak iki parçaya 3. yüzyılda teolog Origenes tarafından bölündü, bunun ardından Jerome, Vulgat versiyonunu yaratırken aynı modeli kullandığında Batı Avrupa Hristiyanları tarafından bu bölünme benimsendi. Bu kitapların Yahudilerin Tanah'ında Ezra ve Nehemya olarak bölünmesi Ortaçağ zamanında gerçekleşti. Hristiyanlık ve Yahudiliğin ilk dönemlerinde Ezra kitabıyla birleşik olan Nehemya kitabı "Ezra" olarak anılmaktaydı ve muhtemelen Ezra'ya atfedilmekteydi; rabinik geleneğe göre Nehemya kitabının yazarı peygamber Nehemya'nın kendisidir fakat başkalarını küçümseyici tavırları bulunduğundan onun yazar olarak kabul edilmesi yasaklanmıştır. Ezra ve Nehemya kitapları birleştirilmeden önce, 1 ila 7. konuları ve 11 ila 13. konuları oluşturan Nehemya Muhtırası'nın bağımsız metinler olması olasıdır. Muhtıra'nın ne zaman yazıldığı Nehemya'nın misyonuyla alakalıdır: Kabul gören görüşe göre kitapta adı geçen Kral Artaserhas, I. Artaserhas'tır (ondan sonra aynı isimle iki kral daha gelmiştir) ve bu nedenle Nehemya'nın Kudüs'teki ilk dönemi MÖ 445 ile MÖ 433 arasıdır; Susa'ya geri dönüp ardından tekrar Kudüs'e gitmesi MÖ 5. yüzyılın sonlarını bulur ve kitap en erken bu zamanda yazılmış olabilir. Nehemya Muhtırası, 8 ila 10. konularda Ezra ile ilgili pasajlarla bölünür. Bu bölüm bazen ayrı ve bağımsız bir "Ezra Muhtırası" (EM) olarak düşünülür fakat bazı uzmanlar EM'nin kurgusal olduğunu ve zaman ilerledikçe yüklü miktarda değiştirildiğini savunur. Hem Nehemya