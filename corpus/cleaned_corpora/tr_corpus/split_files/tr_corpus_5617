"Korky the Cat" karakterini The Dandy dergisinde devam ettirdi. DVD-RW Bir DVD-RW disk ("DVD çizgi RW", bazen "DVD eksi RW" olarak adlandırılır) tekrar yazılabilir bir optik diskdir ve depolama kapasitesi tipik 4,7 GB kapasiteye sahip bir DVD-R ile aynıdır. Format Pioneer tarafından Kasım 1999'da geliştirildi ve DVD Forum tarafından kabul gördü. DVD-RAM gibi değildir, bu DVD oynatıcılarının yaklaşık %75'i tarafından oynatılabilinir. Daha küçük Mini DVD-RW 1.46 GB'lıktır, Çapı 3 1/8 " veya 8 cm'dir. DVD-R'den farklı olarak DVD-RW'nin en önemli farkı tekrar silinebilir ve yazılabilir olmasıdır. Pioneer'ın kayıtlarında, DVD-RW diskler yaklaşık 1000 kere yazılabilirler. CD-RW standartlarıyla aynı yapıdadırlar. DVD-RW diskler genellikle dosyaların yedeklemesi ve depolanması gibi geçici veri kaydı için kullanılırlar. Ev DVD kullanıcıları için giddikçe artan bir kullanıma sahiptir. Tekrar yazılabilir bir disk kullanmanın bir faydası da, eğer veri kaydında yazım hataları oluşmuşsa disk yanmış olmaz ve disk, hatalar silinerek tekrar düzeltilebilir. Diğer bir tekrar yazılabilir farmat DVD+RWdir. Henüz DVD'ler için kaydedilebilir bir format olmadığı zamanlarda "DVD±RW" şeklindeki isimlendirme hibrit (karma) sürücüler için çok popülerdi. DVD-RW ve DVD+RW'nin kaydedilen katmanı organik bir maddeden yapılmış değildir, fakat özel bir alaşımdır. Şimdilerde DVD-RW2 olarak adlandırılan yeni bir format vardır. Eski DVD yazıcıların hepsi bu yeni standartla uyumlu değildir. Azizler ve Askerler Azizler ve Askerler 2003 ABD yapımı savaş filmi. Özgün adı Saints and Soldiers'dir. Senaryosunu Geoffrey Panos'un bir hikâyesinden Matt Whitaker'ın uyarlayıp yazdığı filmin hem yönetmeni hem de görüntü yönetmeni Ryan Little'dır. Little aynı zamanda filmin yapımcılarından da biridir. Önemli rollerinde Corbin Allred , Alexander Polinsky , Kirby Heyborne , Peter Asle Holden ve Larry Bagby oynamışlardır. Gerçek olaylara dayanan film II. Dünya Savaşı'nın sonlarına doğru, 1944 yılının Aralık ayında Hitler'in ordularının Belçika'ya girdiği ünlü kış harekatı olan Bulge Muharebesi sırasında Ardenler ormanlarında yaşanmış Malmédy Katliamı ile başlar. Almanlar, ormanlık alanda esir aldıkları 100 kadar Amerikan askerinin üzerine ateş açarlar. Çıkan kargaşada oradan kaçabilen bir avuç asker ellerindeki tek bir tüfekle düşman hatlarını geçmek zorundadırlar. Yolda karşılaştıkları ve yanlarına aldıkları bir İngiliz askerinin önemli istihbarat bilgileri taşıyor olması sorumluluklarını bir kat daha arttırır, zira müttefik hatlarına ulaştıklarında binlerce başka askerin daha hayatını kurtarmış olacaklardır. FIFA 08 FIFA 08 Electronic Arts tarafından 2007 yılında piyasaya sürülen son futbol oyunu. EA Canada tarafından geliştirilmiş ve Electronic Arts'ın alt kolu olan EA Sports tarafından yayınlanmıştır. Merakla beklenen oyun 28 Eylül 2007 de Avrupa ve Avustralya'da, 29 Ekim 2007'de Kuzey Amerika'da, 30 Kasım 2007'de Türkiye'de piyasaya sürülmüştür.PlayStation 3 ve Xbox 360 versiyonları ile geliştirilen oyunun motoru üstün grafikleri ile dikkat çekmekte. Spikerler Sky Sports'dan Martin Tyler ve Andy Gray olsa da ITV Sports'dan Clive Tyldesley ve partneri Gray bu oyunda da mevcut. Sloganı "Can You FIFA 08?" olan oyunun şarkısı "The Truth" albümünde yer alan ve La Rocca tarafından seslendirilen "Sketches (20 Something Life)". Kosova bayrağı Kosova bayrağı mavi arka plan üzerine 6 yıldız ve onun altında bulunan Kosova haritasından oluşur. Altı yıldız ülkede Türkler de dahil olmak üzere yaşayan altı etnik grubu temsil eder. Türkler haricindeki diğer etnik gruplar; Arnavutlar, Sırplar, Goraniler, Romanlar ve Boşnaklardır. Bağımsızlığın ilanı ile birlikte yeni Kosova bayraklarının büyük bir kısmı Türkiye'de üretilmiştir. Ülkesinin topraklarını taşıyan Kıbrıs Cumhuriyeti bayrağından sonra ikinci bayraktır. Kosova ve Kosova bayrağı dünyada birçok ülke tarafından tanınmamaktadır. Dünya üzerinde 33 ülke Kosova bayrağını tanımamaktadır. Bosna Hersek Belarus Yunanistan Makedonya Romanya Rusya SÄ±rbistan Slovakya Ä°spanya Ukrayna Cezayir Fas Demoktratik Kongo Cumhuriyeti Angola Namibya GÃ¼ney Afrika Rusya Kazakistan Ã‡in Hindistan Ä°ran Irak Ä°srail Laos Vietnam Endonezya Sri Lanka Brezilya Bolivya Arjantin Uruguay Venezuela Jamaica L6 Wombat L6 Wombat, (İngilizce Weapon Of Magnesium, Battalion, Anti-Tank) İngiliz Kraliyet Ordusu tarafından kullanılan 120 mm kalibrelik bir geri tepmesiz tanksavar tüfeğidir. Uzun yıllar kullanılan silah güdümlü tanksavar füzesi sınıfındaki Vigilant ve MILAN füzelerinin gelmesi ile kullanımdan kaldırılmıştır. Wombat aslında II. Dünya Savaşı sırasında üretilen "Ordnance, RCL, 3.45 in" model geritepmesiz toptan geliştirilen BAT ve MoBAT serisinin son halaksıydı. Wombat genellikle iki tekerlekli yük arabasıyla çekiliyordu. Bundan başka bu silah FV432 ZPTlerin üzerinede monte edildi. Genellikle bu silahta 1.000 metre menzile sahip HESH mermileri kulanılmıştır. Bundan başka peşrev mermisi ve geliştirilmiş peşrev mermileri atmaktaydı. Bilyeli mermilerin çıkması ile bu silah açık alanlarda düşman piyade birliklerine karşı kullanıldı. Soğuk Savaş süresinde , NATO ve İngiliz Kraliyet Donanması birlikleri Norveçin karlarla kaplı dağlarında İsveç yapımı paletli kar traktörlerinden yararlandı. Denver (anlam ayrımı) Denver: Abdürrahim Çağırıcı Abdürrahim Çağırıcı (1920 - 1 Ocak 2003), 1946 yılında Demokrat Partide siyasete atılmış olup, Demokrat partinin Şarkikaraağaç ilçe teşkilatının kuruluşunda bulunmuştur. 1950 yılında Demokrat Parti'nin iktidara gelmesiyle, 8 Eylül 1950 tarihinden 27 Mayıs 1960 tarihine kadar 1950, 1954 ve 1957 yıllarında yapılan mahallî seçimlerle üç dönem (10 yıl) Şarkîkaraağaç Belediye Başkanlığı yapmış olan Türk siyasetçi. Bu tarihler arasında birkaç dönem de Demokrat Parti ilçe başkanlığı yapmıştır. 27 Mayıs 1960'ta Türk Silâhlı Kuvvetlerinin ülke yönetimine el koymasıyla görevinden alınmış olup, üç hafta gözetim altında tutularak yargılanmış ve beraat etmiştir. Aktif siyaseti bırakarak Ankara'ya yerleşmek zorunda kalan ve bir müddet serbest çalıştıktan sonra 1968 yılında Ankara esenboğa hava alanı USAŞ A.Ş.de yönetici olarak çalışmaya başlayan Çağırıcı 1980 yılında emekli olmuştur. Üç çocuğu vardır. 1 Ocak 2003 tarihinde Ankara'da vefat etmiş olup, Kabri Ankara Karşıyaka'dadır. Tom Thomson Thomas John Thomson (5 Ağustos 1877 - 8 Temmuz 1917) Kanadalı ressam. Tom Thomson Claremont, Ontario'da doğdu. Leith'de büyüdü. 1899 yılında babasının arkadaşı William Kennedy'nin makina dükkânında çıraklık yapmaya başladı, burada ciddi bir yanık kazası atlattı. Aynı yıl Boer Savaşı'na katıldı. 1901'de Chatham, Ontario'da ticari ilimler okuluna gitse de sekiz ay sonra bıraktı ve ağabeyi George Thomson'ın yaptığı gibi Seattle, Washington'a gitti. Orada ilk aşkı Alice Elinor Lambert ile tanıştı. 1904'te Kanada'ya döndü, 1905–1906 yıllarında William Cruikshank'ın yanında çalıştı. In 1907'de Thomson; Toronto merkezli, sanatsal dizayn şirketi Grip Ltd.'ne katıldı. (daha çok "The Group of Seven" şeklinde anılır.) Thomson, adını Algonquin kızılderili kabilesinden alan Algonquin Park'a ilk ziyaretini 1912'de yapar. Bu park daha sonra sanatçının sık sık geleceği bir ilham yeri olacaktır. 1913'te Ontario Sanatçılar Birliği'ne "(Ontario Society of Artists)" katılır. 1914'te eserleri Kanada Ulusal Galerisi'nde sergilenince üye olarak kabul edilir. Canoe Gölü'nde stüdyo ve atölyesini diğer sanatçılarla da paylaşır. 1914'ten sonra itfaiyeci, korucu ve bir rehber olarak Algonquin Park'a hizmet verir. Bunu takip eden üç yılda en ünlü eserleri "The Jack Pine", "The West Wind" ve "The Northern River" adlı çalışmalarını ortaya çıkarır. Thomson, Algonquin Park'ın içindeki Canoe Gölü'nde 8 Temmuz 1917 günü bir gezi esnasında kaybolur, cesedi 8 gün sonra gölde bulunacaktır. Sağ kulağından kan geldiği raporlandı. Resmi ölüm nedeni boğulma olarak açıklansa da, ölümünün üzerinden soru işaretleri kalkmamıştır. Alman-Amerikan kökenli Martin Blecher, Jr. adlı komşusu tarafından öldürüldüğü de dahil olmak üzere birçok spekülasyon ortaya atılmıştır. Thomson, Toronto'lu Grip Ltd.'nde grafik dizayncı olarak da çalıştı. Eleştirmenlerce 1912 yılına kadar stili oturmadığı belirtilen sanatçının, Algonquin Park günleri ile birlikte doğa canlandırmaların da yaratıcılığını geliştirdiği gözlemlenmektedir. Yaptığı küçük boyutlu gözlemler 1912'den öldüğü 1917 yılına kadar yüzlerce olmuştu. Bu çizimler başta Ontario Sanat Galerisi (Toronto) ve Ulusal Kanada Galerisi (Ottawa) olmak üzere pek çok yerde sergilenmiştir. "The Jack Pine", "Northern River" ve "The West Wind" çalışmaları sanatçının geniş perspektifli yağlı boya çalışmalarıdır. "The Group of Seven" üyesi sanatçılarla etkileşim sanatçının görüşünü şekillendirmiştir. Thomson'ın sanat anlayışı post-empresyonistler olan Vincent Van Gogh ve Paul Cezanne'ı andırmaktadır. Grafik tasarımları ise 19. yüzyıl akımı ""Arts and Crafts"" sanatçıları ile benzerlik göstermektedir. 2002 yılında, Ulusal Kanada Galerisi sanatçının eserlerini Picasso, Renoir ve "the Group of Seven" sanatçıları ile birlikte sergilemiştir. Joyce Wieland, The Far Shore adlı filmiyle Tom Thomson'ın hayatı ve ölümünü sinemaya uyarlamıştır. 1970 yılında basılan, Judge William Little'ın The Tom Thomson Mystery adlı kitabı sanatçının yaşamını esrarengiz ölümü üzerinde yoğunlaşarak anlatmaktadır. The Tragically Hip adlı grubun "Three Pistols" adlı parçasının kaynağı sanatçı Tom Thomson'dır. Basseterre Basseterre, Saint Kitts ve Nevis'in başkentidir. 19 Eylül 1983'ten beri en büyük ve tek büyük şehir olma özelliğini korumaktadır. Nüfusun büyük çoğunluğu burada ikamet eder. GenÃ§ Julia Genç Julia, Vipsania Julia ya da Julilla (küçük Julia) (Latince: , d. MÖ 19 - ö. MS 28 ya da 29 başları) Marcus Vipsanius Agrippa ve Yaşlı Julia'nın en büyük kızı ve annesi tarafından İmparator Augustus'un torunu. Yaşlı Agrippina (Germanicus'un karısı) onun küçük kız kardeşidir. Marcus Vipsanius Agrippa'nın bir diğer kızı Vipsania Agrippina (Tiberius ve sonra da Gaius Asinius Gallus'un karısı olan), üvey kız kardeşidir. MÖ 6 ya da MÖ 5 yılında, Augustus tarafından ayarlanan bir evlilikle Lucius Aemilius Paullus (Konsül 1) ile evlendi. Paullus ile her ikisininde büyükanneleri olan Scribonia nedeniyle birinci dereceden kuzenlerdi; Julia'nın annesi Augustus'un Scribonia'dan olan kızıyken, Paullus'un annesi Cornelia Scipio, Scribonia'nın ilk evliliğini yaptığı Publius Cornelius Scipio Salvito'nun kızıydı. Paullus ve Julia'nın Aemilia Lepida adından bir kızları oldu. Suetonius'a göre gösterişli bir kır evi inşa ettirmişti. Augustus bu evi sevmemiş bu sebeple de yıktırmıştı. Antik tarihçilere göre, 8 yılında bir senatör olan Decimus Junius Silanus'la ilişkiye girdiği için sürgüne gönderilmişti. sürgün yeri olarak bir çocuk da doğuracağı küçük bir İtalyan adası olan Trimerus seçilmişti. Augustus çocuğu reddetmiş ve terk edilmesini ya da ölmesi için dağa bırakılmasını emretmişti. Silanus kendi rızasıyla sürgüne gitmiş ancak Tiberius'un saltanatı sırasında geri dönmüştü. 1 ve 14 yılları arasında bir tarihte, kocası Paullus isyan kışkırtıcısı olmak suçundan idam edildi. Modern tarihçiler Julia'nın sürgüne gönderilmesinin, zinadan çok kocasının isyanıyla ilgili olduğuna inanırlar. Livia Drusilla üvey kızının ailesine karşı bir komplo kurmuş ve onları perişan etmişti. Bu durum ailenin düşüşüyle ilgili tartışmalara neden olmuştur. Julia, sürgüne gönderilmesinden yirmi yıl sonra aynı adada öldü. Julia, maruz kaldığı zina suçlaması nedeniyle, Augustus tarafından asla Roma'ya gömülememe cezası ile cezalandırılmıştır.. Julia'nın ismi oğulları, kızları ve birkaç torunu tarafından yaşatılmıştır. Julia zaman zaman aşağıdaki isimlerle de anılır; I. Boemondo I. Boemondo (yahut Bohemund veya Boamund) (1054?â€“ 3 Mart 1111, Bari) Norman asilzade, Taranto ve Antakya prensi. İtalya’ya yerleşen Normanlar’ın soylularındı. Kendine doğuda bir ülke fethedip orada hükümdarlık yapabileceği düşüncesiyle Birinci Haçlı seferi'ne katılmış; Antakya'nın Haçlılar tarafından kuşatılıp fethine kadar tüm Haçlı ordusunun Anadolu'yu geçişinde komutanlığını yapmıştır. Ocak 1099'da Haçlılar Antakya Prensliği’ni kurunca Antakya Prensi oldu. Doğu Haçlılar Prensliği tasarısı Harran Muharebesi’nde aldığı yenilgi ile suya düşünce Avrupa’ya dönen Boemond, Fransa Kralı I. Philippe'in kızı Konstans ile evlenerek yeni bir statü kazandı. Tekrar Akdeniz’e dönüp Bizans’la mücadele etmeyi denese de başarısız olup Bizans vassalı olmayı kabul etti ve ömrünü İtalya’da tamamladı. Bohemond, Apulia ve Calabria kontu Robert Guiscard ve onun ilk eşi Buanalbergolu Alberado’nun tek çocuğu olarak 1050 – 1058 yılları arasında(tarihçi John Julius Norwich'in iddiası 1054) muhtemelen babasına ait Calabria'daki San Marco Argentano kalesinde doğdu.Kendine konulan vaftiz adi "Mark" idi; fakat çocukken çok iri cüsseli olduğu için masallardaki "Buamundus gigas" adlı bir deve atıfla babası tarafından "Boemondo" olarak lakaplandırılmış ve bu lakabı isim olarak kullanmıştır. Guiscard ile Alberado’nun akrabalık derecesinden dolayı kilise hukuku gereğince evlilikleri geçersizdi. Guiscard’da bu evliliği reddederek daha avantajlı olacağını düşündüğü Lombard dükü Gisulf'un kız kardeşi Sikelgaita ile evlenme yoluna gitti. Alberado ise Guiscard’ın yeğeni Richard Hauteville ile evlendi. Annesi Bohemond’un şövalyelik eğitimi almasını sağladı. 1076 yılında Robert Guiscard ciddi şekilde hastalandı. Eşi Bari’de bir konsey topladı. Robert’ın on üç yaşındaki oğlu Ruggero Borsa’yı tahtın varisi ilan etti. Fakat yeğeni Abelard buna karşı çıktı. Robert’ın tahtının tek meşru varisinin kendisi olduğunu iddia etti. Bohemond 1079’da babasına karşı isyan eden Capualı Jordan ve Conversonolu Goeffrey’e karşı savaştı. 1081’de babası tarafından Norman ileri kuvvetlerinin başında Bizans seferine gönderildi. Valona’yı ele geçirdi.(günümüz Vlare, Arnavutluk) Korfu’ya yelken açtı fakat adayı ele geçiremedi. Çünkü buradaki yerel kuvvetlerin sayısı kendi ordusundan fazlaydı. Butrinto’ya geri çekilerek burada babasının kuvvetlerini beklemeye başladı. Robert geldikten sonra Durazzo’yu kuşattılar. Alexios Kommenos şehri kurtarmak için geldi fakat Norman ordusu karşısında ağır bir yenilgiye uğradı. Bohemond ordunun sol kanadını yönetti ve ağırlıklı olarak Vareg muhafızlarıyla mücadele etti. Normanlar 1082 yılında Durazzo’yu ele geçirdi Egnatia Yolu boyunca Kastoria’a kadar yürüdüler. Fakat Bizans ajanlarının kışkırttığı bir isyanın Güney İtalya’da patlak vermesi üzerine geri döndü. Amcaları ve babası Güney İtalya’ya giderek Lombard-Bizans çekişmelerinde rol oynayan ve kendi kontluklarını kuran Norman paralı askerlerin liderlerindendi. Babası Robert Guiscard güney İtalya'da idareyi eline geçirerek Apulya Kontu (1057-1059) ve sonra Apulya Dükü (1059-1085) olmuştu. Babası, Salerno prensinin kızkardeşi ve Lombard soylusu olan Sikelgaita ile evlenince bu evlilikten olan kardeşleri soyluluk bakımından Boemondo’nun önüne geçti. Ancak o babasının yanından ayrılmayıp ve tüm savaşlarında yanında bulundu. Boemondo, Sicilya ve güney İtalya hükümdarlığı ile yetinmeyip Bizans İmparatorluğu'nu da eline geçirmek isteyen babasının 1080-1085 arasında giriştiği büyük askerî seferlere katılmıştı. Babası Bizans’a karşı seferini yarıda bırakıp Germen tehlikesi nedeniyle ülkesine geri dönmek zorunda kaldığında bu büyük Norman ordusunun komutanlığını Beomondo’ya bırakmıştır. Babasının kendine verdiği emirlere göre Konstantinopolis'e kadar ilerlemek Boemondo’nun hedefi olmuştu. Bu nedenle 1082 baharında Norman ordusunun üssü olan Kesriye'den hareketle Yanya'ya kuşatıp aldı. Bu ilerlemede bu yörede yerleştirilmiş olan Ulahların desteğini sağlamıştı. Bizans İmparatoru I. Aleksios ile Yanya yakınlarında yaptığı savaşta ve daha sonra Arta şehri civarındaki savaşta galip geldi ve Bulgar Ortodoks Kilisesinin önemli merkezi olan Ohri'yi eline geçirdi. Boemondo sonra Teselya'ya ilerleyerek kışlak olarak kalmak istediği Larisa kentini kuşattı. Fakat 6 ay süren kuşatmanın sonunda, iaşe azığı ve ücret yetersizliği nedeniyle Boemondo parasal destek almak için İtalya'ya gitti. Kumandansız kalan Normanlar geri çekilmek zorunda kalmışlardır. Corfu ve Durazzo'yu Bizans ve Venedik müttefik donanması tekrar ele geçirdi. 1084 yılında Norman ordusunda baş gösteren salgın sırasında ciddi şekilde hastalandı ve İtalya'ya döndü. O kış Boemondo hasta düştü ve İtalya'ya döndü. Babası Robert Guiscard ise İtalya’da Germen tehlikesini savuşturduktan sonra yeni bir ordu ile ve diğer iki oğlu olan Ruggero Borsa ve Amalfi Dükü Guy ile Makedonya'ya tekrar döndü ancak 17 Temmuz 1085 tarihinde aniden burada hayatını kaybetti. Robert Guiscard’ın ölümünden sonra yerine geçen kişi ise annesi Sichelgaita'nın girişimiyle ve anne tarafından soydaşları olan Lombardların da desteğini alan küçük oğlu Ruggero Borsa oldu. Babalarının ölümünden önce Boemondo, İtalya'da Salerno'da bulunmaktaydı; baba-bir üvey kardeşi Ruggero Borsa ise Balkanlar’da idi. Ruggero, babasının ölümünden sonra hakkında kocasını öldürdüğü söylentileri çıkan annesi ile hemen İtalya'ya dönmüştür. Sicilya Kontu olan amcası I. Ruggero ile ittifak yapmış ve amcasının yardımı ile Apulya Dükü olduğu ilan edilmiştir. Boemondo ise ya üvey annesinin kendini de zehirleyeceğinden korkarak, ya da Kapua Prensi I. Jordan'i müttefik yapmak niyetiyle Kapua'ya çekilmiştir. Babası, İtalya'da Apulya'daki arazilerinin idaresini Boemondo'nun baba-bir küçük üvey ardeşi Ruggero Borsa'ya bırakmıştı. Adriyatik kıyılarında Balkanlar’daki arazi ise Boemondo'ya kalmıştı ama bu araziler çok geçmeden tekrar Bizanslılar eline geçti. Kardeşinin dük ilan edilmesini kabul edemeyen Boemondo isyan etti, Apulya’daki topraklar için onunla mücadele etti. Kapua desteği ile Oria, Otranto ve Taranto şehirlerini eline geçirdi. Mart 1086'da iki kardeş anlaşıp ortak hükümdar olarak kabul edilmeleri üzerine anlaştılar. Fakat 1087 yazında Boemondo tekrar isyana başlamış; Ruggero'ya Fragento'da yaptığı bir baskın savaşta yenik düşürmüş ve Taranto'yu yine eline geçirmiştir. Bu kardeş savaşı en sonunda Papa II. Urban'in arabuluculuğu ile sona erdi. Boemondo'un Tranto ve eline geçirdiği diğer araziler kendine verilmiş ve bir asil unvanı olarak da küçük yöreli Taranto Prensliği verilmiştir. Ancak Apulya Düklüğü üzerinde olan bütün haklarından vazgeçmiştir. Boemondo, 1096 yılında Sicilya grandkontu olan amcası Sicilyalı I. Rugerro ile birlikte amcasına isyan etmiş olan Amalfi şehrinin isyanın bastırmakla uğraşıyordu. Bu sıralarda İtalya'dan geçerek Konstantinopolis'e doğru yol almaya başlamış Avrupalı Haçlı grupları görülmeye başlandı. Boemondo bir Haçlı olma şevkini hemen kazandı. Ama büyük olasılıkla bu bir dini hedefle değil Birinci Haçlı Seferi sonucunda kendine doğuda bir ülke fethedip orada hükümdarlık yapabileceği düşüncesiyleydi. Deoffrey Malaterra, Boemondo'nun haçlı olmasının bir nedeni de Bizans topraklarını ele geçirip talan edip oralardan çok zengin ganimet elde etme hevesi olduğunu açıkça belirtir. Boemondo, derhal kuşatmayı bırakıp kendi ordusunun neredeyse tamamını ve amcası ile kardeşinin de ordusundan mühim bir kuvveti de ikna ederek Normanlardan oluşan bir haçlı ordusu topladı. Boemondo’nun elbisesinin üzerinde bulunan haç işareti Boemondo’nun bu sefere katılmasıyla birlikte Haçlıların sembolü haline gelmiştir. Boemondo, topladığı ordunun önünde kendisine bağlı birliklerin komutanlarının elbiselerine haçlar yapılsın diye üzerindeki erguvan renkli mantosunu çıkarıp parçalara ayırdı. Böylelikle Haçlı askerlerinin elbiselerinin üzerindeki haç sembolünü ilk defa Boemondo kullanmış oldu ve onun vasıtasıyla haçlıların arasında yayıldı. kendi ailesinden ve Normanlardan birçok kişi onunla beraber bu maceraya atılmak için bir araya geliyordu. Fransız Normanları’nın da katılmasıyla oldukça kalabalıklaşan Boemondo’nun ordusu iyi teçhiz edilmiş ve eğitimli bir ordu idi. Bu ordunun Birinci Haçlı seferi'ne katılan Haçlı ordularının en iyilerindendir. Boemondo, bu Norman Haçlı ordusunun başında Adriyatik Denizi'ni geçti ve daha önce 1082-1084 arasında fetih için geçmiş olduğu Konstantinopolis yolunda, tekrar ilerlemeye koyuldu. Bizans İmparatoru I. Aleksios'un Haçlı ordularını idare için koyduğu kaidelere uymaya büyük bir dikkat göstermekteydi. Nisan 1097'de Konstantinopolis'e geldiği zaman İmparator Aleksios'a vassalığını kabul etmede hiç gecikme veya sorun yaratmadı. Aleksios ile Antakya (Antioch) merkezli bir vasal devlet kurma planlarını konuşmuş ve daha fazla müzakereler yapmak istediğini açıklamış olduğu kabul edilebilir. Fakat eğer bu konuyu açıklamışsa da imparatordan hiç destek almadığı muhakkaktır. Konstantinopolis'ten ta Antakya'ya kadar Birinci Haçlı Seferi'nin ana ordusunun Anadolu'yu geçişlerinde Beomondo bu ordunun gerçek komutanlığını yapmıştır. Bu Haçlı Seferi ordularının Anadolu'yu geçmede başarılarını 1011'deki Birinci Haçlı Seferi, 1147'deki İkinci Haçlı Seferi ve 1189'daki Üçüncü Haçlı Seferi ordularının bu çabada başarısızlıkları ile karşılaştırılınca, bu başarının Beomondo'nun yeterli ve dirayetli komutanlığına bağlamak mümkündür. İmparator'un kızı Anna Komnini yazdığı Aleksiad adlı tarih kitabında Beomondo'nun çok ayrıntılı bir tasvirini yapmaktadır. Anna onu daha on dört yaşında iken Bizans sarayına geldiği zaman görmüş ve ondan sanki büyülenmiştir. Boemondo hakkında şunları yazmıştır: Kısa bir şekilde söylemek gerekirse, ne bildiğimiz barbarlardan olsa veya ne de Bizanslı olsa, Boemonda Romalılara (Bizans) ülkesinde benzeri o zamana kadar hiç görülmemiş bir kişi idi. Kendine bakan kişiler için bir harika olarak görünmekte ve şöhreti ise kokutucu idi. Bu barbarın görünüşünü daha ayrıntılı tarif edeyim. Boyu o kadar uzundu ki gördüklerim kişilerden en aşağı yarım metre daha fazla idi; beli dardı; omuzları geniş olup çok geniş bir gövdesi ve güçlü kolları vardı. Tümüyle bakılınca vücudunun yapısı ne çok ince ne de fazla etle kaplıydı. Vücudunun boyutları kusursuz olup Polycleitus'in ortaya attığı güzellik prensiplerine tam uygunluk göstermekteydi. Vücudunun her tarafındaki teni cok beyazdı ama yüzünün beyazlığı biraz kırmızı karıştırılmış gibiydi. Saçları sarımsıydı ama diğer barbarlar gibi ta beline kadar uzun bırakılmamıştı. Kendisinin saçıyla çok övünmeyi sevmeyen bir kişi gibi saçları kulaklarına kadar uzanıp kısa olarak kesilmişti. Sakalının kırmızımsı mı olduğunu yoksa diğer bir renkte mi olduğunu söyleyemeyeceğim çünkü ustura ile çok yakından kesilmişti ve yüzünün sathı sanki iyice tebeşirle cilalanmış gibiydi. Gözleri maviydi ve hem ciddiyet hem de ateşli bir ruhu olduğunu ifade etmekteydi. Burnu ve burun deliklerinden havayı cok rahatlıkla teneffüs etmekteydi ve geniş göğsünün iniş kalkışı da bu burun deliklerinden havayı teneffüs etmesiyle uyuşmaktaydı. Sanki burun deliklerinden serbestçe havanın girip çıkması, kalbinden fokurdayıp çıkan ateşli ruhuna tabiatın gösterdiği bir yol gibiydi. Bu kişinin etrafında bir çeşit sihir bulunmaktaydı ama bu kısmen biraz korkutucu görünüşlü olmasıyla bozulmaktaydı. Sanki fiziksel vücudu ve düşünceleri ile öyle yaratılmıştı ki hem cesaret hem hırs içinde yüksek tepeler gibi görünmekteydi ve her ikisi de savaş üzerine odaklanmaktaydı. Anlayışı kurnazdı ve çok yönlüydü ve herhangi bir acil durumdan kendini kurtarması mümkün görünmekteydi. Konuşmalarında her konuda bilgisinin çok olduğunu göstermekte ve verdiği cevapların hatalı veya yanlış olarak gösterilmesi imkânsız görünmekteydi. O kadar uygun vücudu ve karakteri olan bu kişinin, tabiatın kendine armağan ettiği belagat, şans ve servet bakımından tek üstü İmparator'un kendisiydi. Anadolu içlerine doğru ilerleyen Haçlı ordusu yol boyunca Anadolu Selçuklu Sultanı I. Kılıçarslan ve beyleri ile mücadele etmek zorunda kaldı. Bohemond, kendi isteği ile bu ordunun öncü kuvveti olarak daha hızlı bir şekilde ilerledi. Eskişehir ovasına geldiğinde Sultan Kılıçarslan ile beraberindeki Danişmend Gazi ve Kapadokya Emiri Hasan Bey’in saldırısına uğradı. Haçlılar başlangıçta büyük kayıplar verse de gerideki büyük ordunun yetişmesi ve Bohemund’un orduyu iyi komuta etmesi nedeniyle Selçuklu ordusu dağıldı. Böylece Haçlılar 1 Temmuz 1097 tarihinde galibiyet elde etmiş oldular. Artık Haçlıların karşısına çıkıp bir meydan savaşı yapmanın pek de mümkün olmadığı Selçuklular tarafından da anlaşıldı. Haçlı ordusu Konya, Kayseri ve Maraş üzerinden Antakya’ya doğru yoluna devam etti. Diğer Haçlı liderleri gibi Boemondo da yola kendi kişisel hırsları ve amaçları peşinde devam etmekte idi. Anadolu'da ilerlerken gelecekte Antakya'yı eline geçirip orada kendi hükmünde bir devlet kurma planları yaptığı, Haçlı Ordusu Toroslara geldiği zaman gösterdiği tutumundan iyice anlaşılmaktadır. Haçlı orduları, Toroslara geldikleri zaman, Boemondo ve yeğeni Tancred ile birlikte bu dağları geçmek için ana Haçlı ordusundan ayrı bir yol seçmişlerdir. Ana Haçlı ordusu pusu için çok tehlikeli gördüğü dar Gülek Boğazı'ndan geçmemeyi tercih edip Kayseri ve Maraş üzerinden daha doğuda bir geçidi tercih etmiştir. Buna karşılık Beomondo ve yeğeni Tancred Norman haçlı ordusuyla Gülek Boğazı üzerinden geçen ana ordudan Kilikya'da Çukurova'ya daha önce gelmeyi başardılar. Böylece Beomondo ve Norman Haçlı ordusu Antakya kalesi önünde Ekim 1097'de diğer ordudan daha önce yer alıp kuşatmaya başladı. Haçlılar Antakya Kuşatması sırasında Hıristiyan ordularına Avrupa'dan Cenevizliler tarafından denizden takviyesini sağlamak için St.Simeon (modern Samandağı) limanını hemen eline geçirdi. Antakya'da kuşatma altında Müslüman direniş komutanı olarak bulunan Antakya Emiri Yağı-Sayan'a Aralık 1097 sonunda Suriye Selçuklu Şam Meliği Dukak'nun askeri yardımını ve Ocak 1098 ortasında Suriye Selçuklu Halep Meliği Rıdvan'dan askeri desteği Antakya'ya erişmesini kendi komutasındaki askeri müdahalelerle önlemeyi başardı. Antakya'nın Haziran 1098 başında Haçlılar eline geçmesini, kale içindeki ihanetçi Firuz ile görüşüp onun kale kapısını açmasını şahsen sağlayan Boemondo oldu. Sonradan Antakya'ya erişip Haçlıların eline geçmiş Antakya'yı kuşatmaya alan Kerboga'ya karşı mukavemet gösterip, sonunda onu püskürtüp kuşatmanın kaldırılmasının sağlanmasında Boemondo'nun büyük katkıları olmuştur. Haçlı ordusunun diğer komutanları olan Toulouse Kontu Raymond de Saint-Gilles ile Antakya'nın geleceği için tartışmaya girdi. Raymond şehrin Konstantinopolis'te verilen yeminlere göre Bizanslılara teslim edilmesi tezini savunmaktaydı. Beomondo kendi hükümdarlığı altında yeni bir Antakya Prensliği'nin kurulmasını istemekteydi ve kendi fikrini diğer Haçlı komutanlarını inandırdı. Papa’nın Doğu temsilcisi Daimbert’in Kudüs’te yaptığı bir törende 5 Ocak 1100 tarihinde I. Boemondo’yu Antakya Haçlı Prensliği’nin yöneticisi olarak görevlendirmesiyle Doğu’da Antakya Latin Haçlı Krallığı resmen kuruldu. Mayıs 1098'da Antakya şehrinde sahipliğini güvence alana kadar şehir sorunlarıyla uğraştı. İç kalede Yağı-Sayan'in oğlu Şems-ül Devle komutasında hala direnişte devam etmesi; Musul Atabeyi Kerboğa'nın şehri geri almak için büyük bir ordu ile gelmesi ve Bizans İmparatoru Aleksios'un haçlılara yardım karşılığı aldığı sözlerin yerine getirilmesi istekleri de bu sorunlar arasında idi. Ancak Haçlı orduları güneye Kudüs'ü ele geçirmek için ilerlerken, Boemondo tüm bu sorunları hallederek Ocak 1099'da Antakya ve çevresinin tam hakimiyetini eline almıştır. İyi stratejik durumuna ve güçlü ordusuna rağmen, iki önemli güçle yüzleşmek zorunda kaldı. Birincisi, Raymond de Saint-Gilles tarafından desteklenen tüm toprakları üzerinde Bizans'ın hak iddiası diğeri ise Suriye'nin kuzey-doğusunda yer alan Müslüman emirlik ve melikliklerdi. Her ikisi ana sorunu çözmede de başarısız kaldı. Toros Dağları'nda bulunan Klikya'ya inen geçitlerin koruyucusu olarak da hizmet eden Malatya şehri Birinci Haçlı seferi sırasında 1100 yılında Ermeniler tarafından ele geçirilmişti. Danişmend Beyi Danişmend Gazi ve Sivaslı Gazi Gümüştekin'in Malatya'yı ele geçirmek için sefer hazırlıkları içinde olduklarına dair bilgiler geliyordu, bu yüzden Ermeniler Boemondo'dan yardım istediler. Antakya'da kuvvetinin azalacağından korkmasına rağmen, topraklarını kuzeye doğru genişletmekte şansını da kaçırmak istemeyen Boemondo, Ağustos 1100'de 300 şövalye ve az bir piyade ile kuzeye yürüdü. Türkler tarafından tuzağa düşürüldü ve Malatya'da cereyan eden savaşta etrafı sarıldı. Kudüs Kralı I. Baudouin'den gelen askeri yardım zamanında yetişemedi. Haçlılar Antakya Prensi I. Boemondo esir edilip zincire vuruldu ve 1103 yılına kadar Niksar'da hapiste tutulmuştur. Boemondo'nun esir alındığı duyulunca, Konstantinopolis'teki gizli yemini bozduğu için kızgın olan ve Antakya'yı kendisine isteyen I. Aleksios, Boemondo'nun kendisine teslim edilmesi şartı ile Gazi Gümüştekin'e 260,000 dinar fidye önerdi. Bunu duyan Selçuklu sultanı I. Kılıç Arslan, fidyenin yarısını kendisine istedi, yoksa saldırmakla tehdit etti. Boemondo, bunun yerine sadece Emir'e 130,000 dinar ödemeyi teklif etti. Pazarlık sonuçlandı ve Gazi ile Boemondo arkadaşlık yemini ettiler. Fidye, Edessa Kontu Baudouin Bourglu tarafından ödendi ve Boemondo Ağustos 1103 tarihinde Antakya'ya zafer ile döndü. Yeğeni Tancred, Boemondo'nun olmadığı 3 yıl boyunca amcasının yerine naip unvanı ile Antakya Prensligi Haçlı devletinin yönetimini kendi eline almıştı. Bu naiplik döneminde Bizans'a saldırıp, Klikya'da Tarsus, Adana ve Massissa'yı Prenslik topraklarına katmıştı. Ancak Boemondo'nun Avrupa'dan dönüşü ile prensliği Beomondo'ya devretti. Boemondo'nun dönüş heyecanıyla, Haclılar devletlerinin kuzey Frankları 1103 yılının yazında levazım temin etmek ve haraç almak için Halep Meliği Rıdvan'a saldırdılar. Bu arada Toulouse Kontu Raymond de Saint-Gilles, Bizans İmparatoru Aleksios'un da desteği ile Trablusşam'ı kuşatma altında tutmakta idi ve böylece Antakya'nın güneye genişlemesini kontrol edebiliyordu. 1104 yılının başlarında Kudüs Kralı I. Baudouin ve Antakya Prensi Boemondo doğuya hareket edip Halep kalesinin kenarından geçip Harran'a saldırdılar. Fakat Harran'a saldırırken, Fırat üzerinde bulunan Rakka yakınında Balak'ta yapılan Harran Muharebesinde az bulunur bir yenilgi aldılar. Bozgun çok açıktı; böylece Boemondo'nun tasarladığı büyük doğu Haçlılar prensliği imkânsız hale geldi. Bunu Klikya'dan Bizans saldırıları izledi. Kendi kaynakları üzerinde umutsuzluğa düşünce, geç 1104 yılında Boemondo pozisyonunu güçlendirmek için Avrupa'ya döndü. Fransa Kralı I. Philippe'in kızı Konstans ile evlenerek yeni bir statü kazandı. Avrupa'da başarısı ile gözleri kamaşan Boemondo doğu Akdeniz'e geri dönünce Antakya'yı Bizans'a karşı savunmak yerine 34.000 askerlik bir ordu ile Bizans İmparatoru Aleksios'a saldırdı. Ama Bizans İmparatorluğu gayet güçlü idi ve saldırı başarısız kaldı. Sonunda Venediklilerin aracılığı ile, 1108 yılında Beomondo imparator Aleksios ile Devol Antlaşması adlı kendini küçük düşürücü bir anlaşma imzalamaya zorunda kaldı. Antakya Prensi olan Beomondo bu anlaşma ile imparator Aleksios'un vassallığını kabul etti. Kendine imparator tarafından verilen "sebastos" şeref unvanı ile İmparatorluk yüksek memuru olup Bizans'tan maaş almaya başladı. İki ülke arasında anlaşmazlık yaratan arazileri Bizanslılara geri verdi. Antakya'da Ortodoks patriğinin bulunmasını kabul etti. Deviol Anlaşmasi ile Boemondo'nun bütün hayalleri suya düşmüştü. Boemondo bundan sonra tüm umudunu yitirmiş bir kişi idi. Anlaşmadan hemen sonra Doğu Akdeniz'e gitmeyip Güney İtalya'ya altı ay daha yaşadıktan sonra Bari'de öldü. 1111'de Canosa di Puglia kasabasında (modern Puglia bölgesinde) bulunan antik katedralin bitişiğinde bulunan anıtmezara gömülmüştür. Augustus Anıt Mezarı Augustus Mozelesi, MÖ 28 yılında Roma İmparatoru Augustus için Roma'daki Campus Martius'da inşa edilmiş olan büyük anıt mezar. Mozole günümüzde Piazza Augusto Imperatore'de bulunmaktadır ve ziyarete kapalıdır. Zamanın tahribatı ve dikkatsizlik yüzünden kalıntılar oldukça zarar görmüştür. Ancak yine de Campus Martius'un kuzey tarafından yer alan kalıntılar etkileyici ve hakim bir manzaraya sahiptir. Mozole, Augustus'un MÖ 31 yılında Aktium savaşında kazandığı zaferin ardından Roma şehrinde kabul edilmiş olan ilk projesiydi. Yuvarlak bir plana sahip olan Mozole, iç içe geçmiş tuğla ve toprak halkalardan ibaret olup etrafına Akdeniz servisi ekilmişti ve konik bir çatıya ve bir Augustus heykeline sahipti. Çatıyı kemerler taşıyordu ve defin boşlukları aşağıya açılmıştı. Kemerli giriş yolununun yan taraflarında İkiz pembe granit obeliskler vardı; bunlardan biri şimdi Piazza dell'Esquilino'da (Santa Maria Maggiore bazilikasının kuzeybatı tarafından) diğeri ise Quirinal çeşmesindedir. Mozolenin çapı 90 m, yüksekliği ise 42 m'dir. Giriş yolundan koridorla Mozolenin kalbi olan ve İmparatorluk ailesinin küllerinin saklandığı altın urnelerin konulduğu üç adet niş bulunan bir odaya ulaşılırdı. Mozoleye naaşları defnedilenler arasında, Marcus Claudius Marcellus (buraya ilk defnedilen), Augustus, Livia (karısı), Marcus Agrippa, Germanicus, Yaşlı Agrippina (Germanicus'un karısı), Tiberius, Caligula, Claudius, Britannicus'da bulunur (Claudius'un oğlu) ve mozolenin kapıları son kez İmparator Nerva için açılmıştır. 410 yılında Roma'nın Alarik tarafından yağmalanması olayında, yağmacı Gotlar mahzenleri soymuşlar, urneleri çalarak külleri etrafa saçmışlar ancak binaya dokunmamışlardır. Yapı Orta Çağlarda, tıpkı Castel Sant'Angelo adıyla bir kaleye çevrilen Hadrian Mozolesi gibi, kale olarak yeniden düzenlenmiş ve Colonna ailesi tarafından işgal edilmiştir. Roma'nın 1167 yılında Tusculum kontu tarafından yerle bir edilmesinden sonra Colonna ailesi gözden düştü ve sürgüne gönderildi. Campo'da yaptıkları tahkimat söküldü ve mozole böylece bir harabe haline geldi. Kalıntılar, 19. yüzyılda boğa dövüşleri ve konser salonu amaçlı olarak kullanıldı. Yapı, 1930'lu yıllarda yaptıklarını özellikle Augustus'un başarılarıyla ilişkilendiren ve kendini "yeniden doğmuş Augustus" olarak gören Mussolini tarafından, Faşist İtalya ve Roma İmparatorluğu arasındaki bağlantıyı gösterme saplantısına bağlı olarak restore edilmiştir. National Wrestling Alliance'ın şampiyonlukları listesi National Wrestling Alliance (NWA), eskiden beri birçok şampiyonluk unvanları üretmiştir. Röprodüksiyon "Röprodüksiyon", bir sanat eserinin aslına uygun kopyasıdır. Bu işlem genelde basım yöntemleri kullanılarak yapılır. Bir sanat eserinin bu anlamda çoğaltılması ve röprodüksiyon sayılabilmesi için, özgün yapıtın gerçekte tek nüsha olarak yapılmış olması gerekir. Röprodüksiyonu kopyadan ayıran özellik, onun taklit olmayıp, yalnızca özgün yapıtın özgün tekniği dışında bir teknikle yeniden üretilmesidir.Yani kısaca bir tür sanat dili Wenchuan Wenchuan, dünyanın en yüksek yerleşim yeridir. Deniz seviyesinden 5.090 metre yukarıda bulunur. Çin'in sınırları içindedir. Hipergeometrik dağılım \,| formula_7 formula_8| "k" değeri max(0, "n"+"m"−"N") ile min("m", "n") arasındaysa olasılık pozitiftir. Bu formül şöyle daha da açıklanabilir: (Geri koyulmadan) alınabilmesi mümkün örnek sayısı formula_10 'dir. Hatalı nesne sayısının "k" olması için formula_11 sayıda ihtimal bulunur; geride kalan kısmın hatasız nesnelerle doldurulması için de formula_12 ihtimal mevcuttur. "k", 0 ve "N" arasında her tam sayı değeri alabildiği için ve olasılık değerlerinin toplamı 1 olduğu için, kombinatorik matematikte bu Vandermonde'nin özdeşliğidir. Hipergeometrik dağılımın klasik uygulaması "geri koymadan örnekleme" adı verilebilen bir denemedir. Bir küp problemi düşünülsün: bir küpün içinde iki tip küçük top, beyaz ve siyah, bulunduğu düşünülsün. Aynen bir binom dağılımı için yapılan deneme gibi, küpten bir beyaz top çekmeye "başarı" adı verilsin ve alternatif olan siyah top çekmek "başarısızlık" sayılsın. "N" küpte bulunan "toplam top sayısı", "m" küpteki "beyaz top sayısı" ve böylece "N" − "m" ise küpteki "siyah top sayısı" olsun. Şimdi küpün içinde 5 beyaz ve 45 siyah top olduğu varsayılsın. Gözleri kapalı olarak küpten birer birer 10 tane top çekilsin ve her çekilen top küpe geri konulmasın. Bu deneme "geri koyulmadan örnekleme" olur. Araştırmayı ilgilendiren soru: Bu çekişte küpten tam 4 tane beyaz top çekme (yani ima ile 6 tane de siyah top çekme) olasılığı nedir? Buna binom dağılım modeli uygulanamaz; çünkü her çekilişte başarı olasılığı değişmektedir. Bu problem iki kategorik değişkeni sınıflandıran olumsallık tablosunda şöyle özetlenebilir: Küpten tam olarak "k" tane beyaz top çekmenin olasılığı şu formül kullanılarak hesaplanir: Bu problem için "k" = 4 olduğundan 4 tane beyaz top (ve 6 tane siyah top) çekme olasılığı çok düşük bir değerde (yaklaşık 0,004) olup, olabilirliği nerede ise sıfıra eşittir. Bu bir değişik ifade ile açıklanırsa bu rassal deneme (yani içinde 50 top bulunan bir küpten 10 tane top çekip hiçbirini geri koyulmamasi denemesini) 1000 defa tekrarlanırsa 4 beyaz (ve 7 siyah) top elde etmek ancak 4 defa ortaya çıkan bir sonuç olacaktır. Bu sefer küpten 5 tane beyaz (ve 5 tane siyah) top çekme olasığına göz atılsın. İki kategorik değişkeni sınıflandıran olumsallık tablosu şöyle kurulur: Olasılık şöyle hesaplanabilir (Dikkat edilirse paydalar hep aynıdır): Beklendiği gibi 5 beyaz top çekme olasılığı, 4 beyaz top çekme olasılığının çok daha altındadır. Hipergeometrik dağılımda n ve m parametreleri arasında çok önemli simetriler vardır. Bu simetriler verilen küp problemi için önemli değil gibi görünmektedirler. Gercekten verilen bazı hipergeometrik dağılım gösteren problemlerde n ve m parametreleri hiçbir problem olmadan birbiriyle değiştirilebilir. Ancak hayat/ölüm sorunlarına hipergeometrik dağılım uygulanmaya başlayınca önemleri anlaşilabilir. Parametreler olan n ve m arasindaki simetriler şöyle siralanbilirler: Bunu daha kolay anlamak için siyah toplar beyaza; beyaz toplar siyaha boyanınca neyin değiştiğıni düşünmek gerektir. çekilmektedir ve zaten çekilmiş olan toplara etiket yapıştırma işlemine benzer: X ~ Hypergeometrik(formula_16, formula_17, formula_18) ve formula_19 olsun. Burada formula_28 rassal değışkeni parametreleri formula_18 ve formula_22 olan bir binom dağılım gösterir. Burada formula_36 bir standart normal dağılım gösterir. Libor Žůrek Libor Žůrek (d. 2 Kasım 1979, Kojetín), forvet pozisyonunda görev yapmış Çek futbolcudur. Profesyonel kariyerine 1999 yılında FC Baník Ostrava kulübünde başladı. Daha sonra sırasıyla FC Tescoma Zlín, 1. FC Tatran Prešov, SK Hanácká Slávia Kroměříž ve ASV Spratzern kulüplerinde oynadı. AgustÃ­n Delgado Agustín Javier Delgado Chala (d. 23 Aralık 1974), Ekvadorlu forvet oyuncusu. Kariyerine kendilkesinde devam eden Delgado, Ekvador millî futbol takımının en golcü ismidir. Toplamda 31 golü tamamını Güney Amerika'da geçiren Delgado, Southampton FC'de 11 maçta forma giyip 1 gol atmıştır. Roman TÃ½ce Roman Týce (d. 7 Mayıs 1977, Roudnice nad Labem, Çek Cumhuriyeti), Çek futbolcudur. Orta saha oyuncusudur ve 177 cm boyundadır. 2004 Avrupa Futbol Şampiyonası'nda Çek Cumhuriyeti millî futbol takımının kadrosunda yer almıştır ve şu anda SpVgg Unterhaching'de oynamaktadır. Claude Chappe Claude Chappe (25 Aralık 1763 – 23 Ocak 1805), Optik telgrafın mucidi Fransız bilim insanı. Claude Chappe, 1763 yılının noel günü Paris'in yaklaşık 200 km güneybatısındaki Brûlon kasabasında doğdu. Dedesi Fransız bir baron, amcası Jean-Baptiste Chappe d'Auteroche ise 1761 ve 1769'da Venüs geçişi gözlemleriyle ün yapmış bir astronomdu. Bir süre parlamento hukukçusu olarak çalışan babası Ignace Chappe d'Auteroche (1724-1783) 37 yaşındayken, 13 Şubat 1762'de 31 yaşındaki Marie-Renée de Vernay de Vert (1731-1803) ile evlendi. Çiftin bu evlilikten Ignace Urbain Jean (1762), Claude (1763), Marie Marthe (1763), Pierre François (1765), Sophie François (1767), René (1769), Abraham (1773) ve üç de düşük doğum olmak üzere on çocuğu oldu. Claude ve Marie Marthe ikiz olmalarına rağmen Marie Marthe gece yarısından sonra doğmuştu. Chappe küçüklüğünde papaz olmak için manastıra gitti. Daha sonra Rouen'deki "College de Joyeuse"’da eğitim gördü. Chappe dini eğitimi sırasında bilime güçlü bir şekilde ilgi duymaya başladı. Paris'te bir grup fizikçiyle tanıştı ve daha sonra yeni kurulmuş prestijli bir topluluk olan "Société Philomathique de Paris"’e katıldı. Fizik deneyleri yapıp, bu deneylerin sonuçlarını makale olarak yayımlamaya başladı. Chappe gençliğinde din adamı ve astronom olan amcasını örnek aldı. Amcasının Rusya'nın Tobolsk şehrine yaptığı 6 Haziran 1761'de Venüs geçişi için gözlem seyahati üzerine yazdığı ve okuduğu ilk kitap olan "Voyage en Siberie" kitabından çok etkilendi. En küçük kardeşi Abraham bu olay hakkında daha sonra şunları yazdı: "Bu kitabı okumak ona büyük ilham ve fiziksel bilimler açısından bir tat verdi. Bu noktadan itibaren tüm çalışmalarında, hatta uğraşılarında buna odaklandı." Chappe'nin amcası bir sonraki Venüs geçişi olan 3 Haziran 1769 tarihli geçiş ve birkaç hafta sonraki ay tutulması için gittiği Meksika'nın Güney Aşağı Kaliforniya eyaletindeki San José del Cabo şehrinde 1 Ağustos 1769'da sarıhummadan vefat etti. Chappe'nin babası girdiği bir iddia üzerine atıyla Sen Nehri'ni geçtikten sonra ağır nezleye yakalandı ve bir süre sonra vefat etti, Brûlon'da defnedildi. Annesi ise mezar taşında yazan tarihe göre 1803'te öldü ve kocasının yanına defnedildi. 1790'dan itibaren birçok uzun mesafe iletişim yöntemleri deneyen Chappe, sayıları temsil eden gonglar ve birbirleriyle uyumlu saatlerden faydalanmayı denedi. Bir tarafı siyaha, bir tarafı beyaza boyanmış panjurlar kullandı. En sonunda "T" aletinde karar kıldı. Bu, tepesine "régulateur" diye adlandırılan yaklaşık dört metre uzunluğundaki bir levha yerleştirilmiş bir direkten ve bunun her iki ucunda "indicateur" denen, yaklaşık iki metre uzunluğundaki birer levhadan oluşan ve her üç levhanın da ipler ve palangalar aracılığıyla hareket ettirilebildiği bir düzenekti. Chappe aygıtını Paris'te kurmayı denedi ancak bunda başarılı olamadı. Mart 1792'de ağabeyi Ignace'ın üyesi olduğu Yasama Meclisi'ne başvurdu. İlk olarak başvurusu ilgi görmezken bir süre sonra meclis üyeleri Joseph Lakanal ile Gilbert Romme Chappe'nin önerisini desteklediler ve Yonne ilinde yer alan "Saint-Fargeau" ve "Saint-Martin-du-Tertre" arasında deneme hattı kurması için Chappe'ye ödenek sağladılar. Deney başarılı olurken, Fransa'nın o dönem içinde bulunduğu devrim ve savaş durumu nedeniyle meclis üyeleri Paris'ten Lille'e kadar on beş adet telgraf istasyonu kurulmasını emrettiler. Chappe telgraf mühendisi olarak, kardeşleri Abraham, Ignace ve Pierre François da yardımcıları olarak Savaş Bakanlığına atandılar. Claude Chappe 1804 yılının sonlarına doğru inşa edilen yeni telgraf hatlarının denetimleri sırasında hastalandı. Hastalığı için gıda zehirlenmesinden şüphelenen Chappe, bunda parmakları olduğu gerekçesiyle rakiplerini suçladı. Birkaç aylık hastalık sürecinin ardından Paris'e dönünce depresyona girdi. 23 Ocak 1805'te "l'Hôtel Villeroy"’daki telgraf idaresinin dışında yer alan bir kuyuya atlayarak intihar etti. Naaşı ilk olarak Vaugirard'daki bir mezarlığa defnedilip, kardeşi Ignace Urbain Jean'ın 1829'daki vefatından sonra Père Lachaise Mezarlığı'na, kardeşinin yanına nakledildi. Telgrafın bulunuşunun 100. yılı anısına Paris'teki Boulevard Saint-Germain ile Rue du Bac sokağının kesişme noktasına Emile Louis Macé tarafından yapılan Chappe'nin bronz heykeli 18 Temmuz 1893'te açıldı. Merkezi bir yerde olması ve metro istasyonuna yakınlığı nedeniyle Paris halkı için gözde buluşma yeri olan heykel, 1942'de Nazi Almanyası'nın Fransa'yı işgali sırasında eritilerek Alman işgal birliklerinin silah yapımında kullanıldı. Kısa Hayat Öyküm Kısa Hayat Öyküm, Abidin Dino tarafından yazılmış otobiyografik kitap. Abidin Dino Andre Velter'e Hayatını Anlatıyor TÃ¼rkiye'deki en yÃ¼ksek binalar listesi Türkiye'deki en yüksek binalar listesi, Türkiye'de inşaatı tamamlanmış en yüksek binaların listesidir. Ülkedeki en yüksek binalar, ağırlıklı olarak İstanbul'da yer almaktadır. İstanbul'da özellikle 2000'li yıllardan sonra hız kazanan inşaat faaliyetleri sonuncunda gökdelenler şehir silüetinin vazgeçilmez bir parçası olmuştur. İstanbul'un Avrupa Yakası'nda Gayrettepe ile Maslak arasındaki Büyükdere Caddesi aksına ek olarak son yıllarda Şişli'nin Bomonti semtinde de gökdelenlerin sayısı artmaya başladı. Şehrin Asya Yakası'nda ise Ataşehir, Kozyatağı gibi bölgelerde yaygınlaşan gökdelenlerin İstanbul Finans Merkezi'nin tamamlanması ile bu yakada daha da artması beklenmektedir. İstanbul dışında ise gökdelenlerin yoğunlaştığı bir diğer bölge İzmir'in Bayraklı ilçesi ve Konak ilçesinin Bayraklı ilçesi ile olan sınırının yakınlarıdır. Louis-SÃ©bastien Lenormand Louis-Sébastien Lenormand (d. Montpellier, 25 Mayıs 1757 – ö. Castres, 4 Mart 1837) Fransız fizikçi, mucit ve paraşütün öncülerinden. Louis Lenormand, Montpellier Gözetleme Kulesi'nden atlamak için ilk defa paraşüt kullanmıştır. Bu paraşütün görünüşü şemsiyeye benziyordu. Daha sonra paraşüt geliştirilerek ilk defa 1880'li yıllarda katlanabilir paraşüt yapılmıştır. Çekme ipi bulunan ilk paraşüt ABD'de 1908 yılında yapılmıştır. René Laennec René-Théophile-Hyacinthe Laennec (17 Şubat 1781 - 13 Ağustos 1826), Fransız hekim, steteskopun muciti. Rene Laennec, 1816 yılının bir günü Paris sokaklarında dolaşırken iki çocuk görmüştür. Çocuklardan biri tahta bir sopanın ucuna kulağını dayamış, diğer çocuğunda tahtanın diğer ucuna iğneyle vurduğunu görmüştür. Daha sonra Laennec, kağıdı rulo yapıp iple bağlamış ve bunu hastanın göğsüne dayadığında kalp atışlarını duyabildiğini fark etmiştir. Bu alete Yunancada göğüs anlamına gelen "stethos" sözcüğünden gelen stetoskop adı verilmiştir. Zach Braff Zachary Israel Braff (d. 6 Nisan 1975) Amerikalı oyuncu, yönetmen, senarist ve yapımcı. 2000'li yıllarda NBC televizyonunda gösterilen Scrubs adlı dizide ""John Dorian-J.D."" karakteriyle ünlendi. Braff, 2004 yapımı "Garden State" filmini yazdı ve yönetti. Yine aynı adı taşıyan filmin müziğinin yapımcısıydı ve 2005 yılında bu albümle Grammy ödülünü kazandı. Braff, South Orange, New Jersey'de Yahudi bir ailenin çocuğu olarak dünyaya geldi. Babası Hal Braff profesör, annesi Anne Brodzinsky ise bir psikologdu. Sanatçının çocukluğunda ebeveynleri boşandılar ve başkalarıyla tekrar evlendiler. Sanatçı, Stagedoor Manor Performans Sanatları Eğitim Merkezine katıldı. "(Stagedoor Manor Performing Arts Training Center)". New Jersey'de Columbia Lisesi'ni bitirdi. "(Columbia High School)". Daha sonra Northwestern Üniversitesi'ne devam etti. New York Halk Tiyatrosu'nda "(New York City's Public Theater)" William Shakespeare'in Onikinci Gece ve Makbet oyunlarında bulundu. Woody Allen'ın 1993 yapımı filmi "Manhattan Murder Mystery" de küçük bir rolle gözüktü. Disney programı "Bebek Bakıcıları Kulübü"nde "(The Baby-Sitters Club)" yine kısa bir rol aldı. 2001 yılında başladığı, NBC televizyonunda gösterilen Scrubs adlı dizide ""John Dorian-J.D."" karakteriyle Altın Küre ve Emmy ödüllerine aday gösterildi. Nicéphore Niepce Joseph Nicéphore Niépce, (d. 7 Mart 1765 – ö. 5 Temmuz 1833) Fransız mucit. 1826 yılında, tarihteki ilk fotoğrafı çekmiştir. Niepce karakutu kullanarak görüntüyü kurşun-kalay alaşımı özel bir plakaya düşürmüştür. Bu plaka bitümen denilen ışığa duyarlı bir maddeyle kaplıydı. Biraz bulanık olan görüntünün oluşması için 8 saat beklemek gerekiyordu. Dolni Voden Dolni Voden (Bulgarca: "долни воден"), Bulgaristan'da Filibe iline bağlı, 2015 nüfusu 15.100 olan, Türklerin yoğun olarak yerleşik olduğu bir ilçe olan Asenovgrad'ın bir bölgesidir. Dolni Voden Semti, Filibe'nin güneydoğusunda bulunur. Bağlı olduğu Filibe iline uzaklığı 17 km'dir. Yerleşim yerinin nüfusu 5100 kişi olarak sayılır. Dolni Voden 1980'li yılların başına kadar köy olarak geçmekteydi. 1985 yılında bağlı olduğu Asenovgrad ilçesinin bir semti olarak tescil edildi. Dolni Voden halkı, etnik olarak %80 Türk, %20 oranında Bulgardan oluşmaktadır. Yerleşim yerinin halkı geçimini tarımla ve işçilikle sağlar. Dolni Voden bir adet doğal ve bir adet de baraj gölüne sahiptir. Bölgenin "Sokol Dolni Voden" isminde bir de amatör liglerde yer alan futbol takımı bulunmaktadır. Yörenin ilköğretim düzeyinde eğitim veren tek okulunun adı Panaiot Volov'dur. Binalar ve yapÄ±lar listesi Bu binalar ve bina olmayan yapıların listesidir. Christopher Latham Sholes Christopher Latham Sholes (d. 14 Şubat 1819 - ö. 17 Şubat 1890) 1867 yılında gerçek anlamda ilk daktiloyu ve günümüzde halen kullanılan Q klavyeyi icat eden Amerikalı mucit. Christopher Sholes, boş zamanlarının çoğunu icat yaparak geçiriyordu. Arkadaşı Carlos Glidden ile bir numaralama makinesi icat etti. Daha sonra bu makineyi harf basma makinesine dönüştürmeye karar verdiler. Bugün kullandığımıza benzer bir klavye tasarladı ancak icatlarından çok para kazanamadığı için icadını Remington and Sons adlı bir şirkete sattı. Bu şirket 1874 yılında ilk ürettikleri daktiloyu sattılar. Kısa sürede daktilo çok yaygın hale geldi. Moskova'daki en yüksek yapıların listesi Moskova'nın ve Avrupa'nın en yüksek yapısı 268 metrelik "'Naberezhnaya Tower" block C dir. Moskova'daki en uzun 10 yapÄ± KÃ¼p problemi İstatistik bilimi içinde küp problemi (İngilizce urn problem) bir idealize edilmiş düşünce denemesi olup pratik hayatta ilgilenilen nesneler (atomlar, kişiler, otomobiler vb.) bir küp veya benzeri bir kap içinde bulunan renkli toplarla temsil edilmektedir. Bir veya daha fazla sayıda topun küpten çıkartıp alındığı düşünülür; bu düşüncenin hedefi, belli bir renkte ve diğer özellikte olan topların küpten çıkarılma olasılığını incelemektir. Bu olasılık kuramı kapsamında bulunan bu temel küp modelinde küpün sadece "x" sayıda beyaz ve "y" sayıda siyah top ihtiva ettiği düşünülür. Bu küpten tek bir top rassal olarak çekilir ve rengi gözlenir. Top tekrar küpe geri konulur ve bu seçim süreci tekrar ettirilir. Bu temel problem modelinin yanıt sağlayabileceği sorular şunlar olabilir: Çok daha çeşitli küp problem şekilleri bulunabilir. Bazıları siyah top bulunduğu düşünülsün. Küpten rassal olarak bir top seçilip çekilsin. Bu seçilip çekilen top (bir başka yerde saklanmakta olan) bir diğer top ile birlikte yine küp içine koyulsun. Bu demektir ki küp içindeki top sayısı her bir çekişte büyümektedir. Bu işlemin "n" defa tekrarlanması sonunda küp içinde bulunan beyaz top sayısı "X" olacaktır. "Y"="X" olarak tarif edelim. Bu halde {"n"=1, 2, 3... için "y" } n değeri arttıkça beta dağılımına yaklaşacak ve şekli de özel bir stokastik süreç olan martingale olacaktır. 1713 de Jakob Bernoulli tarafından "Ars conjectandi" adı verilmiş makalenin yayınlanmasından beri, küp problemleri olasılık kuramı içinde bir önemli yer kapsamaktadırlar. Bernoulli'yi bu makeleyi yazmaya iten nedenler pratik hayatta gözlemini yaptığı ve bir kabtan rassal olarak topların çekilmesini içeren piyangolar, seçimler veya kumar yani şans oyunları olmuştu. Tarihçilerin yazdıklarına göre "Ars conjectandi" adlı eserinde Bernoulli bir küp içinden çekilip alınan çakıl taşı sayısına dayanarak değişik renklerin oranlarının tayin edilme problemi üzerinde deney yaptığını bildirmektedir. Bu problem "ters olasılık" adı ile anılmaktaydı ve onsekizinci yüzyılda önemli bir araştırma konusu olmuştu ve tanınmış matematikçiler Abraham de Moivre ve Thomas Bayes bu alanda çalışmalar yapmışlardır. Küba Komünist Partisi Küba Komünist Partisi (, PCC), Küba'da iktidardaki Marksist-Leninist siyasi parti. 1961 Temmuzunda Küba'nın iki komünist hareketi Küba Sosyalist Halk Partisi ve 26 Temmuz Hareketinin üyelerinin birleşmesiyle kuruldu. İlk adı Küba Sosyalist Devrim Partisi'dir. Vietnam Komünist Partisi, Çin Komünist Partisi ve Laos Halkın Devrimci Partisi gibi iktidarda olan diğer komünist partilerle karşılaştırıldığında Küba Komünist Partisi, Marksizm-Leninizm geleneğini ve Sovyet modelini daha sıkı bir şekilde muhafaza eder. Parti, diğer ülkelerdeki komünist devrimleri desteklemiştir ve Kolombiya'da ELN'e, El Salvador'da FMLN'e, Nikaragua'da Sandinistlere ve 1980'lerde Grenada'da Maurice Bishop'un New Jewel Hareketine aktif olarak yardım etmiştir. Maximum Overdrive Maximum Overdrive, Stephen King'in senaryosunu yazdığı ve yönettiği, kendisinin "Trucks" isimli kısa hikâyesinden uyarlanmış, 1986 yapımı bir korku filmidir. Bir yıldızın dünyaya yakın geçtiği dönemde araba, kola makinesi, saç makinesi dahil olmakla tüm makinelerin canlanıp insanlara saldırmasını ve bir kafede yumurta pişiren genç bir adam olan Bill Robinson'ın onlara karşı savaşmasını konu almaktadır. Stephen King En Kötü Yönetmen, Emilio Estevez ise başarılı kariyerinde ilk ve tek kez En Kötü Aktör Razziesine bu film ile aday olmuştur. Ancak film Fantasto Festivali'nde En iyi Film Dalı'nda ödüle aday gösterilmiştir. 1997'de TV versiyonu çekilen filmin başlarında ATM makinesinin "salak" dediği adamı (Cameo Rol) Stephen King oynamıştır. $10,000,000'lık bütçesi olan film 7-8 milyon dolar arası bir gişedeki hasılatıyla zarara uğramıştır. Emile Berliner Emile Berliner (20 Mayıs 1851 – 3 Ağustos 1929) Almanya doğumlu ABD vatandaşı olan mucittir. Gramafona (Amerika'da fonograf olarak söylenmektedir) kayıt yapma çalışmalarıyla tanınmaktadır. Gramofonun patentini , 8 Kasım 1887 tarihinde aldı. "The Berliner Gramophone Company" şirketini 1895'te, "The Gramophone Company" şirketini 1897'de Londra'da, "Deutsche Grammophon" şirketini 1898'de Hanover/Almanya'da ve "Berliner Gram-o-phone Company of Canada" şirketini 1899 yılında Montreal'de kurmuştur. Mildred B. Davis Mildred B. Davis Amerikalı roman yazarı. Daha çok gizemli ve gerilim türü romanlarıyla tanınır. Mildred Davis Mildred 'Mid' Davis (22 Şubat 1901 - 18 Ağustos 1969), Amerikalı oyuncudur. Dönemin ünlü oyuncu ve yönetmeni Harold Lloyd'un sessiz klasiklerinde rol almış ve sonrasında onunla evlenmiştir. Pensilvanya'da doğan Mildred Davis, "Friends School"a devam etti. Eğitimine zaman ayırdığı birkaç yılın sonunda filmlerde rol alma hayalleri ile film dünyasının merkezi olan Los Angeles'a gitti. 157.5 cm'lik boyu ve 45.5 kiloluk haliyle hayli minyon bir kız olan Davis, bazı küçük rollerde göründükten sonra Harold Lloyd'un 1919'da çektiği From Hand to Mouth filminde dikkatleri çekti. Bu film Lloyd'la birlikte rol alacakları on beş filmin ilki olacaktı. 10 Şubat 1923'te Harold Lloyd ile evlendi. Lloyd, evliliklerinin ardından - muhtemelen karısının kariyerine gölge düşürmek istememesi nedeniyle- Mildred Davis'in artık filmlerde oynamayacağını duyurdu. Ancak 1927 yılında "Too Many Crooks" adlı filmle beyaz perdeye dönüş yaptıysa da kariyerini sonlandırdı. Mildred Davis ve Harold Lloyd'un üç çocuğu oldu. Bunlardan Jr. Mildred Beverly Hills'te hayli aktifti. Ayrıca Davis'in daha sonraları Beverly Hills'in önde gelen doktorlarından biri haline gelecek olana kardeşi Jack Davis de bir aktördü. Greenacres adlı malikanede yaşayan Lloyd ve Davis bahçeleri ve gülleri ile ilgilenmeyi seviyordu. Lloyd ve Davis çiftinin evliliği, her ne kadar toplumun tarafından ideal bir evlilik gibi görülse de Harold Lloyd'un sadakatsizlikleri ve işkolikliği nedeniyle problemleri olan bir evlilikti. Yine de Lloyd ve Davis hayatları boyunca çok yakın oldular. Hayatının geç dönemlerinde depresyon ve alkolizm nedenleriyle sorunlar yaşayan Davis, aktris Marion Davies ve Colleen Moore ile olan arkadaşlığı ile huzur buldu. Davis, Lloyd'un asistanı olan ve Greenacres'da kırk yıldan fazla bir süre onlarla yaşayan Roy Brooks'la da sağlam bir arkadaşlık kurmuştu. Mildred Davis, koroner damarlarla ilgili sorunları izleyen bir dizi kriz sonucunda Santa Monica, Kaliforniya'da 1969 yılında hayatın kaybetmiştir. VahÅŸi Kahraman Vahşi Kahraman 1970 ABD yapımı western serüven filmidir. Özgün adı A Man Called Horse ("Türkçe: At Denilen Adam") olan film Ekim 1971'de Türkiye'de sinemalarda gösterilmiştir. 20 Mart 1983'te de TRT Televizyonu'ndan bu kez de Vahşi Adam adıyla yayınlanmıştı. Senaryosunu Jack DeWitt 'in Dorothy M. Johnson 'ın 1968 tarihli bir kısa hikâyesinden uyarlayarak yazdığı filmi Elliot Silverstein yönetmiş, önemli rollerinde Richard Harris, Judith Anderson, Jean Gascon ve Manu Tupou oynamışlardır. Kızılderililerin tutsak ettiği bir İngiliz aristokratının öyküsü anlatılır. Film çok ilgi görünce 1976 ve 1983 yıllarında iki devam filmi daha çekildi. Bu filmlerin başrollerinde de yine Richard Harris oynuyordu. 1825 yılında Kuzey Batı Amerika'ya avlanmak üzere gelen bir İngiliz aristokrat olan Lord John Morgan (Richard Harris) Sioux kızılderilileri tarafından tutsak edilir.Başlangıçta bir hayvan gibi muamele gören İngiliz Lord,kabilede kendisi gibi önceden tutsak edilmiş bir beyaz'ın da yardımı ile onların dilini ve kültürlerini öğrenir.Sioux 'ların yaşam tarzlarına ve kültürlerine saygı gösterdiği ölçüde kendisi de saygı görmeye başlar.Kabilenin asil bir üyesi olabilmesi için geçmesi gereken ağır sınavlardan bir bir geçer.Bunlardan en ağırı da göğüs derisinden çengellerle tavana asılı kaldığı dayanıklılık sınavıdır.Kendini kabileye kabul ettirdiğinde ise kendisine yeni Sioux ismi olan "At" adını taşıma onuru verilir. Uçalı Buluntuları Uçalı buluntuları (Başkortça: Учалы Стоунхенджы "Uçalı stounhencı"- ""stounhenc" kısmı İngilizce Stonehenge'ten geliyor.") Başkurdistan'ın Uçalı vilayetinde bulunan ve İngiltere'nin bütün dünyanın bildiği Stonehenge'ine benzeyen arkeolojik buluntu. Uçalı bölgesinde "Yanı Bayramğol" köyünün yakınlarında baqşay denilen yerde 1956 yılında bulundu. Nihayet 2004 yılında "Könsığış İtstisadi-Gumanitar Üniversitesi", Başkortostan Milli Müzesi ve Uçalı bölgesi yöneticileri tarafından arkeolojik kazılara başlandı. Angola Ulusal Kurtuluş Cephesi Angola Ulusal Bağımsızlık Cephesi (Portekizce: Frente Nacional de Libertação de Angola, FNLA) Angola'daki siyasi partilerden biridir. Angola Bağımsızlık Savaşı'nda Holden Roberto liderliğinde militan örgüt olarak yer aldı. 1992'de siyasi parti oldu. Alva J. Fisher Alva John Fisher 1862 yılında doğmuş 1947 yılında ölmüştür. 1906 yılında dünyanın ilk elektrik ile çalışançamaşır makinesini yapmıştır. Bu çamaşır makinesinde kirli çamaşırlar yatay olarak yerleştirilmiş metal bir tamburun içine konuluyordu. Tambur elektrik motoru ile döndürülüyor çamaşırlar birbirlerinin üzerinden yuvarlanırken yavaş yavaş temizleniyordu.Alva Fisher'dan sonra onun icat ettiğinden daha iyi olan elektrikli çamaşır makineleri bulunmuştur. Ä°lya Averbuh Ilia Averbukh (Rusça: Илья Авербух) (d. 18 Aralık 1973) Rus buz patenci. Marina Anissina ile birlikte 1990 ve 1992 yıllarında Dünya Gençler şampiyonasını kazanmış, ayrıca eşi Irina Lobacheva ile birlikte Olimpiyatlarda gümüş madalya kazanmıştır. 5 yaşında buz patenine başlayan Averbukh 10 Mart 1995'te Irina Lobacheva ile evlendi. Çiftin 2004 doğumlu Martin isminde bir oğlu vardır. Ronald Bassett Ronald Leslie Bassett İngiliz roman yazarı. Genellikle tarihi romanlar yazan Bassett, bazen “William Clive” müstear adını kullanmaktadır. "Witchfinder General" (1966) adlı romanı, yönetmen Michael Reeves tarafından, başrolünde Vincent Price'in oynadığı 1968 tarihli aynı adlı filmle beyaz perdeye uyarlanmıştır. Witchfinder General filminin tanıtımlarında belirtildiği gibi romanda gerçek olaylardan esinlenilmişti. Bassett, 1938–1954 yılları arasında Birleşik Krallık Donanması'nda hizmet vermiştir. Poisson dağılımı Poisson dağılımı, (okunuşu: "puason dağılımı") olasılık kuramı ve istatistik bilim kollarında bir ayrık olasılık dağılımı olup belli bir sabit zaman birim aralığında meydana gelme sayısının olasılığını ifade eder. Bu zaman aralığında ortalama olay meydana gelme sayısının bilindiği ve herhangi bir olayla onu hemen takip eden olay arasındaki zaman farkının, önceki zaman farklarından bağımsız oluştuğu kabul edilir. Poisson dağılımı çok kere belirli sabit zaman aralığı birimleri bulunan problemlere uygulanmakla beraber, diğer birimsel aralıklı problemlere de (yani birim uzaklık, alan veya hacim içeren problemlere de) başarı ile uygulanabilir. Poisson dağılımı Poisson süreci ile birlikte ortaya çıkar. Poisson süreci aralıklı karakterde olan (yani 0, 1, 2, 3 .. kere meydana çıkan) bazı olgularin bir birim zaman, alan, mekân veya hacimde sabit bir olasılıkla oluşması şeklini alır. Bu çeşit olaylara ve Poisson dağılımının uygulanmasına örnekler şunlardır: [Not: Birbirini takip eden Poisson tipi olaylar arasındaki aralık karşılıklı ilişkili olarak bir üstel dağılım olur. Örneğin, bir florans ampülünun çalışma süresi veya otobüslerin gelmesi arasındaki bekleme zamanı.] Bu dağılım ilk defa Siméon-Denis Poisson (1781–1840) tarafından diğer olasılık hakkındaki yazıları ile birlikte 1838'de yayınlanan "Recherches sur la probabilité des jugements en matières criminelles et matière civile" ("Ceza hukuku ve medeni hukuk alanlarındaki hükümlerin olasılığı üzerinde araştırmalar") adındaki eserinde ortaya atılmıştır. Poisson dağılımının genel odaklandığı rassal değişken bir sayılabilen olaydır; bu olay belli bir sabit uzunlukta olan (genellikle zaman) aralıkta ayrık olarak ortaya çıkar ve bu aralıkta gözlenen olayların sayısı Poisson dağılım için rassal değişkendir. Bu sabit aralıkta ortaya çıkan olaylar sayısının beklenen değeri (ortaya çıkmanın ortalama sayısı) λ olarak sabittir ve bu ortalama değer aralık uzunluğuna orantılıdır. Eğer her 4 dakikalık zaman aralığı içinde ortalama 5 olay meydana geliyorsa, sabit 8 dakikalık aralıkta ortalama 10 (=8x5/4) olay ortaya çıkar. Herhangi bir negatif olmayan bir tam sayı olan "k" sayıda ("k" = 0, 1, 2, 3...) olay ortaya çıkma olasılığı şöyle ifade edilir: burada Bu "k"'nin fonksiyonu Poisson dağılım için olasılık kütle fonksiyonu olur. Poisson dağılımı için λ parametresi yalnızca beklenen değer, yani ortaya çıkan formula_2 sayıda olay için bir ortalama, değildir. Aynı zamanda yani varyans da olur. Böylece gözlenen olay meydan çıkış sayısı bir ortalama değer λ ile bir standart sapması formula_4 olması niteliklerini taşiyan bir olasılık dağılımı, Poisson dağılımı, göstermektedir. Genellikle bir Poisson dağılımı büyük sayıda olay ortaya çıkabilmesi mümkün olduğu, ama bu ortaya çıkması mümkün olayların nadir olduğu kabul edilen, sistemlerde uygulanabilir. Bilimsel alanlarda klasik örnekler atomların nükleer parçalanması; verilen bir DNA zincirinde ortaya çıkan mutasyon sayısı vb. Bu örneklerle ve diğer birçok örneğin için, ortaya çıkan nadir olay sayısı ayrık denemelerin sonucudur ve daha kesinlikle bir binom dağılım kullanılarak model haline getirilebilirler. Fakat "n" ve λ/"n" parametreli bir binom dağılımı (yani her deneme için λ/"n" başarı olasılığı olan "n" sayıda deneme için belirli bir başarı sayısı için olasılık dağılımı), deneme sayısı "n" büyüyüp limitte sonsuzluğa yaklaştıkça, beklenen değeri λ olan bir Poisson dağılıma yakınsallaşır. Bu limit bazen "nadir olaylar kuralı" olarak anılmaktadır. Bu ifade bir bakıma yanıltıcıdır; çünkü birçok Poisson dağılımı ile modellenebilen olaylar arasında birçoğu (örneğin bir otobüs durağına yarım saat aralığında gelen otobüs sayısı; bir mobil telefona bir saat aralığında gelen çağrı sayısı gibi) hiç de nadir olmayan olaylar bulunur. Ancak binom dağılımının büyük sayılar için hesaplanması faktöriyel sayılar kullanılması gerektirdiği için, bu uzun hesaplama biraz sıkıcı görülebilmekte ve bu nedenle Poisson dağılımı yaklaşık olarak binom dağılım yerine kullanılmaktadır. Binom dağılımından limitte Poisson dağılım olasılık kütle fonksiyonunun çıkartılmasınin matemetiksel kanıtı şöyle yapılır: Önce, değişkenler hesabı (calculus) içinde kullanılan limitin şöyle ifade edildiğı hatırlanır: "p" = λ/"n" eşitliği bu ifade içine konulursa, şu genel denkleme varılır: Şimdi bu son ifade biraz daha açılır ve şu elde edilir: Limitte, ilk parantez içindeki ifade 1 e yakınsama gösterir (yani "n" ∞'a yaklaştıkça, ilk parantezdeki ifade 1'e yakınsar ) ve ikinci parantez içindeki ifade, ifade içinde "n" olmaması nedeniyle, sabit kalır; üçüncü parantez içindeki ifade "e" değerine yakınsar ve son olarak da dördüncü parantezdeki ifade, 1 e yakınsar. Sonuçta, limitte şu ortaya çıkar: Daha genel olarak, "n" ve "p" parametreleri olan binom rassal değişkenler için bir sıra Binom ifadesi olursa, bu seri dağılımda ortalaması λ olan bir Poisson rassal değişkeni için serilere yakınlaşır.. ifadesi de parametresi toplama katılan parametre toplamlarından olan bir Poisson dağılımı gösterir. Poisson dağılımlı rassal sayıları üretmek için en basit yollardan birisi Knuth tarafından aşağıdaki gibi bir bilgisayar algoritmasıyla verilmiştir: Basit olmakla beraber, karmaşıklık λ ile doğrusal olarak oranlıdır. Bu sorun etkisini azaltmak için çeşitli diğer algoritmalar geliştirilmiştir. "k" için "n" tane ölçülmüş değer kapsayan bir örneklem alınsın. Bu örneklemin kökenindeki Poisson dağılım gösteren anakütle için Poisson parametresi olan "λ" için bir uygun bir kestirim değeri bulunması hesaplama hedefidir. Bu kestirimi maksimum değişebilirlik yöntemi ile bulmak için önce bir log-değişebilirlilik fonksiyonu şöyle biçimlendirilir: "λ" ile "L" fonksiyonunun türevi alınıp bu türev sıfıra eşitlenirse ifadesi ortaya çıkar. "λ" için çözüm yapılırsa "λ" için maksimum olabilirlilik kestirimini(MOK) şöyle buluruz: Her gözlem için ortalama λ olduğu için bu ifadenin beklenen değeri de λ olur. Bu nedenle bu kestirim λ için bir yansiz kestirim olur. Bunun kestirim varyans değeri Cramer-Rao alt sınırına ulaşıp geçtigi için, bu kestirim bir etkin kestirim de olur. Bayes tipi çıkarımsal analiz için Poisson dağılımının oran parametresi olan "λ" için eşlenik öncel bir gamma dağılımı gösterir. Şu ifadeye göre "λ"nin bir Gamma olasılık yoğunluk fonksiyonuna göre dağılım gösterdiğini; "g"nin bir şekil parametresi olan "α" ile bir ters ölçek parametresi olan "β" ile parametrelenmiş oldugunu, şöyle gösterilsin: O zaman, daha önce olduğu gibi "n" sayıda ölçülmüş değerden oluşan örneklem "k" ve bir Gamma("α", "β") dağılımlı önsel verilmiş ise, sonsal dağılım şu olur: Sonsal ortalama olan E["λ"] limitte formula_38 doğru gittikçe maksimum olabilirlik kestirimi olan formula_39 ifadesine yaklaşır. Eklecek verilerin sonsal kestirimci dağılımı bir Gamma-Poisson dağılım yani bir negatif binom dağılımı olur. "Kural" sözcüğü istatistik bilimi içinde "olasılık dağılımı" kavramı ile eş anlamlı olarak kullanılmaktadır. "Kurala göre yakınsama" kavramı "dağılımda yakınsama" ile aynı anlamda kullanılmaktadır. Buna dayanarak "Poisson dağılımı" bazen "küçük sayılar kuralı" olarak anılmaktadır. Buna neden bu dağılımın, nadir olacağı kabul edilmekle beraber, birçok fırsatta ortaya çıkabilen bir olayın ortaya çıkma sayısını açıklayan olasılık dağılımı olmasıdır. 1898de Ladisladus Bortkiewicz'in Poisson dağılımı hakkında yayınladığı kitabın adı "Küçük Sayılar Kuralı"dır. Bazı matematik tarihçileri buna ithafen Poisson dağılımının adının da Bortkiewicz dağılımı olmasını istemişlerdir.[2] DVD-R DVD-R bir kaydedilebilir DVD formatıdır. Her ne kadar orijinal standart kapasite olan 3.95 GB (3.68 GiB) Pioneer tarafından geliştirilmiş olsa bile tipik bir DVD-R'nin depolama kapasitesi 4.71 GB (veya MiB)dır. Her iki değer selefi (atası) olan CD-R'nin 700 MB olan kapasitesinden daha fazladır Pioneer ayrıca 2005'te piyasaya çıkan 8.54 GB çift katmanlı versiyonu, DVD-R DL üretti. Bir DVD-R'deki veri değiştirilemez, fakat 1000 kereden daha fazla yazılabilen DVD-RW (DVD-rewritable) ler deki veriler değiştirilebilir. DVD-R formatı Pioneer tarafından 1997'nin sonbaharında üretildi. Çoğu DVD oynatıcıları tarafından destekleniyor ve DVD Forum tarafından da onaylandı. DVD-R diskler iki 0,6 mm'lik polikarbon diskten oluşur, ve her biri birbirine yapışkanla yapıştırılmıştır. Biri lazer kılavuz oyukları ve kayıt boyası ile kaplanmış ve gümüş alaşım veya altın yansıtaçlıdır. Bir DVD-R'de adreslenme (diskteki lazer ışınının konumunun tespiti) oyuklar arasındaki alanlar çukur ve tepe (tepe ön-çukurları olarak adlandırılır) ile yapılır. DVD-R diskindeki oyuk için motor kontrol vb. şeyler için sabit olan salınım frekansı kullanılır. DVD-R den bir önceki format olan kaydedilebilir DVD formatı DVD-RAM (sıradan erişim bellekli DVD) olarak adlandırılır. 1996'da üretilen DVD-RAM genellikle bir kutusu olan tekrar yazılabilir bir optik disktir. Mevcut 4,7 GB'lık kapasitesi düzenleme ve tekrar yazma için ihtiyaçları uygun bir şekilde karşılar. 2000'de DVD+R (veya "artı" R) olarak adlandırılan yeni format üretildi. DVD+RW Kuruluşu olarak adlandırılan bir koalisyon tarafından oluşturulan bu format iyileştirilmiş teknolojilerin bir sayısını genellikle son kullanıcıya daha sağlam bir teknoloji sağlamak için kuruldu. Bir örnek izlemenin ADIP sistemi ve hız kontrol kullanan DVD+R hata ve parazite karşı LPP sistemini kullanan DVD-R'den daha güvenilirdir. Ayrıca, DVD+R(W)'nin DVD-R(W)'den daha fazla hata koruma yönetimi vardır. Medyaları daha doğru bir şekilde yakmaya (yazmaya) izin verir. Aşağıdaki tablo karşılaştırma için, en çok kullanılan dört kaydedilebilir DVD medyalarının kapasitelerini gösteriyor. Bunlara DVD-Ram dahil değildir. (SL) stands for standard single-layer discs, while DL denotes the double-layer variants. See articles on the formats in question for information on compatibility issues. Metin Ã‡eliker Metin Çeliker, (d. 1952- ö. 28 Ağustos 2001, Karabük), Tiyatro, sinema ve dizi oyuncusu. Metin Çeliker, sanat yaşamına Şehir Tiyatroları'nda başladı. Bu kuruma 25 yıl hizmet verdikten sonra 1999 yılında emekli olan sanatçı, ayrıca tiyatronun dışında kamera karşısına da geçerek, sinema ve dizi filmlerde rol almış, "Evdeki Yabancı" gibi tv dizilerinde de oynamıştı. "Namuslu" filminde çizdiği karakterle unutulmaz bir portre yaratmıştır.2001 yılında Karabük'te geçirdiği bir trafik kazasında vefat etmiştir. Vincent Price Vincent Leonard Price, Jr. (27 Mayıs 1911 - 25 Ekim 1993) Amerikalı oyuncu. Genelde korku ve gerilim filmlerinde oynayan oyuncu. 180 civarında film ve tv dizisinde rol almıştır. Bu filmlerin birçoğu, klasik haline gelmiş düşük bütçeli korku filmleridir. Genellikle esrarengiz, soylu, beyefendi ve "kendine karşı hata yapanlardan intikam alan adam" rollerinde hafızalara kazınmıştır. Ses tonu, tonlamaları ve düzgün diksiyonu oyunculuğuna derinlik katmaktadır ki, sesiyle birçok film ve çizgi filme de katkıda bulunmuştur. Caedmon Records için bir dizi korku hikâyesinin sesli kitap kayıtlarını yapmıştır. Price, 27 Mayıs 1911'de St. Louis, Missouri'de doğmuştur. Yale Üniversitesi'nde sanat tarihi ve güzel sanatlar eğitimi almıştır. 1930'lu yılların başlarında tiyatro ile ilgilenen sanatçı, 1935'te profesyonel olarak sahneye çıkmış, 1930'lu yıllardan 1990'lı yıllara kadar birçok filmde rol almıştır. 1930'lar gibi erken bir dönem de kariyerine başlasa da, aslında ilk önemli filmi yönetmenliğini Otto Preminger'in yaptığı 1944 yapımı "Laura" olarak gösterilebilir. 1939 senesinde Boris Karloff ile "Tower of London"'da beraber rol alırlar. Adı genel olarak korku filmleriyle anılsa da, filmografisinde casusluk, polisiye, dram gibi tarzlara da rastlamak mümkündür. 1949 senesinde "The Bribe" adlı filmde, Ava Gardner ve Charles Laughton gibi önemli isimlerle rol almıştır. 1950'li yıllarda 40'lı yıllarda rol almakta olduğu büyük yıldızlı, büyük bütçeli filmlerinden ziyade, B Sınıfı korku filmlerine yönelir. 1960'lara gelindiğinde B Sınıfı filmlerin ünlü yönetmeni Roger Corman ile bir dizi Edgar A. Poe uyarlamasına imza atarlar. House of Usher (1960), Pit and The Pendulum (1961), Tales of Terror (1962), The Raven (1963) bunlardan bazılarıdır. The Raven'da gencecik bir Jack Nicholson izlemek mümkündür. 1970'li yıllara gelindiğinde, yine korku tarzında filmlerde rol almaya devam eder. 1970 senesinde, korku filmlerindeki başarısından dolayı BBC Televizyonu tarafından korku ve gizem içerikli bir çalışmada görev almaya başlar ve burada 3-4 sene iyi işler çıkartır. Bu hikâyeler genellikle yine Poe hikâyeleri olmuştur. Ayrıca 1982 yılında Popun Kralı Michael Jackson'ın tüm zamanların en çok satan efsanevi albümü Thriller'da müthiş sesiyle Thriller parçasına katkıda bulunmuştur. Kariyerinin son zamanlarında daha çok seslendirme konusunda çalışmalar yapmasına karşın, Amerikalı Yönetmen Tim Burton'ın "Edward Scissorhands" filminde, The Inventor karakterine görüntüsüyle de hayat vermiştir. Vincent Price 3 kez evlenmiştir. İlk eşi Editth Barret'den bir tane oğlu olmuştur. İkinci eşi Mary Grant Price'ın resim üzerine birçok çalışması vardır, 1960 yılında Doğu Los Angeles Kolejinde Vincent Price ile birlikte sergi açmışlardır. Bu eşinden de bir tane kızı dünyaya gelmiştir. Son evliliğini 1973 senesinde "Theatre of Blood" adlı yapımda kurbanlarından birini canlandıran Avustralyalı aktris Coral Browne ile yapmıştır. Price, bu eşi için sonradan katolikliğe geçmiş, eşi ise onun için Amerikan vatandaşlığına geçmiştir. Vincent Price, korku sinemasında vazgeçilmez oyuncusu olarak sinema tarihinde yerini başarı ile almış bir isim olmuştur. 1993 yılında akciğer kanseri sebebiyle Los Angeles, Kaliforniya'da hayatını kaybeden sanatçı hayatının bir bölümünü anlatan bir otobiyografi kitabı kaleme almıştır. "(I Like What I Know - A Visual Autobiography, Doubleday & Company, Inc., Garden City, New York, copyright 1959)". Seyfeddin EbÃ» Bekir Seyfeddin Ebû Bekir ya da tam adıyla Melik el-Mansur Sultan Seyfeddin Ebû Bekir (Arap harfleriyle: الملك المنصور سيف الدين أبو بكر)) (ölümü 1341) Mısır'da 1341 yılında hüküm sürmüş on üçüncü Türk Bahri hanedanından Memluk Sultanıdır. Dokuzuncu Memluk sultanı Nasır Muhammed bin Kalavun'in oğlu ve yedinci Memluk sultanı Kalavun'un torunudur. İki ay Memlûklu sultanlığı yaptiktan sonra tahttan indirilmiş ve yerine 7 yaşında olan küçük kardeşi Alâaddin Küçük tahta geçirilmiştir. Amfizem Amfizem, akciğerlerdeki hava keseciklerinin (alveol) gerilip genişlemesi neticesinde bu hava keseciklerini birbirinden ayıran ince duvarların yırtılması ve buna bağlı olarak da akciğerlerin esnekliğini kaybetmesiyle oluşan ve solunum yetmezliğine yol açan yaygın bir kronik akciğer rahatsızlığıdır. Hava kesecikleri arasındaki bağlar yırtıldığı için nefes almak için genişleyen akciğerler sönmez ve içlerinde hava kalır. Bunun sonucunda da akciğerlerin içindeki hava girişi ve oksijen dengesi bozulur. Akut enflamasyona yanıt olarak artan bir serum proteini olan αantitripsin eksikliği amfizem nedenlerinden biridir. Aydınlar, Çatalca Aydınlar, İstanbul ilinin Çatalca ilçesine bağlı bir mahalle. İstanbul iline 90 km, Çatalca ilçesine 40 km uzaklıktadır. Rakımı 200 metredir. Propolis Propolis (Yunanca: προπόλις "şehir için") bitkiler tarafından üretilen onları hem soğuktan hem de mikroorganizma saldırısından koruyan reçineli bileşiğin, bal arıları tarafından toplandıktan sonra transforme edilmesinden dolayı güçlü ve yapışkan bir özellik kazanmış su geçirmez, antimikrobiyal ve ısı yalıtan özellikteki özüdür. Propolis, Apis mellifera L. olarak da adlandırılan bal arısı türünün mandibulaları yardımıyla toplanarak mum ve tükürükle karıştırılıp pelet haline getirilir ve kovana taşınır. Burada bal arıları kolonisinin hastalıklardan korunması, kovan duvarları ve petek gözlerinin kaplanarak hijyenik bir yaşama ortamı sağlanması, kovan içerisinde ölen canlıların kokuşmasının önlenmesi için kaplanması ve kovan giriş deliğinin küçültülmesi gibi birçok amaçla kullanılmaktadır. Mısırlılar ölülerini mumyalarken, Yunan ve Romalı doktorlar antiseptik ve yara iyileştirici olarak propolis kullanmışlardır. İnkalar propolisi antipiretik bir ilaç olarak önerirken 17. yüzyılda Londra farmakopesinde propolis, resmi bir ilaç olarak listelenmiştir. Propolisin saf ya da başka doğal ürünlerle kombine bir şekilde kozmetik ve sağlık ürünlerinde kullanımı günümüze kadar devam etmiştir. Araştırmacılar son yıllarda daha çok propolisin kimyasal bileşimi ve biyolojik özellikleri ile ilgilenmişlerdir. Rengi yeşilden kırmızı ve kahverengiye kadar değişebilen propolis, kendine özgü bir kokuya sahiptir. Soğukta kırılgan ve sert, sıcakta ise yapışkandır. Yapışkan özelliği nedeniyle ciltteki yağ ve proteinlerle etkileşime girer. Genel olarak doğal yapısında %30 mum, %50