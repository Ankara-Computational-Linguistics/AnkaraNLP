yola çıkmışlardı. Villach geçitlerini aldıktan sonra Trapurg ve Linz'de kısa süreli karargâh kurdular. Akıncılar ayrıca Geiltal, Dravatal ve Gurktal vadilerinde ve daha birçok vadi ve dağlarda görüldüler. Villach sakinleri akıncılarla pazarlık yapmaya kalktılar, ama işe yaramadı akıncılar Windischgretz'e kadar ilerleyecekmiş gibi görünüyorlardı. Birkaç hafta sonra dönüş yollarında Laybach önlerine geldiler. Ülkenin tamamı, savunmasız ellerine bırakılmıştı. Türk tehdidinin savunulmasını görüşmek üzere yapılan toplantılardan önemli bir karar çıkmadı ve imparatorun, büyük bir imparatorluk meclisi toplama planı başarısız oldu. Ayrıca Bavyera Dükü Ludwig'in ölümcül olan ruh hastalığı, bütün planları engelliyordu99. Freisingen'de toplanan mecliste sadece birkaç prens hazır bulunuyordu bu görüşmelerden de yararlı tedbirler çıkmadı100. Osmanlı ordusunun asıl gücü ise o dönemlerde Sultan Mehmed'in kesin sonuçlar verecek olan son sefere bizzat katıldığı Arnavutluk'ta faaliyet gösteriyordu. Akıncılar daha 14 Mayıs 1478 tarihinde İşkodra önlerine gelmişlerdi. Mihaloğullarından Ali Bey, başlarında idi. Kısa bir süre sonra, gözlerinden coşku ateşi fışkıran Malkoçoğlu Bâli Bey de gelmişti ve İskender Bey kısa süreliğine de olsa karargâhı muhtemelen ziyaret etmişti. Ayın sonlarına doğru Rumeli Beylerbeyi Davud Paşa, Rumelili sipahilerin komutasını devralmış ve Haziran ayının başında Anadolu Beylerbeyi Mustafa Paşa Anadolu birlikleri ile gelmişti. Kısa bir süre sonra bütün kış boyunca kuşatılmış olan Akçahisar teslim olmuştu Türkler burada teslim şartlarını ihlal etmişler ve kalenin komutanı Pier Vetturi ile sultanın veya vezirin sarayına gönderilen ailesi dışında, kahramanca direnen herkes acımasızca katledilmişti. İşkodra kuşatması ise iki beylerbeyi tarafından karşılanan sultan vardıktan ve kırmızı çadırı yeniçerilerin koruması altında yüksek San Markos Dağı (Paşa Dağı)'nın önüne kurulduktan hemen sonra - 1 Temmuz'dan önce - başlatıldı. On bir toptan bazıları Drivasto'ya doğru yola çıkmışken, diğerleri San Veneranda Kilisesi yakınlarına, Drin Nehri kenarına, Monte Bassa Tepesi'ne, San Lazzaro, San Biagio ve San Croce gibi yerlere yerleştirilmişti. Ama güçlü, kısa süre önce tekrar tahkim edilmiş olan surları, toplara ve havanlara direndi ve Peder Bartolomoeo'nun ateşli konuşmaları ile kışkırtılan halk, Antonio de Lecce'nin komutası altındaki Venedikli küçük birliğin yanında cesurca savaşıp, hiçbir tehdit veya zarardan yılmadı. Osmanlı bayrağı kısa bir süre için bile olsa İşkodra'nın mazgallarında dalgalanmasına rağmen, 19, 20, 22 ve nihayet 27 Temmuz'da yapılan saldırılar başarısız oldu. Dendiğine göre, Evrenoszâde Ahmed Bey'in tavsiyesi üzerine Sultan Drivasto'ya, Gökbaşı (Sabiacco)'na ve Leş'e saldırmaya karar verdi101. Bunlardan ilk ikisi Venediklilere, diğeri ise Çernoyeviçlere102 aitti. Boyana Gölü kenarında, İşkodra'dan 40 mil uzaklıktaki Gökbaşı, derhal teslim olurken, Drivasto yapılan bombardımanlara 16 gün direndi. Davud Paşa, terk edilmiş bulduğu Leş'i ateşe verdi. İşkodra halkını korkutmak için, Türkler esir alınan Venediklileri İşkodra surlarının altında öldürdüler. Sultan Mehmed, 8 Eylül'de İstanbul'a geri döndü, ancak burada bırakılan ordu kuşatmaya devam etti ve her iki beylerbeyi Anadolu ve Avrupa'daki kış karargâhlarına çekildikten sonra Evrenoszâde Ali Bey birkaç bin Türk ile birlikte bu güçlü kalenin önünde kalmaya devam etti. İşkodra, Akçahisar'ı örnek alarak, bütün kış boyunca kahramanca direndi103. Ama Venedik'in artık dayanacak gücü kalmamıştı ve şansını daha fazla zorlamak istememekteydi. Sultan Mehmed'in seferi sebebiyle ara verilen görüşmeler kış aylarında tekrar başlatıldı ve 20 Aralık 1478 tarihinde Giovanni Dario, Venedik elçisi olarak İşkodra'ya geldi. Aynı ay içerisinde Venedik şartları değişmiş olarak hazırlanmış barış antlaşmasını imzaladı. Bu belge ile Venedik henüz kendisine ait Limni'den, Brazzo di Maina'dan ve Arnavutluk'taki tüm kolonilerinden vaz geçiyordu. İşkodra halkı, şehri terk ederek, sevilen San Markos bayrağının dalgalandığı başka şehirlere yerleşmek zorunda kaldılar. Osmanlı Sultanı'na sözde ödenmemiş olarak kalan toplam 100 bin altın tutarındaki borç, iki yıl içinde tasfiye edilecekti.Venedik, vergi yerine bundan böyle Karadeniz'de ticaret yapmaya devam edebilmek için 10 bin altın haraç ödeyecekti104. Venedikliler, itirazlarını bildiren bazı vatanseverlerin dışında105, barışın sağlanmış olmasına o kadar sevinmişlerdi ki, huzurlarında barış yemininde bulunacak Türk elçi Lütfi Bey için birkaç bin dukalık bir masraftan dahi kaçınmadılar. Sultan Mehmed, antlaşmaya yaptığı bir ek106 ile Venedik'e Chimara, Sopoto ve işgal ettikleri diğer Türk kalelerini geri vermeleri halinde, Mora'daki tüm mevkileri bırakıyordu. Kotor ve Budua civarında kimse akına çıkmayacaktı ve İvan Çernoyeviç, yeğeninin sebep olduğu rahatsızlıklara rağmen, Karadağ'da kalabilecekti107. Daha 1480 yılının yazında Türkler Kefalonya'daki otonomiyi de sona erdirdiler. Önce Epir'deki Vonitsa, ardından Ağustos ayında her iki ada işgal edildi108. Leonardo, Napoli'ye kaçtı. Venedik'in aracılık yapması ile sadece Peter Bua'nın 500 atlı ve aynı anda Osmanlı topraklarına dahil edilen Zenta Adası'nın birçok sakininin serbestçe çıkışlarına izin verildi109. Türkler, Venediklilerin Bastia diye adlandırdıkları adada ve Chimara'da yağma yaptılar ve Epir sahillerindeki Parga yakınlarında birkaç yeri işgal ettiler110. Tahttan indirilen Leonardo'nun kardeşi Antonio, Katalan birlikleri ile Kefalonya'ya ve Zenta'ya geldiğinde, Venedik onları Zenta Adası'ndan kovdurdu111 ve rivayete göre Mora Sancakbeyi'nin rızası ile adayı kendi işgal etti112. Kefalonya 1483 yılında aynı akıbete uğradı. İşkodra'da Arnavutluk Sancağı kuruldu113 ve Sultan Mehmed, artık dostu olan Venedik'e 500 altın vergi karşılığında Zenta Adası'nı bıraktı114. Zenta, Uzun Hasan'la yapılan mücadele sırasında Osmanlılara Anadolu sahillerinde çok büyük zararlar vermiş olan ittifakın bir üyesi olan Aragon Kralı'na aitti. Osmanlı Devleti'nin şerefi korunmak isteniyorsa, Aragon Kralı Ferdinand'ın ve bu Haçlı Seferi'ne katılmış olan Rodos Şövalyeleri'nin cezalandırılması gerekiyordu. Ayrıca Limni subaşısını öldüren isyancıların Rodos Şövalyeleri'ne sığınmış olmaları cezalandırılmaları için bir diğer sebepti115. 22 Mayıs 1480'de Rodos Limanı'ndaki gözcü, çok sayıda geminin yaklaştığını gördü ve bunu üstad-ı a'zam ile gemileri dehşet içinde seyretmeye gelen şehre bildirdi. Bu gelişme herkesi büyük korku ve dehşete düşürdü, feryadlar her tarafta duyuldu . Bu, Anadolu sahilinde Rodos'un karşısındaki Fisko'da gemilere bindirilen büyük bir orduyu taşıyan ve Kapudan Paşa Mesih komutası altında en az 86-100 gemiden oluşan bir filo idi116. Şövalyeler, Türklerin bu hazırlıklarından haberdar olmuş ve surlarını güçlendirmiş, aralarında güçlü toplar ve tüfekler bulunan birçok silah ve tarikatın tüm eyaletlerinden para toplamış ve onlara buğday stokları ile bir gemi gönderen papadan yardım istemişlerdi. Ada, Üstad-ı a'zam Pierre d'Aubusson ve kardeşi Anton şahsında iki kahraman müdafi bulmuştu. Türkler, önce yüksek bir kayanın üzerine, denizin 300 adım içine inşa edilmiş San Nikolas Burcu'na saldırdılar, ama topları bu güçlü kuleyi yıkmaya yetmedi. Kaleye yapılan bir hücum da sonuç getirmedi. Rodoslu kardeşler, tam şehirlerinin kurtulması için Büyük Meryem Kilisesi'nde bir ayin yaparlarken ve kutlama ziyafeti verirken, Türkler tekrar hücuma geçtiler, ama yine boşuna. 20 Temmuz'da Türkler yine San Nikolas Burcu'na saldırdılar. Çarpışmalar gecenin son saatinden sabah saat 10'a kadar sürdü. Osmanlı Sultanı'nın oğlunun kızı ile evli olan genç bir akrabası, bu çarpışmalar sırasında hayatını kaybetti. Dördüncü hücumda (28 Ağustos) İtalyan Kapısı alındı ve buraya Osmanlı bayrağı dikildi. Üstad-ı a'zam, beş yerinden yaralanmıştı. Şehir yine de direndi. Bu sırada iki Napoli gemisi limana girince, kuşatma 89. gününde kaldırıldı117. Kral Ferdinand'a karşı aslında kendi insiyatifiyle savaşan ise bir süre mazulen sürgün olarak Selanik'te yaşayan ve yeni emsalsiz derecede cüretkâr bir teşebbüsle tekrar hükümdarının gözüne girmeye çalışan Gedik Ahmed Paşa idi. Avlonya Limanı'ndan118 150 araçtan oluşan ve Gelibolu'dan buraya gönderilmiş olan119 güçlü bir Türk filosu yola çıktı ve Otranto'ya doğru yol aldı. Tamamen hazırlıksız yakalanan şehir, kuşatmaya sadece birkaç gün dayanabildi ve 26 Temmuz'da alındı. Kralın komutanı ve Başpiskopos Stefan, öldürüldü ve birçok keşiş de aynı akıbete uğradı. Osmanlıların İtalya'daki fetihleri için erzak teminini sağlayacak birer uç kale olarak Lecce, Neritone, Kastro ve Ogentino alındı. Monte Gargano Dağı'nın eteklerindeki bir Sicilya şehri de Türklerin eline düştü120. Otranto'da 5 bin kişiden oluşan bir askerî birlik bırakıldı121. Kral Matyas, bir müddet sonra tecrübeli Magyar komutasında birkaç yüz kişilik birlik gönderdi122. İtalyanlar ancak bunun üzerine harekete geçtiler. Papa, 3 bin, Floransa 2 bin, Milano Dükü 3.500 piyade sözü verdi. En büyük çabayı ise zarar gören Napoli Kralı gösterdi. Sadece daha yeni yaptığı barış antlaşmasına memnun olan Venedik yoktu hatta Brazzo di Maina'da Krisoskolos Klada yönetiminde bir isyanı bile göz ardı etmişti123. Venedik, o dönemlerde Vegila'nın alınması ve Dalmaçya'daki karışıklıklarla ilgileniyordu124. Papalık hükümeti, sekiz kardinalden oluşan bir komisyon aracılığıyla acilen para toplamaya çalışıyordu. Floransa, Siena, Milano ve Napoli arasında barış sağlandı ve Papa IV. Sixtus kâfirlerin akını ile kutsallığı bozulan Güney İtalya'yı özel himayesine aldı125. Toplanan ordu, Otranto'yu geri almayı başardı ve Türkler, tıpkı Hristiyanlara yapmış oldukları gibi acımasızca katledildiler. İtalya'nın her yerinde zamanının hitabet ustalarının şükran konuşmaları ve uyarıları duyuluyordu126. İmparatorlukta, baharda Freisingen Şehri'nde yapılacak bir toplantı kararlaştırılmıştı. Aynı toplantı, Trinitatis Yortusu'nun ertesi günü olan Pazartesi günü yapılmak üzere ertelenmiş olup, akabinde sonbahara atıldı ve Nürnberg'de yapılması kararlaştırıldı. Nürnberg'teki toplantıya, imparatorun fazla ihtiyatlı politikasına, küstah ve çirkin sayılan sözlerle itiraz eden Macar elçileri de katıldı. Ama Temmuz/ Ağustos 1480 tarihlerinde Boşnaklar tekrar geldi. Leoben'e kadar ilerlediler ve Rakolsburg ile Graz'a kadar İstirya ve Macar sınır boylarına zarar verdiler127. Sultan Mehmed, bu bölgelerin de hükümdarı gibi hareket etmeye başladı ve Görtz Kontu'ndan, doğuştan Sırp Prensesi ve Osmanlıların akrabası olan Cilly Kontesi Katerina'ya ait olan Belgrad Kalesi için vaat edilen satış bedelini derhal ödemesini talep etti128. 1481 yılında Viyana'da yapılan meclis toplantısında (Eylül) verilmesi kararlaştırılan askerî birlikler ise hiçbir zaman bir araya gelemedi129. Sultan Mehmed, tüm dikkatini sadece Anadolu'ya vermişti. Doğuda, Dulkadiroğullarının veliahtları arasında, tıpkı daha önce Karamanoğullarında olduğu gibi, taht mücadeleleri baş göstermişti. Şahbudak, Mısır'a kaçmak zorunda kalırken, kardeşi Melik Arslan Maraş'ta yapılan muharebe sırasında hayatını kaybetti130. Sultan Mehmed, uzaktaki bu Türkmen beyliğinin başına kardeşlerden Şehsuvar'ı getirdi. Şahbudak, Mısır'dan geri dönmek için çaba gösterdi ve lehine aracılık yapmak üzere Osmanlı Sultanı'na Mısır Memlük Sultanı'nın elçileri geldi. Şehsuvar kendi taraftarlarının ihanetine uğradı ve Mısır'a gidince, asılarak idam edildi. Sultan Mehmed ise Şahbudak'a karşı savaşmak üzere Alaüddevle'yi destekledi ve ülkeyi onun emrine verdi. Ama Alaüddevle ile kısa bir süre sonra anlaşmazlıklar çıktı131. Sultan Mehmed ve Mısır Memlüklü Sultanı arasındaki anlaşmazlıkların bir diğer sebebi, her yıl kutsal topraklara, hacca giden hacılardı. Osmanlı Sultanı, hacılara kolaylık sağlamak isterken, Mısır Memlüklü Sultanı bunu kendi şahsına yapılmış bir hakaret olarak değerlendirdi, zira Osmanlıların müdahalesi, sanki yönetimini ve etkilerini sorguluyormuş gibi görünüyordu132. Ayrıca Arapların elinde bulunan Tarsus ve Adana için de bir müddetten beri mücadeleler veriliyordu133. Sultan Mehmed, bu belirsizlikleri Osmanlı topraklarına ilhakla ortadan kaldırmak ve belki de zayıf Memlüklü Sultanı Kayıtbay'ın elinden Suriye'yi almak üzere, 1481 yılının Nisan ayında yola çıktı134. 1464 yılından beri, Sultan Mehmed o kadar zayıf düşmüştü ki, ata binmek bile kendisine büyük acılar veriyordu. Ayrıca savaşlardan kaynaklanan yorgunluklardan dolayı nikris hastalığına yakalanmıştı. 1465 yılında dinlenip, hiçbir sefere bizzat çıkmamasının sebebi de buydu. 1466 yılında, öldüğü dedikodusu yayıldı, ancak bunun sultanın bir savaş hilesi olabileceği de iddia edildi. 1468 yılında yine hasta olduğu söylenmişti ve 1475 yılında nikris hastalığı o kadar acı vermeye başlamıştı ki, Boğdan'a yapılacak seferi yarıda kesmek zorunda kalmıştı135. Mısır seferi sırasında yeni ve güçlü bir krizle karşılaşınca 3 Mayıs 1481 tarihinde Anadolu topraklarında Tekfur Çayırı (Hünkâr Çayırı)'nda hayata veda etti. O, geçici şan ve şeref için herşeyi feda edecek kibirli bir karaktere de sahip değildi. Büyük İskender ve Sezar'la atbaşı giden ihtirası soylu unsurlar içermekteydi. Onun en büyük amacı, sağlam temeller üzerine oturan gerçek bir devlet kurmaktı. Bu devlet, o güne kadar gevşek vasallık ilişkileri içerisindeki eyaletlerin tamamen ilhakı ile doğacak ve bütün kararların tek elden alındığı ve bütün ganimetlerin toplandığı merkez olarak devasa bir imparatorluk başkenti ile en yüksek noktasını bulacaktı ve herşeyi en ayrıntısına kadar düşünülmüş ve uzun süreli olacak şekilde organize edilmiş devletin yönetimine ve savunmasına, artık sadece Osmanlıların birkaç devşirme ile genişletilmiş yönetici sınıfı değil, farklı ülkelerden, farklı soylardan gelen, ancak Osmanlı Devleti kurucularının temsilcisi olarak sultana tâbi olan ve uluslararası İslâm demokrasisinde yerlerini almak için Hristiyan inançlarından feragat edip, Müslümanlığa geçmeyi göze alabilecek herkes katılacaktı. Yeni imparatorlukta, tıpkı eski Roma zamanlarında olduğu gibi, barış hakimdi. Pax Romana, Bizans'ın şanlı dönemlerindeki güvenlik tekrar sağlanmıştı ve buna herkes seviniyordu. Vaat edilen tüm imtiyazlara rağmen, köylüleri ve diğer nüfusu oldukça büyük acılar çekmek zorunda kalan Leh ve Macar feodal gelenekleri küçük Slav ülkelerinden oluşan sistemin getirdiği huzursuzluklar uyruklarını, hiçbir karşılığı olmadan sürekli olarak sömüren son Bizans tekfurlarının ağır baskıları ve sadece kendi menfaatini düşünen İmparator Frederik'in Almanya'da yarattığı karışıklıklar ile kıyaslandığında Osmanlı Devleti'nin ülkeler manzumesi, huzurlu ve ferah bir karşıtlık sergiliyordu. Hiç kimse ne dini ne de kökeni sebebiyle korkmak zorunda değildi alışkanlıklara ve geleneklere dokunulmuyordu. Yeniçeri saflarında uzun yıllar hizmet vermiş Sırp kökenli bir yeniçeri Türkler, hem kendilerine, hem de din ayrımı yapmadan yurttaşlarına ve vasal ülkelere karşı adildir.1 , diye yazar. Yılda dört kez, Osmanlı memurları raiyyetleri , yani Osmanlı Devleti'nin Müslüman olmayan tebasını denetlemek ve zavallı insanların baskıya maruz kalmasını engellemek için2 ülkeyi dolaşıyorlardı. Fethedilen yerlerin, bu topraklardan yerlilerin çıkartılması ve Türk soyundan gelen yetersiz sayıda insanla istihdam edilerek, kolonileştirilmesi mümkün değildi. Örneğin Mora'da, Latin hükümdarlığının ilk zamanlarında daha Akhaya Prensi II. Wilhelm altında buraya yerleşen Müslüman boylardan3 başka, daha sonraları buraya Müslümanlar yerleşmemişti. Her yerde yüz, hatta bin yıllık yaşam hiç değişmeden devam ediyordu. Osmanlı Sultanı, sadece kalelerde veya şehirlerde Hristiyan komutanları Müslüman komutanlarla değiştirmişti. Birçok subaşının bağlı olduğu sancakbeyi, boyun eğdirilen güçlerin eyaletlerdeki valilerinin yerine geçmişti şehir dışındaki mülklerde kovulan veya öldürülen mülk sahiplerinin yerini, köylerden ve topraklardan âşâr vergisini toplamak üzere sipahiler ve bunlara bağlı Türkler almıştı4. Günlük hayattaki tek değişiklikler bunlardan ibaretti. Hiçbir köylünün elinden toprağı hiçbir vatandaşın elinden dükkânı veya tezgahı ve hiçbir rahibin elinden hâlâ Hristiyan ayinlerinin yapıldığı kilisesi alınmamıştı. Kadı, sadece Müslümanlar arasında ve Müslümanların ya da Türklerin taraf oldukları anlaşmazlıklarda İslâm kurallarına göre mahkeme yürütüyordu. İsteyen, istediği zamanda, karar için muhtarlara, rahiplere, hatta metropolite başvurabiliyordu. Eyaletlere yerleşen Türkler, sultana - Hristiyan tekfurların talep ettiklerinden çok daha az olan - haracını ödeyen, topraklarından geçen orduya yatacak yer sağlayan, yol ve köprü yapımı ve sair hizmetlerde bulunan5 ve sultanın ulaklarına at temin eden6 barışçıl tüm yurttaşları esirgiyorlardı, hatta esirgemek zorundaydılar. Askerler, çok iyi ücretler alıyorlar ve gıda için iyi paralar harcıyorlardı. Koğuşları, her istediklerini temin edebilecek sayısız tüccarla sarılı idi. Ayrıca her sefer sırasında, devletin parası ile çok büyük miktarlarda erzak alınıyordu. Birçok savaşa katılan Sırp yeniçeri, bu iş için 420 devenin bulunduğuna ve ayrıca 420 devenin de yedekte tutulduğundan bahseder7. 1472 yılında Anadolu'ya yapılan seferde, sadece erzakların geçişi için 80 gemi kullanılmıştı8. Her malın belli bir fiyatı vardı. Örneğin, Uzun Hasan'a9 karşı aynı yıl içerisinde yapılan seferde, bir ölçek arpa için 3 akçe ödeniyordu. Fakir raiyeti sömürmeye kalkanları en ağır cezalar bekliyordu. Yeniçeri saflarında uzun yıllar boyunca gözlemlerde bulunan adı geçen Sırp, Bir köylüden bir tavuk bile çalındığında insanın hayatı tehlikeye giriyordu , diye yazıyor10. Zira Türkler, ülkede yaşayan insanlar, Osmanlı hükümdarlığının sağladığı bariz avantajları tecrübe etmedikçe, Hristiyan eyaletlerini kendileri için kazanmanın ne kadar zor olduğunun bilincindeydiler. Kimi yerde sadece prensler, baronları ve askerleri değil, özellikle kuşatma altındaki şehirlerde halktan insanlar da işgalcilere karşı kahramanca çarpışıyordu. Ama eski yönetim bir kez gitti mi, yeniçeriler de surları işgal edip, sipahiler de topraklara yerleşti mi, hoşnutsuzluk gösterecek sebepleri kalmıyordu. İşte ondan sonra komşu Hristiyan güçlerinin, 1463 yılında, halkın Venedik yönetimi altında oldukça rahat ve huzur içinde yaşadıkları Mora gibi bazı örnekler haricinde, Osmanlı Sultanı'nın tebaası arasında düşmanca harekatlarını destekleyecek bir isyan çıkartmaları çok zordu ve nadiren görülüyordu. Daha zengin, asil veya hırslı aileler, konumlarını ve mülklerini kaybetmek istemiyorlarsa, Müslümanlığa geçmekten çekinmiyorlardı. Önceleri belki sadece dışa karşı Müslüman olsalar da, zamanla bu inanç kendi içlerinde veya Müslüman olarak dünyaya gelen çocuklarında kök salıyordu. Özellikle Arnavutluk'ta, kendisi de bir devşirme olan İskender Bey'in zamanında, genelde Katolik olan Hristiyanlarla Müslüman Türkler arasındaki dinî ayrımcılığın görüldüğü yerler vardı. Aynı şekilde Bosna'da, daha sonraki arazi ve ülkenin gerçek feodal sahipleri olan beyler, voyvodaların ve knezlerin ailelerinden geliyordu. O zamanlar da, tıpkı bugün gibi, Anadolu'nun genizden konuşulan lehçesi değil, mahalli İlirya veya Slav dili duyuluyordu ve Türklerin dilinden alınmış olan isimlerin yanında, ülkeye özgü son eklerin eklendiği aile isimleri kullanılıyordu. 14. yüzyılın savaşları sırasında birçok Boyar öldüğü için sayıları çok az olan devşirme Bulgarlar da kendi dillerini kullanmaya devam ediyorlardı. Altın sırmalı külahların altındaki adamlardan bazıları, Rum'du. Onlar da kendi dillerini kullanıyorlardı. Rum, Bulgar ve Sırp devşirmeler azınlıktayken, Bosna, Hersek ve Arnavutluk'ta bazı bölgelerin tamamı, miras hukukunun geçerli olduğu bölgelerinde mülklerini rahatsız edilmeden devam ettirebilmek için, gönüllü olarak İslâm'a geçmişlerdi. Sultan Mehmed'in en ünlü ve en önemli adamlarından biri olan ve iki kez veziriazamlığa getirilen11 Mahmud Paşa, aslen Rum'du ve bu herkes tarafından biliniyordu. Babasının adı Mihail'di, annesi ise Sırp asıllı idi. Çocukluk yılları Sırbistan'da geçmiş ve çocukken Novobrdo'dan Semendire'ye giderken akıncıların eline düşmüştü. Mora Arhontu Manuel Bubali'nin eşi, süt annesi idi12. Saraydaki en yiğit ve en âlim adam 13 diye övülen ve sultanın veziriazamlıktan azledildikten sonra bile tavsiyelerine başvurduğu bu saygıdeğer insan sultanının hep önünde ilerleyerek, hep en zorlu görevleri üstlenen bu yetenekli ordu komutanı (Bu yüzdendir ki, 15 yıl içinde elde edilen başarıların en büyük mimarı sayılıyordu) herkes tarafından sevilen ve kendi birliklerinin parasını ödeyen ve onları besleyen14, bu büyük savaş lideri, Osmanlılar ve Osmanlı Devleti'nin menfaatleri ile bütünleşmiş olmasına rağmen, muhtemelen Türkçe'yi çok iyi bilmiyordu. Hristiyan olarak kalan yönetici Rum sınıfından, Atinalı Laonikos Chalkokondylas gibi sadece çok azı, günün birinde gerçekleşir ümidiyle hâlâ bir Rum İmparator ve onun haleflerinin hayalini kuruyordu15. Adasının ileri gelenlerinden olan Gökçeadalı Kritovulos'un Osmanlıların kahramanlıklarını anlatımı Halkokondil (Chalkokondylas) gibi objektif değildir ve Dukas gibi, efsanevî bir biçimde çöken Rum hanedanı ile onun ardından gelen Osmanlı hanedanı arasında bir bağlantı oluşturmaya da çalışmaz. Kritovulos, daha ziyade coşkulu, ama tarihi gerçeklere uygun bir şekilde, Fars topraklarındaki Ahamenîlerin, dolayısıyla Rumların en eski ataları Danaos'un mahdumu, en büyük Otokrat, İmparatorların İmparatoru, kısmetli, muvaffak, muzaffer, yenilmez, karaların ve denizlerin hakimi Mehmed in16 ihtişamlı hayatına methiyeler düzer. Böylece, içten içe çökmekte olan bir topluma ait oldukları sürece korkak ve disiplinsiz addedilen Rumların saflarından, meselâ Fırat boylarındaki İranlılara karşı yapılan ilk savaşta sipahilerinin başında hayatını kaybeden cüretkâr Beylerbeyi Has Murad çıkmıştır. O, eski İmparator ve despotlardan oluşan Paleologların soyundandı, ama elîm kaderleri onu ilgilendirmiyordu17. Babasının adı Mandrominos olan Ankara Sancakbeyi Mehmed Bey de Rum asıllı idi18. Veziriazam Mahmud Paşa'nın ilk halefi19 Rum Mehmed Paşa da, adından anlaşılacağı gibi, Rumların arasından çıkmıştı. 1480 yılında Rodos'a gönderilen donanmanın komutanı genç Mesih Paşa ise yine Rum'du20. Ayrıca, Eğriboz'un düşmesinden sonra sultanın hizmetine giren21 Dimitrios Sophianos gibi en iyi ve en becerikli elçiler yine Rumların arasından çıkmışlardı. Yine Sultan Mehmed'in saltanatı sırasında Osmanlı Devleti'nin hukukî temellerinin mimarı22 sayılan hukuk âlimi Molla Hüsrev, Rum kanı taşıyordu. O, aynı zamanda önce İstanbul kadılığına, sonra da müftülüğe23 yükselmeyi başaran ilk devşirme idi. O dönemin tarihçilerinden biri olan Halkokondil, sanki zamanın önemli şahsiyetlerinin kökenlerini belirlemek istiyormuş gibi, Türk isimlere Hristiyan karşılıklar vermektedir Örneğin Hızır - Georg, İlyas - Dimitrios, vs. gibi24. Yüksek mevkilerde bulunan devşirmelerin çoğu, yine de kız kardeşi II. Mehmed'in (eşi olan ve kısa bir süre sonra uzaklara gönderilen Zağanos Paşa gibi)25, dayanıklı ve yiğit Arnavut soyundan geliyordu. İşkodra kuşatmasına katılan Rumeli Beylerbeyi Davud Paşa örneğin, Arnavut asıllı idi26. Mora Sancakbeyi Hamza, Zenevisi hanedanından geliyordu27. İskender Bey'in ailesinden amcası Musa ve birkaç aylığına Arnavutluk'un yönetimi kendisine verildikten sonra, boynu vurulan yeğeni de Müslümanlığa geçmişlerdi. Devşirmelerin arasında ayrıca Arianites hanedanı mensuplarından biri bulunuyordu28. Bu devşirme, 1485 yılında Chimara Sancakbeyliğine getirildi ve birkaç ay sonra kendi Arnavutları tarafından öldürüldü29. Daha sonra, 1501 yılında aynı yerde Sancakbeyi Konstantin den bahsedilir30. Aynı yetenekle hem bir donanmayı yönetmeyi, hem de kara birliklerinin başında savaşmayı bilen, vezirliği sırasında Osmanlı Devleti'ne Kefe'yi kazandıran ve Boğdan'ın ilhakını deneyen (1473-1477) Gedik Ahmed Paşa, Arnavutluk Dağları'nda doğmuş ve aynı dönemde yaşamış olan Yakup Paşa gibi, Arnavut diye anılırdı31. Müttefik Hristiyanlar, 1473 yılında ise Myra Sancakbeyi olarak Sırp kökenli Karaca Bey'i karşılarında buldular32. Rumeli Beylerbeyliği'ne kadar yükselen Hadım Süleyman Paşa ise Boşnak'tı haremde basit bir kapıkuluyken, bilinmeyen güçlerin desteği ile önce Boğdan'a yapılan ilk seferin ve İşkodra'nın ilk kuşatmasının başına getirilmiş ve daha sonra bu görevi başaramayacağı anlaşılınca gözden düşerek, görevinden alınmıştı. Bosna Dükü Stefan'ın bir oğlu ise Ahmed Bey olarak karşımıza çıkıyor. O, kökeninin anısına Hersekzâde lakabını taşıyordu ve Leş kuşatmasına katılmıştı33. İstanbul kuşatması sırasında Osmanlı donanmasını yöneten Baltaoğlu, aslen Bulgar asilzâdesi idi. Mustafa adında bir Sicilyalı, 1473 yılında Sığın'ı Haçlı Seferi'nin askerlerine karşı savunmuştu34. Çocukken Türkler tarafından esir alınan ve Türk örf ve âdetlerine göre yetiştirilen bir İtalyan, 1480 yılında Mora Sancağı'nda tercüman olarak görev yapıyordu35. Ancak bir çoğunun adı ve kökeni zaman içinde kaybolup gitti. Onlar, Osmanlılar tarafından çoğu zaman hor görülüyor ve kötü Hristiyanlar, ama daha da kötü Müslümanlar 36 olarak kabul ediliyorlardı. Yahudiler ise sadece elçi olarak kullanılıyordu37. Çoğu, sadece sağlık açısından 38 bile olsa, çocuklarını Hristiyan geleneklerine göre vaftiz ettiriyorlardı. Yüksek makamlarda bulunanlarla komutanlar arasında gerçek Türk kanı taşıyanların sayısı çok azdı. Aynı dönemde yaşayan Barletius, sadece üç Osmanlı asilzâdelerin soyundan bahseder Ali Paşa, Evrenos Paşa ve Mihal Bey. İlk ikisi hakkında çok fazla şey bilinmemekle beraber, Evrenoszâdelerden biri, İşkodra kuşatmasına katılan Ahmed Bey'di39. Mihaloğullarına gelince, hiçbiri beylerbeyliğine veya vezirliğe kadar yükselmemişti, ancak Tuna boylarında çok geniş topraklara, mevrusen kendilerine bırakılan kalelere ve herkes tarafından kabul edilen siyasî ve askerî bir konuma sahiptiler. Sırbistan'da, Bulgaristan'da, hatta Eflak'ta onların katılımı olmadan hiçbir şey yapılamıyordu. Tuna boylarındaki uçbeyliğin, Mihaloğullarına ait olduğu söylenebilir. Tuna boylarındaki bütün kaleler ve Böğürdelen, Semendire, Güğercinlik, Vidin, Rahova, Niğbolu, Rusçuk, Tutrakan ile Tuna'nın sol tarafında Turnu Niğbolu ve Yergöğü onların elinde idi. İstedikleri zaman Bulgar, Sırp ve Boşnak akıncılarla Erdel'e, Macaristan'a, Alman İmparatorluğu sınır topraklarına ve İtalya'daki Venedik topraklarına akınlar düzenleyip, yağma yapabiliyorlardı. Sultanın büyük seferlerine tabii ki onlar da kendi birlikleri ile katılıyorlardı, ama onları sultanın diğer kullarından ayıran ve daha çok vasallarınkine benzeyen özel bir konuma sahiptiler. Yeniçeri Ocağı'nda yetişmeyen diğer devşirmeler, askerî karargâhlarda ve İstanbul'da sürdürdükleri sakin bir hayatla Türk toplum yaşamı, Osmanlıların savaş gelenekleri, devletin yönetim bilimleri ve sultanın siyasi sırları ile tanıştırılıyorlardı. Tıpkı uluslararası, ama yine de bütünlük içinde gelişen Bizans toplumu zamanında olduğu gibi, Osmanlı Devleti'nin başkenti de yine içinden değişik elementlerin eriyip, birbirleri ile kaynaşmasından sonra, içinde yaşayanların ırklarına bakılmaksızın, sadece tek bir Tanrı'ya ve tek bir hükümdara sadakatle bağlanmış, siyasi ve askerî açıdan birlik ve bütünlük içinde bir ulusun çıktığı devasa bir ocağa benziyordu. Sultan Mehmed, başkentin bu öneminin baştan beri bilincinde idi ve İstanbul'un bu dengeleyici ve kaynaştırıcı görevini yerine getirmesini sağlamak için elinden geleni yapıyordu. İstanbul'un fethinden sonra da birkaç yıl boyunca Edirne'nin başkent olarak kullanılmasına devam edildi. Sultan, kışı burada geçiriyordu ve Sırbistan seferleri buradan Kuzey Kapısı ile Batı Kapısı'ndan hareketle yapılıyordu. Sultan Mehmed'in oğulları Bâyezid ve Mustafa'nın ihtişamlı sünnet düğünleri de burada yapılmıştı40. Edirne, 1457 yılında çıkan bir ateşte yerle bir olduğunda, Sultan Mehmed şehrin tekrar inşası için emir verdi41 ve çalışmaları denetlemek için bizzat buraya geldi. Edirne'de ayrıca yeni ünvanına yakışır bir saray inşa ettirdi ve Meriç üzerine bir köprü yapılmasını sağladı. Böylelikle Edirne daha sonraları da hep devletin ikinci başkenti olarak kaldı. Sultan Mehmed'in Dulkadiroğulları Beyi'nin kızı olan zevcesi ve sultanın kızı Ayşe, buraya ayrıca birer cami yaptırdılar42. Aynı zamanda, uzun süren kuşatmalar ve yine uzun bir zamana yayılan ekonomik çöküş ile Osmanlılar tarafından fethedilirken yaşanan yokluklar ve mücadeleler sebebiyle nüfusu önemli ölçüde azalmış İstanbul'u tekrar iskân etmek için tedbirler alındı. İstanbul'dan kaçanlar, devlet tarafından özel koruma vaat edilerek geri dönmeye özendirildiler. Sultan Mehmed ayrıca fethedilen her yeni şehrin belli bir kısmını, genelde esir alınanların üçte birini, yeni başkenti için kaydettiriyor ve İstanbul'a getirtiyordu. Gelen her yeni sevkıyat için aynı mahallede evler, avlular, bahçeler, tarlalar ve bağlar tahsis ediliyordu. Bu esnada Müslümanlar, Rumlar ve Latinler arasında hiçbir ayrım yapılmıyordu. Sadece serseriler ve çiftçiler ayrılıyorlardı, zira tüccarlar ve zanaatkârlar tercih ediliyordu. Böylelikle İstanbul'a Eski Foça ve Yeni Foça'nın, Taşoz ve Semadirek adalarının sakinleri, birçok Moralı, hepsi aynı mahallede yaşayan Midillililer, Amasra'dan Frenkler, Karadeniz kıyılarından birçok Ermeni ve Arhos'tan Rumlar, İstanbul'a getirildi. 1472 yılında Midilli tekrar 600 nüfus ve yeniçeri ocağı için 200 çocuk sağladı43. 1466 yılında kol gezen vebanın yarattığı yıkımdan sonra Bosna akıncılarının esir aldıkları Dalmaçyalılar da İstanbul'a aktarıldılar44. Kefe, 1475 yılında alındıktan sonra, imparatorluk başkentine 500 Latin aile verdi45. Trabzon, Sinop ve son olarak, birçok eski Türk eserleri barındıran Konya da çok sayıda yararlı insanı buraya gönderdiler46. Ayrıca Otranto'dan da insanlar getirildi47. Bu renkli topluluk, uzun süre ortak bir karaktere sahip değildi aksine sadece yeni bir insan topluluğu yaratmakta olan sultana saygıdan ve korkudan bir arada duruyordu. 1475 yılında Sultan Mehmed'in ölümcül derecede hasta olduğu söylentileri yayılınca, genelde itaatkâr olan şehirde isyan çıktı. Her türlü dine bağlı bir sürü ayaktakımı ama özellikle Müslümanlar, burada toplanan zenginlikleri ele geçirmek için saraya hücum etti48. 1481 yılında Sultan Mehmed öldüğünde, aynı çeteler, yine yağma yapmak üzere yeniçerilerle birleştiler. Daha 1453 yılında yeni bir sarayın ve caminin yapımına başlanmıştı. Sultanın oturacağı Eski Saray , 10 yıl boyunca 1465 yılına kadar en iyi mermerler ile altın ve gümüşten süslemelerle bezendi. Birçok odayı ve Arap mimarisine göre düzenlenmiş kabul salonu barındıran asıl sarayın çevresini büyük bahçeler sarıyordu. Kuleli yüksek surlar, sultanı, Divân-ı Hümâyûn'u, bu kutsal bölgede bulunan araziyle beraber yakınlardaki yeniçerileri kışlalarını koruyordu49. Saray, kendi içinde ahengi olan ve bütünlük oluşturan bir yapıya sahip değildi. Aksine yeni kompleksleri ve ilavelere teşvik eden düzensiz bir şekilde inşa edilmişti ve sonunda Vatikan'da papanın sarayı gibi bir labirent hâline geldi. Sarayın tam karşısına kapalı büyük bir çarşı (Kapalıçarşı) kuruldu ve çok güzel çinilerle süslendi50. Sultan Mehmed'in, Kutsal Havariler Kilisesi'nin yerine kurulan camisi, Fatih Cami , bir tepenin üzerindeydi ve İstanbul'un her yerinden görülebilirdi. Yüksek mermer ve granit sütunlar, Ayasofya Cami örneğine göre olağanüstü boyutlar, Kahire Cami'indeki gibi kurşundan güçlü bir kubbe, iki avluya yayılmış bakımlı geniş bahçeler ve hastaneler ve müderrisler, talebeler, hacılar ve fakir Müslümanlar için yatakhaneli ve yemekhaneli sekiz medrese, Fatih Cami'ini İstanbul'un diğer camilerinden ayıran özellikleri idi51. İkinci bir cami ise Türk tarihinde önemli bir yer tutan Hazreti Eyüb'ün burada keşfedilen mezarının üzerine kuruldu. Eskiden başka bir dine mensup insanların hacca geldikleri bir yerde, başkentin tamamen ıssız bir köşesinde ağaçların yeşili arasında gizlenmiş gibi duran ve yabancıların girmesine izin verilmeyen bu cami, Sultanların kılıçlarını kuşanmak için gittikleri kutsal bir yer olarak bugüne kadar önemini korudu. Sultan Mehmed, İstanbul'a ayrıca bir bedesten, yeni hamamlar, hanlar ve halk için gösterilerin yapıldığı bir yer inşa ettirdi52. Halk, burada hızla koşan atların üzerinde ayakta duran atlılar, ip üzerinde ve eğri hançerler üzerinde yürüyen canbazlar ve yer altında gizli yerlerden soruları dinleyen ve bunları cevaplayan gömülü çocuklar gibi, birçok değişik gösteriyi izleyebiliyordu53. Bizans'ın ana kilisesi olan Ayasofya, olağanüstü güzellikteki mimarisine dokunulmadan sultanın emri ile sadece tamiri yapıldı. Ancak mozaiklerin ve tüm resimlerin üstü kabaca kireçle kapatıldı. İstanbul'un yeni beyleri, Hristiyanlara ait diğer kiliselere de aynısını yaptılar Kiliselerin yanlarına minareler dikildi ve tüm kutsal resimler kireçle boyandı. Sadece Kariye Kilisesi'nin resimleri aynı kaldı54. Bunun dışında kiliselerde hiçbir değişiklik yapılmadı55. Bizans surları kısmen tekrar inşa edildiler ve Yedikule'deki burclar, eskisinden daha görkemli bir biçimde göklere yükseldi56. Sultan Mehmed, 1472 yılında Uzun Hasan'a karşı ilk seferine çıktığında, surlar en iyi savunma durumunda idi. Daha önce de dediğimiz gibi, tehlikeleri engellemek için o dönemde üç kapı dışında surların tamamı örüldü57. Büyükçekmece ve Küçükçekmece'deki köprüler tekrar inşa edildi58, Boğaz'daki Rumelihisarı ve Anadoluhisarı yenilendi ve ağır toplarla donatıldı. Çalışmalar 1464 yılında burada tamamlandı59. Dış müştemilatlardaki çalışmalara ancak 1467 yılında başlanmış olsa da, bir yıl sonra Eski Saray da oturmaya hazır hâle geldi60. 1471 yılında İstanbul artık başkent kabul ediliyordu ve başta Mahmud Paşa olmak üzere, devletin ileri gelenleri, hükümdarlarının emrine itaat ederek, burada taştan güzel evler inşa ettirmişlerdi61. Nikris hastalığından muzdarip olan Sultan Mehmed, çehresi artık iyice değişmiş bu şehirde uzun aylar boyunca kaldı62. 1472 yılında veba baş gösterdiğinde, sadece Boğaz'da Tatlısular'da* inşa edilen köşküne kadar gitti ve burada vebanın geçmesini bekledi63. Bu değişiklikler nazarında, Osmanlıların geleneksel sade hayatlarını sürdürmeleri artık imkânsızdı, zira Sultan Mehmed Rumların Basileus u, Slavların Çarı, ilhak ettiği Romenlerin İmparat ı idi. Müslümanlar arasında ünvanı Melik ti ve ataları artık Cengiz ve Timur'un halefleri gibi Han diye anılıyorlardı. İstanbul artık tıpkı eskiden olduğu gibi, bir imparatorluk başkenti, Doğu'nun ve Batı'nın bütün ülkelerinin ticaret merkezi, büyük bir dünya metropolü olmuştu. Yeni otokrat ve kainatın efendisinin sarayı, İmparator sarayına benziyordu Ayasofya, imparatorluğun bir simgesi idi ve Fatih Cami, halifelere layık bir camii idi. Sanki göçebe reisi ve köy kralı Osman Bey'in ölümünün üzerinden asırlar geçmişti. Böylelikle Sultan Mehmed, başkentinin caddelerinde sadece güçlü bir muhafız alayı eşliğinde görülüyordu64. Çavuşlar, değnekleri ile meraklı, belki de tehlikeli ve aşağılayıcı halkı geri itiyorlardı. Keçeden veya geyik derisinden biçimsiz giysileri içinde, başı tıraşlı ve bedenini saran demir bir zincirle sadaka bekleyen ve dağıtan ya da kendinden geçercesine raks eden Mevlevî dervişleri*, artık sultana uyarılarını veya lanetlerini duyuramayacaklardı65. Saraya, sadece işi olanlar girebiliyordu. Kapılar, kapıcıbaşı yönetimindeki kapıcılar tarafından korunuyordu. Bahçeler, bostancıbaşının denetiminde bostancılar tarafından düzenleniyordu. Tıpkı Bizans İmparatoru zamanında olduğu gibi, sultanın kutsal şahsına hizmet etmek üzere, etrafında ayrı işler için genelde hadımlar arasından seçilen ayrı memurlar vardı. Birine anahtarlar teslim edilirken, diğeri şerbetin korunmasından sorumlu idi bir diğeri sultanın havlularını ya da ibriğini getiriyordu, hatta seccadesi bile özel bir vazife oluşturuyordu. Memurlardan biri erzak depolarından sorumluyken, bir diğeri asıl sarayda görev yapıyor, bir başkası da (kızlarağası) haremle ilgileniyordu. İçoğlanlar, odalara bölüştürülmüştü ve fevkalade selahiyetli bir ağanın denetimindeydiler. Sultanın kılıcı ve üzengileri için yine iki kişi gerekiyordu. Hepsi hadım bu Birûn ve Enderûn ağaları, yine de sultanın, ağalar zümresine dahildiler ve sultanın kullarının nüfuzları o kadar büyüktü ki, sancakbeyleri ve vezirler kimi zaman hediyelerle gönüllerini almak zorunda kalıyorlardı66. Son olarak sultanın hastalığı ile ilgilenen birkaç hekim vardı. Bu hekimlerin arasında, Venedik'ten libri in medicina (tıp kitapları) getirten67 ve diplomatik görüşmelere de katılan68 mastro Janjacobo da Gaieta , nam-ı diğer Yakup'un adı geçiyordu. Disiplinli sarayda müzisyenlere ve dansçılara izin verilmiyordu ve Sultan Mehmed'in hareminde Dulkadiroğulları Beyi'nin kızı olan tek zevcesi, kızı Ayşe ve birkaç köle ile birlikte yaşıyordu. II. Mehmed, yemeklerini genelde yalnız yiyordu. Sultanın çıkardığı bir kanunla gelecekte de vezirlerin sultanın sofrasına oturmalarını yasaklıyordu. Babasından farklı olarak Sultan Mehmed, yabancı elçileri kabul etmekten hoşlanmıyordu69. Düşmanlarına tehdit dolu dostlarına ise övgü dolu mektuplar yazıyordu. Örneğin, Venedik Doju'na 1457 yılında şehzâdelerin sünnet düğününe davet ettiğinde Sevgili ve saygıdeğer babamız diye hitap ediyor ve buna bir sürü sıfat ekliyordu70. Bu yazıları hazırlama görevi, hitabet sanatında birer usta olan yetenekli âlimlere verilmişti. Yeni imparatorluk, tıpkı eskisi gibi, ünlü kâtiplere sahipti ve kimi nişancı, hitabet ustası Bizanslı Psellos kadar iyi idi. Sultan Mehmed, edebiyat ve bilime çok meraklı bir insandı. Bizans'ın tarihi hakkındaki eserleri Türkçe tercümesinden okuyordu ve elinde Ptolemeus'un bir nakli ve bir dünya haritası vardı71. Saltanatının 1470 yılına kadar görev yapan tarihçisi Kritovulos, onu sadece Rum dostu diye adlandırmakla kalmayıp, en derin filozoflardan biri olarak kabul eder72. Doğu'nun edebiyat tarihi, Sultan Mehmed'in saltanat döneminde, başta her ikisi de Fatih'in birer sancakbeyi olan Veliyüddinzâde Ahmed ve Cezerî Kasım olmak üzere73, Arap ve Fars şiir sanatının birçok taklitçisini barındırırdı. Çok yetenekli olan Cem Sultan'ın çevresindeki Defterdar Edirneli Şahidî, Leyla ve Mecnun destanını Türkçe'ye çevirmişti. Babası gibi coğrafya ve bunun yanında astronomi ile ilgilenen Cem Sultan, edebiyat çevrelerinde Hurşit ve Cemşid, Güneş ve Ay adlı nakille adını duyurdu74. Birçok hukuk âlimi, Sultan Mehmed'e tavsiyelerde bulunmuş ve kararlarını bildirmiş, Sultan Mehmed ise ataları gibi kanunnâmeler hazırlamıştı. Kendisi ile bütün münasebetleri kısıtlamış, başta bulunan padişah için tehlikeli olabilecek bütün şehzâdelerin katlini meşru kılmış ve askerlerin ulûfelerini yeniden düzenlemişti75. Giysilerde ve atlardaki ihtişam, değerli metallerin, hatta değerli taşların kullanımı bu zamandan kalmadır. Türk akıncılarla karşılaşan Macarların eline birçok brokar başlık geçmişti76. Kral Matyas'ın İtalya'ya gönderdiği esirlerin elbiselerinde altın işlemeler vardı77. Brokar başlıklar ın değeri hayranlık uyandırıyor ve başlığın etrafına dolanan brokar tülbentin yedi Florin değerinde olduğu anlaşılıyordu78. Rodos önlerinde altın ve gümüş işlemeli sancaklar göze çarpıyordu79. Memurlar hiyerarşisinde de belli bir düzen vardı. Vezirlerin sayısı dört80 olarak belirlendi. Ancak bunlardan üçü Paşa ünvanını taşıyan üst rütbeli sancakbeyleriyken, aralarında sadece Veziriazam diye adlandırılan vezir, sultanın tuğrasını taşıyor, gerektiği zaman Hazine Dairesine girebiliyor, başkentin asayişinden sorumlu oluyor ve sultanın yokluğunda Divân'a başkanlık edebiliyordu81. Büyük yetkilere sahip olmasına rağmen o da diğerleri gibi sadece bir kuldu ve her an makamından alınabileceğini biliyordu. Şehzâde Mustafa, Vezirizam Mahmud Paşa'nın - Türk kaynaklarına göre Gedik Ahmed Paşa'nın elinden İshak Paşa'nın kızı82 olan zevcesini almıştı. Paşa azledilmiş83 olarak birkaç yıl boyunca yönetimden uzak yaşadı ve Anadolu'daki büyük savaşın patlak vermesi ile devletin en üst makamına tekrar geri çağrıldı84, ancak düşmanlarının kanıtlanmamış iddialarına istinaden sadece ikinci kez görevden alınmakla kalmamış, bu sefer hayatını da kaybetmişti. Selefi Çandarlı Halil Paşa da, ailesinin şanlı geçmişine rağmen - ne de olsa babası İbrahim de veziriazamlık makamında bulunmuştu - aynı şekilde hayatını kaybetmişti85. Mahmud Paşa'nın halefi olan Arnavut Gedik Ahmed Paşa, Arnavutluk'a yapılması planlanan bir sefer için olumsuz görüş bildirdiği için makamından alındı ve bir süreliğine, 1451 yılında Bizans'ın başkenti İstanbul'a karşı kurulmuş olan Rumelihisarı'nın zindanlarına siyasî tutuklu olarak atıldı86. Daha sonra affedildi ve Selanik Sancakbeyliğine getirildi87. Avrupa sancaklarının sayısı Sultan Mehmed zamanında 36'ya yükselmişti. Anadolu'daki sancakların sayısı yine 40'tı. Bunun dışında İstanbul, Edirne ve Filibe ile Selanik ve Üsküp'te, sultanın oranın sancakbeyi ile hiçbir ilişkisi olmayan özel subayları bulunuyordu88. Her biri, nüfusun ve varlıkların zamanında ve eksiksiz olarak kaydedildiği birer defter tutuyordu89. Büyük sancakları yöneten sancakbeylerine Hazine'den yıllık 12 bin altın verilirken, daha küçük sancakları yönetenlere 2 bin altın ödeniyordu. Haraçdarlar90 yardımı ile toplanan vergilerin onda birini kendilerine alıyorlardı91. Ayrıca hayvanlar için verilen vergileri92 de topluyorlardı93. Bazı sancaklar oldukça büyük timar sipahileri barındırıyordu94 ve aralarında özellikle kapıcıların adının geçtiği memurlar çalıştırıyordu95. Sancakbeyleri, en alttan başlayan ve bütün rütbeleri sırasıyla aşan ağaların saflarından seçiliyorlardı. Örneğin 1479-1480 yılları arasındaki Mora Sancakbeyi bir hadımdı96. Sultanın akrabalarından hiçbiri ne vezirliğe, ne de beylerbeyliğine getirilmiyordu. Onlara sadece sancakbeyliği açıktı. Yine de sultanın damadı Mahmud Paşa, Leş'in alınmasından sonra Süleyman Paşa'nın yerine Anadolu Beylerbeyliği'ne getirilmişti97. Sancaklar, bir voyvodanın eşlik ettiği beylerbeyine tâbi idi98. Olağanüstü görevler için bir emin, yani denetçi tayin ediliyordu99. Her taht değişikliğinde bütün sancakbeyleri, beratlarını yenilemek için saraya gelirlerdi100. Hazine, sultanın bizzat denetiminde idi101. Burada, devletin topraklarını iki katına çıkartan fetihler sayesinde son yıllarda oldukça büyüme göstermiş olan devletin bütün gelirleri toplanırdı. Askerî sınıfa mensup Türk asıllılar ve devşirmeler, vergi ödemiyorlardı. II. Mehmed, varlıklarının onda birini (aşarı) sadece savaşlar onlara ait bölgelerde yapılıyorsa talep ediyordu102. Hristiyanların, hane başına bir altın, yani hanedeki insan başına 40 akçe olarak ödedikleri103 baş vergisi, 900 bin altın getiriyordu. Ayrıca padişah haslarından 250 bin altın gelmekteydi. Osmanlı kayıtlarına göre hazırlanmış Venedik kaynaklı bir listeye göre, 1470 yılında Avrupa'da 29 bin haraca tâbi hane vardı104. Sadece yarım asır sonra, imparatorluktaki vergiye tâbi nüfusun sayısı 3 milyon olarak veriliyor105. Sahillerde, geçitlerde ve ormanlarda Balkan Yarımadası'nın Slav topraklarındaki Voynuk köyleri, sınırların korunması için uçbeylikler için önem taşıyan yerler, tıpkı daha sonra nüfuzlu devşirmelerin akrabaları ve dostları gibi, vergiden muaftı106. Hayvanların onda biri olarak alınan âşâr vergisi, toplam 300 bin altın dolayında idi. Ayrıca ekin hasadından da âşâr alınıyordu107. Sultanın sürülerinden ve haralarından toplam 50 bin altın gelirken, detaylı olarak belirtilmeyen diğer gelirlerden 200 bin altın sağlanıyordu108. Sahipsiz kalan mülklerin getirisi ise 20 bin 'di109. Tuna'nın sığ geçitleri her yıl binlerce altına kiraya veriliyordu ve Halkokondil, bedelleri çok yüksek olmasına rağmen, genelde Rumlardan oluşan kiracıların büyük gelirler elde ettiklerini teyid ediyor110. İstanbul ve Gelibolu limanlarının 1470 civarında gelirleri 42 bin altın olarak kayıt altına alınırken, Edirne, Filibe, Sofya, Aydos ve Selanik'ten ayrıca 90 bin altın gümrük geliyordu111. Kastamonu için 10 bin , Bursa ve Hüdavendigâr geçitleri için 16 bin ve Anadolu'daki diğer gümrükler için 29 bin altın kaydedilmişti112. Özellikle Ahyolu olmak üzere, Rumeli sahil boylarındaki tuz madenleri 90 bin altın getirirken, Anadolu'dakiler sadece 12 bin altın getiriyordu113. İstanbul fenerinin geliri de önemli bir yer tutuyordu114. Anadolu'nun şap madenlerinin değeri yılda 50 bin altındı ve bunlara ayrıca Kastamonu ve Sinop'tan gelen 50 bin altın ekleniyordu. Madenlerden elde edilen toplam gelirler 200 bin altın olarak belirtildiğinden, Novobrdo ve Srebrenica gümüş madenleri de 100 bin altın getirmiş olmalı115. Sultan, ayrıca her ganimetten beşte bir pencik hakkını alırdı ve her savaş seferi için devletin ileri gelenleri 200 bin altın ödüyorlardı116. Balkan Yarımadası'nın ve Karadeniz sahillerinin tamamen ilhakına kadar, Hazine'ye bu bölgelerden hane başına vergi yerine topluca büyük meblağlarda haraç giriyordu. Bu haraçları ödeyenlerden son olarak sadece Eflak, Boğdan (en azından 1485 yılından sonra ödeme yapmaya başlamıştı), Ragusa Cumhuriyeti ve Sakız Adası kalmıştı. Osmanlı topraklarına katılarak, eyalet hâline getirilen diğer ülkelerde gümrükler, geçiş ücretleri, madenler ve imtiyaz vergileri ile oldukça avantajlı başka gelir kaynakları yaratılmıştı. Venedik kaynaklı bir listede, Venedik'in Mora ve Arnavutluk'taki yerler için ödenen vergiler hariç olmak üzere, vasal ülkeler tarafından ödenen vergiler şöyle sıralanmaktadır Bosna ve Hersek 18 bin , Eflak 17 bin , Boğdan 6 bin - Petru Aron'un zamanında ödenen verginin üç katı- Trabzon 3 bin, Kefe 3 bin , Amasra ve Sinop 16 bin , Midilli 3 bin, Eğriboz ve diğerleri 25 bin, Sakız Adası 12 bin ve Ragusa 14 bin 117. Rum tarihçilerine118 göre fethedilen ülkelerin ödediği 100 bin altın vergi ve toplam 4 milyon altın gelir oldukça abartılı gibidir119. Orijinalinden Venedik kaynaklarına aktarılan hesaplarda ise sadece 1 milyon 196 bin Venedik altınından bahsedilmektedir. Bu rakam, Kardinal Bessarion'un Osmanlı Sultanı'nın yılda en fazla 2 milyon altın gelir elde ettiğine dair tahminine de uymaktadır120. Gelirlere kıyasla giderler yılda sadece 810 bin altın tutuyordu. Bunun 300 bin altını orduya harcanıyordu. Sultan, yeniçerilerini yılda iki kez kadife ve ipeklerle giydiriyordu. Ok ve yayların bedelleri de Hazine'nin kasasından çıkıyordu. Bu iki kalem, elit birliğin 7 bin ilâ 10 bin arasındaki üyesi121 için toplam 28 bin altın ediyordu122. Buna, askerlerin, genelde üç ayda bir ödenen maaşları da ekleniyordu. 1451 yılındaki yeniçeri isyannından sonra yeniçeri ağası idam edilmiş ve yeniçerilerin gönülleri hediyelerle alındıktan sonra, gündelikleri yarım akçe yükseltilmişti123. Trabzon'un düşmesinden sonra ise sadece en iyi yeniçerilerin günde 20 akçe aldıkları söylenir124. Yeniçeri ağası, günde 10 altın, odaların bölükçüleri, sekizde birini, yaklaşık 5 akçe125 ve basit bir yeniçeri bir altının onda biri olan bir akçe gündelik alıyordu. Kırmızı başlıklı126 sipahilerin ağasına, her beş gün için bir altın ödeniyordu ve diğer sipahiler de ücret alıyorlardı127. Diğerlerinden daha fazla ücret alan sipahioğlanlarının128 dışındaki atlı birliklere, 4-5 günde bir altın ödeniyordu. Mirahur-ı Evvel 2 altın alırken, sultanın fermânlarını götüren çavuşbaşı* 1-2 altın alıyordu. Silahlardan sorumlu olan cebecibaşı bir altın, mehterbaşı ise yarım altın ücret alırdı130. Böylelikle resmî kayıtlara göre ordu için yapılan harcama 300 bin altındı131. 1451 yılında sultan, asi yeniçerilerin tüm alacaklarını ödemiş ve bunu 1473 yılında tekrarlamıştı132. 1461 yılında yapılan Anadolu seferi sırasında altın yüklü bir deve düşmüş ve taşıdığı 50 bin altına dokunulmaması emredildiği halde, yençeriler, ellerine bu kadar kolay düşen bu ganimeti aralarında bölüşmüşlerdi133. 1462 yılında Tuna'yı geçişleri sırasında yeniçerilere yine 30 bin altın verilmişti134. Sultan Mehmed, Bosna seferine çıktığında ise yeniçerilerin bir yıllık maaşları peşin ödenmişti135. Uzun Hasan'a karşı çıkılan seferden önce de Veziriazam Mahmud Paşa, yeniçerilerin gündeliklerini verdikleri hizmete göre yükseltmiş ve yeniçeriler gösterdikleri başarıya orantılı olarak iki ilâ 10 akçe arasında gündelik alıyorlardı136. Üç ayda bir ödenen ücretler için her birinde 600 altın olan iki bin kese137 gerekiyordu138. Sultanın ne yeni, ne de eski düşmanları ile çarpışmadığı yıllarda da, yeniçeriler giysileri, atları ve diğer eşyalarını almaya devam ediyorlardı139. Sultanın harcamaları sarayın ihtiyaçlarını ve içinde yaşayan insanların - 1500 yılında kölelerle birlikte 5 bin kişi140 - masraflarını kapsıyordu. 48 bin altın hekimler ve berberler, kapıcılar, bostancılar için 17 bin altın 200 asil oğlan ve dört yöneticileri için 10 bin altın kızlarağası ve denetimindeki kadınlar için 20 bin altın cariyeler için ve 50 bin altın sultanın günlük masrafları için 80 bin altın ahırlar için 10 bin altın çadırlar ve diğer ihtiyaçlar için 290 bin altın giysiler için 50 bin altın ipek ve brokar kumaşlar için 20 bin pamuklu kumaşlar için 60 bin altın ithal edilen pahalı kumaşlar için 10 bin altın değişik kalemler için ve nihayet 25 bin altın bayramlarda dağıtılacak kaftanlar için tahsis ediliyordu141. Toplanan paralar, sadece sultanın sarayı ve savaşlardaki ihtiyaçlar için kullanılırdı. Saray, öncelikle Bizans modeline göre oluşturulurken, toplumun ilk varlık sebebi yine savaşlardı. Herkes, silah sanatına katılmak zorunda idi. Sadece yeniçeri birlikleri, sipahioğlanları ve müteferrikalar, hadımları ve diğer ağaları ile birlikte sarayın kendisi adamları ile birlikte timarlı sipahiler142 savaşlara ganimet amacı ile katılan akıncılar ve denizciler değil, zorlu savaşlarda Hristiyan köylüler bile savaşa katılmak zorundaydılar. 1472 yılında, Uzun Hasan'a karşı yapılan büyük seferde, Rumeli'deki her köye sultanın ordusunda görev almak üzere ikişer kişi gönderme emri verilmişti143. Yirmi yaşın üzerindekiler askerî karargâhlarına gelecek, 14-20 yaş arasındakiler de başkenti savunmak üzere İstanbul'da kalacaklardı144. 1473 yılında burada bulunan Venedikli bir tüccar, eli silah tutan bütün erkeklerin orduya katıldığını ve terk edilmiş köylerde, sadece Osmanlı hükümdarının savaş köleliğini lanetleyen yaşlıların terk edilmiş ailelerle birlikte kaldıklarını onaylar145. Bu sefer sırasında Rumeli'de bırakılan Cem Sultan, eski başkenti Edirne'yi savunmak zorunda kalsaydı, bunu sadece tüccarlar ve zanaatkârlarla yapmak zorunda kalacaktı146. Neredeyse her yıl bahar aylarında akıncılar Mora, Arnavutluk, Bosna ve serhad uçbeylerinin yönetiminde, Osmanlı Devleti'ne bir antlaşma ile bağlı da olsa, komşu ülkelere akına çıkıyorlardı147. Osmanlı uçbeyi, günde bir altın karşılığında sekiz kadar süvariye sahip oluyordu148. Hafif giysili, tahta kalkanlı olan akıncılar, hızlı atları üzerinde149 bildik geçitlere doğru yıldırım gibi yol alıyorlardı. Yetenekli rehberler ve tebdil-i kıyafetler içinde gözcüler kullanıyorlardı. 1477 yılında Alman sınır boylarında küçük bir atın üzerinde, kaba bir paltosu olan Aziz Valantin kılıklı bir adamdan bahsediliyordu. Sayıca az olan ordu, düşman topraklarına girdikten sonra genelde bilinmeyen yollarda önden giden150, geçitleri işgal eden, kilise ve manastırları ateşe veren ve etraftaki tüm köyleri harabeye çeviren çetelere bölünüyordu. Kimi zaman, beklenmedik bir şekilde gece yarısında ortaya çıkıyorlardı. Atlarını o kadar hızlı sürüyorlardı ki -Mora'da bir kez toplam 1.000 tane olmak üzere- atlar yolda telef oluyordu151. Dağlık bölgelerde iplerle dağlardan iniyorlardı. Geceleri karanlıktan faydalanarak, açık alanlarda geçiriyor ve yakınlardaki köylülerin evlerinden parlayan ışık altında yemeklerin yiyorlardı. Kimi zaman, daha güçlü görünen kasabaların önünde barış teklif ediyor ve bedel olarak biraz para veya ekmek ve 20 altın , 25 Macar altını ve bir araba ekmek talep ediyorlardı. Kimi zaman şarap bile istedikleri oluyordu. Bunun üzerine akıncı başı istenen garantileri ve geçiş belgelerini hazırlıyor ve karşılıklı dostluğun gözetilmesi için kefiller tayin ediliyordu. Bunun için başları ve kılıçları üzerine yemin ederek, kilise ve köyün güvenliğinin teminatını veriyor ve bunu her tarafta duyuruyorlardı. Ama acımasız hileleri kısa bir süre sonra ortaya çıkıyordu. Dokunmamayı vaat ettikleri herşeyi yakıp yıkıyorlar özgürlüğünü satın aldığını düşündükleri insanları katlediyorlardı. Vaatlerini neden tutmadıkları sorulduğunda, alaylı bir şekilde 40 duka vermeyecek olurlarsa, istemedikleri hâlde kiliseyi yakmak zorunda kalacakları cevabını vermişlerdi. Bir keresinde ise, geçiş belgelerinin hamilinin oturduğu zaman değil, sadece ayakta olduğu zaman geçerli olduğu cevabını bile vermişlerdi152. Hristiyanlara karşı besledikleri nefretin kaynağı sorulduğunda Bu, Tanrı'nın isteği eğer O istememiş olsaydı, bunlar olmazdı. Siz Hristiyanlar birbirinize karşı bizim gibi sadık değilsiniz ve çok kibirlisiniz. Bu, sahip olduğunuz zenginliklerden kaynaklanıyor. Bu yüzden Tanrı bizi sizi cezalandırmak için gönderdi , cevabını veriyorlardı. Akıncılar, akınlar sırasında bile dinî vecibelerini hiç aksatmadan yerine getiriyorlardı. 1483 yılının savaşları hakkında yazılan Nürnberg mektuplarında şöyle der Canhıraş feryatları içinde saçını başını yolarak yere yığıldılar 153. Geçtikleri yerlerde yıllarca hiçbir horoz ötmüyordu diye yazıyor Sırp yeniçeri154. Binlerce esir alıyorlardı ve esir alınan halkı, para karşılığında satın almak üzere orduyu karşılamaya gelen yaklaşık 500 tüccarın eline geçmedikleri takdirde, akıncıların topraklarına götürülüyorlardı155. Bu zavallı insanlar, daha sonra yeni efendilerinin yanında gördükleri birçok tuhaf alışkanlıktan bahsediyorlardı156. Akıncılar, dönüş yollarında onları çok nadiren de olsa takip eden Hristiyanlarla karşılaşmak zorunda kalıp, ganimetlerinin bir kısmını kaybetseler de zira silahları sadece mızrak ve yaydan oluşuyordu157 - Hristiyan topraklarına yaptıkları akının sonuçlarından yine de hoşnut kalıyorlardı. Ve bir sonraki bahar kırmızı, beyaz ve siyah sancakları yine beliriyor ve köylüler, çok fazla koruma sağlamasa da ormanlara ve dağlara kaçıyorlardı158. Kuzeybatı sınırında, sadece akınlarla yaşayan Martoloslar159, her zaman akına hazır durumda bekliyorlardı160. Nehrin diğer kıyısında ise Sırpların çete leri intikam almak için fırsat kolluyorlardı161. Bir beylerbeyi değil de, II. Mehmed bizzat savaşa çıktığında bu savaş, II. Murad'ın zamanındaki şövalyelik ruhundan ve şiirsellikten uzak bir karakter gösteriyordu. Zira, amaç artık Hristiyanlarla şanlı meydan muharebeleri yapmak değildi. Hristiyanlar da Hunyadi'den dönemindeki dindar ataları gibi artık böyle savaşmayı bırakmışlardı. Sultan Mehmed'in daha ziyade, bir ülkeyi sürekli olacak şekilde ilhak etmek ve bu topraklara şanlı birliklerin saflarından seçeceği yeni timarlı sipahileri yerleştirmek istemekteydi. Bu yüzden öncelikle tüm müstahkem şehirlerin, tüm güçlü kalelerin ve direnen hisarların alınmasına ve orada o güne kadar hüküm sürmüş hanedanın esir alınmasına veya yok edilmesine önem veriyordu. Sultan Mehmed'in savaş stratejisinin tümü, bu yeni bakış açısından ele alınmalıdır. Cihad, sultan adına ilan ediliyordu162. Belirlenen yerde, hatta düşman topraklarında, önce hafif birlikler toplanıyordu. Bunları, beylerbeylerinin komutasında, artık doğrudan sultana bağlı timarlar hâline gelen sipahiler163 takip ediyordu. Genel olarak düzgün fizikli ve usta birer nişancı olan yaklaşık 30 bin Anadolu sipahisinin (1513 22 bin 500), 20 bin (1513 27.500) Rumeli sipahisi kadar yiğit ve dayanıklı olmadığı düşünülüyordu164. Her timardan, beşer sipahi geliyordu165. 1500 yılı civarında silahlarının arasında hafif bir zırh, çok nadir bir zırhlı gömlek (cebe) ve bir ağaç kalkan bulunuyordu birliklerin bazıları sadece mızrak, diğerleri bir kılıç veya yay taşıyordu166. Önde, her bir sancağın farklı renklerde âlemi taşınıyordu. Beyazlar, çoğunlukta idi167. Beylerbeylerinin, kendi âlemleri vardı Rumeli için kırmızı, Anadolu için beyaz168. Bu savaşlarda ayrıca her beylerbeyinin yanında biri olmak üzere iki kadıasker bulunuyordu169. Yeniçerilerin öncüleri daha sonra geliyorlardı. Ancak, biri yeşil ve kırmızı, diğeri sarı ve kırmızı iki sancağın altında yeniçeri ağası görüldüğü anda, sultanın bizzat geldiği anlaşılıyordu. Her iki beylerbeyi sultanın eteğini öpmek ve o ana kadar yapılan faaliyetler hakkında rapor vermek üzere derhal yanına gidiyorlardı170. Sultanın çadırları, önceden hazırlanmış oluyor ve kuşatma altındaki şehrin önünde geniş bir alan kaplıyorlardı. İşkodra'nın kuşatmasında tam dokuz çadır sayılmıştı. En büyük çadır, Divân toplantıları için kullanılıyordu. Sultan veya oğulları, ipekten koyu kırmızı çadır kullanılıyordu veziriazam beyaz bir çadırda kalıyordu171. Çadırların etrafına birçok hendek kazılıyor ve çitler, zincirler, vs. ile güçlendiriliyordu172. Muharebelerde ayrıca toplar da burada korunuyordu. Sultanın yanına, iyi korunmuş tek bir kapıdan, ancak üç nöbetçi geçildikten sonra varılıyordu173. Sultan, hayatta olduğunu göstermek için üç günde bir ordunun karşısına çıkmak zorunda idi174. Türk topçusunun düzenli bir sınıf hâline gelmesi, özellikle II. Mehmed tarafından gerçekleştirilmiştir. Madenler, develer üzerinde muharebe alanına getiriliyor175 ve toplar, tahrip edecekleri surların önünde dökülüyordu176. İstanbul'un fethinde kullanılan o ünlü topun ustası Urban'ın akıbeti bilinmese de 1480 yılında doğuştan Saksonyalı olan Jorg adında bir tüfek ustası Osmanlı Sultanı'na hizmet veriyordu. Aynı tüfek ustası, Rodos'un kuşatması sırasında Hristiyanların tarafına geçmiş ve dikkatsiz konuşmaları sebebiyle - bir gün övünerek binlerce Hristiyan'ı öldürdüğünü söyledi - belki de İstanbul'da kendisini bekleyen Müslüman ailesinden uzakta idam edildi177. Sultanın her seferinde işte bu topçular* ordunun toplanma yerine gönderilirdi178. Toplar, Osmanlıların gururu idi Haseki Sultan bile kendi parası ile İşkodra'nın kuşatmasında kullanılan bir top yaptırmıştı179. Ayrıca evleri titreten ve hayranlıkla izlenen mancınıklar kullanılıyordu. İşkodra kuşatmasını gözlemleyen bir İtalyan, bu mancınıkları şöyle tarif eder Arka kısmı toprakta ve ağzı gökyüzüne bakacak şekilde toprağın derinine gömülen ve sesi denizin fırtınalı bir günde çıkardığı seslere benzeyen kısa ve kalın bir alet180 . Bu mancınıklarla taş güllelerin yanında birçok yanıcı maddenin karışımından oluşan ve aynı dönemin tariflerine göre, kuleleri ve evleri ateşe vermek üzere havada göktaşı gibi uçan yangın bombaları da atılıyordu181. Beylerbeylerinin küçük teşebbüslerine daha o dönemlerde tüfek taşıyan birlikler katılıyordu182. Daha sonraları, örneğin Kefalonya Kalesi'nin savunma sırasında olduğu gibi, siyah bir maddenin içine yerleştirilmiş bir şekilde ancak yere değdikten sonra alevler saçan Rum ateşini de kullanılıyordu183. Yaklaşık 1.500 yeniçeride kalkan, yay, kısa kılıç184, boynuzlu kargı ve mızrağın yanında böyle tüfekler vardı185. Türkler tarafından tahkim edilen kalelerde ayrıca vekil olarak bir kâhyası, birkaç bölükçüsü ve barış zamanlarında tarlalarda çalışan186 en fazla 400 yeniçerisi olan bir dizdar ağanın187 da çoğunlukla kalede bir topu oluyordu188. Türkler, henüz stratejik esaslar dahilinde surlar inşa etmeseler de bir şehri aldıktan sonra en azından artık teknik araçlar da kullanıyorlardı. Rodos'ta örneğin, 1480 yılında kaleye kadar altı atlıyı yan yana alabilecek genişlikte bir köprü kurmuşlardı189 ve tıpkı 1453 yılında olduğu gibi, yine Rodos'ta ağaç tahtalar ve toprakla üstünü örtüp, gizledikleri lağımlar döşüyorlardı. Ustalar, genelde Rum'du, ama İtalyanlardan daha az saygı görüyorlardı190. Hücum için hilâlin göründüğü bir gece seçiliyordu191. Askerler önce abdest alıp, dua ediyorlardı. Her birinin yanında esirler için ip ve ganimetler için çuvallar hazır bulunuyordu192. Davullar çalınarak, hücum emri veriliyordu. Savaş genelde gün doğmadan bir saat önce başlatılıyordu193. Sultanın yeri, herkes tarafından görülmeli idi atının üzerinde oturuyor ve elinde demirden bozdoğanını taşıyordu194. Fethedilen şehirden istediği herşeyi alma hakkına sahipti. Bu hakkı suistimal etmesi ve kendisi için çok fazla şey istemesi, savaşın birden yavaşlamasına yol açardı Rodos'un ise Bu yüzden alınamadığı söyleniyordu. Savaş bittikten sonra ganimetler paylaşılıyordu. Sultan, geri dönüş için yola çıktığında, yeniçeriler kırmızı sancağı ve beyaz sancağı onun önü sıra taşıyorlardı çadırlar ise genelde oldukları yerde yakılıyorlardı195. II. Mehmed zamanında ayrıca donanma da çok önemli bir gelişme göstermişti. Artık sayısız gemi, hatta kadırga vardı ve donanma, her zaman Sultan Mehmed tarafından iki kale ile donatılmış Gelibolu Limanı'nda yatıp beklemiyordu196. Savaşlar sırasında ayrıca ulaklar197 tarafından özel araçlara el konuluyordu ve donanma mürettebatı, ocaklara kaydedilen Türkler ve Hristiyanlar198 dışında, gemilere zorla getirilen insanlardan oluşuyordu199. Gemiler, Gelibolu Limanı'ndan sadece dolunayda ayrılıyorlardı200. İşte bu donanma, birçok adanın ilhakını sağlamış ve Kefe ile Eğriboz'un, Sinop'un ve Trabzon'un alınmasına katkıda bulunmuştu. Karadeniz'e de hakimdi, ama ihtişamına karşın kara birlikleri olmadan düşmana karşı savaşacak durumda değildi. Nitekim karada destek verecek bir bey olmadığı için 1462 ve 1475 yıllarında Boğdan limanlarını alamamışlardı. Venediklilerle denizlerde açık bir çatışmaya girecek cesaretleri yoktu hatta donanma, 1480 yılında Batılı iki yardımcı geminin Rodos Limanı'na girmesini engelleyememişti ve Hristiyan ittifak güçleri 1472 ve 1473 yılları boyunca Anadolu sahillerinde istedikleri gibi cirit atabilmişlerdi. II. Diğer bir oğlu, Alaeddin, daha o zamanlar Bursa'daki türbesinde yatıyordu2. Kalan iki oğuldan, kendisi de şair ve şairlerin dostu olan Cem Sultan, zevke düşkün, kaba ve ağır karakterli biri olmasına ve genç yaşta - henüz 28 yaşındaydı - şaşı ve babası gibi şişmanlıktan muzdarip olmasına rağmen, babası tarafından çok önemli devlet işleri ile görevlendirilmişti örneğin 1472 yılında babasının Anadolu seferi sırasında Rumeli topraklarını yönetmiş ve korumuştu. Mustafa'nın ölümünden sonra Karaman Sancakbeyliğine getirilmiş ve hâlâ isyancı eğilimlerin ve çabaların baş gösterdiği Konya'nın hırslı ileri gelenleri, Cem Sultan'la Karaman bağımsızlığının yeniden vücut bulduğuna inanıyorlardı. Osmanlı devlet yönetiminde birçok yenilik yapan Veziriazam Karamanî Mehmed Paşa, bu bölgelerden geldiği için, eski sultanla tahtın Bâyezid aleyhine olarak Cem Sultan'a verilmesini kararlaştırdığı düşünüldü. Ayrıca Cem Sultan babasının saltanatı sırasında doğmuştu ve bu yüzden o, tek veliahttı. 1481 yılında 34 yaşında olan II. Bâyezid, melankolik gözleri ve me'yus bir karakteri olan koyu tenli, uzun boylu, ince bir adamdı. Savaşı sevmezdi, ama disiplini sağlamayı, savaşçılarına saygı göstermeyi ve onlara ihsanlarda bulunmayı iyi bilirdi. Bu yüzden yeniçeriler onu severdi. Tıpkı kendisine sevgiyle afyon sunan bilginlerin ve sanatkârların3 Cem Sultan'ı sevdiği gibi. Bâyezid Amasya'da sancakbeyi idi ve sanki babası onu bilerek uzak tutuyordu4. Her iki kardeş, yeni bir sefer için hazır beklemelerine rağmen, Sultan Mehmed öldüğünde kardeşlerden hiçbiri yanında değildi. Ancak her ikisinin de oğulları dedelerinin İstanbul'daki sarayında rehine olarak bulunuyorlardı Cem Sultan'ın oğlu Oğuzhan5, henüz çocuk yaşlardayken, Bâyezid'in oğlu Korkut, genç bir delikanlı idi. Korkut'un ayrıca, kız kardeşi ile evli olan yeniçeri ağası, Müslüman olmuş olan Hersekzâde Ahmed Paşa ve kısa bir süre sonra veziriazam olarak isyanın başına geçecek olan İshak Paşa ile arası çok iyi idi6. Osmanlıların ilk büyük padişahı, imparatorluğun kurucusu olan Sultan Mehmed'in tahtı için yapılan mücadele kaçınılmazdı. Bu önemli meseleyi düzenleyen hiçbir kesin kural yoktu. Sultan Mehmed'in çıkarttığı hiçbir kanun bu önemli meseleyi düzenlemiyordu. Hatta toprak bütünlüğünün gerekliliği hakkında şüpheler ortaya atılmaya başlandı ve saltanatın iki düşman kardeş arasında bölüştürülmesi yönünde gerekçeler bulunmaya çalışıldı. Ama Bizanslıların, 11. yüzyılda Kekaumenos tarafından konulan kural, Osmanlılar arasında da geçerliliğini koruyordu Başkent kiminse, devlet onundu. Sultan Mehmed tarafından doldurulan Hazine7 İstanbul'daydı ve bir Osmanlı Sultanı ancak cömertçe dağıtılan akçelerle Sultan Mehmed tarafından bu kadar iyi eğitilmiş yeniçerilerin sadakatine sürekli emin olabiliyordu8. Veziriazam, köleler vasıtasıyla ölen sultanın kollarıyla selamlama hareketleri yaptırarak, birlikleri birkaç gün kandırmayı başarmıştı. Ama askerler babalarının ve efendilerinin ölümünü öğrendikleri anda büyük bir isyan başladı. Sultan Mehmed'in ölümü ile serbest kaldılar ve bu hadise anarşiye sebep oldu. Devletin taht halefliğini düzenleyici hiçbir kanunu ve kuralı yoktu. Tıpkı 1451 yılında olduğu gibi, hatta belki daha da kötü cinayetler ve zulümler baş gösterdi. Veziriazam Karamanî Mehmed Paşa, yabani askerlerin barışçıl bir hukukçu ve organizatöre duydukları nefretle öldürüldü ve birçok ağa da aynı akıbete uğradı. Ordunun ihtiyaçları için tahsis edilen para, asiler arasında dağıtıldı. Hayatı zaferlerle dolu Sultan Mehmed'in cesedini yanlarına alarak, bu vahşi çeteler İstanbul'a doğru yola koyuldular. Şehrin, 1000 yeniçeriden oluşan savunma birlikleri, onları büyük bir sevinçle karşıladı. Büyük bir katliam başladı ve bu katliam sırasında Cem Sultan'ın taraftarları neredeyse tamamen yok oldu. Birçok Hristiyan ve Yahudi, hatta yabancı denizciler bile bundan zarar gördü ancak balyosunun esir alındığına dair yayılan dedikodulara rağmen, babası Kral Stefan zamanlarında Venedik'in dostu hâline gelen Hersekzâde Ahmed Paşa sayesinde bir tek Venedikli bile rahatsız edilmedi9. Bazıları, Galata'ya kaçtı. Korkut, isyancılara binlerce altın dağıttı ve kısa zamanda orada bulunmayan babasının vekili kabul edildi. Çoğu, oğlu babasına yerini vermeyecek dese de, II. Bâyezid, altı gün sonra 20 Mayıs 1481 tarihinde barışın ve güvenliğin temsilcisi olarak başkente girdi10. İlk icraatı, babasına İstanbul'da Fatih Cami'inin bahçesinde bir türbe hazırlatmak oldu. Böylelikle Sultan Mehmed, Bursa'nın surları dışında türbesi olan ilk Osmanlı padişahı oldu11. Bâyezid'e kalsa, ona da bir mezar yaptırmak istediği kardeşi Cem Sultan, yanında birkaç bin sipahi ve Karamanlı ile birlikte Bursa'ya geldi. II. Bâyezid, derhal Anadolu'ya geçti ve kardeşini yeniçerileri ile karşıladı. Kefe ve Otranto'nun yiğit ve tecrübeli fatihi Gedik Ahmed Paşa, yeni sultanın vezirlerinden biri olmak üzere Otranto'dan yola çıkarak, II. Bâyezid'in yanına geldi. Savaşın sonu baştan belli idi. Cem Sultan, Yenişehir'de Bâyezid'e tamamen yenik düştü (22 Haziran) ve sayısız esirin derhal boyunları vuruldu. Bâyezid tarafından takip edilen Cem Sultan zorlukla Konya'ya varıp, ailesini, annesini, cariyelerini, oğlunu ve kızını alıp, çaresiz bir kaçak olarak Memlük Sultanı'nın yanına kaçabildi. Cem Sultan, Osmanlı rakibini hor gören Memlük Sultanı'nın sarayında uzun süre kalamadı. Mekke'ye hacca gittikten sonra, Tarsus ve Adana civarlarında eskiden Küçük Ermenistan Krallığı'nın yer aldığı bölgeye gelerek, buradan umudunu henüz kaybetmemiş Karamanlı Kasım Bey'in kendisini beklediği Karaman'a geldi. Cem Sultan, Karamanlı haklarının ısrarlı bir savunucusu olan Kasım Bey ile birlikte intikamını almak üzere Osmanlı topraklarına ayak bastı. Ancak Konya'da bulunan Gedik Ahmed Paşa, Cem Sultan'ın hareketlerinden haberdardı. Herhangi bir muharebeyi önlemek için Bursa'da yeniçerilerin toplandığı Osmanlı karargâhına geldi. Cem Sultan, bu sözde zaferini kullanamadı. Kasım Bey'e kaçışını haber bile vermeden kısa bir süre sonra yanında küçük bir birlikle Silisya geçitlerine doğru yola çıktı. Bâyezid, Cem Sultanı eline geçirmek için derhal yola koyuldu. Görünüşe göre, Memlük Sultanı'nın yetkilileri bu sefer Cem Sultan'ı Suriye'ye girmesine izin vermemişler gibi görünüyordu. Bu yüzden en azından güvenli bir sığınak bulmak amacı ile 1480 yılında babasının saldırdığı ve zarar verdiği Rodos Şövalyeleri'ne başvurmak zorunda kaldı. Üstad-ı a'zam d'Aubusson, sığınacak yer arayan kaçak Cem Sultan'ı büyük bir sevinçle kabul etti ve ona resmî bir geçiş belgesi hazırlattı. Cem Sultan 1482 yılı Temmuz ayının sonlarına doğru kendisine gönderilen gemilerden birine bindi ve 29 Temmuz'da meraklı büyük bir kalabalığın kendisini beklediği Rodos Şehri'ne geldi12. Cem Sultan birkaç gün sonra Frengistan a getirildi. Burada Fransa Kralı ile gerekli görüşmelerden sonra tarikatın çeşitli kalelerinde esir tutuldu ve kısa bir süre sonra yanındakilerden ayrı bir yere götürüldü13. Bahtsız bir Türk şehzâdesinin14 bir Hristiyan sarayında bulunması yeni ve yabancı bir şey değildi. Daha önce Bizans zamanının İstanbul'unda, Hunyadi döneminin Macaristan'ında, benzer şartlar altında şehzâdeler görülmüştü. Şehzâdeye sığınma hakkı tanıyan hükümdar, o dönemin sultanı ile dostane ilişkiler içinde ise kaçağı yanında tutmayı taahhüt ediyor ve bunun karşılığında geçimi için belirli bir para alıyordu. Aynı şekilde Sultan Bâyezid ve üstad-ı a'zam arasında daha yıl sona ermeden yıllık 45 bin altın tutarında bir antlaşma yapıldı15. Bu antlaşma sayesinde Cem Sultan bundan böyle Batı'da şair yönü için oldukça ilginç bir hayat sürdü. Bu yeni hayatında yeni aşk maceraları da vardı. Çeşitli şehirlerde zafer geçişleri, entrikalar ve edebî çalışmalarla -Venedikliler bir seferinde li soliti soi piaceri diye yazmışlardı-16 zaman geçiriyordu17. Aslen Sırp Prensesi olan annesine ve Anadolu ile Rumeli'de bulunan dostlarına mektup yazmak için nadiren vakit buldu. Macaristan Kralı, onu eline geçirip, tıpkı babasının daha önce çelebilerden birini18 diğer kardeşlere karşı kullandığı gibi, 1483 yılından beri Bâyezid'le aralarında süren savaşta kullanmak istedi, ama Cem Sultan'ı kaçırıp, Budin'e getirme teşebbüslerinin hepsi boşa çıktı. 1487 yılında, başlarında Varad Piskoposu ile birlikte Fransa Kralı'na gönderilen elçilerin çabaları, aylarca Kral'ın yanında kalmalarına rağmen, sonuçsuz kaldı. Aynı zamanda Napoli Kralı'nın da Cem Sultan'a sahip olma teşebbüsleri de hiçbir sonuç getirmedi19. Sadece barışın sürmesini isteyen Venedik, bu Osmanlı şehzâdesini barındırma tekliflerini geri çeviriyordu. Daha 1482 yılında, Cem Sultan'ın Rodos'ta olduğunu öğrendiğinde, yetkililere Sultan Mehmed'in tahtı için yapılan mücadelelere kesinlikle katılmama emrini vermişti20. Venedik'e göre, Cem Sultan meselesinin tek çözümü, onun papaya teslim edilmesi idi, ama bu arada, II. Bâyezid'e saltanat müddeisinin yeri ve sağlığı hakkında haber vermeyi de ihmal etmiyordu21. Biraz deli, ama şövalyelik açısından kusursuz ve cesur VI. Charles'ın karakterinin tekrar canlandığı, oldukça romantik bir Charles tahta çıktıktan sonra Napoli ve Milano'da Anjou ve Orleans hanedanlarının haklarını korumak ve Balkan Yarımadası'nın karşısındaki Napoli'deki hanedanların eski geleneksel siyasetini yeni bir Haçlı Seferi şeklinde tekrar yaşatmak için İtalya'ya bir sefer yapmayı planladığında, Venedik Doju kendisine çok yararlı olabilecek Cem Sultan'ın papaya teslim edilmesine ısrarla karşı çıktı22. Osmanlı tahtını geri kazanmak için Cem Sultan'ın eline sadece bir kez fırsat geçti. O da, II. Bâyezid'in, uzun zamandan beri fesat içinde olan İshak Paşa'nın entrikalarına kanarak, askerler arasında çok sevilen ve devlete çok büyük hizmetlerde bulunmuş Gedik Ahmed Paşa'yı öldürtmeye karar verdiğinde idi. Verilen bir ziyafetten sonra, Gedik Ahmed Paşa'yı öldürme teşebbüsü, o gece sarayı basan yeniçerilerin isyanı sebebiyle her ne kadar başarısız olsa da, II. Bâyezid, intikam hırsını yenemedi ve Gedik Ahmed Paşa 1482 yılında celladın ellerine teslim edildi23. Aynı zamanda, Gedik Ahmed Paşa taraftarı olduklarından şüphelenilen birkaç sancakbeyi derhal makamlarından alındılar ve aynı sert ve haksız akıbete uğrayacaklarından korkmaya başladılar24. Aralarından biri, Mora Sancakbeyi, Anabolu'daki Venedikli komşusuna gizlilik içerisinde, Osmanlı ileri gelenlerinden çoğunun, fetihlerden vazgeçen sultanın anlamsız zorbalığından bıktıklarını ve Cem Sultan'ın buraya gelmesi ile genel bir isyanın çıkacağını anlatmıştı25. Kuruntulu ve iradesi zayıf Bâyezid, hâlâ Cem Sultan'dan, hatta onun hayaletinden korksa ve bu kuruntusunu başkentte kalıp, imparatorluğun Avrupa'daki savaşlarını durdurması için bir bahane olarak kullansa da, zamanla herkes tarafından unutulan kaçak Cem Sultan, siyasî açıdan tüm önemini kaybetti. Uzun süren pazarlıklardan sonra Cem Sultan nihayet 1489 yılının başlarında Fransa Kralı tarafından papaya teslim edildi. 13 Mart'ta büyük bir merasimle Roma'ya geldi. Innocent onu burada resmî bir şekilde huzuruna kabul etti, ancak Cem Sultan, Roma Sarayı'nın aşağılayıcı seremonilerine katılmayıp, tıpkı kardinallere yaptığı gibi, herkesi şaşırtacak şekilde ne eteğini, ne de elini öpmeyip, sadece Doğu geleneklerine göre kolunu öptüğü papayı hafifçe başını eğerek selamlamakla yetindi26. Özel bir görüşme sırasında papadan tekrar Doğu'ya dostlarının ve ailesinin yanına gitme izni istediği de söylenenler arasında. Cem Sultan'a, babasının bir zamanlar bütün rahiplerin başını ayaklarının altına almak üzere, fethetme hayalleri kurduğu Vatikan'da iyi korunmuş güzel bir ev verildi ve rahat etmesi için herşey yapıldı. Bu hareketli küçük ve şişman adam Papalığın birçok yüksek rütbeli memurunun ve sanatçısının ilgi odağı hâline gelmişti. Zira iyi bir uyku uyuduktan sonra günde beş kez yemek yer bu esnada bağdaş kurup oturur yemekleri elleri ile yer bol bol şarap içer hizmetlileri tokat ve kılıç darbeleri ile cezalandırır ve yabanî müzikler ve kimi zaman hüzünlü, kimi zaman kaybolmuş aşklara ithaf edilen anlaşılmaz şiirler yazardı27. Prensler, yine onu ellerine geçirmeye çalışıyorlardı ve ağabeyinin casusları, Cem Sultan'ı zehirlemek için fırsat kollarken, Papa onu Bâyezid ile birkaç yıldır savaş hâlinde olan Kahire'deki Memlük Sultanı'na satmayı düşünüyordu. Ama ne suikastçiler, ne de büyük meblağlar vererek Cem Sultan'ı ellerine geçirmeye çalışan elçiler, emellerine nail olamadılar. Romalılar, bu önemli misafirlerini yeni papa VI. Aleksander zamanında da papa ile birlikte merasimlerde Roma caddelerinde gördüler. Papanın oğlu Giovanni bu bahtsız yabancı ile dostluk kurdu ve ondan başına değerli bir kavuğun nasıl bağlanacağını öğrendi. Cem Sultan ayrıca ziyaret amacı ile kiliselere de gidiyordu. Charles, nihayet İstanbul'a yeni bir Latin hükümdarı getirme hayalini gerçekleştirmek için ilk adım olarak İtalya'ya sefer düzenlediğinde Cem Sultan, San Angelo Kalesi'nde sıkı koruma altında tutuldu, zira II. Bâyezid, zehirleme hadiselerinde oldukça başarılı olan papadan, kardeşini artık ortadan kaldırmasını istiyordu. Roma'ya gelen Fransa Kralı, Avrupa diplomasisinin uzun yıllar acımasız ve gaddar kullandığı bu kurbanını eline geçirdiğinde (Ocak 1495) ve Cem Sultan onunla İtalya seferine çıkmak zorunda bırakıldığında, güya nezleye yakalandı ve sanki tecrübeli birileri tarafından zehirlenmiş gibi, 25 Şubat'ta tam gerektiği zamanda öldü. Gaeta Kalesi ile birlikte bu değerli ganimeti de ellerine geçiren Napolili yetkililer, Cem Sultan'ın kurşun tabut içindeki naaşını San Kataldo Limanı'nda Bâyezid'in elçilerine, karşılıksız olarak teslim ettiler. Sultan Mehmed'in küçük oğlunun kemikleri, artık Bursa'daki aile türbesinde yatıyor. Oğlu Oğuzhan, II. Bâyezid tarafından uzun zaman önce ortadan kaldırılmıştı28. Diğer oğlu Murad, ailesi ile birlikte Rodos'ta yaşıyordu29. Murad, gizlice Hristiyan olmuştu. Bâyezid, babasının yaşamına tamamen ters düşen ve her yıl Hristiyanlara karşı sefere çıkmaya ve saadet, şan ve ganimet toplamaya alışık olan askerler arasında yabancılaşma, hor görme, nefret ve açık isyanlar yaratan bir yaşam sürdü. 1480 yılında büyük hükümdar Sultan Mehmed'e bile kafa tutmuş ve savaştan zaferle çıkmış olan Rodos Üstad-ı a'zamı, hain Cem Sultan'ı gemisine almaya, başkentinde barındırmaya ve adaya karşı başarısızlıkla sonuçlanan Osmanlı seferini tekrarlayacağından şüphelenilen sultana karşı sürekli bir tehdit olarak Rodos Şövalyeleri tarikatının Batı'daki kalelerinde tutmaya cüret etmişti. Başka bir Osmanlı hükümdarı, bu meydan okumaya cevap vermekte gecikmezdi, ama II. Bâyezid, Rodos'un kibirli elçisi ile pazarlıklara girişmiş ve bir dostluk antlaşması yapmıştı. Ve tıpkı daha sonra Cem Sultan, papanın elinde olduğu zamanlarda olduğu gibi, iaşesi için gereken paralar, üstad-ı a'zama zamanında ödeniyordu. Rodos kaynaklarında hatta Gelibolu Limanı'nda yeni bir donanmanın yapımı için çalışmalar başladığında, tarikatın örneğin Napoli Kralı'na karşı bile olsa, herhangi bir teşebbüsün yapılmaması yönünde tavsiyede bulunduğunu ve II. Bâyezid'in, kardeşi ile tekrar savaşmak zorunda kalmamak için, bu müdahalelere her seferinde kulak astığı ve hazırlıkları durdurduğu belirtilmektedir. Böylelikle Rodos Şövalyeleri, saldırılardan sadece kendilerini korumak ve Türk sularındaki hakimiyetlerini 16. yüzyılın sonlarına kadar sürdürmekle kalmamış, Katolik Dünyasının tamamını da yeni saldırılardan korumuşlardı. Cem Sultan'ı yanında barındıran ve ona ufak tefek iyiliklerde bulunan, ancak tahtı geri kazanması için ordusunu yine de onun hizmetine vermeyen Memlük Sultanı, imparatorluğun ezelî bir düşmanı idi Sultan Mehmed, son seferini buraya yapmayı düşünmüştü. Cem Sultan'ın davasına duyduğu sempatiyi belirtmek için de Memlük Sultanı Kayıtbay, 1496 yılında oğlu Mehmed'i, Cem Sultan'ın kızı ile evlendirdi1. Osmanlı hükümdarlığı, Toros'un ötesinde fazla saygı görmüyordu. Doğu'nun ve Batı'nın hükümdarı , Hanlar Hanı II. Bâyezid, burada Anadolu'nun küçük bir hükümdarından başka bir şey değildi, zira Suriye ve Mısır hükümdarı olan Memlük Sultanı kendisini aynı zamanda halife olarak adlandırıyordu ve yüksek siyasî konumunu, dinin kendisine sağladığı itibarla birleştiriyordu.