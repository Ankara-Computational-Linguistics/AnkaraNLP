muktedir oldular. Hatta buralarda partizanlar için ekin yetiştiren ve canlı hayvan besleyen kolhozlar bile vardı. Neticede partizan direnişi Alman işgalindeki toprakların kurtarılmasında ve Sovyet hakimiyetinin tekrar kurulmasında çok etkili oldu. Komünist Yugoslav partizanlar da Yugoslav Halkın Kurtuluşu Savaşı'nda memleketlerini kurtaran önder kuvvet idi. Her ne kadar işgalci güç tarafından çoğu zaman "terörist" olarak adlandırılabilse de partizanlar savaş hukuku açısından yine de uluslarını yabancı saldırgandan kurtarmak için savaşan, ulusal ordunun üniformalı üyeleri olarak kabul edilir. Bu nedenle savaş hukukunda meşruiyete sahiptir. DPS Velocity DPS Velocity, dijital kurgu yapabilme imkânı veren bir yazılımdır. Yazılımı, DPS (Digital Processing Systems) isimli şirket tarafından geliştirilmiştir. İlk olarak DPS'i Leitch; daha sonra Leitch'i Harris isimli firma satın almıştır. Günümüzde bu firma çatısı altında, DPS adı korunarak üretimi sürdürülmektedir. DPS Velocity'nin, yüksek görüntü kalitesi, pratik kullanımı ve tescilli sanal dosyalama yapısı ayırt edici özelliklerindendir. Türkiye'de satış ve teknik desteğini, ilk yıllardan bu yana Computorium isimli firma yürütmektedir. Bölgesel Satıcılar Listesi Foto Hasan BehÃ§et Foto Hasan Behçet, 1917'de Konya'da açılan ve hâlen bu adla faaliyetini sürdüren fotoğrafhanedir. Müslümanların dini gerekçelerle bu işle uğraşmadığı yıllarda, Ermeni fotoğraf ustası Garabet Kirkor Solakian'dan mesleği öğrenen Hasan Behçet, Solakian'ın ölümüyle fotoğrafhaneyi 1917 yılında devraldı. Bu şekilde Türkiye'nin ilk Türk stüdyo fotoğrafçısı oldu. Üç kuşaktır faaliyetini sürdüren fotoğrafhanenin son sahibi Hasan Behçet'in yeğeninin oğlu Yılmaz Oğul'dur. Fotoğrafhane, körüklü tabir edilen ve Türkiye'de üç tane bulunan eski büyük fotoğraf makinesi, tarihi fotoğraflar ve cam negatiflerle küçük bir müze görünümündedir. Mehmet Timuçin İpekusta konuyla ilgili 2001 yılında "Foto Hasan Behçet" adlı bir belgesel film yapmıştır. Kings of Convenience Kings of Convenience, Bergen, Norveçli indie folk-pop ikilisi. Erlend Øye ve Eirik Glambek Bøe’den oluşan grup, sakin vokalleri, zarif gitar ve piyano melodileriyle tanınır. Grup elemanlarının ikisi de vokal, gitar ve besteleri üstlenmektedir. İkili, aynı zamanda "Yeni Akustik Hareket"in, Belle and Sebastian, Coldplay gibi öncülerinden biridir. Erlend Øye 21 Kasım 1975, Eirik Bøe ise 20 Ekim 1975 doğumludur. Birbirlerini 11 yaşından beri tanıyan ikili, 16 yaşına geldiklerinde “Skog” (“forest”) adında bir grupta, diğer iki arkadaşlarıyla birlikte çalmaya başladılar ve ayrılıp Kings of Convenience’yi kurmadan önce sadece “Tids Tale” adında bir EP çıkardılar. 1999 yazı boyunca çeşitli Avrupa festivallerinde boy gösterdikten sonra ikili Amerikan şirketi Kindercore ile anlaştı. 2001’de Londra’da bir süre yaşadıktan sonra, ilk albümleri “Quiet is the New Loud”u yayınladılar. Albüm oldukça başarılı bulundu ve incelikli melodileri ve sözleri ile, “Belle and Sebastian”, “Simon and Garfunkel” gibi müzisyenleri örnek alan amatör gruplar için de yeni bir esin kaynağı oldu. “Versus”, “Quiet is the New Loud” albümünün remixlerinden oluşan ikinci albüm, aradan çok süre geçmeden yayınlandı ve bu albümün ardından, gruptan bir süre yeni bir eser gelmedi. Øye, sonraki birkaç yılını Berlin’de, solo çalışmalarla geçirdi ve “DJ Kicks” serisi altında çeşitli eserler yayınladı. 2004’e gelindiğinde, grup üçüncü albümü “Riot on an Empty Street”i yayınladı. “I’d Rather Dance Wtih You” adlı ikinci single’ın videosu, MTV Avrupa listelerinde 2004’ün en iyi videosu seçildi. Albümde, şarkıcı Lestlie Feist’in de katkıları oldu. İkilinin dördüncü stüdyo albümü "Declaration of Dependence" 20 Ekim 2009 tarihinde yayınlanmıştır. Kelebek (film) Kelebek (Papillon),1973 yapımı bir ABD filmi.Henri Charriere'in yazdığı ve gerçek hayat hikâyesini anlattığı kitaptan sinemaya uyarlanmıştır. Filmin adında da eserin orijinal Fransızca ismine sadık kalınmıştır. (Fr.,Papillon=Kelebek) Suçsuz olduğu halde mahkûm edilen Papillon ve mahkûm gemisinde tanıştığı arkadaşı banker Dega, Fransız Guyanası'na gönderilmişlerdir. Burası kaçması imkânsız bir hapishanedir. Mahkûmlara çok kötü şartlarda çalıştırılmakta ve yaşamaya çalışmaktadırlar.Papillon ilk günden itibaren kaçmayı kafasına koyar. Arkadaşı Dega'ya vuran gardiyanı döverek kaçar. Kaçmadan önce konuştuğu bir mahkûmdan aldığı bilgi ile gittiği tüccar onu insan avcılarına satar ve böylece hapishaneye geri götürülür. Hücre hapsinde 2 yıl tek başına dayanır. Bu sırada kendisine yemek gönderen Dega'yı ele vermez. İki yılın sonunda arkadaşları ile yeni bir plan yapar,Clousette ve Maturette adlı iki arkadaşıyla kaçarlar. Kaçışlarında Cüzzamlılar Adası'ndakilerden yardım görürler. Venezuela'ya kadar ulaşırlar. Burada 2 arkadaşı yakalanır.Kelebek ise kaçarken Guajiro Kızılderilileri'nin yaşadığı köye gelir.Ve uzun süre burada yaşar.Buradan da ayrılmaya karar verir fakat sığındığı bir manastırda başrahibenin ihbarıyla yakalanır.Fransız Guyanası'na iade edilir.5 yıl hücre cezası daha alır.Çıkınca arkadaşı Dega'nın da bulunduğu Şeytan Adası'na gönderilir.Fakat Dega akıl sağlığını yitirmiş gibidir.Papillon ise çeşitli denemelerden sonra hindistan cevizlerini bir torbaya doldurup yaptığı torba-sal ile adadan kaçacaktır.Filmin sonunda salla uzaklaşırken bağırır: -Sizi pislikler!Ben hala buradayım... Kelebek, özgürlüğe adanmış bir başyapıttır. Gerçek bir hayat hikâyesinden alınmıştır. Arkadaşlığın, bağlılığın, vefakarlığın bu kadar iyi oynandığı, müziğin filmle bu kadar iyi bütünleştiği sayılı filmlerdendir. Filmdeki hapishaneler daha sonra kapatılmıştır. Papillon 25 yaşında mahkûm olmuş, 38'inde kaçmış, 67'sine kadar özgürce yaşamıştır. Şefaatli Yozgat ilinin güneyinde yer alan, Kırşehir ile Nevşehir'e sınırı olan ve il merkezine 41 km uzaklıkta bulunan ilçe. Osmanlı döneminde ufak bir köy olan Şefaatli, cumhuriyet döneminde Ankara Kayseri demir yolu hattının hizmete açılmasından sonra gelişmeye başladı. 1954 yılında Yozgat'ın ilçesi oldu. Deniz seviyesinden 907 m yüksekliktedir. 1.870 km² yüzölçümüne sahip ilçeye bağlı 3 belde belediyesi ve 41 köy bulunmaktadır. Karasal iklimin görüldüğü ilçenin büyük bir kısmı bozkır'dır. Akarsu kenarları ise genelde ağaçlıktır. İlçe halkının büyük bir kısmı geçimini tarım ve hayvancılıktan sağlar. Yetiştirilen ürünlerin başlıcaları arpa, buğday, nohut, mercimek, şeker pancarı, fasulye, soğan, fiğ, korunga, yonca,üzüm, elma ve ayvadır. Büyük ve küçükbaş hayvancılığın yapıldığı ilçede beslenen hayvanların başlıcaları sığır, koyun, ve Ankara keçisidir. Şefaatli ilçesinde karasal iklim görülür. İlçe çok yağış almadığından dolayı hubutat bitkisi yetiştirilir. 2010 yılına ait adrese dayalı nüfus sayımında toplam nüfus 18.051 kişi olarak sayılmıştır. Yenifakılı Yenifakılı Yozgat ilinin güneyinde yer alan, Nevşehir'e sınırı bulunan ilçe. Deniz seviyesinden 1036 m yükseklikte bulunan Yenifakılı'nın nüfusu 2010 nüfus sayımına (TÜİK verileri) göre köy ve kasabalarıyla birlikte 6.360'tır. 378 km² yüzölçümüne sahip ilçenin Bektaşlı isminde bir belde belediyesi 6 köyü vardır. Karasal iklimin görüldüğü ilçenin büyük bir kısmı bozkır'dır. İlçe halkının büyük bir kısmı geçimini tarım ve hayvancılıktan sağlar. Yetiştirilen ürünlerin başlıcaları arpa, buğday, nohut, mercimek, şeker pancarı, patates, fasulyedir. Büyük ve küçükbaş hayvancılığın yapıldığı ilçede beslenen hayvanların başlıcaları sığır, koyun, kıl keçisi ve tiftik keçisidir. İlçede sanayi tesisi olarak un fabrikaları bulunnmaktadır. Cumhuriyetin ilanından sonra o tarihlerde Kırşehir'in bir ilçesi olanAvanos'a bağlanan Yenifakılı, 1929 yılında Yozgat’ın Boğazlıyan ilçesine bağlandı. 1990 yılında da Boğazlıyan’dan ayrılarak ilçe haline getirildi. Yenifakılı, il topraklarının güneyinde yer almaktadır. Doğuda; Boğazlıyan, güney ve batıda Kırşehir, Kozaklı, kuzeyde; Şefaatli ve Boğazlıyan ile çevrilidir. Ayrıca 3,400 kişide Kayseri şehrine göç etmiştir. 2008 tüik'in adrese dayalı nüfus kayıt sistemine göre ilçenin merkez nüfusu 3206 belde ve köylerin nüfusu ise 3765 olmak üzere toplam 6971'dir. Yenifakılı'nın 1 kasabası, 6 köyü ve 1'de mezrası bulunmaktadır. İlçe merkezine en uzak köy 22 kilometre ile Çöplüçiftliği, 3 kilometre ile de en yakın Eskiören köyüdür. Yenifakılı 415 kilometre²'lik geniş bir vadiden oluşmaktadır. Güneydoğudan gelen Fehimli deresi ve Kuzeybatıdan gelen Kozan çayının birleştikleri noktada bu çayın vadi tabanında bulunur. Rakımı 1036 metredir. Yenifakılı'nın il merkezine uzaklığı Boğazlıyan-Sarıkaya-Sorgun üzeri 132 kilometre, Boğazlıyan Atatürk yolu üzeri 116 kilometre, Kozaklı-Şefaatli yolu üzeri 105 kilometre ve Yamaçlı Kasabası Atatürk yolu üzeri 85 kilometre uzaklıkta olup il merkezinin Güneydoğusunda bulunmaktadır. Nevşehir ve Kayseri ile sınır teşkil etmektedir. Doğusunda; Boğazlıyan, güney ve batısında Kırşehir ili, Kozaklı ilçesi, kuzeyinde; Şefaatli ve Boğazlıyan ilçeleri ile çevrilidir. Yenifakılı'da 1500'e yakın konut olduğu tahmin edilmektedir. İlçe merkez ve Bektaşlı kasabasındaki konutların %60'ı betonarme %40'ı ise ahşaptır. Yenifakılı merkez kasaba ve köylerinde son yıllarda betonarme sıhhi evler yapılmaktadır. Köylerdeki betonarme yapıların oranı gittikçe artmaktadır. Yenifakılı'da büyük ölçüde konut açığı bulunmaktadır. Merkezde resmi kurumlara ait Belediye başkanlığı, İlçe özel idare müdürlüğü, İlçe Jandarma komutanlığı, Tarım kredi kooperatifi müdürlüğü PTT müdürlüğü, TMO müdürlüğü, T.C. Ziraat bankası şube müdürlüğü, Ziraat bölge şefliği ve TCDD istasyon şefliği lojmanları bulunmaktadır. Yenifakılı merkez kasaba ve köylerinde aşireti şeyh ve ağa mevcut değildir. Yenifakılı'da birinci sınıf işçilik azdır. Amele işçiliği, tarım işçiliği, fabrika işçiliği, hayvancılık ve genellikle çiftçilikle uğraşılmaktadır. Büyük çapta şekerpancarı üreticiliği yapılmaktadır. Sanayi dallarında geniş çapta olmasa da küçük çaplı tamiratçılar mevcuttur. (torna-tesviye, demirci, sobacı, taşçı, duvarcı, elektrikçi ve marangoz işciliği gibi) Geçim kaynaklarının bir kısmı da yurt dışında çalışan işçilerce karşılanmaktadır. Yenifakılı'da sağlık grup başkanlığı, sağlık hizmetlerini merkezde Yenifakılı sağlık ocağı, Bektaşlı sağlık ocağı, Çöplü Çiftliği Köyü sağlık ocağı tabibliği ve köylerde Fehimli; Üçobalar ve Yiğitler köyü sağlık evleri ve 2 ambulansla halka hizmet vermektedir. 1999 yılı Eylül sonu itibarıyla yeşilkart'lı vatandaş sayısı 1398'dir. Merkez kasaba ve köylerimizdeki bütün ilk ve ortadereceli okullarda 2004-2005 öğretim yılında sağlık ocakları ekiplerince sağlık tarama çaşılmalarına devam edilmektedir. Aşılama çalışmaları il sağlık müdürlüğünün hazırlamış olduğu çalışma programı dahilinde düzenli bir şekilde yapılmış olup; Yenifakılı'da aşısız çocuk kalmamıştır. Sağlık ocağında kan, idrar, gebelik ve dışkı tahlili düzenli bir şekilde yapılmaktadır. Sağlık grup başkanlığınca aile planlaması çalışmaları yapılmakta olup, gerekli eğitim faaliyetleri devam etmektedir. Yenifakılı sosyal yardımlaşma ve dayanışma vakfı 2 personelle Hükûmet konağının üst katında hizmet vermektedir. 1999 yılı Eylül ayı itibarıyla ayni ve nakdi yardım olmak üzere toplam 1130 kişiye 22.875.263.000 TL'lik yardımda bulunmuştur. Yenifakılı sosyal yardımlaşma ve dayanışma vakfı başkanlığınca damızlık süt inekçiliği kapsamında 1 yıl ödemesiz 3 yıl ödemeli toplam 4 yıl vadeli ana para ve %10 faizle 25 aileye birer adet olmak üzere 11.06.1999 tarihinde 25 inek dağıtımı gerçekleştirmiştir. Süt inekçiliği ile ilgili bu proje Fon Sekreterliğinden gönderilen 12 milyar ile karşılanmıştır. Yenifakılı Müftülüğü 1 müftü, 1 Veri Hazırlama ve Kontrol İşletmeni, 1 Şoför, 1 hizmetli, 3 müezzin kayyım ve 14 imam hatip kadrosuyla merkez Çarşı Cami yanında bulunan mülkiyeti belediyeye ait olan müstakil bir binada din hizmetleri çalışmalarını sürdürmektedir. Yenifakılı'da Merkez Kur'an Kursu, Bektaşlı Kasabası Kur'an Kursu ve Fehimli Köyü Kur'an Kursu olmak üzere eğitim-öğretime açık 3 adet kur'an kursu bulunmaktadır. Yenifakılı merkezinde 5, Bektaşlı kasabasında 3 diğer köy ve mezralarda da 7 olmak üzere toplam 15 camii mevcuttur. Halen inşaat halinde camiiler bulunmamaktadır. Yerköy Yerköy, Yozgat ilinin güneybatısında yer alan Kırşehir, Kırıkkale ve Çorum’a sınırı olan, il merkezine 39 km uzaklıktaki ilçedir. Deniz seviyesinden 774 m yükseklikte bulunan Yerköy'ün nüfusu 38.925'tir. 1.245 km² yüzölçümüne sahip ilçenin 1 Salmanlı Bucağı ve Saray ve Sekili olmak üzere 2 belde belediyesi ve 58 köyü vardır. Karasal iklimin görüldüğü ilçenin büyük bir kısmı bozkır'dır. Akarsu kenarları ise genelde ağaçlıktır. Osmanlı döneminde ufak bir köy olan Yerköy, cumhuriyet döneminde Ankara Kayseri demiryolu hattının hizmete açılmasından sonra gelişmeye başladı. 1935'te bucak olan yerköy 1945 yılında Yozgat'ın ilçesi oldu. İlçe halkının büyük bir kısmı geçimini tarım ve hayvancılıktan sağlar. Buğday, arpa, nohut, ayçiçeği, şeker pancarı, patates, soğan, elma, kavun ve karpuz yetiştirilen ürünlerin başında gelmektedir. Küçük ve büyükbaş hayvancılığı hem mera hayvancılığı hem de besi hayvancılığı şeklinde yapılmaktadır. Ayrıca ilçede çeşitli sanayi tesisleri de bulunmaktadır. İl topraklarının batısında yer alan ilçenin, doğusunda; Yozgat, ilçe güneydoğusunda; şefaatli, güneybatısında; Kırşehir-Çiçekdağı, batısında; Kırıkkale, kuzeyinde ise Çorum-Sungurlu yer almaktadır. İlçedeki geniş düzlükler ve aşınmış tepeler, yer şekillerinin genel hatlarını oluşturmaktadır. Arazinin büyük bir kısmını, Delice Irmağının taşıdığı alüvyonlarla üzerini örttüğü Yerköy Ovası kaplamakta olup, doğu ve güneyden Çiçekdağı ve Orta Dağı ile, diğer kenarlarda da aşınmış tepeler kuşatılmıştır. En önemli akarsuyu Karanlıkdere vadisinden sonra ilçe sınırlarına giren Delice Irmağıdır. Suları yazın azalıp, baharda kabaran Delice Irmak, ilçedeki küçük dere ve çayları da toplayarak, Sekili sınırlarında Ankara-Yozgat karayolunu keserek, ilçe ve il topraklarını terk eder. Karasal iklimin egemen olduğu ilçede yazlar; sıcak ve kurak, kışlar; soğuk ve sert geçmekte, yıllık yağış tutarının büyük bir bölümü ilk ve sonbaharda düşmektedir. Deniz seviyesinden yüksekliği az olduğu için yaz sıcaklığı merkez ilçe ve çevresine göre daha yüksektir. Bozkırların yaygın olduğu ilçede orman örtüsü yok denecek kadar azdır. (% 4.81) Orman örtüsü olarak ilçenin kuzeybatısında yer alan Salmanlı köylerini kapsayan Aygar dağı üzerindeki prestep meşe ormanlarından oluşan baltalık ormanlar vardır. Tepeler çıplaktır ve Delice Irmak boylarında Karanlıkdere vadisinde olduğu gibi, söğüt, kavak ve meyve ağaçları bulunmaktadır. Ayrıca bağlı olduğu il olan Yozgata 41 km uzaklıktadır. İlçe halkının temel geçim kaynağı tarım ve hayvancılıktır. McDonald's McDonald's (), günde 69 milyon müşteriye hizmet veren, dünyanın en büyük fast-food restoran şirketi. McDonald's, genel olarak hamburger, çizburger, patates kızartması ve soğuk içecekler satmaktadır. İlk McDonald's restoranı, 1940 yılında Richard ve Maurice McDonald tarafından ABD'nin Kaliforniya eyaletinin San Bernardino şehrinde açıldı. McDonald's bugün, 119'dan fazla ülkede 34.000'den fazla restoranla hizmet veriyor. Bunların 13.000'den fazlası Amerika dışında bulunuyor. Restoranların yaklaşık %80'i işletmeciler, diğerleri ise McDonald's şirketinin kendisi tarafından çalıştırılıyor. Her gün dünyada ortalama 69 milyon insan McDonald's restoranlarını ziyaret ediyor. Dünyadaki McDonald's restoranlarında çalışanların sayısı ise 1,8 milyonu geçiyor. ABD'de nüfusun %98'i yılda en az bir kere McDonald's'a gidiyor. Dünya genelinde McDonald's faaliyetleri, şirketin ABD'de Chicago yakınlarında Oak Brook'taki merkezinden yönetiliyor. McDonald's'ın yine Oak Brook'ta bulunan uluslararası eğitim merkezi Hamburger Üniversitesi'nde de her yıl, dünyanın her köşesinden binlerce McDonald's işletmeci ve çalışanı, 'hamburger işi'nin inceliklerini öğreniyor. McDonald's'ın standartları, 1954 yılında, müşteri mutluluğuna ulaşan tek yolun, ödün verilmeyen kalite, başarılı servis ve tüm ayrıntıları kapsayan bir temizlikten geçtiğini gören Ray Kroc tarafından oluşturuldu. Ve o günden bugüne, McDonald's sistemini geliştirmeye yönelik her adım, bu standartlar etrafında şekillendirildi, bu standartlara bağlı kalınarak atıldı. Big Mac Endeksi, The Economist Dergisi tarafından takas teorisini herkes için daha anlaşılabilir kılmak amacıyla ortaya çıkarılmıştır. Bu endeksin, dünyanın hızlı servis sembolü üzerine kurulan ilk finansal gösterge olduğu söylenebilir. 1986 yılında, farklı ülkelerin para birimlerinin birbirlerine olan oranlarını gözlemlemek amacıyla oluşturulan Big Mac Endeksi, uluslararası ekonominin en eski temellerinden birine dayanıyor: Satın Alma Gücü Paritesi. Bu teoride 1 doların her ülkede aynı satın alma gücüne sahip olduğu varsayılıyor. Teorinin savunucuları, uzun dönemde her ülkede para birimlerinin alışveriş sepetlerine aynı miktarda mal dolduracak şekilde dengelenmesini bekliyorlar. McDonald's sistemindeki en önemli unsurlardan biri eğitimdir. McDonald's çalışanları ve işletmecileri, sistemi en mükemmel şekilde öğrenmek üzere yoğun bir eğitim programından geçerler. Her McDonald's işletmecisi, restoranı faaliyete geçmeden önce 8-12 aylık bir eğitim alır. Bu eğitimin son aşaması ise Chicago'daki Hamburger Üniversitesi'dir. Hamburger Üniversitesi, McDonald's'ın tüm dünyadaki işletmeci ve üst düzey çalışanlarının, McDonald's ürünleri konusunda uzmanlık eğitimi aldıkları bir eğitim merkezidir. Her yıl ortalama 3000 kişinin "İleri Derecede Operasyon" kursuna katıldığı Hamburger Üniversitesi, 1961 yılında Elk Grove-Illinois'ta kurulmuştur. İlk yıllarında tek bir laboratuvarda 10 kişiye eğitim verebilen Hamburger Üniversitesi, yıldan yıla geliştirilmiştir. 1968 yılında daha modern bir binaya taşınan merkez için, ilerleyen yıllarda yeni ve büyük bir kampüs inşa edilmiştir. Hamburger Üniversitesi, 1983 yılından bu yana, Oak Brook-Illinois'ta kurulan bu kampüste eğitim vermektedir. İçinde amfitiyatro şeklinde tasarlanmış sekiz sınıf, sekiz seminer salonu, bir kütüphane, dört tam teçhizatlı laboratuvar, iki yapay gölün yer aldığı, ağaçlar içinde, 12.000 metrekarelik bir alanda kurulu bu kampüste, McDonald's işletmeciliği tüm yönleriyle ele alınır. Üniversitede interaktif test yönteminden simültane çeviriye kadar, modern eğitim teknolojisinin tüm olanaklarından yararlanılır. Hamburger Üniversitesi'nde eğitim veren 20 profesör, restoran yönetiminin değişik kademelerinde hizmet vermiş kişilerdir. Üniversitede ayrıca, genel merkez kadrosundan da eğitmen olarak yararlanılır. Ä°bn Suud Abdülaziz bin Abdurrahman bin Faysal el-Suud veya bilinen adıyla İbn Suud (; d. 15 Ocak 1875, Riyad - 9 Kasım 1953, Taif), Suudi Arabistan'nın kurucusu ve ilk kralı. Abdurrahman bin Faysal ile Sare bint Ahmed el-Sudayri'nin oğlu olarak Riyad'ın yüksek taraflarındaki Necid bölgesinde doğan İbni Suud 1953'te Taif kentinde hayatını kaybetti. 1890 yılında, 14 yaşındayken ailesiyle birlikte kalmakta olduğu Riyad kentinden, Reşidi Ailesi tarafından, ailesiyle beraber Kuveyt'e sürgün edildi. Gençliğini Kuveyt'te geçirdi. Yıllar sonra Osmanlı Hükümetinden bölgede toprak satın alarak yurduna geri döndü. Kardeşi Muhammed ve öteki kuzenleriyle birleşerek Reşidilere saldırdı ve Riyad kentinin yönetimini ele geçirdi (1902). İki yıl sonra Reşidiler yeniden harekete geçerek Neced üzerinde hakimiyet kurdular. Ayrıca Suud Ailesinin bölgedeki gücünden endişe duyan Osmanlı birliklerinin de desteğini sağlamışlardı. İbni Suud, bir savunma savaşı vererek orduyu oyaladı. Bu sırada yeterince adam toplamış olan Suudi Ailesi de ordusunu harekete geçirdi. Suudilerin zafer kazanmalarına karşın, bölge uzun bir süre iki aile arasındaki çatışmalara sahne oldu. Sonunda İbni Suud, Neced'de kontrolü sağlayarak (1912) bölgede organize bir güç durumuna geldi. Bir Vahhabi dini militan grubu olan İkhvan'ın kurulmasını sağladı. Suudi Hanedanı Vahhabilik adlı dini görüşün savunucusuydular. I. Dünya Savaşı sırasında İngiliz Hükümetiyle anlaşan İbni Suud, Mekke Şerifi Hüseyin bin Ali ile birlik olarak Osmanlı ordusuna savaş ilan etti. Bunun karşılında Suud Ailesinin toprakları İngiliz Hükümetinin güvencesi altına alındı. İngilizlerin desteğini kazanan İbni Suud, Osmanlının ve İbni Reşid'in güçlerine karşı bir toplu saldırı başlattı. Bu sırada harekete geçen İbni Reşid, bölgedeki gücünü arttırarak egemenlik alanını İbni Suud aleyhine genişletti. Buna rağmen, 1920'de Reşidi kuvvetlerini yenen İbni Suud, İbni Reşid'i 1922 yılında tamamen yenilgiye uğrattı. 1924 yılında, tüm Reşidi topraklarının hakimiyetini ele geçirdi. 1925'te Suudi orduları kutsal şehir Mekke'yi ele geçirerek, Mekke Şerifi Hüseyin bin Ali ve 700 yıllık Haşimi iktidarını yenilgiye uğrattılar. 10 Ocak 1926'da kente gelen İbni Suud, Hicaz Kralı olarak taç giydi. 1927'de rakibi Hüseyin'in taraftarlarını yenilgiye uğrattı. İngiliz Hükûmeti bu yüzden Suud Ailesinin egemenliğini kabul etti. 20 Mayıs'taki Cidde görüşmelerinde Necid Sultanı ve Necid Kralı ilan edildi. 1927-1932 yılları arasında Arabistan yarımadasının kontrolünü ele geçirmek için birçok harekat düzenledi. Mart 1929'da emrindeki İhvan birlikleri Irak'ın bir kısmını işgal ettiler. 1932 yılında Arabistan yarımadasının neredeyse tamamını idaresi altına aldıktan sonra, Necid ve Hicaz ülkelerini birleştirerek günümüzdeki Suudi Arabistan Krallığı'nı kurdu. Aynı yıl, kendisini ilk Suudi Arabistan Kralı ilan etti. Tahta oturan İbni Suud, ülkede karışıklık çıkarmak isteyen gruplar ve azınlıklarla mücadeleye başladı. 1938'de ülkesinde petrol bulunması sonucunda büyük bir servetin sahibi haline geldi. Amerikan petrol şirketleriyle yakın ilişkilere girerek onları ülkesine davet etti. Ayrıca, ülkesindeki kutsal kentler Mekke ve Medine'nin korunması ve bakımını üstlenerek İslam dünyasında büyük bir üne ve güce kavuştu. Onun çocuklarının tamamı, "bin (erkek) ya da bint (kız) Abdül Aziz El Saud" soyadını aldılar. Onun ölümünden sonra en büyük oğlu Suud, ikinci Suudi Arabistan Kralı olarak tahta çıktı. Ekim 1953'te İbn Suud, kalp hastalığından dolayı ciddi şekilde hastalandı. Taif'te Prens Faysal'ın sarayında 9 Kasım 1953'te 78 yaşındayken kalp krizi geçirdiği sırada öldü. Prens Faysal onun yanındaydı. Cenaze namazı, Taif'te el-Haviya'da kılındı. Naaşı Riyad'da el-Ud Makberesi'ne gömüldü. ABD Dışişleri Bakanı John Foster Dulles, İbn Suud'un ölümünden sonra bir devlet adamı olarak elde ettiği başarılar için hatırlanacağını söyledi. Kral Abdülaziz ilk kez 15 yaşında evlendi. İlk eşi kısa bir süre sonra öldü. 18 Yaşında 2. kez evlendi ve ilk oğlu Türki doğdu. Kral Abdülaziz'in 45 Oğlu oldu. 36 oğlu yaşadı ve bu çocuklarından torunları oldu. Ayrıca birçok kızları olan Kral Abdülaziz'in 22 eşi oldu. Harry Potter ve Felsefe Taşı (film) Harry Potter ve Felsefe Taşı (), Chris Columbus tarafından yönetilen ve Warner Bros. Pictures tarafından dağıtılan 2001 yapımı fantezi filmidir. J. K. Rowling'in 1997 tarihli aynı adlı romanından uyarlanan filmin senaryosu Steve Kloves tarafından yazılırken yapımcılığı David Heyman tarafından üstlenildi. "Harry Potter" film serisinin ilk filmi olan filmde, Harry Potter'ın ünlü bir büyücü olduğunu keşfedip öğrenim görmeye başladığı Hogwarts Cadılık ve Büyücülük Okulu'ndaki ilk yılı konu edilmektedir. Filmin başrollerinde Harry Potter rolüyle Daniel Radcliffe, Ron Weasley rolüyle Rupert Grint ve Hermione Granger rolüyle Emma Watson yer almaktadır. 1981'in sonlarında, Hogwarts Cadılık ve Büyücülük Okulu profesörleri Albus Dumbledore ve Minerva McGonagall ile okul çalışanı Rubeus Hagrid, Harry Potter adlı yetim kalmış bir bebeği, geriye kalan son akrabaları olan Dursley ailesinin yanına bırakırlar. On yıl sonra Harry, kendisini sevmeyen Dursleylerle birlikte yaşamaya çalışmaktadır. Ailecek gittikleri hayvanat bahçesinde istemeden bir kazaya neden olduktan sonra baykuşların getirdiği mektuplar almaya başlar. Dursleyler daha fazla mektup gelmemesi için ıssız bir adaya kaçtıktan sonra, Hagrid ortaya çıkar ve Harry'ye aslında bir büyücü olduğunu ve Dursleylerin isteğinin aksine Hogwarts'a kabul edildiğini söyler. Büyücü üniforması, asa ve baykuş gibi okul ihtiyaçlarını alması için Diagon Yolu'na götürdüğü Harry'ye geçmişi hakkında bilgi verir; Harry, kötü niyetli ve çok güçlü bir büyücü olan Lord Voldemort'un yaptığı Ölüm Laneti nedeniyle ölen bir büyücü ve bir cadının oğludur. Bu büyüden sağ kurtulan tek kişi olan Harry, büyücü dünyasında "Sağ Kalan Çocuk" olarak tanınır. Harry daha sonra Hagrid'le birlikte King's Cross Tren İstasyonu'na gider ve Hogwarts'a giden trene biner. Trende kısa sürede yakınlaştığı Ron Weasley, anne babası muggle olan zeki cadı Hermione Granger ve okula vardığında zengin bir büyücü aileye mensup olan ve ilk görüşte tartışma yaşadığı Draco Malfoy ile tanışır. Okula gelen öğrenciler Büyük Salon'da toplanır ve tüm birinci sınıflar Seçmen Şapka tarafından dört binaya ayrılır: Gryffindor, Hufflepuff, Ravenclaw ve Slytherin. Seçmen Şapka, Harry'yi önce Draco ile birlikte Slytherin'e yerleştirmeyi düşünse de daha sonra Ron ve Hermione ile birlikte Gryffindor'a yerleştirir. Harry, Hogwarts'ta büyüler öğrenmeye başlar ve geçmişi ve ailesi hakkındaki gerçekleri keşfeder. Draco ile girdiği bir mücadele sonucunda Gryffindor'un sakar öğrencisi Neville Longbottom'a ait olan Hatırlatıcı'yı yakalar ve birinci sınıf öğrencileri için alışılmış bir durum olmamasına rağmen Gryffindor'un Quidditch takımına arayıcı olarak kabul edilir. Bir gece arkadaşları ile birlikte okulu keşfederken okulun yasaklı bir bölgesinde Fluffy adlı üç başlı dev bir köpeğe rastlar. Ron, Profesör Flitwick'in tılsım dersinde kendisini utandıran Hermione'nin kalbini kırar ve kendisini kızlar tuvaletine kitlemesine neden olur. Hermione, tuvalette bir trolün saldırısına uğrar ancak Harry ve Ron tarafından kurtarılır ve ikiliyle arkadaş olur. Harry, Ron ve Hermione daha sonra Fluffy'nin sahibine ölümsüzlük veren bir nesne olan Felsefe Taşı'nı koruduğunu anlarlar. Harry, iksir dersi öğretmeni ve Slytherin başkanı Severus Snape'in Voldemort'u bir bedene kavuşturmak için taşı ele geçirmeye çalıştığından şüphelenir. Hagrid, Fluffy'nin müzik çalındığında uykuya daldığını istemeden üçlüye söyler. Harry, Ron ve Hermione, o gece Snape'ten önce taşı bulmaya karar verirler ancak Fluffy'nin uykuda olduğunu görürler. Fluffy'yi geçen üçlü, bir dizi koruyucuyla yüzleşir. Bunlar arasında Şeytan Kapanı olarak bilinen ölümcül bir bitkiden kurtulmak, Harry'yi yaralayan bir oda dolusu saldırgan uçan anahtar arasından doğru anahtarı bulmak ve neredeyse Ron'un ölümüne neden olan insan boyutundaki taşlarla oynanan tehlikeli satrançta kazanmak yer alır. Harry, bu görevleri geçtikten sonra taşı ele geçirmeye çalışanın karanlık sanatlara karşı savunma dersi öğretmeni Profesör Quirrell olduğunu ve Snape'in aslında kendisini koruduğunu anlar. Quirrell türbanını çıkarır ve güçsüz durumdaki Voldemort'un kendi başının arkasında yaşadığını gösterir. Dumbledore tarafından yapılan bir büyü nedeniyle Harry, taşı cebinde bulur. Voldemort taşı almak için Harry'nin anne ve babasını diriltmeyi teklif eder ancak Harry'nin teklifi reddetmesi üzerine Quirrell saldırıya geçer. Harry, cildini yakıp toz hâline getirdiği Quirrell'ı öldürür. Daha sonra Voldemort'un ruhu Quirrell'ın küllerinden çıkar ve Harry'nin içinden geçerek bayılmasına neden olur. Harry okulun revirinde uyanır ve yanında Dumbledore'u görür. Dumbledore, taşın yok edildiğini ve Ron ile Hermione'nin güvende olduklarını söyler. Ayrıca Harry'nin Quirrell'ı nasıl yenebildiğini açıklar: annesi Harry'yi korumak için öldüğünde, onun ölümü Harry'ye Voldemort'a karşı sevgi temelli bir koruma vermiştir. Harry, Ron ve Hermione kahramanlıkları nedeniyle bina puanıyla ödüllendirilince Gryffindor ile Slytherin birincilik için eşit puanda kalır. Dumbledore daha sonra arkadaşlarını durdurmaya çalışan Neville'a on puan verir ve Gryffindor yeterli puana ulaşarak Bina Kupası'nı kazanır. Harry, Hogwarts'ta gerçek bir evi olmasının verdiği mutlulukla yaz tatili için evine döner. Film, dünya genelinde $974,8 milyon hasılat elde etti. Harry Potter ve Felsefe Taşı Harry Potter ve Felsefe Taşı (), J. K. Rowling tarafından yazılmış ve genç büyücü Harry Potter'ın takdim edildiği Harry Potter serisindeki ilk roman. Özgün kitabı ilk kez 30 Haziran 1997'de Londra Bloomsbury Yayınları tarafından basılmıştır ve aynı adla çekilen filmi uzun konulu film havasında yapılmıştır. Roman Nestlé Smarties Hikâye Ödülü ve saygın Britanya Kitap ödülü dahil olmak üzere birçok ödüle layık görülmüştür. Harry Potter ve Felsefe Taşı 2001 boyunca 5 milyon kopya satmıştır. Türkiye'de ise ilk kez Kasım 1999 tarihinde Dost Kitabevi Yayınları'ndan Mustafa Bayındır'ın çevirisiyle, daha sonra ise 1 Nisan 2001 tarihinde Yapı Kredi Yayınları tarafından Ülkü Tamer'in çevirisiyle basılmıştır. Küçük yaşta ailesini kaybeden Harry Potter, anne ve babasının da mezun olduğu Hogwarts Cadılık ve Büyücülük Okulu müdürü Albus Dumbledore tarafından kapılarına bırakıldığı günden beri teyzesi, eniştesi ve kuzeni Dudley ile birlikte büyünün gerçek olduğundan dahi habersiz bir şekilde yaşamaktadır. Eniştesi, teyzesi ve kuzeni Harry’e çok kötü davranmaktadırlar ve Harry merdiven boşluğunun altındaki bir odada yaşamaktadır. Çok mutsuz bir çocukluk geçiren Harry’nin 11. doğum günü yaklaşmaktadır. Bir gün Harry'ye Hogwarts'dan bir kabul mektubu gelir fakat büyücüleri birer ucube ve utanç kaynağı olarak gören eniştesi Harry'nin mektubu okumasına izin vermez. Fakat mektupların arkası kesilmez hatta giderek artan sayıda mektuplar gelmeye devam eder. Bir gün evin her yerinden mektup yağmaya başlar. Eniştesi evdekileri de alarak evden ayrılırlar ve çok uzak bir yere giderler. Denizin ortasındaki bir adada, küçük bir kulübede yaşamaya başlarlar. Bir akşam kulübeye Hagrid adında bir yarı dev gelir. Hagrid, Hogwarts Cadılık ve Büyücülük Okulu’nun anahtar sorumlusu ve bekçisidir. Hagrid, Harry’nin mektupları okuyamadığını öğrenir ve Harry'e her şeyi anlatır. Anne ve babası trafik kazasında ölmemişlerdir. Onlar büyücüdürler ve karanlık büyücü Voldemort tarafından öldürülmüşlerdir. Harry de bir büyücü adayıdır. Harry, bugüne kadar tüm gerçekleri kendisinden saklayan teyzesi ve eniştesine çok kızar. Hogwarts Büyücülük Okuluna gitmeye karar verir. Okul öncesi alışverişi için Hagrid ile birlikte Diagon Yolu’na giderler. Buradan bir asa, uçan süpürge, büyücülük kitapları, haberci bir baykuş (karbeyazı rengindeki baykuşu Hedwig) gibi okulda ihtiyacı olacak şeyleri alırlar. Okulun başladığı 1 Eylül günü Londra King's Cross Tren İstasyonu’na gider. Okula gidecek Hogwarts Ekspresi’nin bulunduğu 9 3/4 peronundan trene biner. Harry trende Ron ve Hermione adında iki arkadaş edinir. Hogwarts’ta okula yeni başlayan çocukların kalacakları binalar ve sınıflar büyülü ve eski püskü bir şapka olan seçmen şapkanın seçimiyle belirlenir. Okulda dört bina ve sınıf vardır. Gryffindor, Hufflepuff, Ravenclaw ve Slytherin. Slytherin’den genellikle kötü büyücüler çıkmaktadır. Harry’nin okul süresince hep rakibi olacak Malfoy Slytherin’ne seçilir. Harry, Ron ve Hermione ise aynı binaya, Gryffindor’a seçilirler. Artık dersler başlamıştır. Harry ve arkadaşları değişik alanlarda büyücülük dersleri almaya başlarlar. Çok farklı maceralar onları beklemektedir artık. Harry Gryffindor'a seçildiği için daha ilk yılından "Malfoy" ailesinin düşmanı olmuştur. Bir gün Harry ve arkadaşları okulda girilmesi yasak olan üçüncü koridora giderler. Burada üç başlı bir canavarın koruduğu “Felsefe Taşı” bulunmaktadır. Felsefe Taşı sahibine ölümsüzlük ve üstün güçler vermektedir. Harry’nin anne ve babasını öldüren kötü büyücü Voldemort da Felsefe Taşının peşindedir. Harry taşı bulur ve Voldemort ile ilk mücadelesini yaşar. Harry Voldemort’u etkisiz hale getirir. Bu arada okulun sınıfları arasında çeşitli yarışmalar düzenlenmektedir. Gryffindor binası Harry’nin üstün başarıları ile Quidditch'te birinci olur. Artık okul bitmiş ve yaz tatili gelmiştir. Öğrenciler Hogwart Ekspresi ile yaz tatili için evlerine giderler. Harry bu durumdan pek hoşnut değildir, çünkü tatilini geçirebileceği bir ailesi yoktur ve şimdiden okulunu özlemiştir. Harry Potter ve Felsefe Taşı (Özgün adı: "Harry Potter and the Philosopher's Stone"), J. K. Rowling tarafından yazılmış ve genç büyücü Harry Potter'ın takdim edildiği Harry Potter serisindeki ilk resimli özel baskılı roman. Türkiye'de ise ilk defa Kasım 2015 tarihinde Yapı Kredi Yayınları'ndan Ülkü Tamer'in çevirisiyle basılmıştır. The Coca-Cola Company The Coca-Cola Company (TCCC), dünyanın en büyük içecek şirketlerinden biridir. Şirket bir Amerikan şirketi olmakla birlikte, dünyanın pek çok yerinde fabrikaları vardır. 2008 yılından yönetim ve icra kurulu başkanı Türk asıllı ABD vatandaşı Muhtar Kent'tir. Coca-Cola ilk olarak eczanelerde ilaç olarak kullanılmıştır. John S. Pemberton tarafından icat edilmiş ve ilk kez tanıtılmış, ancak bu icat Asa Griggs Candler tarafından marka ve şirket haline getirilmiştir. Daha sonra içeriğindeki bazı maddeler değiştirilerek içecek olarak popülerleşmiştir. İçeriğinde yedi gizli madde bulunmaktadır. Dünyada bu maddeleri sadece iki kişi bilmekte ve bu maddeler bir kâğıtta yazılı olarak bir bankanın kasasında muhafaza edilmektedir. Ortalama olarak dünyada saniyede sekiz bin kutu Coca-Cola tüketildiği saptanmıştır. Coca-Cola'nın dünyaya açılması 1920 yılından sonra oldu. Robert Woodruff'un 1923 yılında şirketin başına geçmesi ile tüm dünyada tanıtıldı. Bir pazarlama dehası olan Woodruff, 60 yıl Coca-Cola'yı yönetti ve dünyanın en büyük şirketlerinden birine dönüştürdü. Şirket ilk kez Coca-Cola dışında bir ürün yaratmayı planladı, 1950'lerde Fanta, 1961'de Sprite ve 1966'da Frescayı piyasaya sundu. Onun zamanında şirket, içeceği cam ve plastik şişelerle piyasaya sundu,bu da daha fazla üretim ve tüketimi sağladı. 1986 yılında 100 yılını kutlayan Coca-Cola 165 ülkede üretilip, tüketiliyordu. Coca-Cola şirketinin satın almaları uluslararası pazarda dev şirket haline gelmesine neden oldu. Coca-Cola 1960 yılında meyve suyu üreticisi Minute Maid şirketini satın aldı. 1993 yılında Hint kola markası Thums Upı, 1995 yılında bira ve soda üreticisi Barq'sı satın aldı. 1982 yılında Columbia Pictures'ı satın aldı ve 1989 yılında Sony'ye 3 milyar dolar karşılığında satıldı. 2001 yılında meyve suları ve smoothie üreten Odwalla markasını $181 milyona bünyesine kattı. 2007 yılında Fuse Tea buzlu çayın üretiminde kullanılan "Fuze Beverage" markasını 250 milyon $'a kurucuları Lance Collins ve Castanea Partners'tan satın aldı. 2009 yılında Çinin Huiyuan Juice Group'u almak için 2,4 milyar teklifte bulundu, ancak Çin devleti buna engel oldu. 1920 yılından bu yana Coca-Cola halka açık bir şirkettir. Şirket Amerikanın ve dünyanın en büyük şirketlerinden biri olup New York hisse senetleri borsasında KO kodunu kullanmaktadır. Ayrıca şirketin Dow Jones ve S&P 500 borsalarında hisseleri var. Ayrıca büyük yatırım fonlarının da şirketin hisselerinde payları vardır. Bunlar Berkshire Hathaway — %8,61, Suntrust Banks — %3,68, Capital World Investors — %3,29, Barclays Global Investors — %3,19 ve State Street Corporation — %3,02'dir. Son 12 yılda (2000-2012), Coca-Cola dünyanın en pahalı markası unvanını kazanmıştır. 2009 yılında şirket % 3 oranında marka değerini artırmış ve 68,7 milyar $ değer kazanmıştır. 1892 yılında şu anki ismini alıp anonim şirkete çevrilmiş ve Coca-Cola adıyla piyasaya çıkardığı içecek, kola, 1895 yılına gelindiğinde Amerika Birleşik Devletleri'nin tüm eyaletlerinde satılmaya başlamıştır. Dünyanın taşınabilir su kaynaklarının %25'i The Coca-Cola Company'ye aittir. Şirketin ana ürünleri alkolsüz içeceklerdir. 2005 Faaliyet Raporu'na göre Şirket 200'den fazla ülkede konsantre, şuruplar ve içecek satıyor. Konsantre ve şuruplar içecek üreten firmalara ham madde gibi satılıyor.Global olarak dünyada Coca-Colaya ait 900-den fazla şişeleme ve üretim tesisleri bulunuyor ve 250 şişeleyici iş ortağına sahiptir.. Coca-Cola dünyada en gelişmiş franchising ve satış ağına sahiptir.Şirket şu an dünyada 500’den fazla markaya ve 3.600’den fazla ürüne sahiptir. Dünyada her gün yaklaşık 2 milyar Coca-Cola içecekleri tüketiliyor. "Coca-Cola" ya da "Kola" ticari marka adını taşıyan içecekler şirketin toplam galon satışlarının yaklaşık % 78 olarak gerçekleşiyor.Coca-Colanın satış ve gelirlerinin % 43ü Amerika Birleşik Devletleri,% 37-i fazla nüfuza sahip olan Meksika, Hindistan, Brezilya, Japonya ve Çin Halk Cumhuriyeti,geri kalan % 20 dünyanın geri kalan kısmına düşüyor. Şirketin dünya çapında Arca Continental, Brasserie de la Couronne, Cameron Coca-Cola, Coca-Cola Amatil, Coca-Cola Bottling Co. Consolidated, Coca-Cola Bottling Company of Cape Cod, Coca-Cola Bottling Company of Northern New England, Coca-Cola Bottling Company United, Coca-Cola Bottling Plant (Bloomington, Indiana), Coca-Cola Bottling Shqipëria, Coca-Cola Beverages Africa, Coca-Cola European Partners, Coca-Cola Enterprises, Coca-Cola FEMSA, Coca-Cola FEMSA Filipinler, Coca-Cola Hellenic Bottling Company, Coca-Cola İçecek A.Ş., Coca-Cola Korea, Dixie Coca-Cola Bottling Company Plant, Escola v. Coca-Cola Bottling Co., FEMSA, John Pearson Soda Works, Kirin Company, Panamco, San Miguel Corporation, SPC Ardmona, Swire gibi şişeleme şirketi bulunmakdadır. 2007 yılında "Coca-Cola" adı altında satılan meşrubatların satışı toplam gelirin yaklaşık yüzde 53'ünü oluşturuyordu. Coca-Cola Company'nin esas rakibi PepsiCo dünya çapında her zaman onunla rekabet oluşturmuş, fakat Coca-Cola her zaman birinciliği korumuştur. Dünyada en fazla satılan ve tüketilen Coca-Cola, Diet Coke, Fanta, Schweppes ve Sprite ürünleri The Coca-Cola Company'ye aittir. Şirketin ürünlerinin ana ham maddesi gıda ve kimyasal tatlandırıcılardır. ABD'de kullanılan gıda tatlandırıcılar fruktoz ve mısır şurubu, başka ülkelerde ise sakkarozdur. Temel renk vericiler tatlandırıcılar aspartam ve sakarindir. Coca-Cola Company dünyada en büyük sponsorluk yapan şirkettir. 2011 yılında reklam masrafları 3,3 milyar dolar olmuştur.. Coca-Cola Olimpiyat Oyunları'nın 1928 yılında ilk sponsoru olmuş, 2013 yılına kadar "Coca-Cola" fazla 190-dan fazla ülkenin Olimpiyat Komiteleri ile işbirliği yaptı.Ayrıca Coca-Cola dünyanın 100-den fazla ülkesinin futbol ve başka oyun liglerinin, uluslararası futbol, basketbol, tenis ve başka turnuvalarda da sponsorluk yapıyor. 1974 yılından bu yana Coca-Cola Company FIFAnın resmi ortağı ve 1978 yılından bu yana Dünya Kupası resmi sponsoru olmakdadır. 1952 yılında Oslo Kış Olimpiyatları'nda , şirket Norveç Olimpiyat lehine fon için bir helikopter sağlamıştır; Daha sonra bir helikopter Norveç'in başkenti trafiği düzenledi. 1960 yılında Roma Olimpiyat Oyunları'nda, şirket sporcular ve seyirciler için müzikal hit şarkısı "Arrivederci Roma" plakını hediye yaptı. Tokyo'da Olimpiyatları'nda 1964 yılında "Coca-Cola" Japonca ve İngilizce şehir haritaları, sokak levhaları, Tokyo ve Japonya konumlar hakkında broşürler yayınladı. 1968 yılında "Coca-Cola" dünyanın en prestijli yarışmalarda izleyicilere ruh ve heyecan veren Mexico City Olimpiyatları televizyon reklam maliyetini kendisi yaptı. 1979 yılında "Coca-Cola" "ABD Onur Salonu"un oluşturulmasında ABD Ulusal Olimpiyat Komitesine mali yardım sağladı. 1987 yılında, "Coca-Cola" $ 1 milyon karşılığında Uluslararası Olimpiyat Komitesi ile bir anlaşma imzaladı, Lozan Olimpiyat Müzesinin ilk sponsoru oldu. 1992 Olimpiyat Oyunları'nda spor haberleri ve bilgilerini veren "Coca-Cola" radyosu çalışıyordu. Sydney Olimpiyat Oyunları'nda radyo kanalı 13 ülkeden 58 radyo istasyonuna yayın yaptı. 1996 yılında Atlanta Olimpiyatları'nda, "Coca-Cola" yaklaşık 3 milyon adet fuar temalı simgelerin satıldığı büyük bir pazar organize etti. 2004 ve 2008 olimpiyatlarında da büyük katkıda bulundu. 1992 yılından bu yana Coca-Cola Company Olimpiyat meşalesi koşusunun sponsorlarından biri oldu. 1996 yılında bayrak koşusunun özel temsilciliğini yapıyor. Atlanta (1996), Nagano (1998), Salt Lake City (2002), Atina (2004), Turin (2006) ve Pekin (2008) ve Londra'da (2012) bu görevi yaptı. Coca-Cola markası, 1964 yılında Has ailesinin girişimiyle Türkiye'ye gelmiş ve ilk yatırımlarını İstanbul ve Marmara bölgesinde gerçekleştirmiştir. Bu tarihte, İstanbul Meşrubat Sanayi Anonim Şirketi'ni 3.5 milyon liralık sermaye ile kurmuştur. Coca-Cola'nın Türkiye'deki ilk fabrikası 16 Eylül 1964 yılında çalışmaya başladı. Coca-Cola dahilde anlaşmalara başladı ve 1968 yılında İzmirli şişeleyici Özgörkey Ailesi'yle anlaştı ve İMBAT kuruldu. 1969 yılında Adana'da üretime başlanılan Coca-Cola 1970'li yılında Antalya, Bursa, Ankara ve Karadeniz bölgesinde satılmaya başlandı. Türkiye'de büyük şirket olan Coca-Cola buradan başka ülkelere ihracat yapmaya başladı. 1982 yılında Coca-Cola'nın Antalya'da fabrikası işe başladı. 1984'te Coca-Cola Ankara, Karadeniz ve Doğu bölgelerinde satış yapmak için Anadolu Endüstri Holding ile anlaştı. 1986 yılında Coca-Cola İMBAT'la birge İzmir-Kemalpaşa şişeleme fabrikasını açtı. 1991 Temmuz ayında Coca-Cola'nın Türkiye'deki tarafdaşı Özgörkey Grubu Romanya'da Köstenceye yatırım yaparak fabrika açtı. Kısa bir süre sonra da Trabzon Araklıdaki fabrika inşaatına başladı. Şirket 1984 yılında Fanta, 1994 yılında Sprite ve Cappy markaları piyasaya sunuldu.Türkiye Coca-Cola Şirketi için önemli ekonomi merkeze dönüştü. 1996 yılında Türkiye, Kafkasya ve Orta Asya Cumhuriyetleri Bölgelerini “Güney Avrasya Bölümü” adı altında yeniden yapılandırdı ve merkezi İstanbul oldu. 1996'ya gelindiğinde Anadolu Endüstri Holding Coca-Cola İçecek'in ortağı oldu. Hızla büyüyen ve yatırımlarını artıran şirket 1996 yılında Mersin ve Bursa fabrikaları, 1997'de 35 milyon dolarlık yatırımla, Çorlu'da 1 dolum tesisi hizmete verdi. 2002 yılında Coca-Cola Satış ve Dağıtım A.Ş.'nin de tüm hisselerini alan Coca-Cola İçecek Üretim A.Ş.'nin yeni adı Coca-Cola İçecek A.Ş. oldu. 2009 yılında şirketin Elazığ ve Köyceğizde fabrikaları işe başladı. 1 Ocak 2012 yılında Kazakistan, Azerbaycan, Gürcistan, Ermenistan, Türkmenistan, Özbekistan, Kırgızistan ve Tacikistan'ı kapsayan Kafkasya ve Orta Asya bölgeleri Coca-Cola Türkiye iş birimine katıldı. Türkiye Coca-Cola için en önemli ve stratejik ülkelerden biridir, Coca-Cola'nın beş coğrafi grubundan biri olan Avrasya ve Afrika Grubu'nun merkezi Türkiye'de bulunuyor, Balkanlar, Rusya, Kafkaslar, Orta Asya, Orta Doğu, Hindistan yarımadası ve Afrika kıtasında bulunan 90 ülkedeki faaliyetlerin genel merkezi İstanbul'dadır. Coca-Cola Türkiye'de üretim, ihracat, ciro ve tüketimine göre en büyük şirketlerden biridir. V for Vendetta V for Vendetta Alan Moore tarafından 1982'de yazılmış bir resimli romandır. David Lloyd ve Tony Weare'in çizerliğini üstlendiği yapıt ilk olarak "Warrior" adlı bir seçkide yayımlanmıştır. Çizgi roman daha sonra DC Comics tarafından 10 sayılık bir diziye dönüştürülmüş ve imtiyaza ait Vertigo Comics'te yeniden satışa sunulmuştur. Yapıt 2005'te aynı adla beyazperdeye uyarlanmıştır. 1980'lerde yaşanan nükleer savaşın ardından dünya üzerinde Birleşik Krallık dışında çok az ülke kalmıştır. Rakiplerini toplama kamplarında yok eden "Norsefire" partisi 1990'larda ülke yönetimini ele geçirmiş ve polis devleti uygulamasına girişmiştir. 1973 Åžili Darbesi 1973 Şili Darbesi, 11 Eylül 1973 tarihinde sosyalist başkan Salvador Allende'nin devrilip General Pinochet'in iktidara geldiği askeri darbedir. Bu darbeyle dünyanın seçimle başa gelmiş ilk sosyalist hükûmeti devrilmiş ve yerine 17 yıl sürecek bir diktatörlük kurulmuştur. Salvador Allende, 1970 başkanlık seçimlerinde oyların %36,3'ünü alarak Şili 'nin başkanı oldu. Başkan olduktan sonra geniş çaplı reformlara girişti. Bu reformlardan en önemlileri endüstrinin (özellikle bakır endüstrilerinin) devletleştirilmesi ve toprakların yeniden dağıtılmasıdır. Allende'nin ekonomik reformları, ilk yılında çok başarılı oldu ve Şili ekonomisi %8,6 büyüdü. Ancak bu başarı ertesi sene devam etmedi ve 1972'deki %140'lık enflasyon yıkıcı sonuçlar doğurdu. Yiyecek sıkıntısı baş gösterdi ve karaborsacılık yaygınlaştı. 1971 ve 1972 yılları boyunca bakır fiyatlarının düşmesi, ihracatının neredeyse tamamı bakır olan Şili ekonomisine ağır bir darbe daha vurdu. 1971'de Küba devlet başkanı Fidel Castro, Şili'yi ziyaret etti. 4 hafta süren bu ziyaret, başta ABD olmak üzere birçok kapitalist çevrelerde Şili'nin Küba gibi olacağı korkusunu güçlendirdi. Kötüleyen ekonomik göstergelere rağmen 1973 seçimlerinden Allende güçlenerek çıktı ve oyunu % 43'e çıkardı. Fakat rakipleri muhafazakârlar, milliyetçiler ve Hristiyan demokratlar birleşerek "Demokratik Koalisyon"'u kurdular. 1973'te Allende ile muhalefet arasındaki çekişme, Şili'de birçok siyasi krize yol açtı. 22 Ağustos 1973'te Hristiyan demokratlar ile muhafazakârların kontrolündeki Şili Meclisi, "Şili Demokrasi'sinin kırılmakta olduğunun bildirgesi" adlı kararı kabul etti. Meclisin aldığı kararda Allende'nin anayasayı delmekte olduğu iddia ediliyor ve Allende bir diktatörlük kurmaya çalışmakla suçlanıyordu. Sorunu çözmek ve demokrasiyi yeniden işler kılmak için ordunun yönetime el koyması isteniyordu. Allende, iki gün sonra verdiği cevapta bu kararı alanların "ülkenin dışarıdaki itibarını bozmak ve iç karışıklıklar çıkarmak" amacında olduğunu söyledi. 11 Eylül 1973'te General Pinochet önderliğindeki silahlı kuvvetler yönetime el koydu. Önce Şili hava kuvvetleri başkanlık sarayı La Moneda'yı bombaladı, daha sonra ise kara birlikleri saraya girdi. Darbe sırasında başkan Allende intihar etti. Darbenin ardından Şili kara kuvvetleri komutanı ve darbecilerin başı Augusto Pinochet devlet başkanı ilan edildi. Böylece Şili'de Pinochet'in 1990 yılında iktidardan ayrılmasına kadar sürecek olan diktatörlük dönemi başladı. Washington'daki Amerikan yönetimi, Salvador Allende yönetiminin iktidara gelmesinden hiçbir zaman memnun olmamıştı. Allende'nin Amerikan şirketlerinin elinde olan bakır endüstrisini devletleştirmesi bu memnunsuzluğu daha da arttırdı. ABD başkanı Nixon'un ulusal güvenlik danışmanı Henry Kissinger'in 5 Kasım 1970 tarihinde raporunda Allende'nin iktidara gelmesi "bu yarımkürede karşılaştığımız en büyük sorunlardan biri" olarak tanımlanıyordu. Bu sebeple Amerika, Allende'yi devirmek için çalışmalar yapmıştır. 1970'ler boyunca CIA, Allende'nin rakiplerini mali yardım yapmak suretiyle desteklemiş ve Allende'nin seçilmesini engellemek istemiştir. Bunu başaramayınca da askeri darbe ile Allende'nin yönetiminden kurtulmaya çalışmıştır. 16 Ekim 1970 tarihli CIA raporunda Şili'de darbe yapılması için çalışmalara başlanması emrediliyordu. Amerika Birleşik Devletleri, 1964-1970 yılları arasında Şili'ye yaklaşık 1 milyar $'lık ekonomik yardım yapmıştı. 1970'te Allende'nin başa gelmesiyle bu yardımlar kesilmiştir. 72-73 yıllarında bakır fiyatlarının düşmesiyle bu yardımların kesilmesi birleşince Şili ekonomisinde büyük sorunlar başgöstermişti. 9 Ekim 1973'te Nixon ile danışmanı Kissinger arasında telefon görüşmesinde Nixon, darbenin başarıya ulaşmış olmasındaki mutluluğu dile getiriyor ve "darbenin başarılı olması için gerekli koşulları yarattıklarını" söylüyordu. Fanzin Fanzin, İngilizce "FANatic" ve "magaZINE" kelimelerinin kısaltılmasıyla oluşturulan finansal kaynaklardan ve hiyerarşik yapılardan uzak alternatif bir basılı materyaldir. Farklı yöntemlerle çoğaltılan örnekleri olmakla beraber genellikle fotokopi aracılığı ile çoğaltılarak, satış amacı güdülmeden dağıtılan yayınlardır. Dergiden (süreli yayınlardan) ayrı olarak, süresi belirsiz olarak çıkar ve daha amatörce hazırlanır. Türkçede "Fanzin" olarak kullanılan "fanzine", genelde belirli bir konu üzerine işlenen yapıtlardan (yazı, resim, fotoğraf, karikatür vb.) oluştuğu gibi, değişik ve çeşitli konuların yapıtlarının da bir araya gelmesiyle oluşabilir. Her türlü materyal kullanılarak oluşturulabilen fanzinler tek sayfalık olabileceği gibi birbirine zımbalanmış, iğnelenmiş çok sayıda sayfadan da oluşabilir. Geleneksel olarak el yazısı, daktilo, kolaj, çizim gibi farklı elementlerden oluşur. İçerik bakımından edebiyat, müzik, karikatür ve hatta güncel konulara farklı yorumlar da getiren fanzinlerdir. Fanzin bilimkurgu edebiyatının içinde doğduğu için en büyük ve en önemli örnekleri bilimkurgu fanzinleridir. Türkiye'de ilk fanzin örneği de bir bilimkurgu fanzini olan Antares fanzindir. Bugün Amerika ve İngiltere gibi ülkelerde 30 yıldan fazladır devam eden birçok bilimkurgu fanzini vardır. Müzik fanzinleri ana temasını müzik kültürünün oluşturduğu fanzinlerdir. Genellikle punk, rock ya da elektronik müzik ile ilgili olan fanzinlerdir. Kimi zaman siyasi konularla da ilgili olabilmektedirler. Şiir, öykü ve hikâye gibi eserleri barındıran fanzin türleridir. (bkz. Aykırı) Çizgiroman hakkında haber ve bilgilendirici yazılara yer veren fanzin türleridir. Sadece amatör çizgiroman fanzinleri de mevcuttur. (bkz. Çapa Çizgiroman Grubu) Politik içerikli fanzinlerdir. Her türlü siyasi duruş ve görüş ile ilgili olabilen bu tür fanzinler, sosyalist, anarşist ve çevreci gruplar tarafından sıkça kullanılmaktadır. Taraftar tribÃ¼nlerini konu alan fanzinlerdir. Herhangi bir belirgin içeriği olmayan, içerisinde her türlü yazı, fotoğraf, kolaj kullanılan fanzinlerdir. Spordan, karikatüre birçok konu hakkında çıkartılan tematik fanzinler. Fanzinlerin geçtiğimiz yıllara kıyasla sayıları gitgide azalmaktadır. Bunun en önemli sebebi ise teknolojinin gelişmesi ve internet gibi bir platformun gelişmesi ve yaygınlaşmasıdır. Blog, e-zine gibi elektronik yayınlar gitgide popülerleşmektedir. Normandiya Normandiya (Fransızca: "Normandie"), Kuzey Fransa'da coğrafi bir bölge. Yukarı Normandiya (Haute-Normandie) Seine-Maritime ve Eure, Aşağı Normandiya (Basse-Normandie) Orne, Calvados ve Manche departmanından oluşur. Normandiya Dükalığı eskiden aşağı Seine departmanı, Pays de Caux ve batıda Cotentin yarımadasına kadar olan bölgeyi içine alan kuzey Fransa'da bağımsız bir dükalıktı. Bölge kuzey sahilinde Manş Denizi, batıda granit, doğuda kireç taşı tepeleriyle çevrili bir bölgedir. Bölgenin merkezinde uzun sahili bulunmaktadır. Yüksek çalılar arasında küçük tarlalar Normandiya Çıkarması'ndaki işgalci güçlere önemli sorunlar çıkarmıştır. Normandiya Orta Çağ'ın başında İngiltere'yi başarılı bir şekilde işgal eden son halk olan Normanların ana vatanıydı. Normanlar yerli Gal halkı ile Rollo liderliğindeki işgalci Vikinglerin karışımından oluşmaktaydı. Rollo Paris'i işgal etmiş ve kendisine Normandiya bölgesi verilmişti (St.-Claire-sur-Epte Antlaşması, 911) Rollo'nun soyundan gelen Normandiya Dükü William 1066'da İngiltere'yi işgal etmiş ve İngiltere Kralı I. William olmuştu. Normandiya 1087'ye kadar ve 1106-1144 ile 1154-1204 yılları arasında İngiltere ile bağını korumuştu. 1346-1360 ve 1415-1450 yılları arasındaki Yüz Yıl Savaşı sırasında İngiliz güçleri Normandiya'yı işgal etmişlerdi. Bölgede Yüz Yıl Savaşları'ndan Fransız Din Savaşları'na kadar geçen sürede barış hakim olmuş ancak Fransız Din Savaşları sırasında bölgenin Protestan Reformasyonu'na katılmasıyla pek çok Norman kentinde savaşlar hüküm sürmüştü. Fransız Devrimi sırasında ise bölge Paris'teki merkezi Jakoben güçlere karşı Federal Cumhuriyeti desteklemiştir. II. Dünya Savaşı'nda, Müttefikler Avrupa'ya asker çıkarmak için bu bölgeyi seçmiştir. Tarihte, Normandiya Çıkarması olarak geçen çıkarma esnasında Alman birlikleri ile Müttefik birlikleri arasında çok şiddetli çatışmalar yaşanmıştır. Savaşın kaderini belirleyen çatışmalardan biridir. Normandiya bölgesinde 3.2 milyon kişi yaşamaktadır. Kilometrekare başına 107 kişinin yaşadığı ve Fransa'nın ulusal ortalamasının altında olan bölgenin kuzeyinde rakam 145 kişiye yükselmektedir. Yukarı Normandiya'nın başkenti Rouen'in nüfusu 385 bin kişidir. Bölgenin diğer kentleri: Alençon; Arromanches; Avranches; Bayeux; Caen (nüfus 370,851); Cherbourg (nüfus 117,855); Coutances; Dieppe; Doudeville; Évreux; Falaise; Honfleur; Houlgate; Le Havre (nüfus 296,773); Lisieux; Mortain; Rouen (nüfus 518,316); Saint-Lô; Saint-Sauveur-le-Vicomte; Sainte-Mère-Église ve Villers-Bocage. Bölgede konuşulan dil Normancadır. Normanca Hint-Avrupa dil grubunda Latince kökenli Romen dillerinden biridir ancak resmi bir statüsü yoktur. Normanca ülkeye gelen nordik halklardan biri olan Vikingler'in Nors dilinden önemli ölçüde kelime almıştır. Normanca Vikinglerin dilinin etkisi altında yerli halkın konuştuğu Roma-Gal dilinden oluşmuştur. Nors dili asıllı Normanca sözcüklerden örnekler: Planescape: Torment Planescape: Torment, Black Isle Studios tarafından geliştirilen ve Interplay Entertainment tarafından yayınlanan rol oynayan bir video oyunudur. 12 Aralık 1999'da satışa çıkarılan oyun, Advanced Dungeons & Dragons kurallarıyla oynanan Planescape evreninde geçer. Oyunun motoru Bioware' nin daha önceleri Baldur's Gate oyununda kullandığı oyun motoru Infinity Engine'in geliştirilmiş bir versiyonu kullanıldı. Torment, çoğu rol yapma oyununun aksine dövüşü değil, diyalogları ve mükemmel hikâye örgüsünü öne çıkarır. Oyun Sigil'de, vücudunun her bölgesinde yüzeysel yaralar bulunan baş kahraman Nameless One'ın Mortuary diye bilinen yerde geçmişi ve kendisiyle ilgili hiçbir bilgisi olmadan uyanmasıyla başlar. Oyuncu Nameless One'ın etrafındaki gizem bulutunu çözmeye çalışır. "Oyun yaklaşık 400,000 kopya satmıştır. Oyun Gamespy'ın "Hall of Fame"'ine Ağustos 2004'te girmeyi başarmış, ve ardından Gamespot'ın "Greatest Games of All Time" listesine Ekim 2005'te girmiştir." Planescape: Torment, diğer Infinity Engine oyunlarında olduğu gibi izometrik bir açıdan oynanır. Oyunun rol yapma kuralları, Advanced Dungeons & Dragons 2nd Edition'ın oyununu temel alır . Oyun , oyuncunun Nameless One'a güç, zeka ve karizma gibi nitelik noktaları atadığı karakter yaratmayla başlar. Nameless One oyuna bir avcı sınıfı olarak başlar , ancak oyuncu daha sonra serbestçe bir hırsız ya da büyücüye dönüşebilir. Oyuncu partiye katılmak için oyun boyunca yoldaşları toplayabilir. Yedi potansiyel yoldaş vardır, ancak herhangi bir zamanda Nameless One'a en fazla beş kişi eşlik edebilir. Nameless One ölümsüz olduğundan, sağlık noktalarının tükenmesi genellikle farklı bir yerde yeniden doğmanın ötesinde hiçbir ceza vermez. Modern platformlar için yapılan geliştirmeleri içeren gelişmiş bir versiyonu olan Planescape Torment: Enchanced Edition sürümü, Beamdog firması tarafından yapıldı ve Windows, Linux , macOS , Android ve Nisan 2017'de iOS ve Ekim 2019'da Nintendo Switch , PlayStation 4 ve Xbox One için çıkış yaptı. Fardier Fardier kendi kendine hareket eden ilk otomobildir . Fransız mühendis ve topçu yüzbaşı Nicolas Joseph Cugnot ( 1725-1804 ) tarafından 1765 yılında yapılmıştır. Fransız ordusu için 1765 yılında başladığı çalışmalarını 1769 yılında tamamlayarak buhar türbinini geliştirmiş ve 3 tekerlekli bir arabanın önüne kazanı ile birlikte bir buhar makinesi monte ederek ilk motorlu taşıt olarak kabul edilen ateşli askeri traktörü Fardier’i üretmiştir.Bu makine iki silindirden oluşmakta idi . Makinanın krankından alınan dönme hareketi bir bisiklet zinciri ile öndeki tekerleği harekete geçiriyordu. Direksiyon tertibatıda aynı tekerleği kumanda ediyordu.Saatte 4–5 km hızla 15 dakika hareket edebiliyordu. İlk buharlı yol aracı Fardier at arabaları ve kağnıların arasında kendini gösterirken denemeler sırasında duvara çarparak, motorlu araçlar tarihindeki ilk trafik kazasına da yapmıştır. Cugnot’un yaptığı otomobil halen Paris sanayi müzesinde saklanmaktadır. Mazlum Beyhan Mazlum Beyhan, Türk çevirmen. Rus ve edebiyatından pek çok eseri Türkçeye kazandırmıştır. Mısır'ın ilk hanedan dönemi Mısır'ın İlk Hanedan Dönemi (genellikle MÖ 3200 - MÖ 3000 arasına tarihlendirilir) Hanedan Öncesi Dönem'in hemen sonundaki dönemi anlatır. III. Naqada olarak bilinen arkeolojik evreye denktir. Bazen Hanedan 0 veya Geç Hanedan Öncesi Dönem olarak da adlandırılır. İlk Hanedan Dönemi Antik Mısır'ın politik birleşme işlemini geçirdiği zamanlar olarak karakterize edilir. Ayrıca, Mısır dili bu dönemde ilk defa hiyerogliflerle kaydedilir. Ek olarak İlk Hanedan Dönemi'nde güney İsrail'de Mısır yerleşim yerleri olduğuna dair güçlü arkeolojik kanıtlar vardır. Bu yerleşim yerlerinin koloni veya ticaret antreposu olduğu düşünülmektedir. Eyalet düzeni bu devirde belki daha önceden başlamıştır. Çeşitli şehir-devletleri Nil boyunca meydana çıkmıştır. Yüzyıllarca süren fetihler Yukarı Mısır'da bulunan devlet sayısını üç ana devlete düşürmüştür: Thinis, Naqada ve Nekhen. Aşağı Mısır'ın siyasi düzeni hakkında fazla bilgi yoktur fakat Naqada'nın Set inancını paylaştıkları düşünülmektedir, Thinis ve Nekhen ise Horus inancını benimsemişlerdi. Thinis ve Nekhen arasında kalması nedeniyle ilk olarak Naqada düşmüştür. Daha sonra Thinis Aşağı Mısır'ı fethetmiştir. Nekhen'in Thinis ile olan ilişkileri belirsizdir fakat bu iki devlet barışçıl olarak Thinite kraliyet ailesi altında Mısır'ın tümünü yönetmek için birleşmiş olabilir. Thinite kralları Abidos'ta Umm el-Qa'ab mezarlığına gömülmüşlerdir. Birçok mısırbilimci Narmer'i bu dönemin son kralı olarak sayar (ancak bazıları onu Birinci hanedan dönemine ekler), bazıları ise Akrep Kral'ı son kral olarak saymaktadır. Mısır'ın erken hanedan dönemi Mısır'ın Erken Hanedan Dönemi veya Arkaik Mısır birinci ve ikinci hanedanlar döneminde MÖ 2920'de Mısır'ın İlk Hanedan Dönemi ardından, MÖ 2575 yani Eski Krallık döneminin başlangıcına kadar olan dönemdir. Bazı mısırbilimciler Üçüncü Hanedanı da bu döneme eklemektedirler. Antik Mısırlılar kökenlerini Punt Toprakları olarak kaydetmişlerdir, şu anki Eritre veya Sudan olduğu düşünülmektedir. Kendilerini "İki Toprağın İnsanları" olarak saymaktadırlar, bu topraklar Yukarı ve Aşağı Mısır'dır Manetho'ya göre, ilk kral Menes'tir. Ancak, Birinci Hanedan'ın en erken kayıtlı kralı Hor-Aha'dır ve iki toprağı birleştirdiğini iddia eden ilk kral Narmer'dir (İlk Hanedan Dönemi'nin son kralı). Antik Mısırlıların gözlerinin kenarlarına sürdükleri göz sürmesini oluştururken, minerallari karıştırmak için kullandıkları bir adak paleti sayesinde Narmer'in ismini biliyoruz. Hanedan öncesi zamanlarda köylüler için yapılan cenaze uygulamaları bu dönemde de aynıdır, fakat zenginler daha fazla şey istemektedir. Böylece Mısırlılar mastabaların yapımına başlarlar. piramitlerin dünya dışı uygarlıklar tarafından yapılmış olabileceğini gösteren bazı işaretler vardır. Dünyanın o sıra bakır çağında olmasına karşın inşaatın olağanüstü yüksek teknolojisi, piramitlerin konumunun dünya karalarının hassas bir şekilde orta noktasında bulunması ve başka bir takım olağanüstülükler bu iddiaları güçlendirmektedir. Yukarı ve Aşağı Mısır'ın birleşmesinden önce yaklaşık MÖ 3100'lerde, topraklarda özerk köyler bulunmaktaydı. İlk hanedan ile beraber, yöneticiler ulusal bir yönetim kurmuşlardır ve kraliyet valileri atamışlardır. Merkezi yönetimin binaları genellikle tahtadan veya kumtaşından yapılmış açık-hava tapınakları şeklindeydi. Sarı gözlü kefal Sarı gözlü kefal ("Aldrichetta forsteri"), kefalgiller (Mugilidae) familyasından "Aldrichetta" cinsini oluşturan tek kefal türü. Yeni Zelanda, Chatham Adaları'nın etrafında ve güney Avustralya'da denizin 50 metre derinliklerinde görülür. Uzunluğu 20–40 cm arasındadır. Sarı gözlü kefal, dubara benzer, ama sivri uçlu bir ağza sahip ve boyu ondan daha küçüktür. Dubardan daha büyük bir ağzı vardır, dişler daha büyük ve daha çoktur. Yazın büyük sayılarda toplanarak koy ve haliçlere girerler ama genellikle taze suya girmezler. Sırtı, zeytin yeşili ve gümüşidir, genellikle sarımsı bir karın göze çarpar. İsmini parlak sarı gözlerinden alır. Ağaköy Ağaköy aşağıdaki anlamlara gelebilir: Giuliano Amato Giuliano Amato (d. 13 Mayıs 1938) İtalyan politikacı. İki kez, 1992-1993 ve 2000-2001 tarihlerinde İtalya başbakanı olmuştur. 1987-1988 yıllarında Goria Hükümeti'nde Başbakan yardımcılığı, 1987-1989 yıllarında hazine bakanlığı, 1998-1999 yıllarında kurumsal reformlar bakanlığı, 1999-2000 yıllarında bütçe, hazine ve ekonomik program bakanlığı ve 2006-2008 yılları arasında da 2. Prodi Hükümeti'nde içişleri bakanlığı yapmıştır. 12 Eylül 2013 tarihinde cumhurbaşkanı tarafından Anayasa Mahkemesi üyeliğine atanmış olup, 18 Eylül'den itibaren görevini yürütmektedir. Efeler (anlam ayrımı) Tulumtaş BeÅŸtepe Beştepe şu anlamlara gelebilir: Kırıklar Baba Bölüm III (albüm) Film ile aynı ismi taşıyan albüm 1990 yılında Colombia Records tarafından çıkarıldı. Filmde çalınan ama albümde olmayan parçalar: Baba II Baba II (İngilizce: "The Godfather Part II"), ilk filmin yapımından iki sene sonra çekilen film. Mario Puzo ve Francis Ford Coppola'nın ortak yazdığı senaryoyla kurgulanmıştır. 6 Oscar Ödülü kazanmıştır. Baba II ayrıca, 1993 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Michael Corleone, mafya dünyasında inanılmaz bir güce ulaşırken, bir yandan da ailesini korumaya çalışmaktadır. Fakat yavaş yavaş gelişen olaylar onu hiç yapmak istemediği işlere ve suçlara yönlendirir. Tek özelliği zekası iken bir anda bir suç imparatorluğunu yönetecek acımasızlığa ve kendine güvene kavuşur. Fakat bunlar Micheal'a sadece güç değil, beraberinde yalnızlık ve mutsuzluk getirecektir. Arada geriye dönüşlerle Vito Corleone'nin Sicilya'dan kaçıp, Amerika'ya gelerek suç dünyasına karışmasını izleyeceğimiz filmde Robert De Niro filmde yalnızca 45 dakika Vito Corleone'yi canlandırmasıyla Oscar alması da filmin ne kadar başarılı olduğunu gözler önüne seriyor.Ayrıca bu film,bizi geçmişe de götürüyor. Genç Vito Corleone'nin nasıl mafya babası olduğunu,çocukken neler yaşadığını ve gençlik maceralarını anlatıyor. Baba III Baba III (İngilizce: "The Godfather Part III"), Baba üçlemesinin son filmidir. 1990 yılında gösterime girmiştir. "Düşmanını hiçbir zaman küçümseme yoksa onları muhasebe edemezsin." "Dostlarını kendine yakın tut; düşmanlarını daha yakın..." Baba Michael Corleone artık 60 yaşını geçmiştir ve babalığı devredecek bir varis aramaktadır. Bu sırada yıllardır başarmak istediği şey, aileyi bir suç örgütü konumundan çıkartıp yasal iş yapan bir aile haline getirme projesini yeniden ele almaktadır. Bunun için dindar kılığına bürünüp Vatikan'ın sahibi olduğu bir şirkete ortak olmak istemektedir. Bunun için Kardinal Labirtoni'ye 600 milyon dolar rüşvet vermiştir. Onlar da bu parayı alıp üstüne yatmışlardır ve bu durum Corleone ailesini tam anlamıyla tekrar savaşa sürükler. Bundan sonra düşmanları Michael'i ortadan kaldırmayı bile düşünürler. Michael artık günahlarından arınmak ve bir daha günah işlememek üzere günah çıkarmak ister. Bu işlere onun yerine birisinin bakmasının zamanı gelmiştir. Michael'in yeğeni olan Vincenzo "Vincent" Mancini , Michael'ın kızı Mary'i sevmektedir. Michael bu ilişkiyi istememektedir. Michael, Vincent Mancini'yi kendi konumuna getirir ancak kızının peşini bırakması şartıyla. Artık Don Vincenzo Corleone'dir. Vincent, Sonny'nin oğludur ve o da babası gibi çabuk öfkelenen bir yapıya sahiptir.Vincent aile düşmanlarını, Michael'in oğlu Anthony'nin opera gecesi sırasında ortadan kaldırttırır. Gecenin sonunda, Michael Corleone ve kızı Mary kiralık katil tarafından vurulur. Mary ölür. Kurşun babasının omzuna isabet eder. Filmin sonunda Michael, Sicilya'daki evinin bahçesinde, oturduğu sandalyeden düşer ve hayata gözlerini yumar. Picardie Picardie [], Fransa'nın 26 bölgesinden biridir. Fransa'nın kuzeyinde yer alır ve Manş Denizi'nde küçük bir kıyısı vardır. Merkez şehri Amiens'dir. 1916 yılında I. Dünya Savaşı'nın 1 milyondan fazla kayıpla en geniş çarpışmalarından olan Somme Çarpışması burada gerçekleşmiştir. İlk defa savaş alanında tank, İngilizler tarafından bu çarpışma sırasında kullanılmıştır. Rucker Park Rucker Park, New York'ta bulunan sokak basketbolu sahasıdır. Şu an hala kariyerlerine devam eden efsanevi basketbolculardan bazıları buradan yetişmiştir. 1946 yılında New York şehri parklar bölümü müdürü Holcombe Rucker tarafından kuruldu ve yıllar geçtikçe büyüyen bir basketbol mabedi oldu. Rucker 1950 yılında, çocukları suçtan uzak tutmak ve onlara bir kolej kariyeri sağlayabilmek adına basketbol turnuvası başlattı. Rucker Turnuvası'ndaki oyuncular smaç, çapraz top sürme ve meydan okuma gibi NBA'e uzak kalan dallarda yarışıyorlardı. Bu durum seyircileri daha da heyecanlandırmaktaydı. Burgazada Burgaz Adası, Burgazada ya da Burgaz ( - "Antigoni"), İstanbul'daki Prens Adaları'nın büyüklük olarak üçüncüsü, aynı zamanda Adalar ilçesinin bir mahallesi. Yuvarlak biçimdedir ve genişliği yaklaşık 2 kilometredir. Ada üzerindeki tek tepe Bayrak Tepe'dir. Ada (bir kısmı 2003'te yanmış olan) bir kızılçam ormanıyla kaplıdır. Büyük İskender'in generali, Demetrios'un babası olan Antigone buraya büyük bir kale yaptırmıştır. Ada önce onun adıyla anılmış, sonra Yunanca kale/burç anlamına gelen Burgaz (Pyrgos) adını almıştır. Ortodoks kilisesinin en saygın patriklerinden Metodios'un ikonakırıcılar tarafından adadaki bir mahzende yedi yıl hapsedildiği söylenmektedir. Bugün bu mahzenin üzerinde Ayios İoannis Kilisesi bulunmaktadır. Evliya Çelebi'nin 17. yüzyılda yazdığnıa göre, ada halkı Rumlardan çok az sayıda da Yahudi ve Ermenilerden oluşmaktadır. En az 1 kilometre genişliğindeki boğaz Heybeliada'yı Burgaz (Antigoni) Adası'ndan ayırır. Antikçağ yazarları bu adaya Erebinthus, Bizanslı yazarlar ise Therebintos ya da Panormos adını vermişlerdir. Çağdaş Türk edebiyatının önemli yazarlarından hikâyeci Sait Faik Abasıyanık, hayatının bir bölümünü burada geçirmiştir. Burgaz Adası ve diğer İstanbul Adaları, hikâyelerinde önemli yer tutmuştur. Abasıyanık'ın Burgaz'daki evi, Sait Faik Müzesi adıyla müze haline getirilmiştir. Burgaz Adası; ağaçlarla kaplı olan Heybeliada ve Kaşık Adası'na baktığı için manzara açısından avantajlıdır. Ada; çam ormanları, sahilleri ve zarif ahşap köşkleriyle de İstanbul'un sevilen bir köşesidir. Güzel ahşap köşklerın en çok saklandığı yerler sahil ve tepenin Kaşıkadası ile Heybeliada'ya bakan eteğindeki sokaklardır. Adanın eski plajına, iskelede vapurdan inildikten sonra sola dönülüp sahil takip edilerek ulaşılır. Bura doğu yönünde ucunda fener bulunan bir bir burun vardır. Günbatımıyla manzarasıyla meşhur olan Kalpazankaya mevkii adanın batı yönündedir. Türkiye'deki ilk kalp paranın burada basıldığı söylenmektedir. 176 m yükseklikteki Bayrak Tepe, adanın güney kıyısından yükselen dik bir yamacın üstündedir. "Hristos Manastırı" bu tepede bulunmaktadır. 1928'de kurulan Burgaz Adası Sanatoryumu, Türkiye'nin en eski sanatoryumlarından biridir. İstanbul'daki Rumların nüfusunun azalmasıyla birlikte, adadaki Rumların sayısı da azalmıştır. Buna karşılık, adada İstanbullu Yahudilerin sayısı artmıştır ve adanın nüfusunun büyük bir oranını Türkler oluşturmaktadır. Adanın sol yamacındaki Avusturya Lisesi'ne ait binalarda ise Avusturyalı rahip ve rahibeler yaşamaktadır. Burgaz'da 6 Ekim 2003 büyük bir orman yangını çıkmıştır. Şiddetli lodosla nedeniyle bu yangında önemli miktarda ağaç yanmıştır. Adalıların ve itfaiyenin havadan ve karadan yaptıkları söndürme çalışmaları sonucu, yangın ertesi gün söndürülmüştür. Yangından sadece on gün sonra 450 dönüm arazi üzerinde başlatılan orman yeşertme çalışmalarına İstanbul Orman Bölge Müdürlüğü, Adalar Belediyesi, sivil toplum örgütleri ve ada halkı katılmıştır. Çalışmalardan büyük ölçüde olumlu sonuç alınmıştır. Burgazada'ya İstanbul Şehir Hatları, İstanbul Deniz Otobüsleri, Mavi Marmara, Turyol firmaları düzenli olarak sefer düzenlemektedir. Bostancı'dan kalkan motorlar yaklaşık 30 dakikada adaya varırken, Kabataş'tan kalkan vapurlar 1 saat, Kabataş'tan kalkan deniz otobüsleri yaklaşık 40 dakikada adaya varmaktadır. Burgazada'ya sefer yapan firmalar genelde yaz ve kış olarak 2 tarife kullanmaktadır. Bu seferlerin sıklığı da hafta içi ve hafta sonu günlerde değişmektedir. İlgili seferler tarifeler kullanılarak takip edilebilmektedir. Adada ulaşım bisiklet ve elektrikli araçlar ile sağlanır. Adada bir dönem iç ulaşım atların kullanıldığı faytonlarla sağlanmaktaydı. Borusan Holding Borusan Holding, Türkiye ve dünya çapında çelik, distribütörlük, enerji ve lojistik alanlarında faaliyet gösteren İstanbul merkezli şirketler topluluğudur. Asım Kocabıyık tarafından 1944'te kurulan topluluk 10'dan fazla şirketle, 12 farklı ülkede yaklaşık 7,500 kişiye istihdam sağlamaktadır. Borusan'ın halka açık olan şirketlerinden Borusan Mannesmann "(BRSAN)" ve Borusan Yatırım "(BRYAT)" hisseleri Borsa İstanbul'da işlem görmektedir. Borusan Holding'i kuran Asım Kocabıyık, iş hayatına 1944 yılında henüz öğrenci iken girişimci babasının kurduğu "İstikbal Ticaret" şirketinde çalışarak başladı. Sanayiye yatırımlarını 1958 yılında "Borusan Boru Sanayi AŞ"’yi kurarak hayata geçirdi. 1960'ta Borusan Holding’in ilk girişimlerinden biri olan çelik sanayisindeki ilk yatırımı "Kerim Çelik" faaliyetlerine başladı. 1968 yılında Borusan Boru'nun Sefaköy’deki 4 bin metrekarelik fabrikası, Halkalı'daki 58 bin metrekarelik yeni modern tesislerine taşındı. Bir sonraki yıl Borusan Boru, 100.000 $ düzeyindeki ilk ihracatını Suriye’ye gerçekleştirdi. 1972 yılında tüm Borusan şirketleri tek bir çatı altında toplanarak Borusan Holding'in temeli atılmış oldu. 1970'te supap aksesuarları üretmek amacıyla Borusan tarafından kurulan "Supsan" 1974'te Amerikan "Eaton S.r.L." lisansı ile üretime başladı. 1977'de "Borusan Yatırım" kurulurken, 1980'li yıllara kadar sanayi alanında yoğunlaşan Borusan, 1984 yılında "Borusan Otomotiv" ile BMW'nin Türkiye distribütörlüğünü üstlenmeye başladı. Günümüzde hâlen bu görevini sürdüren Borusan Otomotiv, BMW haricinde MINI, Land Rover ve Jaguar Cars gibi markaların da Türkiye distribütörlüklerini elinde bulundurmaktadır. 1990'lı yıllarından başından itibaren kültür-sanat ve vakıf alanında da faaliyetlere başladı. 1992'de Asım Kocabıyık ve ailesi tarafından "Asım Kocabıyık Kültür ve Eğitim Vakfı", bir sonraki yıl "Borusan Oda Orkestrası" kuruldu. Bu orkestra 1999 yılında Borusan İstanbul Filarmoni Orkestrası'na dönüştürüldü. 1996'da "Borusan Yatırım" hisseleri halka arz edilerek İMKB'de işlem görmeye başladı. 1998'de "Mannesmannröhren-Werke AG" ile yapılan ortaklıkla "Borusan Mannesmann Boru Yatırım A.Ş." kuruldu. Bu şirket 2001'de İtalya merkezli "Structo Vobarno Boru Fabrikası"’nı 10 milyon $ karşılığında satın aldı. 2007 yılında "Maya Enerji"’nin yüzde 70 hissesini alarak enerji sektörüne giren Borusan, 2009'da Almanya'nın üçüncü en büyük enerji şirketi EnBW ile Türkiye’de enerji sektöründe stratejik ortaklık yapma kararı aldı. 2012'de Borusan Mannesmann’ın, Gemlik'te kurduğu ve yıllık 250 bin ton kapasiteli boru üretim tesisi faaliyetlerine başladı. Aynı yıl Borusan, Houston'da 150 milyon $ yatırımla, yıllık 300 bin ton kapasiteli bir çelik boru üretim tesisi kurma kararı aldı ve tesisin açılışını 2014'ün sonunda gerçekleştirdi. 2014 yılında Borusan İstanbul Filarmoni Orkestrası dünyanın önde gelen klasik müzik festivallerinden BBC Proms'a Türkiye'den davet edilen ilk ve tek orkestra oldu. 29 Temmuz 2014'te Londra'daki Royal Albert Hall'da gerçekleşen konsere yaklaşık 6.000 bin seyirci katıldı. Borusan Holding'in binası, İstanbul'da Rumelihisarı'nda bulunmaktadır. Bina, "Perili Köşk" olarak da bilinmektedir. 19. yüzyılın başında inşa edilen binanın kulesi, Boğaz'a nazır bir konumda bulunmaktadır. Dokuz katlı binada, aynı zamanda halka açık bir sanat galerisi ve çeşitli koleksiyonları sergilemek için hafta sonları kapılarını açan ofis-müze konseptindeki Borusan Contemporary de bulunmaktadır. Asım Kocabıyık, Borusan Holding'i 1972 yılında kurdu. 57 yıl boyunca şirket yönetiminde bulunduktan sonra, 2001 yılında yönetim kurulu başkanlığı görevini oğlu Ahmet Kocabıyık'a devrederek, Borusan Holding'in onursal başkanı sıfatını aldı. Holding'in yönetim kurulu başkanlığını hâlen Ahmet Kocabıyık yaparken, 2018 yılı sonuna kadar CEO'luk görevini Agah Uğur üstlenmiştir. 2019 yılı başlangıcı itibarıyla Agah Uğur CEO'luk görevinden ayrılmış ve yönetim kuruluna danışmanlık yapmaya başlamıştır. Borusan Holding, günümüzde dört farklı sektörde 10'dan fazla şirket ile faaliyet göstermektedir. Açık Artırma Yöneltilebilir iletişim kuralı Yöneltilebilir iletişim kuralı (İngilizce: "routable protocol, routed protocol") içerisinde hem ağ adres bilgisini, hem de aygıt adresini (bkz.: MAC adresi) barındıran iletişim kuralına verilen addır. Bu sayede bir ağdan diğerine yöneltilebilir. Bazı yöneltilebilir iletişim kuralları (grup): NETBios ise ağ adres bilgisi içermediğinden yöneltilemeyen iletişim kuralına (İngilizce: "non-routable protocol") örnek teşkil eder. Yöneltilemeyen iletişim kuralı kullanan ağlar bir yöneltici ile değil bir ağ anahtarı ya da ağ köprüsüyle birbirlerine bağlanabilirler. Yöneltilebilir iletişim kuralı ve yöneltme iletişim kuralı (İngilizce: "routing protocol") birbirleriyle karıştırılmaması gereken farklı kavramlardır. Ä°yon İyon ya da yerdeş (Fransızca kökenli "ion"), bir veya daha çok elektron kazanmış ya da yitirmiş bir atomdan (veya bir atom grubundan) oluşmuş elektrik yüklü parçacıktır. Atomlar kararsız yapılarından kurtulmak ve kararlı hale gelebilmek için elektron alırlar ya da kaybederler. Bunun için de başka bir atomla ya da kökle bağ kurarlar. Pozitif (+) elektrik yüklü iyonlara katyon, negatif (–) elektrik yüklü iyonlara anyon denir. Anyon ve katyon iyonların bağ yapma şekilleri farklı olabilir. Anyonlar elektron ortaklaşmasıyla ve elektron alış-verişiyle bağ kurarken katyon olan iyonlar yalnızca elektron alış-verişiyle bağ kurar. Bir hidrojen atomu kararlı hale geçmek istediğinde (1 elektron alarak) anyon haline gelir. Fakat Lityum atomu ise kararlı hale geçerken (1 elektron vererek) katyon haline gelir. Ã–rnek olarak; Organik kimya Organik kimya, karbon temelli bileşiklerin yapılarını, özelliklerini, tepkimelerini ve sentez yollarını inceleyen kimya dalıdır. Karbon (C) ve Hidrojen (H) içeren bileşiklerdir. Diğer elementlerde (Oksijen(O), Azot (N), ...) bileşik yapısında bulunuyorsa Fonksiyonel Gruplar olarak adlandırılır. Organik kimya her zaman yaşamla birlikte anılmıştır. Bu tarihi bir yanlış algılama olup gerçeği yansıtmaz. Yaşam yalnızca organik kimyaya bağlı olmayıp inorganik kimyayla da önemli derecede bir bağa sahiptir. Örneğin, birçok enzimin yapısında demir ve bakır gibi metaller bulunur. Deniz kabuğu, diş ve kemiklerin yapısında hem organik hem de inorganik maddeler bulunur. İnorganik kimya, elementsel karbonun dışında, yalnızca karbon-karbon bağları içermeyen basit karbon bileşikleriyle ilgilenir (oksitler, asitler, tuzlar, karbitler). Ancak bu durum, metan ve türevleri gibi tek karbonlu organik bileşiklerin varolmadığı anlamına gelmez. Biyokimya ise protein gibi büyük biyokimyasalların yapısını inceler. Kendilerine özgü özellikleri nedeniyle çok karbonlu bileşikler organik bileşiklerin en geniş grubunu oluşturur. Birçok ürünün en önemli bileşenleridirler (boyalar, plastikler, gıda, patlayıcılar, ilaçlar, petrokimyasallar vb.) ve doğal olarak tüm yaşam süreçlerini (birkaç istisnanın dışında) yine organik bileşikler oluşturur. Organik moleküllerin farklı şekiller ve kimyasal tepkisellikleri, görevlerin şaşırtan bir değişikliğini sağlar, onlar gibi canlı sistemlerin biyokimyasal tepkilerinde enzim katalizörlerinden yararlanılır. Bu organik kimyasalların kendiliğinden yayılan doğası, yaşamın, etrafta ne bütün olduğudur. Karbonun özel yapısından ötürü, diğer yıldız sistemlerinde yaşamın, periyodik tabloda karbonun hemen altında bulunan, silisyum yerine koymanın olanağına ilişkin söylentilere karşın karbon temelli olacak olduğu muhtemeldir. Organik kimyada yönler, kiral sentezi, yeşil kimya, mikrodalga kimyası, fullerenler ve mioskopisini kapsar. 19. yüzyıl başlarında kimyagerler, organizmalarda üretilen bileşiklerin yapay olarak üretilemeyecek kadar karmaşık yapılarda olduklarını ve bu bileşikleri meydana getirmek için bir "yaşam gücü"ne gereksinim duyulduğunu düşünüyorlardı. Bu bileşikleri "organik" olarak isimlendirdiler ve çalışmalarını geleceği daha parlak görünen inorganik materyallere yöneltmeyi tercih ettiler. Organik kimya çalışmaları, kimyagerlerin bu organik maddeleri aynen inorganik maddeler gibi "yaşam gücü"ne gerek duymadan laboratuvar ortamında üretilebileceklerini farketmeleriyle hız kazandı. 1816'da Michel Chevreul, değişik yağ ve alkalilerden üretilen sabunlar üzerine bir çalışma başlattı. Değişik asitleri ayırdı ve alkali ile kombinasyon sonucunda sabun elde etti. Tüm bu ayrılmış bileşikler ile bir yağın kimyasal yapısında, "yaşam gücü"ne gerek duymadan değişiklik yapılabileceğini gösterdi. 1828 'de Friedrich Wöhler, inorganik Amonyum siyanat(NHOCN)tan Üreyi sentezledi ve bu yönteme Wöhler sentezi denildi. Her ne kadar Wöhler "yaşam gücü teorisi" ni çürüttüğünü iddia etmekte dikkatli davrandıysa da çoğu kişi bu olaya bir dönüm noktası olarak baktı. Bir diğer büyük adım, 1856'da William Henry Perkin tarafından atıldı. Kinin sentezlemeye çalışırken, kaza eseri organik bir boya (anilin moru) sentezledi. Kazandığı parayı organik kimyaya ilgi çekmek için harcadı. Bir başka önemli olay DDT maddesinin Othmer Zeidler tarafından 1874'te laboratuvar ortamında eldesiydi. Maddenin böcek öldürücü özellikleri daha sonra yapılan deneylerde keşfedildi. Teorinin yayılmasında en önemli rolü Friedrich August Kekule ve Archibald Scott Couper tarafından birbirlerinden bağımsız olarak 1858'te ortaya atılan kimyasal yapı ve bağlar hakkındaki teori üstlendi. İkisi de 4 değerlik alan karbon atomlarının birbirine bağlanarak bir karbon iskeleti oluşturacağını ve yapılabilecek uygun deneylerde bu yapının isteğe bağlı olarak ayarlanabileceğini iddia ediyorlardı. Organik kimya tarihi, petrolün keşfi ve ayrımsal damıtma yöntemi ile bileşenlerine ayrıştırılması ile devam eder. Farklı bileşiklerin çeşitli kimyasal işlemlerle birbirlerine dönüştürülmesi petrol kimyasının indüstriye sıçramasını ve değişik yöntemlerle yapay lastik, içeriği değiştirilmiş petrol katkı maddeleri, plastik gibi ürünlerin başarıyla oluşturulmasını sağladı. Alman Bayer firmasının asetilsalisilik asit(aspirin)i sentezi ile ilaç sanayi doğmuş oldu. Karmaşık doğal bileşiklerin