ve Türklerin arasında salgın hastalıklar yayılır. Doğadan Yer Su'ların ""gööç.. gööç"" diye sesleri duyulur. Bu sesler ancak Türkler aylarca göç edip çok uzaklara vardıklarında kesilir. Bu şekilde Yer Su'lar kendilerine saygısızlık yapmış olan Türkleri cezalandırmış olurlar. Aynı şekilde belli kurallara uyulmadığı takdirde doğadan gelen bereketin azalacağına inanılırdı. Yer Su'lar unutulmuş ataların ruhları olduğuna inanılırdı. Ataların isimleri anıldığı sürece ailelerinin yakınlarında bulunup onlara destek olduklarına, ama eğer unutulup isimleri anılmazsa, doğaya gidip orada herhangi bir cisimin ruhu olduklarına inanırlardı. Yer - Dünya ve/veya üzerinde yaşanılan kısmı. Cer (Çer, Çir, Cir) olarak söylendiği Türk dilleri de vardır. Yeryüzü de denir. Moğollar Gazar derler. Türk-Moğol ve Sümer söylencelerinde Yer, dişil gücü simgeler. Doğurgandır. Sami (günümüzde İbrani-Arap) kültüründe ise tam tersidir. Havva sözcüğü göğü ve havayı çağrıştırır (Ava: Hava demektir). Adem sözcüğü ise yeri ve toprağı içerir (Adama: Balçık, çamur demektir). Moğolcada Dünyaya Yertönt denilir. Özellikle Türk Şamanizm’inde işlenmiş ve kaynağı muhtemelen Şamanizm olan Yer'in ekseni, geleneksel Şamanist düşünce, deneyim ve sembolizmdeki temel kavramlardan biridir. Yer’in ekseni, kısaca, Asya Şamanizm’ine, özellikle Altay, Yakut ve Uygur Türkleri’nin geleneklerine göre, insanların yaşadığı Yer, ölülerin göçtüğü “yeraltı” (öte-âlem) ve spiritüel anlamdaki Kutsal Gök’ten (Semavi Alem) oluşan üç ortam ya da alemi, merkezlerinden geçerek birbirlerine bağlayan ve direk ya da kazık adıyla belirtilen bir eksendir. Bu eksenin iki ucu “Yer’in göbeği” ile “Göğün göbeği” olarak adlandırılır. Yer’in ekseni sembolizmi, bazı bakımlardan Uzakdoğu tradisyonlarında kullanılan çarkın ekseni sembolizmini andırır: Çarktaki kimse yükselebilmek için önce çarkın merkezini bulmalıdır ki, eksende yükselebilsin. Nasıl çarktaki yatay ilerleme belirli bir noktaya (merkeze) gelindikten sonra yerini yükselmeye bırakırsa (çarkın ekseninde yükselmek, yataydan dikeye geçiş), transa giren şamanın ruhsal yolculuğunda da yatay ilerleme, “Dünya Dağı”nın ve “yaşam ağacı”nın bulunduğu “Yer’in göbeği”ne geldiğinde yerini yükselmeye (Yer’in ekseninde yükselme, yataydan dikeye geçiş) bırakır. Uygur, Yakut ve Altay Türkleri’nin tradisyonlarında “Göğün göbeği”, “Yer’in göbeği” ve bunlar arasında yer alan Yer’in ekseni hakkında söylenilenler şöyle özetlenebilir: Çeşitli tradisyonlarda “Yer’in göbeği”, “Yer’in kalbi”, “dünyanın merkezi”, omfalos (omphalos,eski Yunanca'da "göbek" anlamına gelir) gibi terimlerle ifade edilen ve betil taşlarıyla simgelenen “yeryüzünün merkezi”den geçtiği varsayılan bu eksen (axis mundi) Asya’da Şamanizm’in bulunduğu kimi bölgelerde şamanın transa geçtiği çadırının direğiyle, kimi bölgelerde ise köyün meydanına dikilen direkle temsil edilir ki, bu gelenek Orta Asya’daki birçok köyde halen sürmektedir. Bu Şamanist gelenek Kuzey Amerika Kızılderililerinde (totem direği), kimi Macar köylerinde de görülür. Her üç kültürde de direğin tepesine genellikle kartal ya da bir hayvan kondurulur (Kartal, Asya’da kimi zaman çift başlı tasvir edilir, Yakut şaman mezarlarında direğe tünemiş kuş motifi görülmekle birlikte, Altay köy direklerinde bazen at gibi başka hayvanlar da görülür.) Fakat Türk Şamanizm’inde direkle ilgili bir tapınmaya rastlanmaz ve direk, Yer ile Semavi Alem arasındaki irtibatın temsil edilmesinden başka bir amaca hizmet etmez. Orta-Asya ve Sibirya Şamanizm’inde, kayın ağacından yapılan bu direğin yerini kimi zaman kayın ağacının kendisi alır. Göçebe topluluklardaki bu direğin yerini, yerleşik toplum düzeninde, aynı anlamı ifade etmek üzere “sütun” almıştır. Kutlu kaplıcalar Türk halk inancında önemmli bir yere sahiptir ve genellikle "Çermik" adı verilir. Buraların iyeler (koruyucu ruhlar) tarafından korunduğuna inanılır. Çoğu zaman ıssız bir yerde (örneğin, bir dağın başında), amansız bir hastalığa yakalandığı için ölüme terk edilen bir genç, yaralı kurtların ya da yaban köpeklerinin kutlu bir suya ya da balçığa girdiğini ve iyileştiğini görür. Kendisi de aynı şeyi yapar ve üç gün üç gece o suda veya balçıkta kaldıktan sonra sapasağlam olarak çıkar. Buralar suyun ve/veya sıcağın (ateşin) kutsallığını bir araya getiren yerlerdir. Hattâ bu tür yerlerin çoğu zaman ağaçlık, dağlık bölgelerde bulunması bu mekânlara yönelik olumlu ve ruhsal anlamda sağaltıcı etkiyi artırır. Bazen bu su kaynaklarına yakın yerlerde bir erenin (evliyanın, ermişin) türbesi bulunur. Hastalıkla sınanan bu kutlu kişiye iyileşmesi için Tanrı tarafından gönderildiği de düşünülür. İçmece; Türk kültüründe içilince şifa bulunacağına inanılan sulardır. Aslında çoğu zaman içerdiği maddeler nedeniyle gerçekten iyileştirici etkileri vardır. Ayrıca bu durum genellikle bir efsâne veya halk hikâyesi ile pekiştirilir. Suyun şifa verici özelliği sıra dışı bir olaya veya kutlu bir kişiye bağlanır. Hıristiyan kültüründe ve bu kültürlerle iç içe veya komşu olunan bölgelerde bu tür pınarlara Ayazma adı da verilir. FEM Dershaneleri FEM Eğitim Kurumları, Türkiye'deki bir dershaneler zinciri. 2011 yılı itibarıyla İstanbul'da 47, Türkiye genelinde ise 180 şubesi bulunmakta idi. FETÖ paralel devlet yapılanması ile alakalı olarak 15 Temmuz darbe girişiminden sonra devlet tarafından kapatılarak kayyum atanmıştır. 4.Uluslararası İstanbul Bienali 4. Uluslararası İstanbul Bienali, İKSV tarafından düzenlenen, resmî açılışı 10 Kasım 1995 tarihinde yapılan, 11 Kasım - 10 Aralık 1995 tarihleri arasında gerçekleşmiş olan sanat bienalidir. Bienalin sanat yönetmenliği René Block tarafından yapılmıştır. 4. İstanbul Bienali'ne 110'un üzerinde sanatçı katılmıştır. 4. İstanbul Bienali'nin teması "ORIENT-ATION" olarak belirlenmiştir. 20. yüzyılın sonunda politik ve ideolojik yöntemlerin başarısızlığa uğradığı ve bunun bir boşluk yaratmış olmasına rağmen sanatçılar için daha özgür bir ortam yarattığı görüşünden yola çıkılarak düzenlenmiştir. Buna göre, artık sanatçılar kendi bireysel sorumlulukları, kendi dilleri ve mitolojileri doğrultusunda seçtikleri malzemeler, biçimler, içerik ve bağlamlar aracılığıyla kendi alanlarını kendileri tanımlamaktadırlar. Bu bienal, dünyanın dört bir yanından gelen sanatçılara, görsel argümanlarını ve tartışmalarını sergileyecekleri ortak bir buluşma ortamı hazırlamıştır. Ana Sergi Ã–zel Projeler Ã–zel Fluxus Sergisi Ötüken Ötüken Türk, Moğol ve Orta Asya tarihlerinde kutsal başkenttir. Ötügen olarak da söylenir. Ötügen (Ötüken) Türklerin yeryüzünde ilk var olduğu ve oradan Dünya’ya dağıldığı yerin adı olarak da kabul edilmektedir. Orhun Nehri kaynaklarını bu bölgeden alır ve Göktürk Devleti’nin de başkenti yine bu yörede kurulmuştur. İnanca göre bütün büyük devletlerin başkenti burada kurulmalı idi. Gerçekten de pek çok Türk ve Moğol Devleti biraz genişledikten sonra başkentlerini bu bölgeye taşımışlardır. Ötüken dağının Nama (Namı veya Namu) adında bir koruyucu ruhu vardı. Ötüken eski Türklerin ("Göktürk" vb.) geleneksel inancı Tengricilikte "Toprak Ana"'ya verilen isimlerden biridir. Moğollarda "Etugen", "Itügen" ya da "Odigan" gibi şekillerine de rastlanır. Ötüken-Kültü, Tengri-Kültü ile birlikte özellikle Göktürk Kağanlığı sırasında büyük önem kazanmıştır. Köktürkler,Uygurlar ve Kırgızların merkezleri,uzun süre,kutsal kabul edilen,Ötüken ormanı olmuştur.Ötüken Ormanı'nın merkez olmasını ve buraya adeta kutsallığın verilmesi,Orhun Yazıtlarında da göze çarpmaktadır.Ötüken ormanı,adeta;dışarıdaki kötülüklere karşı, sığınılacak güvenli bir ev olarak tasvir edilir. Eski inanca göre, "Toprak Ana"'nın keyfi ağaçların durumundan belli olur. Eğer ağaçlar sağlıklı ve güçlü yetişiyor ve bol meyve veriyorlarsa, Toprak Ana'nın insanlardan memnun olduğuna inanılır. Toprak Ana'ya edilen bir dua, güçlü ve büyük bir ağaca doğru yöneltilir. Natıkay veya Natıgay - Türk ve Moğol mitolojisinde Toprak Tanrısı. Ötüken'in eşi olarak görülür. Çocukları, hayvanları ve bitkileri korur. Marko Polo’nun Seyahatnamesinde adı geçer. Moğollar tarafından saygı gösterilen bir Tanrı olduğundan bahsedilir. Onun için keçeden ve kumaştan bir saygı alanı yapılırdı. Erkekler sağ, kadınlar sol ve çocuklar önüne dizilirdi. Bilge Kağan, Orhun Yazıtları'nda Ötüken Dağı'nın 'Türk memleketinin yüreği' olarak önemini dile getirmiştir.Hatta yazıtlarda, Çinlilerin oyunlarına karşı koyup direnebilmek için "Ötüken Ormanı'nından ayrılmayın." öğüdü verilmiştir. Ötüken şu an Rusya ve Moğolistan arasında bir yerde, yani Orhun Nehri'nin kaynaklarına yakındır. Kaşgarlı Mahmud, Divânu Lügati't-Türk'te; "اتوكان Ötüken" ""Tataristan çöllerinde bir yer adı. Uygur iline yakındır."" şeklinde tanımlanmıştır. Ayrıca Kaşgarlı, çizdiği haritada, Basmıl bozkırlarının altında, "Feyafi-yi Tatar" (فإيافي تتار) Tatar bozkırlarını İli Nehri'nin sol tarafında ("batısında") göstermiştir. Ötüken (Eski Türkçe: , Ötüken yiş, Çince: 於都斤山, 都尉揵山 , 烏德鞬山/乌德鞬山, 都斤山, 大斤山, 郁督軍山/郁督军山; "Ötüken Dağı", , Ötüken yer; "Ötüken Yeri") adı verilen, ormanlarla kaplı bir dağ, eski Türkler için çok kutsal sayılır. (Öt/Öd) ve (Ed/Et) kökünden türemiştir. Ötümek (dua etmek), etmek (gücü yetmek) ve utağan (döl yatağı) anlamlarını içerir. Etmek (yapmak) fiili ile de bağlantılıdır. Ötög Moğolcada ayı demektir ve ayının yuvası toprağın içinde olup aynı zamanda kutlu sayılan bir hayvandır. Umay Umay ya da Umay Ana (Kazakça: "Ұмай ана", Rusça: "Ума́й" veya "Ымай"), Türk mitolojisinde doğum ve bereketin sembolü olan en önemli kutsal varlıktır. Omay, Imay, Ubay, Humay olarak da anılır. Umay ana dişi olarak betimlenmiştir. İyilikler yapar. Doğacak çocukları belirler. Üç boynuzu vardır. Beyaz elbiselidir. Yere kadar uzanan beyaz, gümüşten saçları vardır. Görünümü yaşlı değildir, orta yaşlıdır. Kuş kılığına bürünebilir ve kanatlıdır. Yaşam ağacının sahibidir. Çocukları korur. Yeryüzüne bereket dağıtır. Etrafına ışık saçar. Kimi zaman kızarak insanları korkutabilir. Çocuğu olmayanlar kendisine kurban adarlar. Gökyüzünde yaşar. Bazen yeryüzüne iner. Yanında bir kuğu veya zarif bir at ile betimlenir. Hamile kadınları ve yavru hayvanları korur. Umacı (Omacı, Hommu, Humu, Umu, Imı veya Moğollarda Omısı) gibi düşsel varlıklar kendisi tarafından gönderilir. Fakat bunlara korkutucu anlamlar yüklenir. Çocukları korumadığı evlerde sıklıkla çocuk ölümleri yaşanır ve bu takdirde kendisine Kara Umay diye hitap edilir. Bazen Humay olarak da adlandırılır ve Hüma kuşu ile bütünleşik anlamlar içerir. Taskıl Umay (Kel Umay) olarak adlandırıldığı da olur. Ancak uzun saçları olduğu dikkate alındığında bu durumun zaman zaman büründüğü bir görüntü olduğu söylenebilir. Ayrıca kendisine ithafen verilen Taskıl Umay şeklindeki bir dağın varlığı da bilinmektedir. Mavi ve beyaz kuş kılığına girebilir. Ama Hanım adlı yaratıcı ruh ile ve May Ana ile de bağlantılıdır. (Um/Om) kökünden türemiştir. Ummak, Dilemek, Korkutmak kökünden gelir. Etene(plasenta) anlamını da barındırır. Koruyucu, şefkatli demektir. Umaç, hedef demektir. Omay sözcüğü seçkin, güzide anlamına da gelir. Umay Moğolcada rahim anlamı da taşır. Tunguzcada Omo/Umu kökü yumurta bırakma manası taşır. Eski Türkçede Uma/Umat/Ubat yakmak, Tunguzcada Omah/Umah ve Yakutça Umay ocak anlamı taşır ve ateşle olan bağlantısını da ortaya koyar. En eski Türkçe kelimelerden birisi olan Umay kelimesi Divân-ı Lügati't-Türk'te, günümüzde ana rahmindeki plasenta kelimesini karşılayacak şekilde, "son, kadın doğurduktan sonra karnından çıkan sonu" olarak geçmektedir.Orhun Yazıtları´nda da geçen "Umay", Türk ve Moğol mitolojisinde bir bereket tini olup hamilelerin, doğmuş ve henüz doğmamış çocuklar ile hayvan yavrularının koruyucusudur. Tanrıcılık inancında Tanrı'dan sonra gelen en önemli dinsel varlıktır. Eski Türk yazıtlarında Tanrı'nın yanında ara sıra sadece onun adı geçer. Diğer dinsel varlıkların adı eski yazıtlarda geçmemektedir. Umay, bir çocuk doğacağı zaman oraya varır ve gök alemindeki Süt gölünden getirdiği bir damlayı çocuğun dudaklarına sürer, böylece ona bir ruh vermekte, 3 gün boyunca anne ve çocuğu korumaktadır. Çocuğun gülümsemesi, Umay'ın çocukla birlikte olduğu anlamına gelmektedir. Umay uzun süreli çocuğun yanından ayrılırsa çocuk hasta olur. Orta asya mitolojisindeki karşılığı "kız" anlamındaki Ece olan Umay'ın yeryüzü tanrıçası olduğu sanılmakta, Hakas halkı tarafından Imay Ece olarak adlandırılmakta beyaz saçlı ve narin bir hanım olarak tasvir edilmekte, pembe bir bulut üzerinden insanoğlunu gözetlediğine inanılmaktadır. Sibirya'da yaşayan Yakut halkı tarafından Ayısıt adıyla bilinmektedir. Cepken Cepken, Osmanlı zamanında giyilen çapraz iki sıra düğmeli ve harçlı bir tür kısa kolsuz yelek. Kadife veya çuhadan yapılırdı. Kolları dikişli olanlara camadan denirdi. Kol ve yakaları işlemelidir. Potur üstüne giyilirdi. Bulgar Eksarhlığı Bulgar Eksarhlığı ( "Bǎlgarska ekzarhija") Otosefal Bulgar Ortodoks Kilisesi'nin resmi adıdır. Eksarhlık, 1945 yılında Patrikhâne tarafından tanındı ve 1953 yılında Bulgar Patrikliği'ne dönüştürüldü. Rum patriğinin ikâmet ettiği binaya "patrikhane" dendiği gibi, Bulgar ruhâni liderinin bulunduğu Fener'deki yere de Eksarhhâne denirdi. Sultan Abdülaziz döneminde 28 Şubat 1870 târihli ferman-ı hümayun ile kuruldu. O döneme dek Osmanlı Devleti'nde geçerli olan millet sistemi uyarınca Bulgarlar da Rum Ortodoks Milleti'ne mensuptu. Bulgar İsyanları'nın filiz verdiği ve Bulgarlar'ın Rum Ortodoks tahakkümünden ayrılmak için hareketlenmeye başladıkları 1840'lı yıllarda başlayan mücadele 1870 tarihli ferman ile sonuçlandı ve yaklaşık 30.000 Bulgar kökenli Osmanlı vatandaşının yaşadığı İstanbul'da bir Eksarhhane kuruldu. 1872 yılında da Bulgar Eksarhhânesi Rum Ortodoks Patrikhanesi ile ilişiğini kesti. 1908 yılında Bulgaristan'ın bağımsızlığını ilân etmesiyle Eksarhhane'nin taşınması gündemi meşgul etmeye başladı. 1913 yılında Balkan Savaşı'nın ardından Eksarh Josef I döneminde Sofya'ya taşındı ve İstanbul'daki kurum "Eksarh Vekilliği"ne dönüştürüldü. 1945 yılında "Eksarh Vekilliği"nin Patrikhane'ye bağlanmasıyla Eksarhhane'nin faaliyeti de sona erdi. 1912-13 Balkan Savaşları'na kadar Bulgar Eksarhlığı'nın Bulgaristan'da 23 piskoposluğu bulunmaktaydı: Vidin, İvraca, Niş (1878 yılına kadar), Lofça, Tırnova, Rusçuk, Silistre, Varna, Preslav, Sliven, Eski Zağra, Pirot (1878 yılına kadar), Filibe, Sofya, Samokov, Köstendil, Üsküp, Debre, Manastır, Ohri, Köprülü, Ustrumca ve Nevrokop. Ayrıca sekiz bölgede de piskopos vekili bulunmaktaydı: Florina, Vodina, Kesriye, Selanik, Kılkış, Serez, Edirne ve İskeçe. Efendiler götürsün Efendiler Götürsün deyimi, eskiden beddua yerine kullanılan bir tabirdi. "Cenazeni hocalar alsın götürsün" demektir. Eskiden "efendiler" denince "alimler" kastedilirdi. Halk hürmet eseri olarak "hocalar" gibi bir tabir kullanmazdı. Genellikle birisine seslenme sonrasında verilen; "-Efendim ?" cevabına karşılık hiddetle "Efendiler götürsün seni!" denirdi. "Öl de senden kurtulayım" demek olur. Harik Köşkü Harik Köşkü, (yangın köşkü) İstanbul'da çıkan yangınları görmek ve haber vermek üzere yapılmış binanın adıydı. Beyazıt'ta şimdiki yangın kulesinin bulunduğu yerde olan bu ahşap yangın kulesi yanınca, yerine şimdiki kule yapılmıştır. Harik Köşkü'nde "dideban" adı verilen gözcü tarafından fark edilen yangın, "köşklü" adı verilen haberci ile mahalle bekçilerine iletilirdi. Rotterdam Rotterdam Hollanda'nın Güneybatısında bulunur. Amsterdam'dan sonra nüfus olarak 2. büyük şehirdir, fakat Rotterdam'ın yüzölçümü daha büyüktür. Rotterdam, Avrupa'nın en büyük limanını bünyesinde barındırır. Dünyanın dört bir yanından getirilen kargoların kıtaya kuzeyden giriş noktasıdır. İsmini Rotte ırmağından almaktadır. Nüfusun (1 Ocak 2007'de: 584.046 kişi) yaklaşık yarısının Hollanda kökenli olmadığı bu şehirde, %7,8 oranında (45.457 kişi) kayda değer bir Türk nüfusu da yaşamaktadır. Rotterdam'in ulusal sloganı: Sterker door Strijd, yani: Mücadele ederek, daha güçlü olmak.. II. Dünya Savaşı sırasında, 10 Mayıs 1940'ta Nazi güçleri tarafından işgal edilen Hollanda, Hitler tarafından 1 gün içerisinde tamamen ele geçirilebilir olarak görülmüştür. Fakat Alman güçleri ummadıkları bir şekilde kuvvetli bir dirençle karşılaşmışlardır. 14 Mayıs 1940'ta Alman güçleri, Hollanda güçlerinin silah bırakmasını sağlamak amacıyla Rotterdam başta olmak üzere Hollanda şehirleri üzerinde yoğun bombardımana başlamıştır. Özellikle Rotterdam, Alman Hava Kuvvetleri (Luftwaffe) tarafından neredeyse tamamen yok edilmiştir. Tahmini olarak 800 sivil öldürülmüş ve 80.000 kişi evsiz kalmıştır. 1950'den 1970'e kadar şehir tamamen yeniden inşa edilmiştir. Giulio Cesare Vanini Giulio Cesare Vanini (1585 - 1619), İtalyan keşiş, filozof ve ateizm kuramcısı. Küçük yaşta ailesi tarafından Cizvitler'in yönettiği okullara gönderildi. Daha sonra yine aynı tarikatın yönettiği Napoli Üniversitesi'ne devam etti. 1603 yılında çok sofu ve gizemli bir tarikat olan Karmelitler'e kabul edildi. 1606'da Karmelit keşişi olarak hukuk doktoru oldu. 1608'de Padova'ya 1611'de de Venedik'e atandı. 1612 yılında Karmelitler ile arası açıldı ve İngiltere'ye kaçmak zorunda kaldı. Fikir ve din suçlusu sayılan Vanini, İngiltere'de Hristiyanlığın Tanrısını kabul etmediğini ilan etti ve görüşlerini yaymak için Hollanda'ya, Lyon'a, Paris'e gitti. Bu dönemde iki kitap yazdı ve 1615-1616'da yayımladı. Bunlardan De Adminrandes'de öne sürdüğü görüşe göre; "Kendisi madde olmayan bir Tanrı nasıl olur da maddi dünyayı yaratmış olabilir ki?" diye sormuş ve devamında da "Sonsuz olan Madde'dir, Ruh değildir" yanıtını vermiştir. "Cin, peri ve şeytanın bizzat Kilise tarafından uydurulmuş ve gerçekte var olmayan yaratıklar" olduklarını söylemişti. "İnsan hayvandan gelmedir, onun ileri bir aşamasıdır, temizidir. Sizler de Doğa'dan başka hiçbir güce sakın tapmayın. En büyük ve tek güç madde ve doğadır", demiş ve kendini Hristiyanları dinsizleştirmeye adamıştı. 1619 yılında ateizm suçlamasıyla yakılarak idam edildi. Kitapları hala Vatikan'ın 'Yasak Kitaplar Listesi'ndedir. Konu bağlamında araştırma yapanlar ateizmin kaynağının bizzat Roma Katolik Kilisesi olduğunu öne sürerler ve kanıt olarak da 15. ve 16. yüzyılda ortaya çıkan tüm ateistlerin bu kiliseden çıkmış olduklarını gösterirler. Aytunç Altındal, Vatikan ve Tapınak Şövalyeleri, s. 18-19 Bejeweled Bejeweled (veya Diamond Mine), amacı aynı nesneden en az 3 tane dikey veya yatay yan yana gelecek şekilde dizmeye çalışmak olan, ilk olarak PopCap Games tarafından 2001'de geliştirilmiş olan bir oyundur. Windows Live Messenger için oyunlar ve uygulamalar listesinde de var. Tekno mÃ¼zik Tekno, elektronik dans müziğinin genellikle DJ setlerinde kullanılmak üzere üretilen ve tekrarlayan bir ritme sahip olan bir tarzıdır. Merkez ritim genellikle 4/4 ölçüdedir ve tempo dakikada 120 ile 150 vuruş arasıdır. Sanatçılar davul makinesi, sıralayıcı ve synthesizer gibi elektronik müzik aletlerini ve dijital ses işleme istasyonlarını kullanabilir. Roland'ın 1980'lerde ürettiği TR-808 ve TR-909 gibi davul makineleri sanatçılar tarafından oldukça rağbet görmekteyken aynı zamanda bu enstrümanların yazılım taklitleri de popülerdir. "Tekno" terimi 1980'lerin başında Almanya'da ortaya çıkmasına rağmen 1988'de "Techno! The New Dance Sound of Detroit" derlemesinin Birleşik Krallık'ta yayımlanmasıyla Detroit kaynaklı bir elektronik dans müziği tarzı için kullanılmaya başlamıştır. Detroit tekno Kraftwerk, Giorgio Moroder ve Yellow Magic Orchestra gibi synthpop sanatçılarının müziğinin Afrikan Amerikan kökenli house, elektro ve funk gibi elektronik müzik tarzlarıyla birleşmesiyle ortaya çıkmıştır. Bunların yanında Amerikan geç kapitalist toplumunda popüler olan fütüristik ve bilimkurgusal temalar da etkili olmuştur. 1980'lerin ortalarından sonuna kadar Juan Atkins, Derrick May, Kevin Saunderson (The Belleville Three olarak da bilinirler); Eddie Fowlkes, Blake Baxter ve James Pennington'ın ürettiği müzik Detroit teknosunun "ilk dalgası" olarak görülür. Şiddet, bir kişi veya gruba yönelik; mağdurun bedensel bütünlüğüne, mallarına veya simgesel ve kültürel değerlerine zarar verecek şekildeki her türlü davranıştır. Bir mala zarar verme, yakma gibi mala yönelik eylemler ile cinayet, yaralama, dayak, tecavüz, rehin alma gibi kişiye yönelik fiziksel saldırılar ve tehdit, küfür, ayrımcılık, hakaret gibi kişiyi duygusal baskı altına alan bireysel eylemlerin yanı sıra toplumsal koşullar ya da sistem tarafından uygulanan baskılar, savaş, terör ve işgaller şiddet örnekleridir. Şiddet, Türkçe'ye Arapça'dan geçmiş bir kelimedir; sertlik, katılık, zorluk anlamlarındaki ""şdd"" kökünden gelir. İngilizce'deki "violence" karşılığı kullanımı 20. yüzyıla aittir. 1901 tarihli Kamûs-ı Türkî'de "sertlik; sert, katı davranış, kaba kuvvet" anlamında tanımlanmıştır. Latince sert ya da acımasız kişilik anlamındaki "Violentia" 'dan Fransızca ve İngilizce gibi batı dillerine giren "Violence", bir kişiye güç veya baskı uygulayarak isteği dışında bir şey yapmak veya yaptırmak; zorlama, saldırı, kaba kuvvet, bedensel ya da psikolojik acı çektirme ve yaralama olarak tanımlanır. Günümüzde şiddet kelimesi Türkçe'de "bir olgunun gücü, yoğunluğu, sertliği, yeğinlik" anlamlarında ve "kaba kuvvet" anlamında kullanılır. Bu ikinci anlamında şiddet tanımlanırken geçmişte sadece zarar vermeye yönelik fiziksel eylemler tanıma dahil edilirken; zamanla failin zarar vermeye, baskı kurmaya yönelik psikolojik ve cinsel eylemleri de tanıma dahil edilmiştir. Şiddet, farklı disiplinler tarafından ele alınmış bir konu olması ve zamana ve topluma göre değişen bir olgu olması nedeniyle ne olduğu konusunda herkes tarafından kabul gören bir tanım yoktur. Hem fiziksel hem de psikolojik acı verme özelliğini kapsayan bir tanımlaması şu şekilde yapılmıştır:"bir kişi veya topluluğun, fiziksel ve ahlaki bütünlüğüne, mülkiyetine, kültürel veya sembolik değerlerine karşı herhangi bir birey, grup ya da örgüt tarafından verilen zarar". Dünya Sağlık Örgütü (WHO) şiddeti şu şekilde tanımlamıştır: “Şiddet; kendisine, başkasına, bir gruba veya topluma karşı kasti olarak fiziksel baskı veya güç kullanmak, tehdit etmek veya fiiliyata geçirmek, yaralama, ölüm, psikolojik zarar, gelişim bozukluğu veya mahrum bırakmaya neden olmak veya bu durumların gerçekleşme ihtimalini artırmaktır." Fransız araştırmacı Jean-Claude Chesnais'in "Şiddetin Tarihçesi" (1981) adlı kitabında yer verdiği ve Interpol'ün sınıflandırmasını esas alan tipolojisinde şiddet türleri şu şekilde ele alınmıştır: Türk sosyolog ve siyaset bilimci Doğu Ergil, şiddeti farklı eksenlerde sınıflandırdığı "Şiddetin Kültürel Kökenleri"(2001) başlıklı yazısında şiddetin "bireysel" veya "kolektif" uygulanıp uygulanmamasını başlı başına bir eksen olarak ele almış; şiddetin failinin mafya çetesi, toplumsal sınıf, kabile, etnik grup, devlet, ulus gibi farklı büyüklükteki bir grup olabileceğine dikkat çekmiştir. Suç sayılıp sayılmamasına göre ikiye ayırarak cinayet, soygun, tecavüz, etnik temizlik, sömürgeleştirme gibi suç sayılan "açık şiddet"in yanı sıra toplumun geleneklerinden ve kültürel değerlerinden kaynaklanan, suç sayılmayan "dolaylı şiddet"e örnek olarak yaygın trafik kazaları, kronik yoksulluk ve eğitimsizlik, çevre kıyımını göstermiştir. Son olarak şiddet, demokratik olmayan toplumlarda sürekli bir durum olarak ortaya çıkan "yapısal şiddet" (şiddetin, düzeni bozmaya çalışanlara karşı bir "önlem" olarak sunulduğu durumlar) ile elverişli durumlarda geçici olarak ortaya çıkan "konjoktürel şiddet" olarak ikiye ayrılmıştır. Hedefi açısından şiddet "amaçsal" ve "araçsal" şiddet şeklinde iki kısımda incelenmektedir: Amaçsal şiddet kişinin kendi dışındaki birey, eşya veya hayvana kasıtlı olarak kötülük yapması, kötülük yapmayı arzulamasıdır (örneğin intikam amacıyla birini öldürmek). Araçsal şiddet ise başka bir kazanım için (örneğin gücünü, sosyal konumunu korumak için) şiddeti araç olarak kullanmaktır. Bu ayrımın kategorik olmadığı, şiddetin çoğu kez bu ikisinin karışımı halinde işlendiği de iddia edilmiştir. Şiddet sıklıkla şiddete maruz kalanlara göre ve uygulanan şiddet tipine göre kategorilendirerek değerlendirilmektedir. Sırp-Hırvatça Sırp-Hırvatça (; / veya hrvatskosrpski/ хрватскoсрпски) bir Güney Slav dili ve Sırbistan, Hırvatistan, Bosna Hersek ve Karadağın ana dilidir. Sırp-Hırvatça karşılıklı anlaşabilir dört standart çeşite sahip bir çok merkezli dildir. Bazı kullanımlarda "Yugoslavca" olarak da belirtilir. Bosna Savaşı'ından sonra Yugoslavya Sosyalist Federal Cumhuriyeti devlet üç resmî dili bulunan bir ülke hâline gelmiştir. Bugünkü durumda hepsi ayrı bir etnik unsuru gösteren Boşnakların dili Boşnakça, Ortodoks Sırpların dili Sırpça ve Katolik Hırvatların dili Hırvatça olmuştur. Bu diller, Balkanlar’da Bosna-Hersek, Sırbistan, Karadağ, Hırvatistan’da resmiyette ve kullanımdadırlar. Sırp-Hırvatçada Osmanlı Türkçesi kökenli yaklaşık 1190 sözcük bulunmaktadır. Bazı Türkçe kelimeler olduğu gibi kullanılmakla beraber telaffuz edilişlerinde küçük farklılıklar vardır. Aşağıda örnekleri verilen bazı kelimeler Türkçedeki kullanılışından biraz farklıdır: Mihail Kalaşnikov Mihail Timofeyeviç Kalaşnikov (; 10 Kasım 1919 - 23 Aralık 2013), Sovyet general ve silah tasarımcısı. Kalaşnikov silahlarının tasarımcısı. 1919'da Altay Kray'daki Kuriya'da doğdu. Lise öğreniminden sonra demiryollarında teknik sekreter olarak çalışmaya başladı. 1938'de Kızıl Ordu'ya girdi ve silah uzmanı olarak yetiştirildi. II. Dünya Savaşı sırasında Eylül 1941'de bir tank uzmanı olarak katıldığı Bryank Savaşı'nda ağır yaralandı. İyileşmeye başladığı sırada Moskova'daki Havacılık Araştırma Dairesi'nde AK-47 üzerinde çalışmaya koyuldu. Dzerşinski Akademisi'nin yöneticisi, tasarımını çok karmaşık bularak reddetti; ancak onu doğru yönlendirmeyle gelecekte birinci sınıf bir mühendis olabileceğini de belirtti. Bunun üzerine tasarımlarına devam etti. 1944 yılında tasarımına başladığı silahın 1946'da prototipinin yapımını tamamladı. 1948 yılında AK-47'nin Kızıl Ordu'nun donanımı için kabul edildiği bildirildi ve Kızıl Ordu'nun ana piyade tüfeği seçidi. Yine 1948 yılında Stalin Ödülü verildi; silahın ordu silahı olarak kabul edilmesinden bir yıl sonra da Sosyalizm Kahramanı ilan edildi. Daha sonra rütbesi Korgeneral rütbesine terfi ettirildi. 1966 yılında Yüksek Sovyet halk vekilliğine seçildi. 10 Kasım 2009 tarihinde yani 90. doğum gününde Rusya Devlet Başkanı Dmitri Medvedev tarafından Rusya Federasyonu Kahramanlığı ödülü aldı. Son yıllarında Rusya'ya bağlı Udmurtya Cumhuriyeti'nin başkenti Izhevsk'teki Izhmash fabrikalarında Kalaşnikov tasarımlarına devam etti. 23 Aralık 2013 tarihinde Udmurtya Cumhuriyeti'nin başkenti Izhevsk'te hayata gözlerini yumdu. Öldüğünde 94 yaşındaydı. Mihail Kalaşnikov, 17 Kasım 2013 tarihinden ölümüne kadar olan sürede mide kanaması teşhisiyle yoğun bakımda bulunuyordu. Paint Shop Pro Paint Shop Pro, Jasc Corporation'un çıkardığı resim düzenleme yazılımıdır. Bu yazılım Adobe şirketinin sahip olduğu Photoshop yazılımının rakibidir. Yazılım Corel şirketine transfer edilmiş olup 9. sürüm ve sonrasındaki sürümler bu şirket tarafından çıkarılmaktadır. Paint Shop Pro pek çok web master tarafından resim işleme yazılımı olarak kullanılmaktadır. Profesyonel ve yarı profesyonel çalışmalara uygundur. Adobe Illustrator Adobe Illustrator (AI), Adobe firmasının geliştirdiği vektörel çizim yazılımıdır. Dosya biçimleri: AI, SVG, EPS ve PDF Gelişmiş vektörel çizge (grafik) çizim özellikleri ile öne çıkan bir yazılım olan Illustrator, QuarkXPress'in de olduğu gibi endüstri standardıdır. En güçlü rakibi Macromedia şirketince geliştirilmiş olan Freehand adlı yazılımdır. Ancak Macromedia'nın 2005 yılında Adobe tarafından satın alınmasıyla ve Adobe'nin Freehand'i geliştirmeyi sürdürmeyeceği yolundaki genel kanı, profesyonelleri Illustrator'a yönlendirmeye başlamıştır. Hem Mac OS, hem de Windows sürümleri bulunmakta olup, Adobe Creative Suite paketiyle sunulmaktadır. Paket içinde bulunan Photoshop, InDesign ve Acrobat Professional ile mükemmel bir uyum içindedir. Corel şirketinin ürettiği Corel Draw yazılımı ise, Illustrator'ın Freehand'den sonraki en önemli rakibi olmakla birlikte genel olarak Windows ortamında tercih edilir. CorelDRAW, Freehand'in ortadan kaldırılması ile birlikte Adobe Illustrator'ün tek rakibi olarak kalmıştır. Türkiye'de Freehand'in Illustrator'a üstünlüğü sürmektedir. Illustrator, halühazırda az sayıda profesyonel tarafından kullanılıyor olmasına rağmen, Freehand'den Illustrator'a ve InDesign' doğru hızlı bir geçiş yaşanmaktadır. Web tasarımı, broşür vb. tasarımı yapanlar Illustator'a geçerken; gazete, dergi vb. tasarımcıları InDesign'e geçmektedir. Adobe şirketi, Bilkom ile yaptığı çözüm ortaklığı anlaşması sonrası, Türk kullanıcılar için Illustrator'ın da içinde bulunduğu Adobe Creative Cloud paketini Türkçeleştirme çalışmalarını sürdürmektedir. Illustrator'ın kullanımda olan son sürümü, Creative Cloud ile gelen Adobe Illustrator CC 2020 sürümüdür. Adobe, Adobe Photoshop’un iPadOS sürümünü yayınladıktan sonra, Kasım 2019 itibarıyla Illustrator’ın da iPadOS sürümü üzerinde çalışmaya başladıklarını duyurdu. Şu an test aşamasında olan bu sürüm 2020 yılında yayınlanması planlanıyor. Ai dosya biçimi, Adobe Illustrator'ın öntanımlı kayıt biçimidir. AI dosya biçimi özellikle Adobe Illustrator'ın dokuzuncu sürümünden sonra köklü bir değişim geçirdi. EPS tabanlı ve özel bir sentaks kullanan eski yapısından, PDF tabanlı daha modern ve birlikte çalışılabilirliği daha kolay bir mimariye geçiş yapmıştır. Gelişmiş vektörel grafik çizim özellikleri ile öne çıkan bir yazılım olan Adobe Illustrator, QuarkXPress örneğinde de olduğu gibi endüstri standardıdır. Illustrator, bir endüstri standardı olması nedeniyle tasarım profesyonellerince ve çoğunlukla macOS ortamında tercih edilir. Sodipodi Sodipodi, 2004 yılında geliştirilme aşaması iptal edilen ve Inkscape'in önceli olan bir açık kaynak vektörel grafik düzenleyicisidir. Cogito ergo sum "Cogito, ergo sum" (Türkçe: Düşünüyorum, öyleyse varım; René Descartes'ın Batı rasyonalizminin kurucu elementi olan felsefi sözüdür. ""Cogito ergo sum"" , Descartes'ın "Discours sur la méthode" (metot üzerine söylevler, 1637) kitabında yer alır. Descartes önce dört kural saptadı: Seattle Halk Kütüphanesi Seattle Halk Kütüphanesi (İngilizce: Seattle Public Library veya SPL), Amerika Birleşik Devletleri'nin Washington eyaletinde yer alan Seattle şehrine hizmet veren halk kütüphanesidir. Puerto Williams Puerto Williams, "Navarino Adası" 'nın (Ateş Toprakları'nın adalar grubu "Cabo de Hornos" 'un bir adası) kuzey kıyısında, 2700 nüfuslu, Şili'ye ait bir askeri üs. Beagle Kanalı'nın kıyısındadır. Puerto Williams,"Antártica Chilena" eyaletinin başkentidir. Bu eyalet Antarktika'yı da kapsar. Puerto Williams, diğer birkaç şehirle birlikte "Dünya'nın en güneydeki şehri" unvanı için tartışma halindedir.Koordinatları 54° 55′ 60′′ S, 67° 37′ W şeklindedir. En yüksek ısı derecesine Ocak ayında ulaşılır ki bu ortalama 10,6 °C civarındadır (genelde 5 °C ile 15 °C arasında iniş çıkış gösterse de, 20 °C de ulaşabildiği zamanlar olur).Temmuz kışın en soğuk ayıdır. Ortalama sıcaklık bu ay +2 °C dir (-2 °C ile 5 °C arasında değişir). Coğrafi konumu sebebiyle, yazın uzun günlerinin de etkisiyle ( yaklaşık 18 saat), günün güneşli veya yağmurlu olmasıyla bağlantılı olarak görece farklı sıcaklıklara sahiptir. Kış sıcaklığı ise 0 derece civarında ısı ile, daha az iniş çıkış gösterir. Bu mevsimlerde günler oldukça kısadır (Yaklaşık 8 saat) Navariano Adası çevresine, 1850 yılında "Anglikan" misyonerler tarafından yerleşilmiştir. Ancak mevcudiyetleri hastalık ve zor hava koşulları yüzünden kısa sürmüştür.1890'larda ada kısa bir süre için altına hücumcuların hedefi olmuştur. "Martín Gusinde" isimli bir Alman papaz ve etnolog, burada 1918 den 1923'e kadar Yagán isimli bir halkı araştırmıştır. Bugün burada ismini taşıyan bir müze mevcuttur. Puerto Williams 23 Kasım 1953 tarihinde Puerto Luisa ismiyle kuruldu ve 1956 yılında da Juan Williams Rebolledo'un onuruna, adı Puerto Williams olarak adı değiştirildi. Juan Williams 1843 yılında Punta Arenas yakınlarında Magellan Boğazı'nın gözlenmesi ve Şili haklarının güvence altında olması gayesiyle "Fuerte Bulnes" adında bir hisar kurmuştu. Aralık 1978'de Arjantin ile Şili arasında neredeyse savaşa yol açacak bir gerginlik oluştu. Anlaşmazlığın merkezinde, bölgedeki "Beagle Kanalı" ^nda bulunan ve petrol rezervlerine sahip olduğu tahmin edilen, Lennox, Picton ve Nueva adalarıydı. Anlaşmazlık Vatikan'ın ara buluculuğu ile 2 Mayıs 1985 tarihindeki bir sınır antlaşması ile barışçıl bir şekilde çözüldü. Ayşegül Aldinç Ayşegül Aldinç (d. 28 Eylül 1957 İstanbul), Türk şarkıcı, oyuncu. Gazeteci ve spor yazarı Orhan Aldinç ile resim öğretmeni Süheyla Aldinç'in kızıdır. Baba tarafı Boşnak'tır. Cihangir semtinde büyüyen Aldinç annesinin tayinleri nedeniyle orta öğrenimini Taksim, Kocamustafapaşa ve Feriköy semtlerindeki okullarda tamamladı. Liseyi Sultanahmet Erkek Sanat Okulu'nda bitirdi. Ardından Tatbiki Güzel Sanatlar Akademisi Seramik Bölümü'nü (şimdiki adıyla Marmara Üniversitesi Güzel Sanatlar Fakültesi Seramik Bölümü'nü) bitirdi. Mezuniyetinden kısa süre sonra Anafartalar Ortaokulu'nda resim, İstanbul Akaretler ortaokulunda müzik öğretmenliği yaptı. Profesyonel müzik yaşamına 1978'de Mehmet Teoman ile birlikte doldurduğu 45 devirlik 1. yüzünde Hastane; 2. yüzünde Yorgun ve Mutlu adlı şarkıların bulunduğu plak ile adım attı. TRT'nin spikerlik sınavları için Ankara'ya giden Aldinç, o sırada yapılan Eurovision elemelerine de katıldı ve yarışmaya hak kazandı. İrlanda'nın başkenti Dublin'de 1981 Eurovision Şarkı Yarışması'nda Türkiye'yi, Modern Folk Üçlüsü ile birlikte seslendirdiği Dönme Dolap isimli şarkıyla temsil etti. Yıldız Porselen Fabrikası'nda altı yıl desinatör olarak çalışan Aldinç, 1985'te gazinolarda sahne almaya başladı. Bu dönemde Atilla Özdemiroğlu ile hazırladığı ilk albümünü içine sinmemesi nedeniyle yayınlamadı. Ardından ilk solo albümünü 1988'de Aysel Gürel, Timur Selçuk, Barış Manço gibi isimlerin desteğiyle çıkardı. Kara Sevda şarkısı ve edindiği imajı ile çıkış yakaladı. 1985 - 1998 yılları arasında Avrupa'nın birçok ülkesinde, Sovyetler Birliği'nde, ABD'de, Çin'de ve Ortadoğu ülkelerinde konserler verdi. İstek Vakfı ve Kıbrıs Gazeteciler Derneği tarafından Yılın En İyi Kadın Şarkıcısı ödülüne layık görüldü Kamera karşısına ilk kez 1985 yılında Orhan Aksoy'un yönettiği TRT dizisi Acımak'ta rol alarak geçti. 1987'de Şerif Gören'in yönettiği Katırcılar ve Yavuz Özkan'ın yönettiği Yağmur Kaçakları filmleriyle sinema oyunculuğuna başladı. 1994'te Adana Altın Koza Film Festivali'nde, Gerilla filmindeki rolüyle "En İyi Kadın Oyuncu" ödülünü aldı. Tek evliliğini Mehmet Teoman ile 1979 yılında yaptı, birkaç ay sonra boşandılar. Shirley MacLaine Shirley MacLaine, 24 Nisan 1934 doğumlu Akademi ödüllü Amerikan kadın oyuncu. Sinema oyuncusu Warren Beatty'nin kardeşidir. Richmond, Virjinya'da 24 Nisan 1934'te Baptist inançları olan İngiliz kökenli Amerikalı bir baba ile İrlanda ve İskoçya kökenli Kanadalı bir anneden doğdu. Liseyi Virjinya'da bitirdikten sonra Broadway'de oyuncu olabilme hayaliyle New York'a taşındı. "The Pajama Game" adlı filmde Carol Haney'in ayağını burkup onun yerine geçmesiyle bu amacına ulaştı. Altı kez Akademi ödülüne aday olmayı başaran MacLaine, 1983 yapımı "Sevgi Sözcükleri (Terms of Endearment)" filmindeki rolüyle En İyi Kadın Oyuncu ödülünü kazandı. 19 kez aday gösterildiği Altın Küre Ödülleri'ni ise 5 kez kazandı. MacLaine, tanınmış bir oyuncu olmasının yanında New Age inançları üzerine yazdığı otobiyografik çok sayıda eserle New Age'i geniş kitlelere tanıtıp sevdirdi. Eşleri ve dostları aracılığıyla pek çok spiritualist ve din adamlarıyla bir araya geldi. Yaşadığı deneyimleri kitaplarında okuyuculara aktardı. Önemli kitaplarının çoğu Türkçeye de çevrilmiştir. Gönül Yazar Gönül Yazar (d. Mürşide Gönül Özyeğiner, 12 Ağustos 1936 , İzmir), Türk sanat müziği şarkıcısı ve sinema oyuncusu. Türk müzik tarihinde yer alan en uzun soluklu isimlerden biridir. Gönül Yazar, 12 Ağustos 1936 tarihinde, Erzincanlı yol müteahhidi Mehmet bey ile Yugoslav göçmeni Fatma Aras'ın ikinci çocuğu olarak İzmir'in Kestelli semtinde doğdu. Belma ve Belkıs adlı kardeşleri vardır. İlkokul yıllarından itibaren müziğe ilgi duymaya başladı. Ortaokula başladığı yıllarda Türk Musikisi Cemiyeti'nde Mehmet Kasabalı'dan dersler aldı. Sanat hayatına 1952 yılında 15 yaşındayken girdiği Ege Ses Kraliçesi Yarışması'nda birinci seçilerek atıldı. Aynı yıl sahne soyadını aldığı Necdet Yazar'la evlenerek Ankara Radyosu imtihanlarına girdi ve 60 kişi arasından Sevim Deran ve Nermin Demirçay ile birlikte kabul edildi. Fahri Kopuz, Suphi Ziya Özbekkan, Melahat Pars gibi hocalardan 1 yıl ders alıp ismini radyodan Türkiye'ye duyurdu. 1954 yılında Ankara Radyosu'ndan İstanbul sahnelerine geçti. 1958 yapımı Günah Yolcuları filminden itibaren birçok filmde şarkılar seslendirdi. 1962'de yayınladığı "Aman Aman Gül Pembe / Kalemi Al Eline" 78'liği sanatçının ilk kaydı oldu. Daha sonra iki kez taş plak kaydı yayınladı. İlk 45'liği ise 1965'te yayınladığı "Maksadım Sana Naz Yapmak / Gönül Yazar Diyorlar"dır. Yönetmenliğini Hulki Saner'in yaptığı; başrolünü Göksel Arsoy'la paylaştığı "Taş Bebek" filminin ardından "Taş Bebek" lakabı ile anıldı. İlk filminin ardından baş rollerini devrin en ünlü aktörleriyle paylaştığı birçok filmde rol aldı. Karaca Tiyatrosu'nun sahnelediği "Papazlar Trafiği" isimli bir İngiliz piyesinde Gülriz Sururi ve Adile Naşit ile birlikte rol aldı. Alaturka sahne sanatçısı olan Yazar, Pop müzik tarzdaki okuduğu plaklarıyla ve programlarıyla da ilgi gördü. Yaşar Güvenir'in "Sensiz Saadet Neymiş" isimli bestesini seslendirdiği 45'liği kendisine altın plak kazandırdı. 1979 yılında yayınladığı "Taş Bebek" ve 1989 yılında yayınladığı "Gönül'den Gönüllere" albümleri oldukça beğenildi. 1968 yılında Erol Simavi ile olan birlikteliğinden, 1970 yılında Yasemin adlı bir kızı oldu. Gönül Yazar 25 yıl aradan sonra İstanbul da Büyük Kulüp'te sahne aldı. 18 Ocak 2020'de nostaljik 'Aile Gazinosu' konseptiyle gerçekleşen etkinlikte sanatçıya sahnede Gülden Karaböcek , Seyyal Taner, Semiha Yankı, Ersan Erdura, İskender Doğan, Rana Alagöz gibi isimler eşlik etti. Seyyal Taner Seyyal Taner (28 Eylül 1952, Şanlıurfa), Türk şarkıcı ve oyuncu. Türk pop müziği ve Türk rock müziğine getirdiği renkli yelpazesi ile sahnelere farklılık getirmiş, sadece şarkı söyleyen vokalistlerin aksine, dönemin koşullarında bir ilki gerçekleştirerek dansçılarıyla çıkıp hem dans edip hem şarkı söyleyebilmiş, alaturka gazino kültürüne rock müziğini getirmiş, sesiyle ve ilginç kıyafetleriyle de dikkat çekmiş, Türk pop-rock müziğinin yerinde duramayan, asi, sıradışı ve cesur şarkıcısı olarak bilinir ve dönemin basını kendisine yerli Tina Turner lakabını takmıştır. Babası Farsça'da "akıcı olan" anlamına gelen "Seyyal" ismini vermiştir. Ailesi ile İstanbul'a yerleşmelerinin ardından Seyyal Taner ilköğretimden eğitimini tamamlamış, Amerikan Kız Koleji'nden mezun olmuştur. Okul yıllarında İstanbul Devlet Konservatuvarı'nda dışarıdan bale eğitimi almış, müziğe meraklı olmasından dolayı, 1965 yılında Şerif Yüzbaşıoğlu'ndan ders almaya başlamıştır. Aynı yıl bir güzellik yarışmasında 3. olmuştur. Bir süre sonra Kanat Gür Orkestrası'nda amatör olarak şarkı söylemeye başlamıştır. İstanbul'da bir konseri esnasında Los Bravos topluluğu ile tanışır ve müziğe olan merakını gören topluluk üyeleri İspanya'ya döndükten sonra bir müzikal filmde rol teklifinde bulunurlar. 1968 yılında İspanya'ya gidip bu filmde rol alır. Film çalışması esnasında "Villa Rides" filminden teklif alır ve bu filmde ufak bir rol oynadıktan sonra Türkiye'ye dönüp sinema çalışmalarına devam eder ve birçok filmde "vamp kadın" rolleri ile dikkatleri üzerine toplar. Daha sonra sinema çalışmalarını bırakarak Almanya'ya gider ve Los Bravos topluluğunun gitaristi Peter Harold ile bir evlilik yapar. Kısa süren bu evlilikten sonra Türkiye'ye geri dönüp tekrar filmlerde rol alır. Ancak bir süre sonra, sinemayı bırakıp müziğe yönelir. Seyyal Taner daha sonraları Selda Bağcan, Ferhan Üçoklar ve Arda Uskan'ın desteğiyle şarkıcılığa başlar ve Emel Sayın'ın kadrosunda sahne almak için hazırlanır. Neşet Ruacan orkestrasıyla Seyhan Karabay ve Sedat Avcı eşliğinde sahneye çıkar. Seyyal Taner'in repertuvarı yabancı şarkılardan oluşur ve kapanış içinse bir tane Türkçe şarkı çalışır. Seyyal Taner'in ilk kez seslendirdiği bu şarkı Erkin Koray'ın "Şaşkın" isimli şarkısıdır. Yıldırım Mayruk tarafından hazırlanan sahne kıyafetleriyle de göz dolduran Seyyal Taner'i izleyenler arasında bulunanlardan Haldun Dormen sahne performansından dolayı sahnelere bir panter düştü yorumunu yapar. 1974 Haziran'ın da ilk plağı "Tanrı Şahidimdir-Şimdi Sen Varsın" yayınlanır. İlk 45'lik plağı Ali Kocatepe'nin yapımcılığını üstlendiği firması "1 Numara Plakçılık"'tan yayınlar. Plağın bir yüzünde Erkin Koray parçası "Tanrı Şahidimdir" yer alırken diğer yüzünde ise Doğan Canku'ya ait "Şimdi Sen Varsın" yer alır. Aynı yıl başrollerini Neşe Karaböcek ve İzzet Günay'ın paylaştıkları Kısmet isimli filme konuk sanatçı olarak katılır ve "Şimdi Sen Varsın"'ı seslendirir. İlk plağının ardından ikinci 45'liği "Nene Hatun-Yalnızlığı Bir de Bana Sor"u yayınlar. Fakat, yayınladığı ilk iki 45'lik çalışmalarıyla iyi bir çıkış yakalayamaz. 1975 senesinde Ali Kocatepe, Esmeray, İlhan İrem, Gökben, Funda ve Ertan Anapa ile birlikte Antalya festivaline katılır ve parçaları "Antalyaya Koş" aynı yıl plak olarak yayınlanır. Aynı yıl profesyonel sahne çalışmalarına başlar ve ilk defa Lalazer Gazinosu'nda profesyonel olarak sahne alır. 1975 yılı sonlarından itibaren "Seyyal-Seyhan-Sedat" üçlüsü olarak sahne çalışmalarına devam eder. 1976 senesinde firma değiştirir ve Yavuz Asöcal plakçılık'a transfer olur. Bu şirketten yayınladığı üçüncü 45'liği "Son Verdim Kalbimin İşine-Elveda" ile beklenilen ilgiyi görür. Bu plağın devamı niteliğinde "Kalbimi Affettim-Sarmaş Dolaş" isimli kariyerinde dördüncü plağını yayınlar. Önce kalbine son verdiren ve sonra da affettiren bu proje şarkılarının sözleri Ülkü Aker 'e aittir. Aynı yıl baş rollerini Cemil Şahbaz ile paylaştığı Çizmeli Kedi isimli film birçok ünlü ismi bir araya getirir. O isimlerden bazıları Zerrin Özer'in ablası Tülay Özer ve Asu Maralman'dır. Üçüncü 45'lik çalışması olan "Son Verdim Kalbimin İşine" ile büyük bir patlama yapar. Yaptığı danslar ve showlarla bir anda Türkiye gündemine oturur. Bu büyük çıkışın arkasından "Kalbimi Affettim", "Seni Çok Özledim", "Gülme Komşuna" gibi büyük hitler yapar. "Son Verdim Kalbimin İşine", "Kalbimi Affettim" ve "Gülme Komşuna" plakları ile ardı ardına 3 tane Altın Plak Ödülü alır. 1976 yılında oynadığı "Çizmeli Kedi" filmi sahne dünyamızın birçok ünlü simasını bir araya getirir ve bir sonraki sene "Son Verdim Kalbimin İşine" isimli Seyyal Taner şarkısı Hababam Sınıfı Uyanıyor'da Adile Naşit ve oyuncu arkadaşları tarafından tarafından tiye alınır, büyük başarı sağlar. Yine o dönem Erol Evgin şarkılarıyla şaha kalkan Çiğdem Talu ile Melih Kibar ikilisi 1977 senesinde Seyyal Taner'e iki 45'lik hazırlar. Bunlardan ilki Norayr Demirci tarafından arenje edilen "Gülme Komşuna-Seni Çok Özledim" diğeri ise Timur Selçuk tarafından aranje edilen "Sorma Neydi O-Neden Gelmedin"dir. 1978 senesi boyunca orkestrası ipucu beşlisi ile hazırladığı işte yeni bir gün daha bugün ilkbahar adlı parçasıyla TRT'de boy gösterir, fakat parça plak kayıtlarına geçirilmez ancak 1979 yılında Asiye Nasıl Kurtulur'un değişik bir versiyonu olan "Çırpınış" adlı TRT tarihinin ilk TV müzikalini hazırlar. 1980 yılında Selami Şahin, Ahmet Selçuk İlkan ve Ülkü Aker destekli düzenlemelerini Osman İşmen'in hazırladığı ilk albümü "Lider" yayınlanır ve bu albümden sonra bir müddet suskunluk dönemine girer. 1981 senesinde "Naciye" adlı parçasıyla büyük bir çıkış yakalayan ve hemen ardından MFÖ, Seyhan Karabay ve Galip Boransu ex-orkestrası ipucu beşlisinden aldığı "Ele Güne Karşı" adlı parçasıyla TRT ekranlarında boy gösterir. TRT'den gördüğü boykottan dolayı bu parçaları plak olarak yayınlayamaz. "Ele Güne Karşı", 1984 senesinde Mazhar-Fuat–Özkan tarafından plak kaydına geçirilir ve grup bu parçayla büyük bir çıkış yakalar. "Naciye" ise 1984 senesinde Ahu Tuğba'nın Taçsız Kraliçe adlı filminin müziği olur. 1986 yılında "Naciye" ve "Leyla" şarkıları ile tekrar çıkış yapar ve 1986 Eurovision Türkiye Finali'nde sözü ve müziği Olcayto Ahmet Tuğsuz'a ait "dünya" isimli şarkısı ile Eurovision Türkiye elemelerine Aysun Aslan dans grubuyla birlikte katılır, fakat İlhan İrem ve Melih Kibar ortak bestesi "Halley"'i seslendiren Klips ve Onlar ile aynı puanı alır. Yarışmada iki birinci olduğundan jürinin oyu iki puan sayılır ve jürinin kararı ile şarkı birinci olur ve ülkeyi temsil eder. 1986 senesinde yıllar sonra ilk kez yeni bir albüm yapar. Albüm o dönemde daha plaklar tarih olmamasına rağmen sadece kaset olarak basılır. "Leyla" isimli bu albümde sözleri Aysel Gürel'e ait "Sen de Dans Et" isimli şarkı hariç tüm şarkıların söz ve besteleri Olcayto Ahmet Tuğsuz 'a aittir. Ayrıca Seyyal Taner "Naciye" ve "Dünya" isimli şarkılarını da farklı versiyonlarla ilk kez bu albümünde yayınlar. Seyyal Taner, 1987 Eurovision Şarkı Yarışması Türkiye Elemeleri'ne "Şarkım Sevgi Üstüne" adlı parçayla, Lokomotif müzik grubu ile katılır, yarışmada sonuncu olur. Fakat yıllar sonra Eurovision'un ellinci yıl galasında “Unutulmaz Danslar” bölümünde "Şarkım Sevgi Üstüne"'den kısa bir kesit izleyicilere sunulur. Şarkı "Une Melodie" adıyla Fransızca da okunmuştur. Şarkım Sevgi Üstüne 2007'de "En İyileriyle 2/Naciye" isimli albümde CD olarak tekrar basılmasına rağmen şarkının Fransızcası maalesef plaklar üzerinde kalır. 1989 yılında "Nanay" adlı albümle tekrar müzik dünyasına döner. Albümde herkesten önce ilk defa Istvan Leel Ossy ve Fahir Atakoğlu ile çalışmıştır. Kendi prodüktörlüğünde hazırlanan bu albüm yankı müzikten yayınlanır. Albümde Zeynep Talu , Fahir Atakoğlu , Orhan Atasoy, Istvan-leel-ossy gibi isimlerle çalışır. Bu albümle Seyyal Taner ülke standartlarının üstünde müzikal bir alt yapı ile zamanın ötesinde düzenlemelerden oluşan şarkılardan oluşan albümüyle dinleyiciden tam not alır. Yine bu albümde çalıştığı Orhan Atasoy'un "Gemiler" klibinde de rol almıştır. Nanay şarkısının İngilizce versiyonunu televizyon programlarında okumasına rağmen, bu versiyonu albümde yer almamıştır. 1990 yılında profesyonel sahne çalışmalarına bir son vererek günlerinin çoğunluğunu Bodrum'da geçirmeye başlar. 1991 yılında "Alladı Pulladı" albümü ile tekrar gündeme gelir. "Şiirimin Dili" şarkısı ile konuşulmasının yanında albümdeki beste çalışmaları ile başka bir sanatçı yönünü daha ortaya koymuş olur. Albümün satışı 1 milyonu geçtiği için altın kaset ödülü alır. Plakçısı Metin Güneş, şirketinin sanatçıları Fedon ve Seyyal Taner'i ödüllendirmek için bir gece düzenler. 1993 yılında "Geliyorum" adlı bir albüm daha yayınlayan Seyyal Taner eski performansından hiçbir şey kaybetmediğini hayranlarına gösterir. Geliyorum şarkısını Galatasaray futbol kulübü için uyarlayarak tekrar söyler ve şarkının bu versiyonu da tribünlere marş olur. Alladı Pulladı albümünün büyük ilgi görmesi üzerine sanatçının eski şarkıları tekrar basılmaya başlar. Nanay albümü Vepa-Export şirketi tarafından "Kalbimi Çaldın Sevgilim Oldun" adıyla tekrar yayınlanırken, Eski 45'liklerinden oluşan derleme bir albüm "Kalbimi Affettim" adıyla Yavuz Asöcal plakçılıktan yayınlanır. 2002 yılında "Seyyalname" isimli albümüyle müziğe kaldığı yerden devam eder. 2005 senesinde, 1993'te çıkan "Kalbimi Affettim" isimli toplama albümün CD'ye aktarılmış basımı olan "En İyileriyle Seyyal Taner", 2006 senesinde "Evlerinin Önü Boyalı Direk" adlı parçayı önce coverlar fakat yayınlamaz. 2007'de ise "En İyileriyle Seyyal Taner 2 - Naciye" adlı albümleri yayınlayarak şarkılarını plaklardan dijital ortama aktartır. 2007'de rock grubu Zakkum'un ilk albümleri "Zehr-i Zakkum"da "Erkek Adamsın" isimli şarkıda düet yapar. Aynı zamanda arkadaşları olan Grammy ödüllü rock grubu Spyro Gyra ile müzik çalışmalarına devam ettiğini belirtir ve türküleri rock tarzında okuyacağı bir albüm yapacağını belirtir fakat albüm yayınlanmaz 2007’de bir zamanlar 3 derleme albümünde son verdim kalbimin işine, 2008 senesinde "Bir Zamanlar 4" ve "Cahide Sayfiye" adlı derleme albümlerde "Gülme Komşuna", bir zamanlar özel adlı albümde "Dört Duvar" ve "Zilli Parküsyon" adlı albümde ise "Şiirimin Dili" adlı parçalarıyla yer alır. Sahnelere batılı show anlayışını getiren sanatçılardan olan Seyyal Taner, Türkiye'nin ilk kadın rock müzik şarkıcısı olup rock gruplarıyla sahnesini paylaşmıştır. Dönemin sanat yaşamına ilginç ve farklı kıyafetleri ile ses getirmiştir ve dönemin basını tarafından Türkiye'nin Tina Turner'ı ismi verilmiştir. Leopar desenli kıyafetleri çok konuşulan Seyyal Taner, dansları, wamp karakteri ve şarkılarındaki asi sözlerle dikkat çekmiştir. Şimdiye dek birçok ödüle layık görülen sanatçı, hala müzik çalışmalarına devam etmektedir. Sanatçıya bugüne kadar vokalistlik yapan bazı isimler arasında Candan Erçetin, Sertab Erener, İzel, Özlem Tekin, Işın Karaca, Harun Kolçak gibi pek çok ünlü isim vardır. Kaos GL takipçileri tarafından 2007'de yapılan ankette gey ikonu olarak aday gösterilmiştir. 1975 yılında hostes olan kız kardeşi Serap Özşahin'i THY 'nİn İzmir-İstanbul seferini yapan Fokker F-28 1000 Fellowship uçağının Marmara Denizine düşmesi sonucu hayatını kaybetmiştir. Abaza Abaza aşağıdaki anlamlara gelebilir: Ronin Ronin, 12-19. yüzyıl Japonya'sında efendisiz kalmış savaşçı ("samuray") aristokratlar. Kelime anlamına bakıldığında "ro+nin" Japoncada "dalga+adam" anlamına gelir ve muhtemelen oradan oraya başsız bir şekilde savrulmaları kastedilir. Roninler genellikle asi ve huzur bozucu kimselerdi. Japonya tarihine bakıldığında feodal dönemde derebeylerinin (toprak sahipleri) topraklarını "koku" sistemiyle yönettiği görülür. Koku sistemi derebeyinin toprak büyüklüğüne göre ne kadar insan doyurabiliyorsa o oranda asker besleme zorunluluğuydu. Savaş zamanlarında ordu savaşta olduğunda pek sorun olmamakta ama barış zamanında en küçük fazlalıkta bile sorunlar çıkmaktaydı. Japon halkı şu sınıflara ayrılmıştı: Bir kişinin ronin (gezgin savaşçı) olabilmesi için en başlıca sebepler şunlardır: Efendisini gereği gibi koruyamamış olması, utanılacak yüz kızartıcı suçlar işlemesi ve seppuku (harakiri) yapmaktan kaçınmasıdır. Ayrıca Koku sistemi ne göre belirtilen sayını aşılması durumunda efendiler zorunlu olarak değer verilmeyen kişileri süreli ya da süresiz olarak gönderebilirlerdi. Yine samuraylar; üstünlüklerini kanıtlamak, kendilerini geliştirmek, yöresel kahramanları ve teknikleri öğrenmek için kendi istekleri ve efendilerinin rızasıyla uzun yolculuklara çıkabiliyorlardı. Bu yolculuğun mistik bir havası vardı. Çekilen zorluklardan, atlatılan ölümlerden sonra böyle samuraylara kale komutanlıkları da verildiği görülmüştür. Çünkü yöresel kahramanlara yapılan meydan okumalarda yapılan hatanın sonucu ölümdü ve bu karşılaşmalar gerçek kılıçla yapılıyordu. Bu şekilde ronin olarak tanınmış en ünlü savaşçı Kensai Miyamoto Musaşi'dir. Maeve Binchy Maeve Binchi, (d. 28 Mayıs 1940 - ö. 30 Temmuz 2012), İrlandalı gazeteci, kısa öykü yazarı ve romancı. İrlanda’nın başkenti Dublin’in dışında küçük bir köy olan Dalkey’de, 1940 yılında doğdu. Killiney’deki "Holy Child Convent" adlı, Katolik kız çocuklarının gittiği bir okulu bitirdikten sonra "University College"dan mezun oldu ve öğretmen olarak çalışmaya başladı. Yirmi üç yaşındayken, Kudüs’te İsa’nın son yemeğini yediği söylenen mağarayı ziyareti sırasında, dinsel inancını yitirdi. Daha sonra bir kibbutzda çalışmak üzere İsrail’e gitti. Yurt dışında bulunduğu sırada her hafta babasına, bulunduğu yerdeki hayatı ve savaş altındaki toprakları tasvir eden mektuplar yazdı. Babası, bu mektuplardan birini, Dublin’de yayımlanan ""Irish Times"" gazetesine 18 pound’a sattığında, Binchy’nin öğretmen maaşı, 16 sterlindi. Öykü tarzında kaleme alınmış bu mektup, Binchy’ye 1969 yılında ""Irish Times""ın da kapılarını açtı. Böylece, haftada iki kez yazan ünlü bir köşe yazarı ve İrlanda feminist hareketinin ilk kadın editörü oldu. Londra’ya taşınan Binchy, burada daha sonra çocuk öyküleri de yazacak olan, BBC’nin sunucularından Gordon Snell’le tanıştı. Eşinin teşvik ve desteğiyle yazarlık yapmaya karar veren Binchy, çok sayıda öykünün yanı sıra, iki oyun ve kendisine Prag Film Festivali’nde en iyi senaryo ödülü kazandıran bir de TV oyunu yazdı. Maeve Binchy, ""Evening Class"" (İtalyanca Aşk Başkadır) adlı romanıyla uluslararası şöhret oldu. Maeve Binchy, eşi Gordon Snell’le birlikte yaşadıkları Dublin’de 30 Temmuz 2012'de vefat etmiştir. Valide Sultan (I. Mustafa'nÄ±n annesi) Valide Sultan "(d. 1571" "- ö. 1623)", I. Mustafa'ın validesi III. Mehmed'in hasekisi ve Valide Sultan. Kökeni ve gerçek adı hiçbir Osmanlı kaynağında geçmemektedir ve bundan ötürü bilinmemektedir. İsminin Halime Sultan olduğu 1878 tarihli el yazması bir silsile mecmuasında geçmektedir ancak başka bir kaynakla teyit edilememektedir. Bazı yazarlar Abaza asıllı olduğunu belirtmiştir. Nedeni bilinmemekle birlikte bazı kaynaklarda adı geçmediğinden dolayı kendisinden Fuldâne Sultan diye bahsedilmiştir. III. Mehmet'in Haseki Sultan'larından biridir. Hareme girişinin ardından ilk olarak Şehzade Mahmud'u doğurdu. Daha sonra da I. Mustafa'yı 1601'de dünyaya getirdi. Oğlunun tahta çıkabilmesi için çalışan Valide Sultan'ın çabaları öğrenilip bir de üstüne Şehzade Mahmud'un III. Mehmed'in iktidarını tehdit edebilecek sözleri bardağı taşıran son damla oldu. Safiye Sultan'ın da etkisiyle şehzade bir gece dairesinde gizlice boğduruldu. Valide Sultan da bu olaydan sonra Eski Saray'a gönderildi. Haremde Safiye Sultan'dan sonra gelen Haseki Handan Sultan Şehzade Mustafa ile ilgilendi. I. Ahmed tahta çıktıktan sonra da Handan Valide Sultan, Valide Sultan'ın tek oğlunun öldürülmesine engel oldu. Valide Sultan'ın ölümünden sonra da uzun bir süre bu konu kapalı kaldı. Ancak 1612 yılında Şehzade Mustafa'nın öldürülmesi fikri canlandıysa da Kösem Sultan'ın etkisiyle bu fikirden padişah vazgeçirildi. I. Mustafa tahta geçtiğinde Valide Sultan da Eski Saray'dan gelerek yıllardır boş kalan Valide Sultan dairesine yerleşti. Ancak bir sorun vardı, kayınvalidesi Safiye Sultan hala hayattaydı. Safiye Sultan hem eşi III. Murat hem de oğlu III. Mehmed zamanında saray politikasında çok etkili olmuş bir Valide Sultan'dı. İki torununun da padişahlığını gördü. Fakat Osmanlı geleneğine göre padişahın babaannesi değil, annesi Valide Sultan olarak devletin en güçlü kadını oluyordu. Her ne kadar Valide Sultan etkili olmak istese de oğlunun akli dengesinde oluşan problem onun da yaşamını etkiledi. Güçlü olabilecekken tıpkı Handan Sultan gibi kısa süren bir dönem Valide Sultan olduğundan yeterince parlayamadı. Oğlu I. Mustafa'nın ilk saltanatında iktidar Valide Sultan ve kızı Dilruba Sultan'la evli olan damadı Kara Davut Paşa elindeydi. 1618 senesinde oğlu tahttan indirildi ve yerine II. Osman çıktı, fakat 1622'de yeniden tahta çıktı ve ertesi yıl tekrar indirildi. Valide Sultanlık makamını kaybetti. II. Osman'ın öldürülmesinde payı vardır. Leslie Peirce'ye göre I. Mustafa'nın annesinin maaşı oğlu tahttan indirilir indirilmez 3.000 akçeden 2.000 akçeye indirildi. Oysa Safiye Sultan oğlunun ölümünden sonra kendi ölümüne kadar düzenli olarak 3.000 akçe maaş almaya devam etmişti. Oğlu tahttan indirildikten sonra sakin bir yaşam sürdü. 1623 yılında vefat etti. 12 Kasım 2015'te Star TV'de yayınlanmaya başlayan dizisinde Aslıhan Gürbüz canlandırmıştır. https://www.academia.edu/259542/Inkirazin_Esiginde_Bir_Hanedan_III._Mehmed_I._Ahmed_I._Mustafa_ve_17._Yuzyil_Osmanli_Siyasi_Krizi_A_Dynasty_at_the_Threshold_of_Extinction_17th-Century_Ottoman_Political_Crisis_ Stonehenge Stonehenge, Neolitik taş devri ile Bronz çağı arasında en az 5 kademede oluşan bir anıttır. Bu yapı, astronomi, astroloji, geometri, meteoroloji ve paganizmle ilişkilendirilmektedir. Stonehenge adı eski İngilizcede "asılı taşlar" anlamına gelir. İngiltere'deki Salisbury Düzlüğü'nde eskiden dinsel törenler için kullanılan ve Kelt rahiplerinden oluşan bir sınıf olan Druidlere atfedilen büyük taşlardan oluşan bir çember vardır. Druidler'in bu taş çemberini kullanmış olması mümkünse de, başlangıcı İngiliz adalarındaki Neolitik insanlara kadar uzanmaktadır. Keskiyle yontulmuş, düzgünleştirilmiş ve dışarıdan yerel bölgeye taşınmış, dik konumundaki otuz taştan (bunlardan hâlen on yedisi ayaktadır) oluşan ve kavisli hâle getirilerek dik duran taşların üzerine yerleştirilen lento taşlarını içeren ve böylelikle çember şeklinde kapı boşlukları oluşturan tek taş çemberdir. Stonehenge'in çemberi bölen ve yapının girişinden geçen ekseninin yaz dönencesindeki (21 Haziran) gündoğumuna doğru konumlandırılmış olması, buna karşılık, yakındaki İrlanda'da yaklaşık olarak aynı zamanlarda inşa edilen Newgrange anıtının kış dönencesindeki (21 Aralık) gündoğumuna yöneltilmiş olması dikkat çekicidir. Öte yandan, yapının yapılış amacı son araştırmalarla ortaya konmuştur. Daha önceleri, güneş-uzay gözlemevi, güneş saati veya ufo iniş yeri olabileceği iddia edilen Stonehenge, beş yüz yıl boyunca mezar alanı olarak kullanılmıştı. Günümüzden beş bin yıl öncesinden itibaren mezarlık olarak kullanılan Stonehenge, MÖ 3000 yılında İngiltere’nin en büyük mezarlığıydı. Gökbilimci Sir Fred Hoyle ise işaret taşlarının dış halka etrafında hareket ettirilmesiyle Stonehenge'in tutulmaların önceden tahmin etmek amacıyla kullanılabileceğini ispatlamıştır. Bu antik yapı, Londra'nın 130 km batısındadır. Yapının bir benzeri Rusya Başkurdistan'daki Uçalı Buluntuları'ndadır. Cinci Hoca Cinci Hoca veya Karabaşzade Hüseyin Efendi 17. yüzyılda yaşamış Osmanlı sarayının ünlü üfürükçüsüdür. Osmanlı Padişahı İbrahim'i tedavi etmesiyle ün kazanmıştır. Sultan İbrahim'i etkisi altına alan Cinci Hoca, büyük bir maddi kazanç elde etmişti. Karabaşzade Hüseyin Efendi Safranbolu'da doğdu. Cinlerle iletişim kurduğu gerekçesiyle ünü her yere yayıldı. 1642 yılında Kösem Sultan tarafından, Padişah İbrahim'i tedavi etmesi için saraya davet edildi. Tedavisinin başarılı olması üzerine sadece büyük bir şöhret ve servet sahibi olmakla kalmadı, sarayda devlet işlerinde söz sahibi de oldu. Cinci Hoca için dayalı döşeli bir saray da inşa ettirildi. Kendisine Sultan İbrahim tarafından Galata kadılığı görevi verildi. Asıl amacı maddi kazanç elde etmek olan Cinci Hoca, sorumluluğu altındaki ilmiye kadrolarını rüşvetle satarak çok büyük bir servetin sahibi olmuştu. 1645'te memleketi olan Safranbolu'da halen otel olarak kullanılmakta olan, mimarlığını büyük ihtimalle Koca Mimar Kasım Ağa'nın yaptığı Cinci Han'ı yaptırdı. Sen YarattÄ±n Beni Sen Yarattın Beni, Aylin Urgal'ın ilk ve tek stüdyo albümüdür. Ä°ki Elim Yakanda İki Elim Yakanda, Nil Burak'ın üçüncü albümüdür. Aynı albüm "Boş Vere Boş Vere" adıyla da yayınlanmıştır. Bizim Diyar Bizim Diyar, Nil Burak'ın dördüncü albümüdür. 1982 yılında Kervan Plakçılık etiketi ile yayınlanan albüm LP ve kaset formatlarında basılmış olup, sanatçının katıldığı aynı yıl Şili'de düzenlenen müzik festivalinde Türkiye'yi temsilen seslendirdiği "Oryantal" adlı parçayı da içermektedir. Al yeÅŸil oyunu Al Yeşil Oyunu, 8–16 yaşları arasındaki 5–10 çocuk arasında oynanır. Öncelikle yaşı en büyük olan çocuk hakem olarak seçilir. Çocuklar, aralarından aynı sırada duran birini usta olarak seçerler. Kalan çocuklar ise sırayla dururlar. Ustanın eline bir kemer verirler. Bu arada usta oyuncu ile hakem, çocuklardan uzaklaşırlar. Oyunla ilgili gizlice konuşmaya başlarlar. Usta ile hakem gizli konuşmalarında bir renk üzerine anlaşırlar. Örneğin kırmızı rengini seçerler. İkisi anlaştıktan sonra tekrar çocuklara dönerler. Burada usta oyuncu çocuklara “al, yeşil” diye sormaya başlar. Herhangi bir çocuk usta ile hakemin gizlice seçtikleri rengi söylerse kemeri eline alır ve çocukları dövmeye başlar. Birkaç dakika sonra hakem oyunculara bağırır “tas nefes kes tas nefes kes... tas nefes kes” şunları söylerken bu kez çocuklar elinde kemer olan çocuğu dövmeye çalışırlar. Elinde kemer olan çocuk hızla hakemin yanına gidip kemeri teslim etmeli ve o rengin de kırmızı olduğunu söylemeli. Bu şekilde sıra gelir sırada duran ikinci çocuğa ve oyun sürdürülür. Oyun bazı yörelerde uzun kış gecelerinde erişkinker tarafından da oynanır. Türkmenler arasında hayli yaygındır. Benim Sevdam Benim Sevdam, Nil Burak'ın beşinci stüdyo albümüdür. Klipler Can覺m K覺br覺s覺m Ses hızı Ses hızı havada, deniz seviyesinde ve 21 °C sıcaklıkta 343.2 m/s (343.2 metre/saniye) (yaklaşık 1235.5 km/saat) olarak alınır. Ses hızı frekansa bağlı olarak değişmez, her frekansta ses aynı hızda gider. Havanın sıcaklık, yoğunluk durumuna göre sesin yayılma hızı değişir. Soğuk havada ses hızı azalır. Ses sıcak havadan soğuk havaya geçerken yayılma doğrultusunu değiştirir. Sesin havadaki hızı yaklaşık olarak şu formülle hesaplanabilir: Formüldeki formula_2 (theta) sıcaklığın derece santigrad (°C) cinsinden ifadesidir. Herhangi bir alanda, rüzgâr arkadan eserse ses zemine doğru yönlenir. Rüzgâr önden eserse, ses zeminden yukarı doğru yönlenir. Gündüz, zemin ısındığı için ses dalgaları ısı etkisi nedeniyle yukarı doğru yönelir. Gece, zemin soğuduğu için ses dalgaları daha uzağa gidecektir ve aşağıya doğru yönelir. Denizde suyun yapısı yansıtıcı bir yüzey oluşturmaktadır. Bu nedenle denizde ses sakin bir ortamda 4–5 km. kadar uzağa gidebilir. Hareketli ses kaynağının hızı, sesin yayılma hızını geçince, ses, patlama sesi olarak duyulur. Bu durumda dalga ışın gibi konik bir alana yayılır ve şok dalgaları olarak isimlendirilir. Bir cismin hızının, o ortamdaki ses hızına oranına Mach sayısı denir. Ses hızını ilk geçen insan Chuck Yeager olmuştur. Kapak Oyunu Kapak Oyunu 8–15 yaşları arasındaki erkek çocuklarca iki gruba bölünerek oynanır. İki grup kendi aralarında anlaşırlar ve birisi oyuna başlar. Yerde bir dikdörtgen çizilir ve aynı dörtgen sekiz dörtgene bölünür. Bu sekiz dörtgene sekiz şişe kapağı birbiri üstüne dizilir. Oyuna başlayan grup, ellerinde bir küçük topla dizilen kapakları vurmaya çalışırlar. Grup topu vurur, kapaklar dağılır ve hızlı bir şekilde koşarlar. Öbür grup topu alıp diğer grubun peşinde koşarlar. Topu elde tutan grup, kapakları dağıtan grubu topla vurmaya çalışırlar. Eğer topu o grubdan birisine vururlarsa, oyunu kazanmış olurlar. Eğer vuramazlarsa, o gruptan birisi tekrar geri dönüp dağılan kapakları o çizelgenin içine dizer ve oyun sona erer. İlk grup oyunu kazanırsa oyun tekrar başlar ve oyun bu şekilde devam eder. Oyun Musul, Erbil gibi Türkmen nüfusun yaşadığı yerlerde Çim Oyunu, Sifon Oyunu adıyla da oynanır. Gelin GÃ¼vey Oyunu Gelin-güvey oyunu, Anadolu'da ve genellikle Türkmenler arasında yaygın olan bir çocuk oyunu. Bu oyun, 6–10 yaşları arasındaki kız ve erkek çocukların oynadığı bir oyundur. Oyunda çocuklar, kendi çevrelerinde gördükleri ve yaşadıkları olayları canlandırmaya çalışırlar. Birkaç çocuk bir arada toplanır. Sokakta bulunan taş ve kerpiçleri toplayıp bir ev şekli çizerler. Daha sonra aralarında bulunan en güzel kız çocuğunu gelin, bir erkek çocuğunu da küreken (güvey) diye seçerler ve onları yan yana oturturlar. Gelinin yüzüne renkli tüller örtülür. Diğer çocuklar da gelin ve güveyin etrafına toplanırlar. Ezberledikleri çeşit çeşit mani ve türküleri söylerler. Ayrıca, birkaç çocuk küçük tencereler içinde toy (düğün) yemeklerini hazırlarlar. Oyun türküler söylenerek sürer. Geleneksel türkülerden özellikle “ellinde ayağında acem kınası, gidip gelin getirsin .. (güveyin ismi söylenir)... nenesi” bu oyunda sıklıkla söylenir. Kullaukıç Ağacıyla Yürümek Oyunu Kullaukıç Ağacıyla Yürümek Oyunu, Türkmen çocuklar arasında sevilerek oynanır. Bu oyun, 9–14 yaşları arasındaki erkek çocukların oynadığı bir oyundur. Üç çocukla oynanan bu oyunda çocuklar sırayla durur. Hastaların kullandığı koltuk değneği gibi bir metre uzunluğunda iki ağaç alıp aşağı tarafına ayaklarının enine göre iki parça ufacık ağaç takarlar. Sonra yukarı tarafını elleriyle tutup, ağacın üstüne koyarlar. Üç çocuktan birisi hakem diye seçilir. Çocuklar kendilerinden birkaç metre uzaklıkta bir çizgi çizerler. İki çocuk oyuncu bu ağacın yardımıyla çizilen yere kadar yürürler. Çocuklardan herhangi biri önce çizilen çizgiye ulaşıp tekrar eski yerine dönerse oyunu kazanmış sayılır. Oyun bu şekilde devam eder. Kedi ve Fare Oyunu Kedi ve Fare Oyunu, 7–15 yaşları arasında olan kız ve erkek çocuklarca oynanır. Oyuna katılan çocukların sayısı ne kadar çok olursa, oyun o kadar güzel ve heyecanlı olur. Çocuklar birbirlerinin ellerini tutup, oturarak yuvarlak halka yaparlar. Bir çocuk kedi diye seçilir. Oyun, kedinin elinde bir mendille halkanın etrafında dönüp dolaşmasıyla başlar. Mendili hangi çocuğun başının üzerinde bırakırsa o çocuk kalkıp kedi olur. Bu kez önceden kedi olan çocuk fare olur ve kedi, farenin ardından koşar. Fare olan çocuk kedi olan çocuğun yerine hemen oturmazsa devamlı dönüp dolaşmaya mecbur kalır. Eğer oturursa kovalamacadan kurtulur ve kedi çocuk dönüp dolaşmaya başlar. Çünkü elinde mendil varken mendili birinin başına koymalıdur. Bu oyun böyle devam eder. Türkmen çocuklar arasında hayli yaygındır. Göz Bağlama Oyunu Göz Bağlama Oyunu, 8–15 yaşları arasında olan kız ve erkek çocukların oynadığı bir oyundur. Çocuklar içlerinden birisinin gözlerini bağlarlar. Diğer çocuklar ise gözü bağlanan çocuğun çevresinde dönüp dolaşırlar. Çocukların biri, gözü bağlı olan çocuğun yanına gidip ona sorar: “Ben kimim?” Eğer gözü bağlı olan çocuk doğru yanıtı verirse, adı söylenen çocuk oyunu kaybeder. Bazen gözü bağlanan çocuk önüne geleni hafifçe döver. Burada gözü bağlı çocuk oyunu kazanır ve oyun bu şekilde sırayla devam eder. Göz Bağlama Oyunu, Türkmen çocuklar arasında hayli yaygındır. Türkiye'de de en yaygın çocuk oyunu olan Körebeye benzer. Ã‡ukura Atma Oyunu Bu oyun 9–15 yaşları arasındaki erkek çocukların oynadığı bir oyundur. Bu oyuna birkaç çocuk katılabilir. Çocuklar önce kendilerinden uzak bir mesafede bir karış derinliğinde bir çukur kazarlar. Sırayla ellerinde bulundurdukları cevizleri çukura atmaya çalışırlar. Örneğin; birinci çocuk çukura üç adet ceviz atmalıdır. Eğer çukura bir tek ceviz düşürebilirse oyunu kaybeder. Şayet çukura çift ceviz düşürebilirse, cevizlerin sayısına göre karşısındaki çocuktan ceviz alır. Oyunu birinci çocuk kazanmazsa sıradaki çocuk oyuna aynı şekilde devam eder. Türkmen çocuklar arasında hayli yaygındır. Bu oyun İngilizlerin tek-çift oyununa benzemektedir. Fakat bizim oyunumuz yetenek isterken tek çift oyunu şansa dayalıdır. Ardulfurateyni Vatan Ardulfurateyni Vatan (Türkçe: "İki Nehir Ülkesi"), 2004 yılı öncesinde Irak'ın ulusal marşı. 1981 yılında, Şafik Abdül Cabbar El-Kemali tarafından yazılan metin, Velid Georges Golmieh tarafından bestelenmiştir. Bişma Bişma (Sanskritçe: भीष्म), mitolojik Hint kahramanı, Mahabharata Destanı'ndaki bir karakter olup, Krişna'dan sonra en çok saygı duyulan kahramandır. Destana göre Bişma, savaştan sonra bedeni oklarla parçalanmış olarak bir yatakta 56 gün yatmıştır. Bişma'nın adı, Rus T-90 tanklarının Hindistan'da yapılanlarına da verilmiştir. https://www.dollsofindia.com/library/bhishma/ Ad (anlam ayrımı) "Ad" birden fazla anlamda kullanılır: Nil Burak'95 Akdeniz Rüzgarı Nil Burak'95 Akdeniz Rüzgârı, Nil Burak'ın dokuzuncu albümüdür. Zurna Kazım Zurna Kazım, Nil Burak'ın altıncı albümüdür. Oldu Olacak Oldu Olacak, Nil Burak'ın yedinci albümüdür. Nil Burak'ın kendisinin bestelediği, sözlerini ise Cem Karaca'nın yazdığı "Sen de Başını Alıp Gitme" ilk kez bu albümde yer almıştır. İşte Banko İşte Banko, Nil Burak'ın sekizinci albümüdür. Bu albüm hem CD hem de kaset formatında satıldı. Bu albümde ise 3 klip yer aldı. İlk klibini çıkış şarkısı olan İlle De Yar klibine çekti. 2.klibini albümde aynı ismi taşıyan İşte Banko klibine çekti. 3.klibini 1993 yılında Söz ve müziği kendisine imzalı Söz Verdim isimli klibine çekmiştir. Bu albümde ise Tatlı Tatlı isimli şarkısı Uğur Dikmen tarafından yeniden düzenlenmiştir. Klipleri Ä°llede Yar 1992 İşte Banko 1992 SÃ¶z Verdim 1993 Gülşah (film) Gülşah, yönetmenliğini Orhan Aksoy'un üstlendiği, başrollerini Gülşah Soydan, Hülya Koçyiğit ve Cemil Şahbaz'ın paylaştığı 1975 yapımı Türk komedi filmidir. Filmde, eve gelen dadıları sevmeyen annesiz küçük bir kız çocuğunun öyküsü anlatılmaktadır. Kibibayt Kibibayt veya kısa yazımı ile KiB 1024 bayt'a eşit veri ölçü birimidir. Sözcük, İngilizce "kilo binary byte" ifadesinin kısaltılmış biçimidir. Sıklıkla kB (kilobayt) ile karıştırılır. Dünya Kadınlar Günü Dünya Kadınlar Günü Birleşmiş Milletler tarafından bu şekilde tanımlanmış olarak her yıl 8 Mart'ta kutlanan uluslararası bir gündür. İnsan hakları temelinde kadınların siyasi ve sosyal bilincinin geliştirilmesine, ekonomik, siyasi ve sosyal başarılarının kutlanmasına ayrılmaktadır. Dünya Kadınlar Günü, kadın hakları hareketinde bir odak noktasıdır. Amerika Sosyalist Partisi, 28 Şubat 1909'da New York'ta bir "Kadınlar Günü" düzenledikten sonra, 1910 Uluslararası Sosyalist Kadın Konferansı her yıl bir "Kadınlar Günü" düzenlenmesini önerdi. 1917'de Sovyet Rusya'da kadınlar oy hakkı kazandıktan sonra 8 Mart orada ulusal bayram oldu. Kadınlar Günü, 1967'de feminist hareket tarafından benimsenene dek ağırlıklı olarak sosyalist hareketler ve komünist ülkeler tarafından kutlandı. 1975'te Birleşmiş Milletler tarafından kutlanmaya başlandı. Günümüzde Dünya Kadınlar Günü bazı ülkelerde resmi tatildir, bazı ülkelerde ise büyük ölçüde görmezden gelinir. Bazı ülkelerde protesto günüdür, bazılarında ise kadınlığı kutlayan bir gündür. 26 - 27 Ağustos 1910 tarihinde Danimarka'nın Kopenhag kentinde toplanan 2. (Sosyalist) Enternasyonal'e bağlı Uluslararası Sosyalist Kadınlar Konferansı'nda Almanya Sosyal Demokrat Partisi delegeleri Clara Zetkin, Kate Duncker ve arkadaşları bundan böyle her yıl bir "Kadınlar Günü" düzenlenmesi önerisini getirdi ve öneri oybirliğiyle kabul edildi. İlk yıllarda belirli bir tarih saptanmamıştı. 1921'de Moskova'da gerçekleştirilen 3. (Komünist) Enternasyonal 3. Kongresine bağlı Uluslararası Komünist Kadınlar Konferansı'nda o dönem ağırlık kazanan "sınıfa karşı sınıf" politikalarının etkisiyle "Dünya Emekçi Kadınlar Günü" adı benimsendi. Ancak, 1930'lu yıllarda "faşizme karşı birleşik cephe" politikalarına geçiş sürecinde tekrar ilk baştaki "Dünya Kadınlar Günü" adına dönüldü. Bu değişiklik daha sonra kadın örgütlenmesi alanına da yansıdı ve sosyalizmi veya komünizmi hedefleyen ve sadece "işçi/emekçi kadınlar" ya da "sosyalist/komünist kadınlar" ile sınırlı bir örgütlenme anlayışı da terk edilerek 1945'te Uluslararası Demokratik Kadın Federasyonu kuruldu. "Dünya Kadınlar Günü" olarak 8 Mart gününün belirlenmesine kaynaklık eden olay konusunda ise muhtelif tartışmalı iddialar mevcuttur. Bunlardan biri, Rusya'da çarlığın yıkılmasına yol açan 1917 Şubat Devrimi'nin 8 Mart günü yapılan kadın yürüyüşü ve grevleri ile başlamış olması, bir diğeri 8 Mart 1908'de ABD'nin New York kentinde çoğu sosyaIist olan kadın işçilerin öncülüğünde sendikal haklar ve kadınlara oy hakkı talepleriyle düzenlenen miting, başka biri ise 8 Mart 1857'de yine ABD'nin New York kentindeki bir tekstil fabrikasında grevci işçilere polisin saldırması, işçilerin fabrikaya kilitlenmesi, arkasından da çıkan yangında işçilerin kurulan barikatlar nedeniyle kaçamamaları sonucunda 120 kadın işçinin ölmesi, ve yine bir başkası ise, bununla çok paralellik arz eden, ancak gerek Dünya Kadınlar Gününün ilk kararlaştırıldığı 1910'dan gerekse ilk uluslararası kutlamaların düzenlendiği 19 Mart 1911'den sonra hiç bahsi geçmeyip çok sonraları ileri sürülen, 25 Mart 1911'de New York'ta gerçekleşmiş Triangle Gömlek Fabrikası yangını'dır. Birleşmiş Milletler'in resmi web sitesinin konuyla ilgili sayfasında 8 Mart gününün seçilmesine kaynaklık eden olay olarak Rusya'da Çarlığa son veren 1917 Şubat Devrimi'nin Gregoryen takvime göre 8 Mart günü kadınların protesto eylemleri ve grevleri ile başlamış olduğuna işaret edilmektedir. Birinci ve İkinci Dünya Savaşı yılları arasında sosyalizmin yayılmasından çekinen bazı ülkelerde anılması yasaklanan Dünya Kadınlar Günü, 1960'lı yılların sonunda Amerika Birleşik Devletleri'nde gerçekleşen çeşitli gösterilerde anılmaya başlanmasıyla Batı Bloku ülkelerinde daha güçlü bir şekilde gündeme geldi. Birleşmiş Milletler Genel Kurulu, 16 Aralık 1977 tarihinde 8 Mart'ın "Dünya Kadınlar Günü" olarak anılmasını kabul etti. Türkiye'de 8 Mart Dünya Kadınlar Günü ilk kez 1921 yılında, iki komünist kız kardeş Rahime Selimova ve Cemile Nuşirvanova'nın girişimi ile gerçekleştirildi. Bu tarihten sonra yıllar boyunca 8 Mart Dünya Kadınlar Günü kutlamalarına izin verilmedi. 1975 yılında "Birleşmiş Milletler Kadın On Yılı" ilan edildi. Türkiye de bu kapsamda yer aldığı için 1975 yılında Türkiye'de "Kadın Yılı Kongresi" gerçekleştirildi. 8 Mart Dünya Kadınlar Günü'nün 1975 yılında kutlanmaya başlamasında İlerici Kadınlar Derneği’nin faaliyetleri de etkili oldu. Böylece 8 Mart Dünya Kadınlar Günü kapalı ortamlardan sokaklara ve meydanlara çıktı. İlerici Kadınlar Derneği, işçi sınıfı ile kadınları bir araya getirerek haklarını aramaya çağıran bir sivil toplum örgütüydü. Kurulduğu andan itibaren kısa sürede yurt çapında 33 şube ve 35 temsilcilik aracılığıyla 15 bine yakın üyeye sahip oldu. “Kadınların Sesi” adlı yayın organı ile 35 bin kişiye ulaşabiliyordu. 12 Eylül Darbesi'nden sonra tekrar askeri cunta yönetimi tarafından dört yıl süreyle hiçbir kutlama yapılmasına izin verilmedi. 1984'ten itibaren her yıl çeşitli kadın örgütleri tarafından kutlanmaya devam edilmektedir. Bu yeni dönemin temel farkı, eskiden sadece sosyalist kesimin sahiplendiği bu günün artık hemen tüm kadın kuruluşlarının yanı sıra adeta resmi bayram gibi devlet yetkilileri ve kurumları tarafından da kutlanmaya, hatta şirketlerin de reklam ve pazarlama faaliyetleri ile buna katılmaya başlamasıdır. Öte yandan, günümüz Türkiyesinde 8 Mart'ı Komintern'in 1920'li yıllardaki "sınıfa karşı sınıf" politikalarının bir yansıması olarak adlandırıldığı şekilde, "Dünya Emekçi Kadınlar Günü" olarak kutlayanlar da olduğu görülmektedir. 2003 yılında yurt çapındaki çeşitli Dünya Kadınlar Günü kutlamaları arasında Taksim'de başlayan ve her yıl 8 Mart'ta tekrarlanan Feminist Gece Yürüyüşü sonraki yıllarda başka şehirlerde de yapılmaya başladı. 2014 yılında İstanbul Valiliği tarafından Taksim Meydanı ve İstiklal Caddesi'nin yürüyüş ve miting yapılabilecek yerler listesinden çıkarılmasından sonra 8 Mart günü İstiklal Caddesi'nde Feminist Gece Yürüyüşü yapılmaya birkaç yıl devam edildiyse de 2019 yılında polis İstiklal Caddesi'nde toplanan binlerce kişinin yürüyüş yapmasını engelledi. Önceki yıllarda olduğu gibi yürüyüş yapmakta ısrar eden kalabalık göz yaşartıcı gaz ve plastik mermiler kullanılarak dağıtıldı. Cumhurbaşkanı Recep Tayyip Erdoğan, hükûmet yetkilileri ve Milliyetçi Hareket Partisi başkanı Devlet Bahçeli tarafından İstiklal Caddesinin girişindeki Taksim mescidinden okunan yatsı ezanı sırasında slogan ve ıslıklara devam edilerek ezanın protesto edildiği, ezana saygısızlık edildiği iddialarında bulunuldu. Kadın örgütleri ise söz konusu iddiaları yalanladı. 10 Mart akşamında bir grup "Ezana uzanan eller kırılsın" sloganlarıyla Taksim'de bir gösteri yapmak istedi fakat polis göstericileri müdahale ederek dağıttı. Heckler & Koch G36 H&K G36, (H&K G36 veya H&K 36 olarak da bilinir) gövdesi polimer bazlı malzemelerden üretilmiştir, oldukça hafif, katlanabilir dipçikli, Heckler & Koch firması tarafından üretilen 3. nesil bir piyade tüfeğidir. İlk prototipi 4.6 mm olup, (bu kalibre H&K MP7'den sadece 6 mm. kovan büyüklüğüne sahiptir.) günümüzde kullanılan modelleri 5.56x45 mm. NATO standardı S885 mermi kullanır. Askeri versiyonu 600 metreye kadar etkilidir. G36 günümüzde Alman Silahlı Kuvvetleri ve dünya çapındaki birtakım özel timler dışında yüksek fiyatı sebebiyle çok kullanılan bir silah değildir. Hem sağ, hem de sol elle kullanılabilir. G36'nın bir özelliği daha ise demir gez ve arpacığı olmayıp hazır bir görüntüyü üç kat büyüten optik