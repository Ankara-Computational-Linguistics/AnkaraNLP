kütüphane. Kütüphanenin misyonu, uluslar ve kültürler arası anlayışı geliştirmek, İnternet üzerindeki kültürel içeriğin hacmini ve çeşitliliğini artırmak, eğitimciler, araştırmacılar ve tüm topluluklar için bilgi kaynağı oluşturmak ve ülkeler arasındaki dijital uçurumu azaltmaya yönelik olarak çeşitli kurumlarla ortaklıklar oluşturmak şeklinde tanımlanmıştır. Kütüphanede, açılış tarihi olan 21 Nisan 2009 itibarıyla 1170 belge bulunmaktadır ve site arayüzü Arapça, Çince, Fransızca, İngilizce, İspanyolca, Portekizce ve Rusça dillerinde sunulmaktadır. ABD 2003 yılında, 20 yıllık bir aradan sonra Birleşmiş Milletler Eğitim, Bilim ve Kültür Örgütü'ne (UNESCO) yeniden kalıcı delege göndermeye karar verdiğinde, UNESCO'nun ABD Millî Komisyonu'nun başkanlığı için, Kongre kütüphanecisi James H. Billington aday gösterildi. Billington, komisyonun 2003'teki kuruluş konferansında yaptığı "A View of the Digital World Library" başlıklı konuşmasında, çeşitli enstitülerde, kütüphanelerde ve müzelerde bulunan zengin belge koleksiyonlarına dünya çapında ücretsiz olarak erişilebilmesini sağlamaya yönelik fikirlerini açıkladı. Kamu ve özel sektör iş birliği ile gerçekleştirilebilecek olan bu tür bir projeye ilk maddi destek Google'dan geldi. Şirket, Dünya Dijital Kütüphanesi'nin geliştirilmesi için 2005 yılında 3 milyon dolar tutarında bağışta bulundu. Millî komisyonun 2006'daki yıllık toplantısında, Kongre Kütüphanesi'nin Dünya Dijital Kütüphanesi projesindeki danışmanı olan John Van Oudenaren, Billington'ın fikirlerini hayata geçirmek için gerçekleştirilecek projenin ana hatlarını açıkladı. Buna göre, Dünya Dijital Kütüphanesi'nin kuruluşu, çeşitli kurumsal ortakların görev alacağı 4 ana proje alanı içinde yürütülecekti: teknik mimari, içerik seçimi, yönetim ve finansman. Aralık 2006'da millî kütüphane yöneticileri, çeşitli kütüphanelerin teknik yöneticileri ve UNESCO'nun eğitim temsilcilerinden oluşan 45 kişilik bir grup, dijital kütüphanenin nasıl geliştirileceğini tartışmak üzere Paris'te toplandı. Katılımcılar, dört proje alanına özel çeşitli sorunları çözümlemek üzere çalışma grupları oluşturdu. Çalışma grupları 2007 yılının ilk yarısında, bilişim, kütüphanecilik, web tasarımı ve fonlama gibi alanlardaki profesyonellerle bir araya geldi. Çalışma gruplarının ilk bulguları aynı yılın temmuz ayında daha geniş bir toplulukla paylaşıldı. Bu planlama çalışmaların sonuçları Ekim 2007'de yapılan 34. UNESCO Genel Konferansı'nda sunuldu. Eylül 2008'de Amerikan Devletleri Örgütü de projeye Kongre Kütüphanesi ile birlikte katılma kararı aldı. Dünya Dijital Kütüphanesi'nin açılışı, 21 Nisan 2009'da Paris'teki UNESCO genel merkezinde yapıldı. Kütüphanede erişilebilen belgelerden bazıları şunlardır: Kütüphaneye erişim ve içeriğin çevrimiçi olarak görüntülenmesi ücretsizdir. İçeriğin büyük bölümü, zaman aşımı sebebiyle kamu malı hâline gelmiş belgelerden oluşmaktadır. Kamu malı olmayan içeriğin kullanımı hâlinde, katkıda bulunan kurumsal ortağın telif hakkı kurallarına uyulması gerekir. Projenin kurumsal ortakları arasında bulunan kuruluşlar: Asteriks Şefler Savaşı René Goscinny ve Albert Uderzo'in kitabıdır.1988'de Asteriks Kahin'le birleştirilip Asterix and The Big Fight adıyla animasyon olarak sinemaya uyarlandı. Avernus Gölü Avernus Gölü (İtalyancası Lago d'Averno) Güney İtalya'nın Campania bölgesinde Pozzuoli'nin 4 km (2.5 mil)kuzeybatısında yer alan bir krater gölüdür. Campi Flegrei adıyla bilinen volkanik bölgenin hemen yanındadır ve geniş Campanian volkanik yayının bir parçasını teşkil eder. Göl daireseldir, çapı 2 km (1 mil)dir, derinliği ise 60 m (213 ft)dir. Yunanca "kuşsuz" anlamına gelen αορνος (orijinali αϝορνος) kelimesinden ismini alır. Gerçekte de Kamerun'daki Nyos Gölü'nün trajik örneğinde de görüldüğü gibi krater göllerinden ölümcül dumanlar çıkabilmektedir. Antik Roma'da gölün özel bir önemi vardır. Zira inanışa göre Hades'e, yani yer altı dünyasına bu gölden girilir. Avernus kelimesi Romalı yazarlar tarafından yer altı dünyasıyla eş anlamlı kullanılırdı. Virgil'in "Aeneid" adlı eserinde, Aeneas yer altı dünyasına gölün yakınındaki bir mağaradan iner. Gölün tehlikelerine rağmen Romalılar göl sahillerinde yerleşmişler, villalar ve üzüm bağları tesis etmişlerdir. Gölün ilahi kişileştirmesi "deus Avernus"tur ve göl kenarındaki tapınaklarda kendisine ibadet edilir. Gölün doğu kıyısında büyük bir Roma Hamamı inşa edilmiştir. MÖ 37 yılında Romalı general Marcus Vipsanius Agrippa gölü Julius Caesar'ın adına itafen Portus Julius adında donanma üssüne çevirmiştir. Avernus Gölü, Lucrinus Lacus) adındaki yakındaki bir göle bir kanalla bağlıdır. Ayrıca gölün kıyısı bir yunan kolonisi olan Cumae'ye Cocceio'nun Mağarası (İtalyancası Grotta di Cocceio) adıyla bilinen 1 km (0.6 mil) uzunluğunda bir yer altı geçidiyle bağlıdır. Bu yer altı geçidi gemilerin geçmesi için uygun genişliktedir. Bu geçit dünyanın ilk ana yol tünelidir ve 1940'lara kadar kullanılmıştır. Göle İtalyan coğrafyacılar Lago di Tripergola adını vermişlerdir. Sinek (anlam ayrımı) Bulgar pasaportu Bulgar pasaportu, Bulgar vatandaşlarına uluslararası seyahat için verilen bir dokümandır. Her Bulgar vatandaşı aynı zamanda da Avrupa Birliği vatandaşıdır. Bulgaristan içinde pasaportlar Bulgar İçişleri Bakanlığı olan MVR (MBP-Министерство на вътрешните работи) tarafından verilir. Bulgar vatandaşları 2002 yılından bu yana vizesiz olarak AB üyesi ülkelere pasaportlarını kullanarak seyahat edebilmektedir. 2007 yılında AB üyesi olduktan sonra Avrupa Birliği üyesi ülkeler'in yanı sıra, Arnavutluk, Bosna-Hersek, Hırvatistan, Karadağ, Makedonya ve Sırbistan'a yapılan seyahatlerde Bulgar vatandaşları pasaport ibraz etmek zorunda değillerdir, Bulgar kimliklerini göstererek seyahat edebilmektedirler. Bulgar pasaportları standart olarak 5 yıllık verilirler, daha az veya daha çok süre için almak mümkün değildir. Henley Vize Kısıtlamaları Endeksi 2020 Raporu'na göre Bulgaristan vatandaşları sınır kapısında vize alarak veya vizesiz 171 ülkeye seyahat edebilmektedirler. Bu sayede Bulgar vatandaşları Dünya'da seyahat özgürlüğü açısından 18. sırada yer almaktadır. Bulgar pasaportları standart AB formatındadır: Bordo renk kapak, Bulgar arması kapağın ortasındadır. Ülkenin resmi ismi olan "Република България" (Bulgaristan Cumhuriyeti) ve "Republic of Bulgaria" İngilizceye tercümesi armanın üzerinde büyük harflerle yazılıdır. 32 veya istek üzerine 48 sayfa muhteva ederler. Güvenlik özellikleri hologram görüntüleri, mikro baskı, UV-görünür özellikleri vs. içerir. Buna ek olarak, pasaport sahibinin resmi doğrudan dijital olarak kağıdın üzerine yazdırılmıştır. Tüm Bulgar pasaportları makine tarafından okunabilir. Büyük ihtimalle 2009 sonunda tüm pasaportlar AB'nin tüzüklerine göre biometrik olacaklardır. Bu da pasaport sahibi olmak isteyenlere 50 € kadar bir fiyata mal olacaktır. Bulgar pasaportları İngilizce, Fransızca ve Bulgarcadır. Pasaport gerekli değil — geçerli bir Bulgar nüfus cüzdanı yeterli. Vize hudutta verilir. Pasaport gerekli değil — geçerli bir Bulgar nüfus cüzdanı kafi. Vize hudutta verilir. Ek olarak, diplomatik Bulgar pasaportu olanlar şu ülkelere vizesiz seyahat edebilir: Pasaport (32 sayfalÄ±k) Baha Bahattin Gündoğdu ya da bilinen ismiyle kısaca Baha (d. 17 Eylül 1969; Bünyan, Kayseri), Türk pop müzik sanatçısıdır. 1999 yılı Haziran ayında tanındı. Asıl Adı Bahattin Gündoğdu'dur. 17 Eylül 1969'da Kayseri'nin Bünyan ilçesinde dünyaya gelmiştir. Tüm çocukluğu ve okul hayatı Ankara'da geçmiştir. Başkent Lisesi mezunudur. Gazi Üniversitesi Müzik Eğitimi Fakültesi'nden anadal viyola eğitimi alarak, 1991 yılında mezun olmuştur. Gazi Üniversitesi tarihinde bir ilki gerçekleştirerek kurmuş olduğu grup KDV ile ilk pop konserini gerçekleştirmiştir. Daha sonra müzik öğretmenliği yapmış ve özel dersler vermiştir. Aynı zamanda o dönemde profesyonel bir futbolcu olan Baha Galatasaray'a transfer olacakken ani bir kararla futbolu bırakıp tamamen müziğe yönelmiştir. Albüm çıkarıncaya kadar, yurdun değişik yerlerinde çok değerli müzisyenlerle çalışma fırsatı bulmuştur. Aynı zamanda besteci kimliği olan Baha'nın birçok şarkısı diğer sanatçılar tarafından seslendirilmiştir. Kadife sesli sanatçı olarak gönüllerde taht kurmuş, Romantik prens olarak anılmıştır. Öyle ki aşk şarkıları denince ilk akla gelen isim olmuştur. Sanatçı, 1999 Haziran ayında "Aşkın Tebessümü" adlı ilk albümünü çıkarmıştır. "Aşkın Tebessümü" albümü yakaladığı yüksek satış grafiğinden dolayı birçok ödül almıştır. Aynı zamanda Baha'yada yılın sanatçısı ödülünü getirmiştir. 2000 Aralık'ında "Aşk Olmazsa" adlı 2. albümünü çıkarmış ve bu albümde makamsal öğeler içeren "Canım Sevgilim" adlı hit şarkısı ile dinleyici kitlesini genişletmiştir. 23 Ocak 2003 günü "Aşk Acısı" adlı üçüncü albümünü çıkararak kendi tanımıyla üçlemesini tamamlamıştır. 2003 yazında "Aşkın Tebessümü", "Aşk Olmazsa" ve "Aşk Acısı Konserleri" adı altında Türkiye ve Avrupa turnesi gerçekleştirmiştir. Daha sonra sırasıyla;13 Nisan 2005'te "Aşk Rüzgarı" ,14 Mart 2007'de "Aşk Yemini" ,16 Mayıs 2008'de "Firari Aşk, "2010 yılında "Aşkı Duymak İstediğin Her Zaman," 2013 yılında "Aşk Baha'ne" ve son olarak 2017 yılında çıkardığı Aşk'a Devam albümlerinin ardından müzik kariyerine devam etmektedir. 22 Mayıs 2017 tarihinde, Yunanistan'ın Rodop ilindeki, 17. Yassıköy Belediyesi Kiraz Festivali'ne katılmıştır. İbrani tanrıçaları İbrani Tanrıçaları ya da orijinal adıyla The Hebrew Goddess (ISBN 0-8143-2271-9), 1967 yılında Yahudi tarihçi ve antropolog Raphael Patai tarafından yazılmış bir kitaptır. Kitapta Yahudiliğin başta Ana Tanrıça Kültü olmak üzere çeşitli çok tanrılı öğeler içerdiği savunulur. Çeşitli arkeolojik verilerin ve metinlerin incelenip yorumlanmasına dayanarak bazı dişil varlıkların Yahudilikte büyük saygı gördüğüne değinilir. Kitaba göre İbrani tanrıçaları şunlardır: Asherah, Anath, Astarte, Ashima, Süleyman'ın Tapınağındaki cherubim, Matronit (Shekhina), ve kişileştirilmiş Shabbat Gelini. Kitabın daha sonraki baskıları, çeşitli güncel arkeolojik keşifleri ve Tanrı ile Shekinah'ı birleştirme ritüellerini (Yichudim) de içerecek şekilde genişletilmiştir. Daha genişletilmiş bir üçüncü baskısı ise 1990 yılında Wayne State University Yayınevi tarafından basılmıştır. Raphael Patai bu konuya 1947 tarihli "Antik Yahudi Mitinde İnsan ve Tapınak" (Man and Temple in Ancient Jewish Myth and) Ritual (New York: Nelson) adlı eserinde daha önceden de değinmiş, fakat bu kitaptaki metinsel kanıtları daha sonraki kitaplarında tekrar etmemiştir. Büyük Kanal (Venedik) Büyük Kanal (İtalyanca: "Canal Grande", Venedikçe: "Canal Grando"), Venedik, İtalya'da bir kanaldır. Şehirde büyük su trafiği koridorunu şekillendir. Genel taşıma deniz otobüsleri ve deniz taksileri tarafından sağlanır. Fakat pek çok turist burayı gondollar ile gezip görür. Kanalın bir ucu Santa Lucia demiryolu istasyonu yakınındaki Venedik denizkulağında, diğeri Saint Mark Basin içindedir. Kanal iki ucu ortasında geniş bir S şeklini alır. Kanal 3.800 metre uzunluğunda ve ortalama dip derinliği ise 5 metredir. Büyük Kanal kıyısında 170'ten fazla güzel yapı sıralanır. Bunların çoğu 13'üncü/18'inci yüzyıla tarihlenir ve Venedik Cumhuriyeti tarafından yaratılan refahı ve sanatı gösterir. Venedik asilzade aileleri zenginliklerini göstermek için uygun saraylarında büyük masraflara yönelirler. Bu yarışma vatandaşların gururunu açığa çıkarır ve denizkulağı ile derin bağlantısını. Bunların içindeki çoğu Barbaro Sarayları, Ca' Rezzonico, Ca' d'Oro, Palazzo Dario, Ca' Foscari, Barbarigo Sarayı ve Venier dei Leoni Sarayı'dır. Kanal boyunca kiliseler uzanır ve bunlar içinde Santa Maria della Salute basilikası da vardır. Yüzyılların eski geleneği olan tarihsel kürek veya yelken yarışı her yıl Kanalda ölümsüzleştirilir. Şehir trafiğinin kanal boyunca ilerlemesi nedeniyle 19'uncu yüzyıla kadar sadece bir köprü o da Rialto Köprüsü Kanalı karşıdan karşıya geçiyordu. Günümüzde buna ilave iki köprü ile kanal üzerindeki köprü sayısı üçe ulaşmıştır. Bu iki köprü Yalınayak Köprüsü, Accademia Köprüsü olup Santiago Calatrava tarafından dizayn edilen dördüncü köprü yapım aşaması altında olup tren istasyonunu araçlara açık alan olan Roma Meydanı alanına bağlayacaktır. Kasım'ın 21nci günü Venedikliler Meryem Ana'ya 1630-38 veba salgınından koruduğu için Santa Maria della Salute'ye hacılık ziyareti ile teşekkür ederler. Hacılar Campo Santa Maria Zobenigo'dan Büyük Kanalı geçici pontoon köprüsü üzerinden geçerler ve sergiler ve geleneksel yemeğe katılırlar. NGC 6578 NGC 6578, Yay takımyıldızı yönüde yaklaşık olarak 7830 ışık yılı uzaklıkta bulunan bir gezegenimsi bulutsu. 18 Ağustos 1882 yılında Edward Charles Pickering tarafından keşfedilmiştir. NGC 6751 NGC 6751, Kartal takımyıldızında bulunan Lambda Aquilae ve çevresindeki bir gezegenimsi bulutsu. Bulutunun merkezindeki yıldızın (HD 177656) yüzey sıcaklığı yaklaşık olarak 140,000 °K'dır. Dünya'dan 6,500 ışık yılı uzakta olduğu hesaplanmaktadır. 20 Temmuz 1862 yılından Alman gökbilimci Albert Marth tarafından keşfedilmiştir. NGC 6790 NGC 6790, Kartal takımyıldızında bulunan gezegenimsi bulutsu. 16 Temmuz 1882 yılında Edward Charles Pickering tarafından keşfedilmiştir. 3sat 3Sat, Almanca yayın yapan uydu televizyon kanalı. 3Sat 1 Aralık 1984 tarihinde Almanya'dan ZDF, Avusturya'dan ORF ve İsviçre'den SRG kanallarının ortak projesi olarak yayın hayatına başladı. 1 Aralık 1993'te Alman ARD televizyonunun da katılımıyla, Almanca konuşulan dünyadaki bütün kamu televizyonları 3Sat projesine katılmış oldular. Kanalın hukuki ve teknik sorumluluğu ZDF televizyonundadır. Kanal katılımcılarının program payı şöyledir: ZDF 32,5%, ORF 25%, SRG 10%, ARD 32,5%. Astra 1F ve 1H uydusundan ve kablo üzerinden yayın yapan kanal Avrupa'nın büyük bir kesimi tarafından izlenebilen 3Sat kanalı özellikle kültür programları, Avrupa ve dünya sinemasından örnekler, belgeseller, konserler, opera ve tiyatro temsilleri yayınlar ve her üç ülkenin de haber saatini ortak yayınlar. Narayama Türküsü (film, 1983) Narayama Türküsü 1983 Japonya yapımı dramatik filmdir. Özgün adı Narayama Bushiko (楢山節考) olan film uluslararası festivallerde ve İngilizce konuşulan ülkelerde The Ballad of Narayama adıyla gösterilmiştir. Japon yönetmen Shohei Imamura'nın yönettiği filmin senaryosunu da yine Imamura, Shichirô Fukazawa'nın 1956 yılında yazdığı aynı adlı çok satan ödüllü romanından uyarlayıp yazmıştır. "Narayama Bushiko" Fukazawa'nın ilk romanıydı. "Narayama Türküsü", Japon kadın yönetmen Keisuke Kinoshita'nın yönettiği, 1958 tarihli aynı adlı filmin yeniden çevrimidir. İlkine kıyasla daha sert sahneler içeren bu yeni çevrim, Mayıs 1983'te Cannes Film Festivali'nde festivalin büyük ödülü olan Altın Palmiye'yi kazanmıştı. Ancak birçok sinema eleştirmeni gibi, sinema yazarı Rekin Teksoy da Imamura'nın 1983 tarihli Altın Palmiye'li yeniden yapımının, Kinoshita'nın 1958 yapımı ilk filminin düzeyini tutturamadığını belirtmiştir. Konusu 19. yüzyılda Japonya'nın uzak bir dağ köyünde geçen film "Obasute geleneği" veya "Ubasuteyama" olarak adlandırılan eski bir Japon geleneğine dayanmaktadır. Bu geleneğe göre, bölgede hüküm süren kıtlığın ve yoksulluğun yarattığı şartlar sonucunda 70 yaşına gelmiş aile bireyleri, aileye daha fazla yük olmamaları için gönüllü olarak uzak bir dağın tepesine götürülerek orada açlık ve soğuktan ölüme terkedilmekteydiler. Film 19. yüzyılda Japonya'nın kuzey bölgesindeki uzak bir dağ köyünde geçer. Sert doğa ve iklim koşulları bu bölgenin insanlarının yaşam tarzlarını derinden etkilemiştir. Yeterince tarım ürünü elde edemeyen köy ahalisi hayatta kalmak ve soylarını sürdürebilmek için başta insanlık dışı gibi görünen birçok acımasız örf ve adet geliştirmişler ve yüzyıllardır bu geleneklerine katı bir sadakatle uymuşlardır. İnsanlık duygusundan uzak bu geleneklerden en çarpıcısı da bu filmin de ana temasını oluşturan "Obasute" (veya "Ubasuteyama") geleneğidir. Bu geleneğe göre, köyde 70 yaşına gelmiş ve artık üretime katkıları olmadığı düşünülen tüm bireyler, aileye daha fazla yük olmamaları ve arkadan gelen gençlerin yaşama şanslarını arttırmak için kendi rızalarıyla ailenin gençleri tarafından civardaki Nara dağının (Narayama) zirvelerinden birine götürülüp bırakılmakta, burada soğuk ve açlıktan ölüme terkedilmektedirler. Büyükanne Orin (Sumiko Sakamoto) de 69 yaşına gelmiştir ve bir süredir kanıksadığı bu son yolculuğuna kutsal bir hac ziyaretine hazırlanır gibi hazırlanmaktadır. Köyde bu geleneği uysallıkla kabullenmemiş olan yaşlılar da vardır, ancak onların direnmeleri de boşuna olacaktır. Zamanı gelince Orin'i dağa taşıma görevi büyük oğlu Tatsuhei (Ken Ogata)'ye düşecektir. Tatsuhei'nin karısı ölmüştür, iki oğlu ve annesi Orin'le aynı evi paylaşırlar. Nüfusu sabit tutmak için başvurulan bir başka insanlık dışı uygulama da özellikle erkek bebeklerin öldürülmeleridir.(kızlar parayla satılabildiği için daha değerlidir!) Risuke, pirinç tarlasında bir bebek cesedi bulup babasına gittiğinde, "..daha iyi ya, bana minnettar olmalısın, tarlan gübrelenmiş olacak." cevabını alır. Risuke Orin'in diğer oğludur, hiç yıkanmaz ve bu yüzden kötü kokar. zaten ahırda yatıp kalkar. Girdiği kavgaları rakibine kokmuş nefesini üfleyerek kazanır. Haliyle köyde kendisiyle seks yapacak kadın bulamadığı için hayvanlarla cinsel ilişkiye girer. Tatsuhei'nin büyük oğlu Kesakichi (Seiji Kurasaki)'nin de cinsel iştahı fazladır. Önüne gelenle zorla da olsa cinsel ilişkiye giren Kesakichi, kız arkadaşlarından en gözde olanı Matsuyan (Junko Takada)'ı eve getirir. Gebe olan Matsuyan'ın tembel ve hırsız olma gibi iki kusuru vardır. Çaldıklarını kendi ailesine verir. Oysa bu toplumda yiyecek hırsızlığının cezası ölümdür. Matsuyan, hırsızlıkla geçinen Amaya (Akio Yokoyama)'nın kızıdır. Amaya'nın evinde çalıntı yiyecek bulan köy ahalisi, Amaya ve ailesini çoluk çocuk ayırt etmeden bir çukura gömerek öldürürler, o sırada Orin tarafından (belki de bilerek) ailesinin yanına gönderilmiş olan Matsuyan da onlarla birlikte ölür. Orin son yılını ailesinin yeni düzenini kurmakla geçirir. Dul oğlu Tatsuhei için civar köylerden yeni dul kalmış bir kadın olan Tamayan (Aki Takejo)'ı bulur. Matsuyan'ın aksine bu gelin çok çalışkan ve ahlaklıdır. Köyün en usta balık avcısı olan Orin yeni gelin Tamayan'a balık tutmanın sırlarını öğretir. Kokan oğlu Risuke'ye de burnu koku almayan yaşlı bir kadın bulur ve onu hayvanlarla ilişkiden kurtarır. Son olarak da kendi ön dişlerini taşa vurarak kırar, amacı kendisinin halâ üretken bir kadın olduğunu hatırlatan sağlam dişlerini yok ederek, vakit gelip dağa götürülürken oğlu Tatsuhei'nin daha az üzülmesini sağlamaktır. Filmin hayli dokunaklı olan son bölümünde ise Orin, büyük oğlu Tatsuhei'nin sırtında Narayama'ya doğru eziyetli ve uzun kutsal yolculuğuna başlar. Bir gece önce köyün ihtiyar heyetiyle yapılan törensel bir toplantıda zirveye giden gizli patikaların güzergâhı öğrenilmiştir. Bir de kural olarak ana oğul yol boyunca tek kelime konuşmayacaktır. Zirveye yaklaştıkça sağda solda daha önce bırakılmış kurbanların vücut artıkları ve bunlardan arta kalanları didikleyen yırtıcı kuşlara rastlamaya başlarlar, nihayet zirveye ulaştıklarında sayısız insan iskeleti görürler. Annesini istediği yere bıraktıktan sonra başka bir kural gereği arkasına bakmadan oradan uzaklaşan Tatsuhei birkaçyüz metre ilerlediğinde birden kar yağmaya başlar. Sevinçle geri dönen Tatsuhei annesine bu durumu haykırarak müjdeler, çünkü efsaneye göre yaşlıların bırakıldığı gün kar yağarsa bütün acıları dinecektir. Tamamına yakın bölümü stüdyoda ve dekorlar önünde çekilen ve Kabuki tiyatrosunun anlatım kalıplarını kullanan 1958 versiyonunun düşsel anlatım tarzına karşılık, doğal mekanlarda çekilmiş 1983 yapımı bu ikinci versiyon vahşet içeren sert ve acımasız sahneleriyle kaba bir gerçekçilik arzeder. Filmde seks sahnelerine fazlasıyla yer verilmiştir. İnsanlar arasında geçen tuhaf cinsel ritüellerin yanı sıra, doğadan alınmış, hayvanlar arasındaki cinsellik sahneleri hatta insanlarla hayvanlar arasındaki cinsel ilişkiler de gösterilmiştir (Risuke'nin komşunun köpeğiyle cinsel ilişkiye girmesi gibi). Daha çok mizahla harmanlanmış karakterler sanki aktörler tarafından değil de sıradan insanlar tarafından canlandırılmış gibi durmaktadır. Bu da filme fazladan bir gerçekçilik duygusu katmaktadır. Charlotte Stokely Charlotte Stokely (8 Ağustos 1986, Utah), Amerikalı porno yıldızı ve model. Stokely lise eğitimini tamamladığı Florida'da striptizci ev arkadaşıyla birlikte porno sektöründe çalışmaya başladı. Bu dönemde Florida merkezli çeşitli pornografik websitelerinde yer aldı. Daha sonra Los Angeles'a taşındı. Açık renk teni ve dolgun kalçaları nedeniyle özellikle "I Was Tight Yesterday 4" (2005) gibi siyah oyunculerle çekilen porno filmlerinin aranan oyuncusu haline geldi. Hatta, genç yaşına karşın, MILF (olgun kadın) temalı filmlerde dahi siyah oyunculerle seks yaptı. 2006 yılında Vivid Entertainment yapımı "Skater Girl Fever" adlı alt porn türünde filmle büyük bir başarı elde etti. 2007 yılında En İyi Yeni Oyuncu dalında AVN Ödülüne aday gösterildi. 2008 yılına kadar 106'dan fazla filmde rol alan Stokely, bu filmlerden hiçbirinde anal seks yapmadı. Stokely 2009'da hardcore pornografiyi bıraktı, hızlı bir şekilde kilo vererek modellik kariyerine başladı. Aynı yıl ABD'nin ünlü giyim firması American Apparel için bir mayo reklamı çekimi yaptı. 2009 yılında "blaxploitation" parodi filmi "Black Dynamite"'ta rol aldı. Biseksüel olan Stokely bir kızla ilk kez 10 yaşında, bir erkekle ise 15 yaşında cinsel ilişki yaşadığını ifade etmiştir. Yayımlanmış şiirleri bulunan Stokely'nin hobileri arasında mağara dalışları ve şelale tırmanışları yapmak yer almaktadır. Köken olarak İskandinav ve İngiliz'dir. AVN Ödülleri 2007 Yerli Plaka Yerli Plaka, ünlü rapçi Ceza'nın 2006 yılında EMI aracılığıyla piyasaya çıkardığı üçüncü solo albümüdür. Albümde 17 şarkı bulunmaktadır. Albümde ABD'den Tech N9ne, Almanya'dan Samy Deluxe, Afrob, Eko Fresh ve Killa Hakan gibi isimler ile birlikte, Türkiye'den de Ayben, Sahtiyan, Yener Çevik, Alaturka Mavzer, Mihenk Taşı ve Sezen Aksu konuk olarak yer aldı. Albümdeki "Yerli Plaka","Fark Var" ve ,"Sen Oyna Dilber (Remix)" ve "Ne Benim" adlı şarkılara klip çekildi. 2008'in son aylarında başlayan Adanalı dizisinin müziği de Ceza'nın bu albümündeki çeşitli şarkılarından oluşmaktadır. Maskeli Beşler Irak'ta da bir şarkısı kullanılmıştır. Selçuk Aydın Selçuk Aydın (d. 4 Eylül 1983 Trabzon), Dünya Kıtalar Arası ve Avrupa orta siklet boks şampiyonu Türk boksördür. Trabzon’un Akçaabat ilçesine bağlı Çamlıca Köyünden olan Selçuk Aydın, 1983 yılında Akçaabat’ta dünyaya gözlerini açtı. Okul yaşantısı Trabzon’un 24 Şubat İlkokulu ile başlayan Aydın, sırasıyla Cumhuriyet Ortaokulu, Trabzon Lisesi ve Karadeniz Teknik Üniversitesi Beden Eğitimi bölümlerinden başarıyla mezun oldu.1993 yılında başladığı boks yaşantısına milli takım kaptanlığının yanında ülkesine birçok uluslararası başarılar kazandırmıştır. Boks sporuna şimdi profesyonel olarak devam etmektedir. Şu anda Türkiye'yi temsilen dünya şampiyonluğu için ringe çıkmayı başaran ilk ve tek sporcudur.kaynak belirtilmeli Adi sıraca otu Adi sıraca otu ("Scrophularia nodosa"), sıraca otugiller (Scrophulariaceae) familyasından yaygın otsu bitki türü. 1 m'ye kadar çıkan çok yıllık bu bitki salgı bezeli saplı çiçekleri dışında tüysüzdür. Gövde köşelidir. Yumurta biçiminde kenarları testere dişli yaprakları vardır. Korolla yeşilimsi mor-kahverengidir. Staminod ters yumurtamsı, ucu kesikli derin çentikli ve yayık girintilidir. Kromozom numarası 2n=36'dır. Nemli açıklıklar, gölge yerler ve çalılıklarda yetişir. Bebek (İzel şarkısı) İzel'in 23 Mayıs 2001 tarihinde çıkan 4. stüdyo albümü Bebek'in aynı isimli çıkış parçasıdır. Ayrıca şarkının bestecisi Altan Çetin, şarkıyı ilk Sibel Can için yazdığını ancak İzel'e verdiğini söylemiştir. Şarkının videosunun yönetmenliğini ise Türkiye'de birçok video klibi de yöneten Deniz Akel üstlenmiş ve bahar aylarında hareketli bir video klip hazırlanmıştır. Klip boyunca İzel'e yabancı bir model eşlik etmiştir. 2001 yazının en çok dinlenilen şarkıları arasında yerini alırken, İzel'in Türkiye ve Avrupa çapında konserler vermesini sağlamıştır. 2001 Kral TV Video Müzik Ödülleri'nde İzel bu şarkıyla "En İyi Pop Kadın Sanatçı" adaylığı elde etmiş, fakat ödülü Sertab Erener, "Kumsalda" isimli şarkısıyla elde etmiştir. James Whistler James Whistler, "Prison Break" dizisinin 3. sezon karakteri. Chris Vance canlandırmıştır. Dizinin 3. sezonunda kendine Şirket adını veren organizasyon Michael Scofield'ın Panama'daki Sona hapishanesine girmesine neden olmuştur. Şirket, yanında bulundurduğu Kuş kitabına kendi haklarında çok önemli bilgiler (Scylla) ve koordinatlar yazmış olan James Whistler'ı hapishaneden çıkarmak için Michael'ın kız arkadaşı Sara Tancredi ve Lincoln Burrows'un oğlu LJ'i kaçırarak onları Whistler'ı dışarı çıkarmaya zorlamışlardır. Michael Scofield 3. sezonun 2. bölümünde Sona'nın bodrum katındaki kanalizasyon dehlizine indiğinde koridorun sonundaki duvardan gelen sesi duyarak duvara yaklaşmış ve duvarda ufak bir delik açmıştır. İçeri baktığında ise gördüğü kişi, uzun süredir içerideki mahkûmlar tarafından öldürülme korkusuyla saklanmış olan ve fare etiyle beslenmek zorunda olan James Whistler dan başkası değildir. Dizinin ilerleyen bölümlerinde Şirket Whistler'ı kaçırmak için büyük çaba göstermiş hatta hapishaneye helikopterle saldırı bile yapmıştır. 3. sezonun son bölümünde Michael Whistler ile birlikte Sona'dan kaçmayı başarmıştır. Whistler en son 4. sezon 1. bölümde görülmüştür. Michael ve Mahone ile Scylla hakkında sokak arasında konuşurken şirket adına tetikçilik yapan Wyatt tarafından vurularak öldürülmüştür. Dünyanın geleceğini belirleyecek olan, güneş enerjisinden %100 fayda sağlamayı anlatan, savaşların ve pek çok şeyin kaderini değiştirebilecek, şirket tarafından maksimum güvenlikle korunan ve özel makineler vasıtasıyla okunabilen 6 elektronik karttan oluşan bir bilgi diski. Orman menekÅŸesi Orman menekşesi ("Viola reichenbachiana"), menekşegiller (Violaceae) familyasından nemli ormanlık alanlarda görülen çok yıllık bir menekşe türü. Dip (basal) yapraklar ortada kümelenmiş vaziyette bulunur, yapraksı gövdeleri 20 cm uzunluğunda olur. Yapraklar yumurtamsı-geniş yumurtamsı ile derin kalp biçimdedir. Çiçekler mavimsi-leylak rengindedir. Kromozom sayısı 2n=20'dir. Ormanlık alanlarda bulunan bu menekşe türü dünya üzerinde İngiltere, Galler, İrlanda ve Türkiye'de yayılış gösterir İskoçya'da ise nadir bulunur. Prens Faysal bin Fahd Stadyumu Prens Faysal bin Fahd Stadyumu Suudi Arabistan, Riyad'da bulunmaktadır ve Suudi Arabistan'ın FIFA Dünya Kupası ya da Olimpiyatlar'a ev sahipliği yapmak amacıyla inşa ettiği stadyumlardan birisidir. Açılışı, 1987 yılında yapılmıştır.Yüzeyi gerçek çimdendir. Çok amaçlı bir stadyumdur.Genellikle futbol etkinlikleri için kullanılır ancak çim hokeyi ve bunun gibi sporlarda, ayrıca geçiş törenlerinde de kullanılabilinir. Suudi Arabistan Profesyonel Ligi takımlarından Al-Hilal maçlarını bu stadyumda yapar. Bu stadyumda maç yapan başka Riyad kulüpleri de vardır ancak bunların çoğu amatördür. Çok tohumlu kazayağı Çok tohumlu kazayağı ("Chenopodium polyspermum"), Chenopodiaceae familyasından çorak yerler ve deniz kenarlarında görülen bir yıllık bir kazayağı türü. Çiçeklenme Mayıs-Temmuz aylarında görülür. Gövde çok dallıdır, kalkık uçlu 1 m'ye kadar çıkabilir. Tüysüz yapraklar yumurtamsı-eliptik, basittir. Tepaller yuvarlaktır. Tohum kabuğu çıkıntılı ışınsal, yılankavi yivlidir. Kromozon sayısı 2n=18'dir. TürkÇ TV TürkÇ TV, bir müzik kanalı. 2004'te yayına başlayan kanal Türksat 3A uydusu, Tivibu, Teledünya ve 23 Ağustos 2009'a kadar Kablo TV'den izlenebilmiştir. 2011 yılında kapanmış ve kanalın frekansına Irmak TV isimli kanal test yayınına başlamıştır. İlk olarak Dinç Bilgin'e ait olan Merkez Medya Grubu tarafından 1998 yılında Prima TV adıyla kuruldu. Ocak 2000'de adını Kiss TV olarak, 2003 yılında ise M TV (Merkez TV) olarak değiştirdi. Aynı yıl içerisinde adını 10 TV olarak değiştiren kanal, 2004'te ise bugünkü adı olan "TürkÇ TV" ismini almıştır. Daha sonra ismini Kanal 1 olarak değiştirecek olan M TV ise farklı bir frekanstan yayın yapmaya devam etmiştir. Kanala bir dönem TMSF el koymuştur. Daha sonra yapılan ilk ihalede Palmiye Yayıncılık A.Ş. 8,5 milyon TL karşılığında kanalı satın almıştır. Ancak ücreti zamanında ödeyemeyince ihale iptal edilmiş ve bu ihalenin ardından yapılan yeni ihaleyi Ciner Holding yönetimine geçen Merkez Medya Grubu kazanarak kanalı tekrar bünyesine katmıştır. 1 Ocak 2007 yılında kanalın içeriği ve logosu yenilenmiştir. Aynı yıl TMSF'nin Merkez Medya Grubu'na bağlı olan tüm kuruluşlara el koymasıyla beraber kanal TMSF'nin eline geçmiştir. Ardından bu gruba bağlı olan birçok kuruluş Turkuvaz Medya Grubu'na satılmasına karşın, "TürkÇ TV" TMSF'nin elinde kalmıştır. Dinyeper Taarruzu Dinyeper Taarruzu (Rusça: Битва за Днепр / "Dinyeper için muharebe"), II. Dünya Savaşı'nın Doğu Cephesi'nde gerçekleşen bir Sovyet genel taarruzudur. Aşağı Dinyeper Savaşı olarak da bilinir. Dört ay süren harekât sırasında, Dinyeper'in doğu kıyıları, beş Kızıl Ordu "Cephe"si tarafından, birkaç nehir geçiş taarruzu ile geri alındı. Harekât sırasında nehrin batı kıyılarında birkaç köprübaşı da oluşturulmuştur. Harekâtın devamında bağımsız bir taarruzla Kiev geri alınmıştır. Savaşın en yüksek kayıplı harekatlarından biri olan bu muharebelerde her iki tarafın toplam kayıpları 1,7 milyon - 2,7 milyon olarak tahmin edilmektedir. Operasyon, birkaç daha küçük harekâttan oluşmaktadır. Kursk Savaşı sonrasında Alman Yüksek Komutanlığı, Doğu'da Kızıl Ordu'ya karşı büyük ölçekli bir harekâta girişecek durumda değildi. Kursk'tan uzun çekiliş sırasında Wehrmacht ordusunu ve onları destekleyen Luftwaffe kuvvetleri Dinyeper'in batısında Wotan Hattı'nı gerisine çekildiler. Dinyeper geçişi, izleyen Sovyet kuvvetlerinin sürekli hava ve kara saldırıları altında, binlerce Alman askeri tarafından sallar ve ufak teknelerle başarıldı. Alman kayıpları insan ve malzeme olarak hatırı sayılır miktardaydı ve deneyimli birliklerin çoğu yorgundu. Bu durumda, Wehrmacht kuvvetleri, Sovyet "Cephe"leri karşısında sürekli olarak operatif savunmada kalmak zorundaydılar. Uygun zamanlamalarla girişilen Wehrmacht'ın taktik karşı taarruzları büyük başarılar kazandı, fakat Kursk'da yitirilen stratejik inisiyatifin yeniden kazanılmasını sağlayamadı. Wehrmacht'ın personel, malzeme ve lojistik destek gücü giderek azalırken Kızıl Ordu'nunki arttı. Bu gelişme, Kızıl Ordu'nun daha büyük sayısal üstünlük kullanan taarruzlar yapabilmesine olanak sağladı. Ağustos başlarında Hitler, Sovyet taarruzlarının durdurulamayacağını anladı ve Kızıl Ordu taarruz kapasitesini yavaşlatmak için bir dizi tahkimatın inşa edilmesi emrini verdi. Bu emir, Wehrmacht'ın ne pahasına olursa olsun, Dinyeper gerisindeki Wotan Hattı'ndaki mevzileri savunacağı anlamına geliyordu. Sovyet tarafında Stalin, 1943 yılı başlarında başlayan işgal altındaki toprakların geri alınması sürecinin peşini bırakmama kararını kesinleştirmişti. Ukrayna endüstri bölgesi ilk öncelikti. Sovyet devleti için, yoğun yerleşik nüfusu ile, kömür ve diğer cevherler gibi değerli kaynakları sağlayacak olması dolayısıyla öncelikliydi. Harekât 24 Ağustos 1943 tarihinde, Smolensk ile Azak Denizi arasında yer alan 1.400 km'lik bir cephe hattında başladı. Harekâta katılacak olan beş "cephe" şunlardır: Sonuçta harekât 36 kombine ordu, 4 tank ve 5 hava ordusu tarafından yürütülecekti. Bütün harekât için 2.650.000 personel ayrılmış olup, 2.400 tank, 51 bin top ve 2.850 uçakla başlanmıştır. "Doğu Duvarı" olarak bilinen Dinyeper savunma kompleksiyle ilgili emir, 11 Ağustos 1943 tarihinde yayımlandı ve inşaasına derhal başlandı. Tahkimat, Dinyeper kıyıları boyunca inşa edilmiştir. Bununla birlikte önlerindeki kısa zaman süresi içinde böyle kapsamlı bir savunma hattının tamamlanacağı umudu yoktu. Bu nedenle Doğu Duvarı, tahkimat derinliği ve yoğunluk yönünden standart olmadı. Bunun yerine tahkimat, Sovyet nehir geçiş taarruzlarının büyük olasılıkla beklendiği kesimlerde yoğunlaştı. Buralar, Kremençug, Zaporijya ve Nikopol hattıydı. Ayrıca 7 Eylül'de SS kuvvetleri ve Wehrmacht, bölgede "yanmış toprak" uygulaması için emir aldı. Kızıl Ordu'nun ikmal kaynağı olarak kullanılabilecek her şey yok edilecekti. Sahip oldukları sayısal üstünlüğe karşın Sovyet kuvvetleri için taarruz hızlı gelişmedi. Her kent ya da kasabada şiddetli Alman direnişiyle karşılaşıldı. Wehrmacht, Sovyet taarruzunu her kasaba ve her tepede artçı birlikler bırakarak yavaşlatmaya çalışarak çekiliyordu. Bununla birlikte taarruzun başlamasından üç hafta sonra, ağır Sovyet kayıplarına karşın, açıkça görüldü ki Wehrmacht'ın açık arazide baskın gelen Sovyet sayısal üstünlüğü dolayısıyla taarruzu durdurma umudu yoktu. Manstein, Sovyet taarruzunu durdurma umuduyla 12 yeni tümen istedi. Fakat Alman ihtiyatları tehlikeli biçimde azalmıştı. Yıllar sonra Manstein anılarında şunları yazdı. Durumu inceledikten sonra şu an için sahip olduğumuz kuvvetlerle Don Bölgesi'ni elimizde tutamayacağımıza karar verdim. Grubun kuzey kanadında oluşan tehlike, tüm Doğu Cephesi için büyük bir tehlike oluşturuyor. Sovyet taarruzu, 8. ve 4. Ordular tarafından uzun süre durdurulamayacak. Sonuçta Hitler, 14 Eylül 1943 günü kendi karargahı olan Rastenburg'taki kendi karargahında (Kurtini) Mareşal Manstein'le yaptıkları toplantıda, Güney Ordular Grubu'na Dinyeper hattına çekilme emri verdi. Mareşal von Manstein, 15 Eylül 1943 tarihinde çekilme emrini yayınladı. Poltava muharebesi özellikle sert geçmiştir. Kent, güçlü biçimde tahkim edilmişti ve buradaki garnizon iyi hazırlanmıştı. Kente yönlen Sovyet taarruzlarının hızının giderek düştüğü birkaç günün ardından General Konev, birliklerinin bir bölümünü ayırarak kentin yanından dolaşıp geçmeye ve Dinyeper yönünde ilerlemeye karar verdi. Sarılan Poltova, iki günlük şiddetli sokak çatışmalarının ardından Kızıl Ordu kuvvetlerinin eline geçti. Güney Ordular Grubu, Dinyeper üzerine çekilmek için 1.000 km'lik bir cephe hattını tahliye edecektir. Bu genişlikteki cephe hattındaki tüm birlikler, "..dört orduya bağlı 64 tümen, savaşan birlikleri ve geri hizmetleri ile birlikte 1 milyon asker, ortalama 200 kilometre mesafeyi adım adım savaşarak geriye çekilecek ve 6 köprü üzerinden nehrin öbür yakasına geçecekti." Bu birlikler altı köprü üzerinden Dinyeper gerisine geçtikten sonra, yeni savunma düzeni alabilmek için yaklaşık 700 kilometrelik bir savunma hattına yayılmak zorunda olacaklardır. "…Manstein'in Kurmay Başkanı General Busse… yanındakilere düşüncelerini şöyle açıklıyordu. … Köprülere ulaşıldığı anda birliklerimizin savaş düzenini bozmalarıyla zorunlu olarak doğacak gediklere çullanacak olan düşman zırhlı birlikleri, köprülere birliklerimizden önce ulaşacaktır. Eğer karşı tarafın elinde bir Guderian varsa, tanrı yardımcımız olsun." Geride bırakılan bu topraklarda, Kızıl Ordu'nun işine yarayabilecek her şey imha edildi. Hitler adına Mareşal Hermann Göring'in imzaladığı emirle, eli silah tutan bütün erkekler, tüm işçiler, Dinyeper gerisine götürüldü. Bölgeden alınan bu erkek nüfus, yaklaşık 200 bindir. Aileleri de onları izledi. Yanlarına alabilecekleri tüm eşyalara, erzağa ve hayvanlara izin verildi. Ayrıca Kızıl Ordu'nun işine yarayabilecek her şey, motorlu - motorsuz araçlar, torna tezgâhları, fabrikalarının sökülüp taşınabilir tüm parçaları, tüm yiyecek maddeler, nakliye hayvanları ve çiftlik hayvanları çekilmeyle birlikte bölgeden boşaltıldı. Öte yandan nehrin doğu kısımında 20–40 km'lik bir band boyunca her şey yakıldı ya da bir şekilde imha edildi. "Hamburglu bir teğmen annesine şunları yazıyordu, Bütün bir ülke, bütün bir ordu akıp gidiyor." Hava indirme harekâtı için hedef alınan bölge, Kiev'in güneyindeki Velikyin Bukrin'de, Bukrin Kıvrımı olarak bilinen bölgeydi. Burada Dinyeper geniş ve keskin köşeli bir dirsek yapmaktadır. Harekât, Mareşal Jukov tarafından 19 Eylül'de onaylandı. Sovyet komutanlığının bölgedeki Alman kuvvetleri hakkında fazlaca bilgisi yoktu. Hava koşullarının kötü gidiyor olması, hava keşfi için olanak vermemişti. Fakat Alman kuvvetlerinin bu bölgede zayıf olduğu kabul ediliyordu. Aslında 22 Eylül'e kadar bu yaklaşım hiç de yanlış sayılmazdı. 4. Panzer Ordusu Dinyeper' ve Kiev'e çekiliyordu. Hemen güneydeki 8. Ordu ise Kiev'in güneyini savunma durumundaydı ve büyük kısmı nehrin doğu kıyılarındaydı. Gerçekten de 22 Eylül'e kadar nehrin batı kesiminde önemli bir Alman kuvveti yoktu, Alman kuvvetlerinin büyük kısmı, henüz Dinyeper gerisine çekilmiş değildi. 8. Ordu, 24. Panzer Kolordusu'na Dinyeper gerisine çekilme emrini 21 Eylül akşamı vermiştir. Kolordu, 23 Eylül saat 15:00'de muharebeyi kesim nehrin gerisine çekilmeye başladı. 24 Eylül sabahı geçiş tamamlandı ve Kanev köprüsü atıldı. Aşağıdaki açıklama, Glantz'ın, Staskov tarafından da desteklenen bir anlatımından geniş özettir. Dinyeper, Avrupa'daki üçüncü büyük ırmaktır. Daha aşağı bölümünde genişliği rahatlıkla 3 km'yi bulur ve hatta bazı yerlerde daha da geniştir. Üstelik sağ kıyıları, doğu kıyılara göre daha yüksek ve daha diktir. Bu haliyle Sovyet taarruzunu güçleştiren bir durumdadır. Ayrıca Wehrmacht tarafından savunulan batı kıyıları, derinliğine tahkimatlarla savunmaya hazırlanmıştı. Cephenin bu durumunda Sovyet komutanların iki seçeneği vardı. Birincisi savunmanın zayıf bir noktasını bulmak için taarruzları sürdürecekler, ya da ikincisi, bir yarma hareketinden yararlanarak Alman savunma hattının gerisine sızmaya çalışacaklardır. Bu, Almanlara daha fazla ihtiyat kuvvetleriyle cepheyi takviye etmek için zaman verecek ve ayrıca, Sovyet birliklerinin kanatlarını mekanize kuvvetlerin taarruzları karşısında korumasız bırakabilecekti. Böyle bir senaryo 1943 yılında tüm Sovyet komutanların kabusuydu. İkinci seçenek hiç beklemeden, Dinyeper'i toplu bir cephe taarruzuyla zorlamaktı. Bu seçenek Alman savunmasına hazırlıkları geliştirmek için ek bir zaman tanımıyordu. Fakat, çok büyük kayıpları da göze almayı gerektirecekti. Politik nedenlerle (Stalin, Kiev'in 7 Kasım'da geri alınmış olmasını istiyordu), ikinci seçenekte karar kılındı. Taarruz, 300 km'lik cephe hattı boyunca aynı anda başlatıldı. Nehir geçişinde kullanılabilecek tüm araçlar, balıkçı kayıkları, derme çatma sallar, keresteler ve dubalar, sahil kesimine taşındı. Köprü yapımı için gerekli tüm malzeme de -kuşkusuz ki ağırdır- bölgeye getirildi. Dinyeper'i geçiş, son derece zor koşullar altında yapıldı. Askerler nehri geçmek için yoğun Alman ateşi altında ve ağır kayıplara uğrayarak, her türlü yüzebilen aracı kullandılar. Alman kuvvetleri kısa süre içinde şiddetli bir karşı saldırı başlattılar. Ağır silahlar Dinyeper'i geçmeden bu Sovyet birliklerini ihma etmeyi amaçlıyorlardı. Örneğin, Borodaevsk köprübaşı, General Konev'in anılarında söz edildiği gibi ağır hava ve zırhlı taarruzlarına uğradı. Konev, Sovyet hava desteğindeki, köprübaşına yaklaşan Alman hava unsurlarının önlenmesi için hava devriyeleri düzenlenmesindeki organizasyon eksikliklerinden şikayet etmektedir. Konev, bu eksikliklere karşı karşıdaki tank taarruzlarına daha fazla topçu sevk edilmesini emretmiştir. Sonunda, Sovyet hava unsurları daha iyi organize edildiğinde, yüzlerce top ve Katyuşa ateşe başladığında Sovyet kuvvetlerinin durumu gelişmeye ve köprübaşı güven altına alınmaya başlandı. Ekim ayı ortalarında, aşağı Dinyeper köprübaşlarında bulunan Sovyet kuvvetleri, Dinyeper'in batı kıyılarını kesin olarak kontrol altına alacak bir genel saldırı için yeterli güçte değildi. Bu nedenle güçlü bir saldırı Kremençug - Dnepropetrovsk hattında sergilendi. Aynı anda güneyde, Kiev ve Dinyeper'den çekilmekte olan Alman kuvvetlerine karşı büyük çaplı bir şaşırtma taarruzu yapıldı. Taarruzun sonunda Sovyet kuvvetleri 300 km genişlikte, bazı yerlerde 80 km derinliğe ulaşan bir köprübaşı oluşturdu. Güneyde Kırım Alman kuvvetlerinden temizlendi. Dinyeper'e ulaşmış olan Kızıl Ordu kuvvetlerinin burada durdurulabileceği yönündeki umutlar kaybolmuştu. Kiev'in geri alınarak bu bölgede de Dinyeper kıyılarına dayanmak için General Vatutin, kentin kuzey kesiminde taarruz etmeye karar vermişti. Bu amaçla, kentin güney kesimindeki kuvvetlerinin bir kısmını bu kesime, gece karanlığından yararlanarak kaydırmıştır. Bir yandan da bir dizi çatışmayla bu bölgedeki mevzilerini genişletmekteydi. Gerekli hazırlıkların tamamlanması ardından General Vatutin'in 1. Ukrayna Cephesi kuvvetleri, 3 Kasım 1943 sabahı taarruza başladılar. Kentin kuzeyinden, güney - güneybatı yönünde ilerleyip yayılan Kızıl Ordu birlikleri, kenti batı yönünden de kuşatmış oldular. Kuşatma tamamlanmadan önce Alman birlikleri kenti tahliye etmeye başladılar. Sonuçta Kiev, 6 Kasım 1943 tarihinde Kızıl Ordu birliklerinin kontrolüne geçti. Dinyeper Savaşı, Wehrmacht için bir diğer bozgundu. Hitler'in Dinyeper'de durdurulacağını umduğu Kızıl Ordu, Alman savunmasını geri atmıştı. Kiev Kızıl Ordu tarafından geri alınmıştı ve Alman kuvvetleri, Dinyeper köprübaşlarını tutan Sovyet birliklerini yok edebilecek güçte değildi. Ayrıca Dinyeper Savaşı, Sovyet partizan hareketinin gücünü gösterdi. Jukov'un "demiryolu savaşı" olarak tanımladığı harekât, 1943 yılının Eylül ve Ekim ayları boyunca Alman hatlarını fazlasıyla sarstı ve çok miktarda ikmal malzemesi kaybına yol açtı. Bu arada 28 Kasım - 1 Aralık 1943 tarihleri arasında Winston Churchill, Franklin D. Roosevelt ve Stalin arasında Tahran Konferansı düzenlendi. Dinyeper Savaşı, 1943 yılındaki diğer geniş çaplı taarruzlarla birlikte, Stalin'e müttefikleriyle yapacağı bir konferansta kesin olarak başat konum sağladı. Dinyeper Savaşı sırasındaki kayıplar, halen yoğun bir tartışma konusudur. Bazı kaynaklar, Kursk Savaşı'dan çok daha az rakamlar verir, toplamda 200 - 300 bin gibi. Bununla birlikte harekât süresinin uzunluğu ve harekât alanının genişliği göz önüne alındığında, bazı tarihçiler çok daha büyük rakamların geçerli olduğunu ileri sürerler. Hatta Stalingrad Savaşı'dan dahi yüksek rakamların söz konusu olduğu düşünülür. Ölenlerin sayısı da, harekât süresi ile ilgili belirlemeye bağlıdır. Ayrıca, Dinyeper Savaşı kayıplarının, Dinyeper'deki bu savaş için bir şaşırtma manevrası olarak kullanılan II. Smolensk Muharebesi'nin kayıplarına da bağlı olup olmadığı düşünülebilir. Sovyet kayıpları konusunda Nikolay Şefov, 373 bini ölü olmak üzere 1.5 milyon rakamını vermektedir. İngiliz tarihçi John Erickson, 26 Eylül - 20 Kasım tarihleri arasındaki çatışmalarda Sovyet kayıpları için 173.201 ölü olarak rakam vermektedir. 24 Ağustos - 26 Eylül tarihleri arası dikkate alınmamıştır. Glantz / House ise 26 Ağustos - 30 Eylül tarihleri arası için 103 bini ölü olmak üzere 428 bin rakamını verir. 26 Eylül - 20 Kasım için ise 173 bin ölü olmak üzere 754 bin. Alman kayıpları konusunda bir değerlendirme yapmak daha zordur. Sert bir savunma karşısında yapılan taarruz harekâtlarında 1 / 3 kayıp oranı basit bir kural gibi görünür. Yine de Dinyeper Savaşı, dünya tarihinin en yüksek kayıplı savaşları arasındadır. Sunrise Adams Sunrise Adams, 14 Eylül 1982 doğumlu Amerikalı porno yıldızı. Adams St. Louis, Missouri'de doğdu, Doğu Teksas'ın kırsal kesimlerinde büyüdü. Hustler dergisine verdiği bir demeçte, doğduğu yer için: "Ben Pickton, Teksas'ta büyüdüm, nüfusu 90 olan, telefon olmayan, bir televizyon kanalı çeken ve oyun oynayabileceğim hiçbir yer olmayan bir yerdi." demiştir. Adams Liseye gitti, atletik vücutluydu, burada basketbol ve futbol oynadı. Çocuk ve yıldız takımlarda hiç oynamadan, doğrudan bölgesel okul futbol takımında oynamaya başladı. 16 yaşındayken civardaki kolejlerden birine kaydoldu. Burada iki yıl okudu ve öğrenim hayatına burada noktayı koydu. 18 yaşındayken, Sonic Drive-In tarafından işe alındı. Teyzesi Sunset Thomas onu ziyarete geldi, bir troyuncu ve römorkle gelmişti. Thomas, porno yıldızıydı, yetişkin film endüstrisine girme konusunda Adams ikna etti ve Thomas ona bu işte iyi para ve şöhret olduğunu söyledi; bu da onun seçiminde etkili oldu. Adams Teksas'ı terketti, Los Angeles'a taşındı, ve kariyerini pornografik oyuncu olarak sürdürdü. 8 Haziran 2001'de, Ed Powers'la birlikte "More Dirty Debutantes 186" adlı filmde oynadı. Bu ilk filmi oldu. Öykü Didem Aydın Öykü Didem Aydın, (d. 1970, Ordu), romancı, yazar, akademisyen ve avukat. 25 Eylül 1970 yılında Ordu’da doğdu. Edebiyat Öğretmeni/Turizmci Üren Aydın ve Avukat Ahmet Aydın'ın ortanca çocuğudur. 1986 yılında Antalya Koleji'nden mezun oldu. 1990 yılında Ankara Üniversitesi Hukuk Fakültesi’ni bitirdikten sonra avukatlık stajını tamamladı. Üniversite öğrenimi sırasında profesyonel turist rehberliği yaptı. 1995 yılına dek Ankara Hukuk Fakültesi’nin Ceza ve Ceza Usul Hukuku Anabilimdalı'nda araştırma görevlisi oldu. 1992-1994 yılları arasında Ankara, Perugia ve Milano’da, 1995-2003 yılları arasında Mannheim, Köln ve Freiburg’da yaşadı. 1994 yılında Ankara Üniversitesi ve Milano Üniversitesi’nde yüksek lisansını, 2001 yılında Freiburg Üniversitesi'nde doktorasını tamamladı. 2001-2003 yılları arasında Max Planck Topluluğu’nda araştırma proje yöneticisi olarak çalıştı. Öğrenimi ve araştırmaları sırasında Avrupa Birliği, Konrad Adenauer Vakfı, Max Planck Topluluğu gibi kuruluşlardan burslar aldı. 2004 yılında Türkiye'ye döndükten sonra yardımcı doçent doktor ve öğretim üyesi olarak görev aldı. Babası Avukat Ahmet Aydın tarafından kurulmuş Aydın & Aydın Hukuk Bürosu'nun ortak çalışanı oldu. Kitap Çevirmenleri Meslek Birliği (ÇEV-BİR) kurucu üyesi. Türkçe, İngilizce, Almanca ve İtalyanca dillerinde telif eserleri ve çevirileri bulunmaktadır Polyglot bir yazar olan Öykü Didem Aydın'ın ilk romanı "Eski Sinagog Meydanı" 2009 yılında [İletişim Yayınları] tarafından yayınlandı. Roman hakkında çıkan yazılar arasında Milliyet Sanat Dergisi'nin Mart 2009 sayısında Ömer Türkeş imzasıyla yayınlanan bir eleştiri dikkati çekiyor: "..."Öykü Didem Aydın, aşkı ve cinayeti daha derin meseleleri ele almak için kullanmış. Zaten daha romanın ilk sayfalarında kendi okunurluğunun sırlarını da açıklıyor okuyucuya. Derdi bir aşk hikâyesi anlatmak değil. Ne de okuyucuyu polisiyelerin gizlerle dolu labirentinde kaybetmek. Kahramanının ağzından ifade ettiği gibi, dünya ile hesaplaşmak; güzel, çirkin, zayıf, güçlü yanlarıyla insanı anlatabilmek için aşk ve cinayet temalarını birlikte ele almış Aydın. Gerçekten de can acıtacak bir hikâye. Canımızı acıtan ne öldürülen Alman genç kız, ne öldüren Türk genci ne de aşklarını gönüllerince yaşayamayan Aşkın ve Golmann. Hikayeye hüznü veren bir yere ait olma ve olamama duygusu arasındaki derin uçurum, kimliklerin insan ruhunu sıkan kalıpları, o kalıplara sıkışmışlığın yarattığı nefret duygusu"..." diyor Ömer Türkeş. Öykü Didem Aydın'ın ulusal ve uluslararası ceza hukuku, ceza hukuku reformu siyaseti, düşünce özgürlüğü, düşünce suçları, kadın hakları, cinsel haklar ve çocuk hakları alanlarındaki kuramsal eserleri bulunmaktadır. Bu bağlamda özellikle Yargıtay'ın düşünce özgürlüğü konusunda verdiği kararlarda eserlerine yapılan atıflar dikkati çekiyor: (T.C. YARGITAY Ceza Genel Kurulu Esas No :2007/8-244 Karar No :2008/92: "Kamu düzeninin toplumlara göre farklılık göstermesine karşın kamu güvenliğinin daha az esnek olması ve bu bağlamda kamu güvenliğinin tehlikeye düşürülmesinden, belirsiz sayıda kimseler ya da eşya bakımından temel bireysel değerlere yönelik zarar tehlikesinin doğmuş olmasının anlaşılması -Öykü Didem Aydın: YTCK Açısından Salt İfade Suç Tiplerine Eleştirel Bir Bakış, Hukuki Perspektifler Dergisi-HPD-Mayıs 2006, s.6, s.129, 136- karşısında halkı kin ve düşmanlığa tahrik suçu nda yasallığa bu yönden de özen gösterilmesi gerekmektedir. Bu nedenle kamu güvenliğinin bozulmasının somut olgulara dayalı olarak ortaya çıkması gerekir.) (Baskın Oran ve İbrahim Kaboğlu'nun halkı kin ve düşmanlığa tahrik ettiği iddiasıyla yapılan yargılanmanın nihai beraat kararıdır. Halen Hacettepe Üniversitesi'nde Anayasa Hukuku Anabilim Dalı'nda Öğretim Üyesidir. TÜRK ANAYASA YARGISINDA YENİ BİR MEKANİZMA: ANAYASA MAHKEMESİ’NE BİREYSEL BAŞVURU Stamford Köprüsü Muharebesi Stamford Bridge Muharebesi Stamford kasabasında olmuş Yorkshire yakınlarındaki savaştır. Savaşı kesin olarak Anglosaksonlar kazanmıştır. Bu savaş Norveçli Vikinglerin Büyük Britanya'yı ele geçirme planlarına büyük darbe vurmuştur. Norveçli Viking soylusu "Hardrada (Zorlu Hükümdar)" lakaplı Harrald Sigurdsson büyük bir maceracıydı. Önce Kiev'de Rus Prensi I. Yaroslav yanında muhafızlık yapmış; 1034-1042'de Konstantinopolis'te Vareg Muhafızlarına katılıp sonunda komutan olarak görev yapmış; 1047'de Norveç'e döndükten sonra III. Harald ismiyle Norveç krallığını eline geçirmiş; sonra başarısız olarak Danimarka'ya hücum etmiş ve son başarısızlığından sonra dikkatini İngiltere'ye çevirmişti. 1040'larda İngiltere, o ülkeyi Vikingleri ile işgal eden ve orada kral olarak hükümdarlık yapan Kral Cnut'un ölümü ile oğlu "Harthacnut"'a geçmişti. Bu kişi Norveç Kralı I. Magnus ile anlaşmış ve hangisi ölürse onun İngiltere tahtına sahip olacağını kabul etmişti. Harthacfunt önce ölünce bu anlaşmaya göre İngiltere Norveç Kralı I. Magnus'a ve onun yerine kral olan III. Harald'a geçmişti. Buna dayanan III. Harald İngiltere üzerine bir Viking deniz seferi düzenlemeye karar verdi. Bu kararı vermesine, o zaman İngiltere'de Saksonların kralı olan Edward'ın erkek oğlu olmadan ölmesi; İngiltere Krallığını "Harold Godwinson"'un alması ve Harold Goodwinson'un erkek kardeşi Kont "Tostig Godwinson"'un III. Harald'in tahta olan hak iddiasını desteklemesi ve ona İngiltere Sakson soylularının yardımını getireceğine söz vermesi büyük rol oynamıştı. Ekim 1066'da Harald 300 Viking gemisinde yaklaşık 15.000 kisilik bir ordu ile Kuzey İngiltere'ye hucuma geçip Tyne Nehri ağzında karaya çıktı. Kont Tostig'de kendisine refakat etmekteydi. 20 Ekim'de Viking ordusu York şehrinin 3 km güneyinde bulunan bir muharebe meydanında Mercia Kontu Edwin ve kardeşi Northumberland Kontu Morcar komutasındaki Sakson ordusu ile karşılaştı. Yapılan Fulford Savasi'nda Harald ve Vikingleri büyük bir zafer kazandılar. Kral III. Harald Sakson ordularını tümüyle imha ettiği ve İngiliz Sakson Kralı Harold'un teslim olacağı sanısıyla karaya çıkan ordusunun yarısı ile ve sadece hafif silahlar ve hafif zırhlar kuşanmış bir şekilde güneye doğru yürüyüşe geçti. Diğer taraftan 5 Ocak 1066'da İngiltere Sakson Kralı "Edward the Confessor" birdenbire olmuştu' çocuğu bulunmuyordu ve olurken dul karısını korumasını önemli soylularının başında gelen Wessex Kontu ve Hereford Kontu Harold Godwinson'a bırakmıştı. Böylece İngiltere Krallık mirası ortada kalmış bulunuyordu. Normandiya Kontu William ve Norveç Kralı Harald İngiltere Krallığı üzerinde hak iddia etmekteydiler. Fakat eski kralın dul karısına bakmakla görevlendirilen İngiltere'de idarenin başında idi ve 6 Ocak'ta "Witan" adlı bir meclis toplanıp onu İngiltere Kralı ilan ettiler Ayni gün Westminister Kateralinde krallık taç giyme töreni ile I. Harold adıyla İngiltere Krallığı'na başladı. Yeni kral bir sıra baskıya uğradı. Normandiya Dükü William'ın Norman ordusuyla hemen İngiltere'ye hücum etmek için 700 gemilik bir filo hazırlamaya başlamış olduğu haberi geldi. Bu hazırlıklar devam ederken Harold'un kardeşi Kont Tostig'in Norveç'e geçtiği ve oradan İngiltere'ye geçeceği öğrenildi. İngiltere'ye ordusunu ilk çıkaran Eylül başında III. Harald olmuştu ve Harold önce onun güneye ilerlemesini önlemesi gerekti. Harold hemen bir, hem kendi kapıkulu ordusu ("houscarls") hem de asillerinin kendi askerleri ("thegn") ile oluşan bir İngiliz ordusu topladı. Londra'dan York'a 185 mil olan ve genellikle 5 günlük mesafe olduğu kabul edilen yolu ordusunu gece gündüz yürüterek 5 günde 25 Ekim'de York'a vardı. Sakson ordusunun bu kadar hızla ve bu kadar erken Viking ordusuna karşı geleceği hiç beklenmiyordu. Vikinglerin yenmiş oldukları Sakson ordusunun Vikingler'e vermeyi kabul ettikleri ek rehinelerin ve levazımın "Derwent Irmağı" üzerinde olan Stamford Köprüsü'nde teslim edileceği haberi gelince Harold York'tan hemen ordusuyla o mevkiye doğru yürüdü. Vikingler İngiliz Sakson ordusunun geldiğini gözleriyle görmeden bu ordunun yakınlarda olabileceğinden haberdar değillerdi. Viking ordusu hazırlıksız yakalanmıştı. Ordunun bir kısmı Derwent Irmağı batısında ama çoğunluğu batısında bulunmaktaydı. Sakson ordusu öncüleri batıdan gelir gelmez batıdaki Vikinglere hücuma geçtiler ve yeni Sakson birlikleri gelirgelmez bu hucuma katılmaya başladılar. Vikinglerin nehrin batısında bulunan birlikleri büyük zarar vererek nehir üzerinde bulunan Stamford Köprüsüne doğru çekilmeye başladılar. Bir halk hikâyesine göre çok iri bir Viking savaşçı tek başına baltasıyla Sakson birliklerinin köprüyü geçmesini önlediğini ve bir grup Sakson'un bir tahta varile binerek nehrin altına gelerek tahta köprünün aralıklarından mızrak ve kılıç darbeleriyle son olarak bu savaşçıyı öldürüp Saksonlara nehri geçiş imkânı verdikleri efsane olarak anlatılır. Vikinglerle 25 Eylül 1066 Pazartesi günü karşılaştı. Vikingler dinçdi ancak düzensiz ve disiplinsizdi. İlk olarak Vikingler saldırdı ancak kolayca yenildiler ve Anglosaksonlar taarruza geçti düzensiz geri çekilen Vikingleri kolayca yok ettiler ve toplamda 7.000 kayıp verdi. Ayrıca tüm Viking komutanlar ölmüştü. Harold'ın bu zaferi Vikinglerin Britanya'yı ele geçirme umudunu söndürdü. Ancak Harold'ın bu zaferi fazla uzun sürmedi ve Normanlar bu savaşı fırsat bilerek saldırıya geçtiler ve Hastings Savaşı yapıldı ve Harold yenildi. Kragujevac Kragujevac (Sırpça: "Kragujevac / Крагујевац"), 180.000 dolayı nüfusu ile Sırbistan'ın en büyük dördüncü şehridir. Şehir Šumadija İlçesi içinde yer alır ve yaklaşık 120 kilometre kuzeyinde başkent Belgrad bulunmaktadır. Adı ilk kez 1476 yılına ait olan Semendire Sancağı'nın tahrir defterlerinde Karagovints'a olarak geçen Kragujevac'ı Türkler kurdu. Osmanlı idaresi önemli bir stratejik konuma sahip olduğundan dolayı bu kasabayı zamanla askeri, ticari ve zanaat merkezine dönüştürdü. Başlangıçta sadece Türk nüfusunun bulunduğu bu kasabaya daha sonra Sırplar da yerleşmiştir. Söz konusu dönemde Lepenets Deresinin sol tarafında köprüye yakın bir yerde yüksek minareli çok güzel bir cami inşa edildi. Caminin yanında iki büyük kervansaraya, birkaç han ve çeşme yapıldı. Lepenets Deresinin her iki tarafına Türk çarşısı kurulmasıyla kasaba hızlı gelişmeye başladı. 2011 yılında yapılan genel nüfus sayımına göre şehir merkezinde 23,817 kişi yaşar. Jane Seymour (oyuncu) Jane Seymour (doğum adı, Joyce Penelope Wilhelmina Frankenberg; (d. 15 Şubat 1951, Büyük Londra), İngiliz oyuncu. "Bond kızı" olarak tanınan Jane Seymour, İngiltere'de "The Arts Educational School"'da sanat eğitimi aldı. Meslek yaşamına 1969 yılında Richard Attenborough'un yönettiği "Oh! What a Lovely War" adlı sinema filminde küçük bir rolle başladı. Kısa bir süre sonra filmin yönetmeninin oğlu Michael Attenborough ile evlendi. 1970 yılında ilk önemli rolünü, bir nazi dramını anlatan "The Only Way" adlı oyunda aldı. 1972 yılından itibaren televizyon filmleri ve dizilerde görünmeye başladı. "Bond kızları" listesinde ilk sırada yer aldı. 1973'te eşinden ayrıldıktan sonra tv dizilerinde oynamayı sürdürdü. 1984 yılında "Lassiter" adlı filmde kamera karşısında soyunan Seymour, Playboy dergisinde kapak oldu. Bir film çekimi için gittiği İspanya'da geçirdiği bir alerjik reaksiyon nedeniyle aldığı antibiyotik ilaçlar yüzünden ölümden döndü. Oyunculuğa bir süre ara veren sanatçı, 2005 yılında yeniden mesleğine başladı. Jane Seymour, dört evlilik yaşadı, özel hayatında çocuk cinsel istismarını önleme çalışmalarında aktif olarak yer aldı, 2 Aralık 2008 tarihinde, Christopher ve Dana Reeve Vakfı tarafından engelliler için yaptığı çalışmalar nedeniyle ödüllendirildi. Aylin AslÄ±m diskografisi Türk elektronik müzik/rock müziği sanatçısı Aylin Aslım'ın diskografisi. Aslım kariyerinde 1 solo albüm ve "Aylin Aslım ve Tayfası" olarak 1 stüdyo albümü yayınlamıştır. Jane Seymour (anlam ayrımı) Estonian Air Estonian Air Estonya'nın milli havayolu şirketidir. Şirketin merkezi ülkenin başkenti Tallinn'dedir. Estonian Air İskandinavya Havayolları Sistemi'nin bir parçasıdır. Bu bağlamda Stockholm, Oslo ve Kopenhag'dan Estonya'ya uçuşlar düzenlemektedir. Estonian Air ülkenin bağımsızlığını elde etmesinin hemen ardından 1 Aralık 1991'de kuruldu. İlk uçuşunu Frankfurt'a 1991 yılında gerçekleştirdi. 1992 yılında IATA'nın üyesi oldu. İflasından önce 22 uçuş noktasında hizmet vermekte olan şirketin 7 uçağı bulunmaktaydı. 28 Aralık 2015 mahkeme kararıyla iflas ettirildi. Silvertone (albüm) Silvertone 1985 yılında Chris Isaak'ın çıkardığı ilk albümdür. Bu albüm "Mavi Kadife" adlı filmde çalan "Gone Ridin'" adlı parçaya kadar çok ünlü değildi. Bu filmden önce aynı şarkı "American Flyers" adlı filmin de film müziğiydi ancak pek ilgi görmeyince öne çıkmamıştır." Dancin' " adlı şarkı ise aynı yıl piyasaya çıkan "Modern Girls" adlı filmde çalan müziklerden biridir. Ancak filmin film müziklerine bu şarkı koyulmamıştır. Silvertone aynı zamanda Isaak'a albümde yardımcı olan grubun adıdır. Tüm şarkılar Chris Isaak tarafında yazılmıştır. Croatia Airlines Croatia Airlines Hırvatistan'ın millî havayolu şirketidir. Şirketin merkezi ülkenin başkenti Zagreb'tedir. Croatia Airlines Star Alliance'ın bölgesel bir üyesidir. Şirket iç ve dış hatlarda uçuşlar düzenlemektedir. Şirket 2007 yılında 25 milyon Hırvat kunası kar elde etmiş ve şirket tarihinde en yüksek taşıdığı yolcu sayısı 1.75 milyona ulaşmıştır. Şirket 20 Haziran 1989'da Zagreb Havayolları adı altında kurulmuş ve uçuşlar düzenlemeye başlamıştır. 23 Haziran 1990'da şirket ismini Hırvat Havayolları olarak değiştirmiştir. Avusturya BelÃ§ika Bosna-Hersek HÄ±rvatistan Danimarka Fransa Almanya Ä°srail Ä°talya Kosova Makedonya KaradaÄŸ Hollanda Ä°spanya İsveç İsviçre Birleşik Krallık TÃ¼rkiye K覺z覺m覺z Olacakt覺 Kızımız Olacaktı, İzel'in 10 Ocak 1997 tarihinde çıkan 2. stüdyo albümü Emanet'in büyük çıkış gerçekleştiren parçasıdır. Bu şarkının İzel'in müzikal kariyerinde bir değeri vardır, şarkının ön plana çıkmasıyla birlikte ülkede "İzel" isimli kız çocuğu patlaması yaşanmıştır. Şarkı, ertesi yıl şarkının bestecisi Çelik Erişçi tarafından "Sevgilerimle" isimli albümde yeniden yorumlanmıştır. Adria Airways Adria Havayolları Slovenya'nın millî havayolu şirketidir. Şirketin merkezi ülkenin başkenti Ljubljana şehrindedir. Adria Havayolları Star Alliance'ın bölgesel bir üyesidir. Şirket Avrupa ve Ortadoğu'ya seferler düzenlemektedir. Şirketin ana hubı Ljubljana Jože Pučnik Havalimanı'ndadır. Şirket 1961 yılında kurulmuş ve uçuş seferleri düzenlemeye başlamıştır. Air Alps Air Alps Innsbruck, Avusturya merkezli bir havayolu şirketidir. 1998 yılında kurulan şirket, Milano ve Roma'dan İtalya'da 10 uçuş noktasına seferler düzenlenmektedir. Şirketin ana merkezi Innsbruck Havalimanı'nda olup, Malpensa Uluslararası Havalimanı ve Leonardo da Vinci Uluslararası Havalimanı'nda hubları bulunmaktadır. Eş-Şebab (Suudi Arabistan) Al Shabab tam adıyla Al Shabab Riyadh Football Club, 1947 yılında Suudi Arabistan'ın başkenti Riyad'da kurulmuş bir futbol kulübüdür. Suudi Arabistan Profesyonel Ligi'nde mücadele etmektedir. Maçlarını 71,000 kişilik Kral Fahd Stadyumu'nda oynamaktadır. "20 Temmuz 2012 itibarıyla" NGC 6884 NGC 6884 (ayrıca NGC 6766 olarak da bilinir), Kuğu takımyıldızı yönünde yaklaşık olarak 12700 ışık yılı uzaklıkta bulunan bir gezegenimsi bulutsu. 8 Mayıs 1883 yılında Edward Charles Pickering tarafından keşfedilmiş ve NGC 6766 olarak kataloğa eklenmiştir. Ayrıca İskoç gökbilimci Ralph Copeland tarafından 20 Eylül 1884 tarihinde gözlemlenmiştir. Bu ikinci gözlem ve keşif ile aynı nesne NGC 6884 olarak kataloğa eklenmiştir. Ferrari (anlam ayrımı) Ferrari: NGC 7027 NGC 7027, Kuğu takımyıldızında yaklaşık 3,000 ışık yılı uzaklıkta bulunan merkezindeki beyaz cücenin oluşturduğu bir gezegenimsi bulutsu. Güneş-benzeri bir yıldız, kırmızı dev safhasını geçmiş ve yaşamının sonuna yaklaşıyor. Henüz çok genç olan bu bulutsu, sadece yaklaşık 600 yıl önce yıldızının mükemmel maddelerinden oluşmuştur. Yıldızının muhtemelen 10 milyar yıldır var olduğu düşünülüyor. 1878 yılında Édouard Jean-Marie Stephan tarafından keşfedilen bulutsu, Hubble Uzay Teleskobu tarafından 1996 yılında fotoğraflanmıştır. Kimyasal silahların kontrolüne ilişkin uluslararası antlaşmalar Kimyasal silahların kontrolüne ilişkin uluslararası antlaşmalar, kimyasal silah kullanımının, silah kontrol antlaşmaları yolu ile kontrol altına alınmasına yönelik uluslararası girişimlerdir. 1600'lerden bu yana devletler savaş aracı olarak çeşitli kimyasal silahlar geliştirmeye çalışmaktadır. Bu silahların içerdikleri kimyevi maddeler nedeniyle insan üzerinde tahrip edici etkileri vardır. Yüzyıllar boyunca ülkeler ve uluslararası organizasyonlar, silah kontrol anlaşmaları ile kimyasal silahların sınırlandırılması ve kontrol altına alınması için birçok çaba sarf ettiler. Anlaşmaların gerekçesi "bu tür silahların tiksindiriciliği" üzerine olan genel inanç ve kimyasal silahların insaniyet ve uygar savaşımla uyum göstermediği konusundaki genel kabuldür. Kimyasal silahların kontrolü ile ilgili ilk girişimler, bu tür silahların savaşlarda henüz belirgin bir şekilde kullanılmadığı dönemde yapıldı. Gerçekte bunlar hipotetik antlaşmalardı ve yasaklar aşırı derecede kesin ya da kısıtlayıcı değildi. İlk antlaşmaların bir başka önemli özelliği de mütekabiliyet içeriyor olmasıdır. İki devletin dahil olduğu 1675 Strasbourg Antlaşması'nı saymazsak kimyasal silahların kontrolüne yönelik ilk çok uluslu ve kabul gören adım 1899 Lahey Sözleşmesi ile atıldı. Lahey Sözleşmesi'nin ardından yirmi yıldan az bir süre geçtikten sonra Avrupa'da I. Dünya Savaşı patlak verdi. Savaş esnasında kimyasal silahlar her iki tarafça da yoğun bir şekilde kullanıldı. Bu savaş hala en büyük kimyasal savaş olma niteliğini sürdürür. Savaşta yaşanan olaylar kimyasal savaşın yasaklanmasına yönelik daha eksiksiz ve etkili çabaları ateşledi. Bu çabalar sonucunda, II. Dünya Savaşı'ndan birkaç yıl önce Cenevre Protokolü de dahil birçok anlaşma ortaya çıktı. İkinci Dünya Savaşı, kimyasal silahların kullanımı ile ilgili kayda değer bir örnek bulunmaması açısından bir başarı olarak nitelendirilir. Bununla birlikte 2. Dünya Savaşı'ndan yıllar sonra, en önemlisi İran-Irak Savaşı olmak üzere pek çok kimyasal silah kullanılan olay belgelendi. Bu savaş kimyasal silahlarla ilgili yenilenmiş ve daha güçlü yasaklama anlaşmaları için yapılan çağrılara öncülük etti. 13 Ocak 1993'te bu çabalar Kimyasal Silahlar Sözleşmesi'nin imzaya açılması ile sonuçlandı. 29 Nisan 1997'de yürürlüğe giren sözleşme ile kimyasal silahların kullanımı ve stoklanmasını tamamen yasaklandı. Tarihteki ilk yazılı kimyasal silahların kontrolü antlaşması Kutsal Roma Cermen İmparatorluğu ve Fransa arasında imzalanan 1675 Strasbourg Antlaşması'dır. Bu iki taraflı paktta iki ülke arasında olacak herhangi bir savaşta zehirli kurşunların kullanımı yasaklandı. Strasbourg Antlaşması sadece, XIV. Luis'in Lorraine bölgesindeki Fransız kontrolünü sağlamaya çalıştığı savaş boyunca geçerli olacaktı. Antlaşmadan birkaç yüzyıl sonra kimya alanındaki gelişmeye bağlı olarak, devletler daha sofistike kimyasal silahlar geliştirdi ve silah kontrolünde öncelikli endişe zehirli kurşunlardan zehirli gazlara kaydı. Bu sebeple 1899 Lahey Sözleşmesi ile devletlerin büyük bir kısmı "boğucu, zehirli ve benzeri gazların savaşta kullanılmayacağı" konusunda anlaştılar. 1899 ve 1907 tarihli Lahey Sözleşmeleri oluşturulurken Brüksel Konferansı'nda hazırlanan Martens hükmünden faydalanıldı. Lahey Sözleşmesi, ancak savaşta taraf olan tüm ülkelerin bu hükümleri kabul etmesi ile uygulanabiliyordu dahası sözleşmenin ihlal edilmesi durumunda nasıl bir yol izleneceği de belirsizdi. Lahey Sözleşmesi ABD tarafından hiç kabul edilmedi, 4 Eylül 1900'de sözleşmeye taraf olan Almanya ise 1904'te kimyasal maddeler üzerinde, savaşta kullanılmak amaçlı deneylere başladı. 1915'te Almanlar savaşta ilk kez gaz kullandı. Bunu takip eden süreçte itilaf devletleri de savaşta çeşitli kimyasallar kullanmaya başladılar. Birinci Dünya Savaşı esnasında her iki tarafta da kimyagerler 3000'in üzerinde kimyasal madde üzerinde potansiyel silah araştırması yaptılar. Bu maddelerden 30 kadarı silah olarak kullanıldı. Savaşta sadece kimyasal silah saldırıları ile ölen insan sayısı 100.000'i buldu. Savaş sonrasında genelde silah kontrol antlaşmaları ve özelde de kimyasal silah kontrolü anlaşmaları yenilenen destek kazandı. Savaştaki gaz saldırılarını gördükten sonra halk ezici çoğunlukla zehirli gazların yasaklanmasını destekledi. Aralık 1921'de Amerikalılar arasında yapılan bir araştırmaya göre 367,000 kişi kimyasalların yasaklanmasını desteklerken, sadece 19 kişi bunların gelecekte de kullanılmasını destekledi. Bu kamu görüşü kimyasal silahların yasaklanması yönünde çabaların artmasına sebep oldu. Almanya'nın zehirli gaz üretmesi ve ithal etmesinin yasaklandığı Versay Antlaşması sonrasındaki dönemde İtalya ve İngiltere kimyasal silah geliştirmeye devam ettiler. Antlaşma sonrası kendi ülkesinde kimyasal silah geliştirmesi yasaklanan Almanya da 1920'lerde bilim insanlarını Sovyetler Birliği'ne gönderdi. İki ülke işbirliği içinde hem endüstriyel hem de silah olarak kullanılmak üzere kimyasallar geliştirdiler. Ateşkes antlaşmalarının ardından bu tür silahların kısıtlanmasına yönelik ilk ciddi deneme 1922'de Washington Konferansı ile yapıldı. Büyük itilaf devletlerinin katılımıyla toplanan konferansın 5'inci maddesi boğucu, zehirli gazlar ile buna benzer nitelikteki sıvılar ve diğer malzemelerin veya cihazların yasaklanmasını içeriyordu. Antlaşma Fransa'nın denizaltılar ile ilgili kısmı kabul etmemesi üzerine yürürlüğe girmedi. 1925 Cenevre Protokolü'nün eksiği kimyasal ve biyolojik silahların geliştirilmesi, üretimi ve stoklanmasının yasaklanmamış olması ve kullanım yasağının Avrupa dışında (koloni bölgeleri gibi) geçerli olmamasıdır. Ancak protokol 1972 tarihli Biyolojik Silahlar Konvansiyonu'na uzanan süreci başlatması açısından önemlidir. ABD Cenevre Protokülü'ne 1975 yılına kadar taraf olmadı (Aslında ABD'nin başlangıçta imzaladığı protokol ülkenin senatosu tarafından reddedilmişti). İtalya ise 1928'de protokolü imzalamış olmasına rağmen 1930'larda Etiyopyalılara karşı zehirli gaz kullandı. Tahminlere göre İtalya bu savaşta uçak yolu ile yaklaşık 700.000 ton kimyasal savaş malzemesi kullandı. İtalya, kimyasal silahları savaş suçuna karşı misilleme olarak kullandığını belirterek Cenevre Protokolü'ne aykırı bir durumun olmadığını iddia etti. İkinci Çin-Japon Savaşı'nda protokol bir kez daha ihlal edildi. Japon ordusu bu savaşta farklı kimyasal silahları birçok kez kullandı. 1932'de Birleşmiş Milletler üyesi altmış ülkenin temsil edildiği Dünya Silahsızlanma Konferansı düzenlendi. Konferans, tüm ülkelerin Versay Antlaşması'ndaki kısıtlamalara tabi olmasını isteyen Almanya ile yaşanan anlaşmazlık sonucunda çıkmaza girdi ve sonlandırıldı. 1933 şubatında konferans yeniden toplandı. Büyük Britanya'nın burada sunduğu silahsızlanmaya yönelik anlaşma taslağı Cenevre Protokülü'nden farklı olarak kimyasal silahların anlaşmaya taraf olmayan ülkelere karşı kullanımını da yasaklıyordu. Ancak pek çok kez bahane olarak kullanılan mütekabiliyet ilkesini de barındırdığından bu tür silahların üretimi ya da saklanmasıyla ilgili herhangi bir kısıtlama getirmiyordu. Avrupa ve Asya'da yaşanan iklim değişikliği sonucunda 1936'da silahsızlanma konferansının aktiviteleri durduruldu. İkinci Dünya Savaşı, muharib devletlerden hiçbirinin kayda değer bir şekilde kimyasal silah kullanmaması ile birlikte, kimyasal silah kontrolü için belirgin bir başarı olarak görülüyordu. Savaşın hemen ardından silah kontrol çabaları birinci olarak, muazzam yok edici bir güce sahip nükleer silahlara yöneldi ve kimyasal silahsızlanma öncelikli olmaktan çıktı. Durum böyle iken, Yemen İç Savaşı'ndaki gaz saldırıları ve Kore Savaşı'ndaki kimyasal silahların kullanıldığına dair ithamlarla, kimyasal savaş tekrar yayılmaya başladı. Tüm bu olaylar ABD'nin Vietnam Savaşı'nda ölümcül olmayan dozda kimyasal harp maddesi (gözyaşı gazı ve defoliantlar da dahil) kullanması ile birleşince kimyasal silahsızlanmaya olan ilgi yeniden arttı. Bu ilgi öncelikli olarak bölgesel girişimlerin ortaya çıkmasını sağladı. 25 Nisan 1982'de Bağımsız Silahsızlanma ve Güvenlik Meseleleri Komisyonu (ya da yaygın bilinen adıyla Palme Komisyonu) Avrupa'da kimyasal silahsız bölge oluşturulmasına yönelik bir çağrı yaptı. Bu öneri 1985'te Doğu Almanya'yı yöneten Sosyalist Birlik Partisi ve Batı Almanya'yı yöneten Sosyal Demokrat Parti arasında yapılan anlaşmanın taslak metnine dahil edildi. İki partinin planına göre, başlangıç olarak Orta Avrupa kimyasal silahlardan arındırılmış bölge ilan edilecek sonrasında da bu bölge genişletilecekti. Orta Avrupa dışında, Balkanlar'da Romanya ve Bulgaristan, Latin Amerika'da Peru ve Kuzey Avrupa'da da Danimarka kendi coğrafyalarında kimyasal silahsız bölge oluşturulmasına yönelik çaba sarf ettiler. Bu çabalar o dönem için sonuçsuz kalsa da silahsızlanmaya yönelik ilgiyi diri tutmuş ve sürecin o zamana kadarki en kapsamlı anlaşma olan Kimyasal Silahlar Sözleşmesi'ne uzanmasına yol açmıştı. Kimyasal Silahlar Sözleşmesi ile, üye ülkelere stoklarındaki kimyasal silahları deklare etmeleri ve Nisan 2007 sonuna kadar da sahip oldukları bütün kimyasalları yok etmeleri zorunluluğu getirildi. Bunun sonucunda taraf ülkelerce tüm dünyada 70.000 ton kimyasal silah stoğu deklare edildi. Bu stoğun %95'i sadece ABD ve Rusya'ya aittir. Kasım 2003 itibarı ile deklare edilen kimyasal silahların %11'i imha edilebildi. Kimyasal Silahlar Sözleşmesi ile kimyasal üreticisi ve tüketicisi olan özel şirketler de kontrol altına alındı. Emin Özgün Emin Özgün (1954, Artvin - 1 Ağustos 2016, Ankara), Diş Hekimi, eski Artvin belediye başkanı. 1954 Yılında Artvin’de doğan Emin Özgün ilk, orta ve lise eğitimini Artvin’de tamamladıktan sonra Gazi Üniversitesi Diş Hekimliği Fakültesini 1980 yılında bitirdi. Emin Özgün önce Adapazarı Devlet Hastanesinde, sonra İstanbul Koşu Yolu Hastanesinde diş hekimi olarak görev aldı. 1999 yılında CHP'den Artvin belediye başkanı seçilen Özgün 2004 ve 2009 seçimlerinde de aynı partiden tekrar belediye başkanı seçildi. 2014 seçimlerinde ise %37.2 oyla seçimi Mehmet Kocatepe'nin gerisinde tamamladı. 1 Ağustos 2016'da Ankara - Eskişehir yolu üzerinde seyir halindeyken bir jeepin aracına arkadan çarpması sonucunda yol süpürme aracına arkadan çarpan Özgün, olay yerinde hayatını kaybetti. Cenazesi Ankara Karşıyaka Mezarlığında toprağa verildi. Muhammed Ali (anlam ayrımı) Chris Isaak (albüm) Chris Isaak, sanatçı Chris Isaak'ın kendi adıyla çıkardığı albümüdür. İkinci albümü olan bu albüm 1986'da Warner Bros. ile yayınlanmıştır. Tüm şarkılar Chris Isaak tarafında yazılmıştır. Nuuksio Millî Parkı Nuuksio Milli Parkı (Fince: Nuuksion kansallispuisto; İsveççe: Noux nationalpark), Finlandiya'da bulunan 35 milli parktan birisidir. Park 1994'te kurulmuş olup; Espoo, Kirkkonummi ve Vihti'de göller ve ormanlık alanları kapsamaktadır. Başkent Helsinki'nin kuzeybatısında olup, başkente en yakın milli parktır. Parkın ismi Espoo'da bulunan Nuuksio semtinden türetilmiştir. Parka Helsinki ve Espoo'dan toplu taşıma sistemi ile ulaşılabilmektedir. 2009 Bahreyn Grand Prix 2009 Bahreyn Grand Prix 2009 Formula 1 sezonu'nun dördüncü yarışıdır. 24-26 Nisan tarihleri arasında Bahreyn pistinde yapılmıştır İlk 2 antrenman turu yapılmıştır. Antrenman turlarının birinci ayağını Lewis Hamilton lider kapatmıştır, ikinci turlarda ise Nico Rosberg birinci olmuştur. Son antrenmanlarda ise Timo Glock antrenmanı lider bitirmiştir. 25 Nisan'da yapılan sıralama turlarında Toyota'in İtalyan pilotu Jarno Trulli, pole pozisyonunu elde etmiştir. Ardından yine Toyota'nın Alman pilotu Timo Glock ikinciliği almış, Red Bull'un genç Alman pilotu Sebastian Vettel üçüncülüğü elde etmiştir. Yarışa dördüncü başlayacak isim ise, Jenson Button olmuştur. 26 Nisan'daki büyük yarışın kazananı Jenson Button olmuştur. Button, Hamilton'u geçerek büyük bir avantaj elde etmiş ve yarış boyunca bu avantajı kullanarak birinci olmuştur. Onun ardından Sebastian Vettel ikinci sırayı almıştır. Pole pozisyonunu kazanan Jarno Trulli ise üçüncü olarak podyuma çıkan son isim olmuştur. Yarışı tamamlayamayan tek isim Kazuki Nakajima olmuştur. Yarış öncesi birçok takım, araçlarında kanat ve difüzör değişikliği yapmıştır. KERS'i kullanan pilot sayısı ise 6 olacaktır. McLaren-Mercedes takımından Hamilton ve Kovalainen, Ferrari takımından Massa ve Raikkonen, BMW Sauber'den ise Kubica ve Heidfeld'in araçlarında KERS olacak. Alonso ve Piquet'in KERS'i kullanması beklenirken, kullanmadığı açıklandı. "‡" "KERS'i kullanan araçları gösterir" Formula 1 sıralama turları GMT saati ile 11:00'da, Türkiye saati ile 14:00'da yapılmıştır. Büyük yarış ise GMT 12:00, Türkiye saati ile 15:00'da yapılmıştır. Sıralama turlarını ve yarışı TRT naklen yayınlanacaktır. Ancak yayın hakları gereği uyduda şifrelenecek, karasal yayından ve dijital kartlı sistemlerden sorunsuz izlenebilecektir. Ferizovik Ferizovik (Arnavutça: "Ferizaj" veya "Ferizaji"; Sırpça: "Uroševac / Урошевац") Kosova'nın güneyinde yer alan şehir, belediye ve il merkezi. De facto olarak Kosova’nın Ferizovik ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovski ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Yakova Bölgesi’nde ("District of Urosevac") bulunur. Şehrin adı, Osmanlı idaresi devrinde, tren hatlarının geçtiği bölgede yaşayan Firuz Ağa’nın ismi ile alakalıdır. Firuz Ağa, bölgenin ilerigelenlerinden biridir ve kurulan tren istasyonu da, kendi toprağı üzerine kurulmuştur. Firuz isminin Kosova’da özellikle Türkler dışındaki halklarca "Feriz" olarak telaffuz edilmesi, şehrin Türkçe adının da zamanla "Ferizovik" olarak kullanılması sonucunu doğurmuştur. Şehrin Ferizaj ("Ferizay") olan Arnavutça adı da Firuz isminin bir varyantıdır. Sırpların şehre verdikleri ad olan “Uroševac” ise, Orta Çağ’da bölgede hükümran olan Sırp kralı Stefan Uroš’un adıyla alakalıdır. Uroševac ("Uroşevats") ismi, Türk egemenliğinden sonraki devirde, Sırp isimlendirmesi olarak görülür. "Ferizoviç" ve "Ferizovo" biçimleri de şehrin Bulgarca adlarındandır. Şehir için kullanılan bir diğer isim olan “Tasyan” ise, Fransızca “"station"” sözünün Türkçe telaffuz edilmiş şeklidir. Tasyan adı da şehir için kullanılagelmiştir. Ferizovik şehri, 1873 yılına dek küçük bir köy durumunda olmuştur. Şehrin gelişmesi Osmanlı devrinin sonlarına doğru, Belgrad-Selanik tren hattının açılması ile beraber gerçekleşmeye başlamıştır. 1999 yılındaki 1998-1999 Kosova Savaşı’nda şehir ve şehirliler Sırpların kontrolundaki Yugoslavya Ordusu (JNA) tarafından büyük hasara uğratılmıştır. Bu hazin sonuçlar, savaşın bitişiyle beraber şehirdeki Sırp nüfusun şehirden kaçması neticesini doğurmuştur. Tarihî süreçte, şehirdeki Türklerin çok büyük bölümü de, dış göçlerle şehri boşaltmıştır. Ferizovik, Kosova’nın güney kesiminde yer alır. Şehir, Priştine-Üsküp ve Prizren-Üsküp karayolunun kesişme noktasında konumlanır. Dünyanın sayılı askerî üslerinden biri olan ABD Camp Bondsteel Askerî Üssü, bu şehrin hemen yanında bulunur. Üssün kuruluşu, 1999 NATO müdahaleleri sonrasında oluşturulan yeni süreçle başlamıştır. Ferizovik şehir merkezinde bulunan cami ve kilise, dinî hoşgörü örneği olarak simgeleştirilmektedir. Cami, 2. Dünya Savaşı sırasında hasar görmüştür. Sonrasında da onarılmıştır. Son Kosova Savaşı süresinde yok edilmekten kurtulmuştur. 2004 yılında Kosova çapında yaşanan ayaklanmalar sırasında ülkedeki birçok Ortodoks din yapısı gibi, Ferizovik Ortodoks Kilisesi’ne yönelik de saldırılar yapılmaya çalışılmıştır. ABD şirketi “Brown & Root”, Bondsteel Üssü inşaatı sebebiyle şehirdeki en büyük işveren olmuştur. Bu şirket için Ferizovik’te 1500 kişi çalışmaktadır. Şehrin devlete ait kurum ve kuruluşlarının 22’si özelleştirilmiştir. Ticaret ve Endüstri Bakanlığı’nın verilerine göre, şehirde 4500’den fazla küçük ve orta ölçekli işletme bulunmaktadır. Şirketlerin %11’i üretim merkezli, %43’ü hizmet sektörü merkezli ve %46’sı da ticaret merkezli yapılardır. Belediye sınırları içinde 30 ilköğretim okulu ve bu okullara devam eden 22.771 öğrenci bulunmaktadır. 8 ortaöğretim okulunda (lise ve meslek liseleri) 7.054 öğrenci eğitim görmektedir. Öğrencilerin büyük bölümü Arnavut etnisitesine dâhilken, öğrenciler içinde az sayıda Aşkali, Rom, Goralı ve Türk öğrencilere de rastlanmaktadır. Ferizovik’te ayrıca, 270 öğrencili bir anaokulu da bulunmaktadır. Şehirde, internet hizmetinin verildiği iki halk kütüphanesi vardır. Ferizovik’te 3 televizyon istasyonu ve 4 radyo istasyonu kayıtlıdır. Bunlar RTV TEMA, TV Liria, RTV Festina, Radio Ferizaj e Radio Fortuna adlı kuruluşlardır. Şehrin nüfus oranlarına dair kesin bilgiler henüz bulunmamaktadır. Son sayımlar 1991’de yapılmıştı ve bu tarihten günümüze dek Ferizovik ve çevresi, birçok demografik değişiklik yaşadı. 2007 yılı belediye verileri ışığındaki tahminlere göre şehrin nüfusu 160.000-170.000 civarındadır. En büyük oran Arnavutlara ait olup, bunları sırasıyla Aşkali, Rom, Goralı, Boşnak, Sırp ve Türk nüfusu izlemektedir. 1990’lar civarında şehrin nüfusu 80.000 dolayında iken, 1999 savaşı ile beraber çevreden ve Sırbistan’ın Müslüman bölgelerinden yapılan göçlerle şehir nüfusunda büyük artış yaşanmıştır. 1998-1999