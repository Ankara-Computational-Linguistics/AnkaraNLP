teyzem bize bundan niye bahsetmedi. Demek yemeği dışarda yiyecek, çok yazık, dedi Bayan Bennet. Arabayı alabilir miyim. diye sordu Jane. Hayır şekerim, atla gitsen daha iyi. Yağmur boşandığı zaman araban olmazsa, bütün geceyi orada geçirmek zorunda kalırsın. Parlak bir buluş. Ama ya Bingley'ler Jane'i kendi arabalarıyla göndermeye kalkışırlarsa. dedi Elizabeth. Olacak iş değil. Çünkü sanırım baylar Meryton'a Bay Bingley'nin arabasıyla giderler Hurst'lerin de arabaları var ama atlan yok. Araba ile gitmeyi tercih ederdim. Ama şekerim, eminim ki baban atlan arabaya koşamaz. Onlara çiftlikte ihtiyaç var, öyle değil mi Bay Bennet. Atlara çiftlikte her zaman ihtiyaç var, ama sizden fırsat kalmıyor ki. Ama eğer bugün atlar size gerekiyorsa annemin istediği olacak, dedi Elizabeth. Genç kız en sonunda atlara çiftlikte ihtiyaç olduğunu bizzat babasının ağzından duydu ve binek atının sırtında gitmek zorunda kaldı. Annesi havanın bozacağını gösteren birçok belirtiyi sevinçle sayarak onu kapıya kadar geçirdi. Gerçekten de duası kabul oldu ve Jane yola çıktıktan biraz sonra bardaktan boşalırcasma yağmur yağmaya başladı. Kız kardeşleri Jane ıslanacak diye endişeliydiler ama annesinin sevincine diyecek yoktu. Yağmur bütün gece hiç durmadan yağdı. Jane'in o gece eve dönemeyeceği kesin gibiydi. Bayan Bennet yağmuru sanki kendi yağdırmış gibi durup durup, Gerçekten ne iyi düşünmüşüm. diyordu. Yine de hilesinin mutlu sonuçlarından ertesi sabaha kadar haberi olmadı. Kahvaltı henüz bitmemişti ki Netherfield'den bir uşak Elizabeth'e şu pusulayı getirdi. Çok sevgili Lizzy'ciğim Dün yağmurda sırılsıklam ıslandığım için olacak, bu sabah kendimi çok rahatsız hissediyorum. Nazik dostlarım, iyileşmeden eve dönmenin sözünü bile ettirmiyorlar. Eczacı Bay Jones'a görünmemde de ısrar ediyorlar. Onun beni muayene ettiğini duyarsanız telaşlanmayın. Biraz boğazım, biraz da başım ağrıyor, başka bir şeyim yok, sevgiler. Elizabeth pusulayı yüksek sesle okuduktan sonra Bay Bennet, Eh, şekerim, dedi, eğer kızım tehlikeli bir hastalığa yakalanırsa, eğer ölürse, bunun, senin emirlerin doğrultusunda Bay Bingley'nin peşinden koşarken olduğunu bilmek, benim için bir teselli olacak. Ah, ölecek diye bir korkum yok. İnsan ufak önemsiz soğuk algınlıklarından ölmez. Ona iyi bakacaklardır. Orada kaldığı sürece her şey yolunda. Arabayı alabilirsem, gidip kendisini görürüm. Ablasını gerçekten merak eden Elizabeth arabayı almak mümkün olmadığı halde kardeşine gitmeye karar verdi ata binmeyi bilmediği için çaresiz yürüyecekti. Kararını bildirince annesi Aptallık etme. diye bağırdı. Bu pis havada böyle bir şeyi nasıl aklından geçiliyorsun. Oraya gittiğin zaman insan içine çıkacak halin kalmaz üstün başın rezil olur. Jane'in yanına girecek halim kalır ya. Benim istediğim de bu. Bu sözlerle bana mı taş atıyorsun yoksa, Lizzy. dedi babası. Atlan isteteyim diye. Hayır, hayır, yürümekten çekinmiyorum. İnsanın bir amacı olduktan sonra yol yürümenin hiçbir önemi yok. Zaten topu topu üç millik yol... Akşam yemeğine dönerim. Özverinin gücüne hayranım, diye görüşünü bildirdi Mary. Ama duyguya, akıl rehberlik etmelidir ve bence katlanılan güçlükle amaç her zaman orantılı olmalıdır. Catherine ile Lydia, Biz de Meryton'a kadar seninle gelelim, dediler. Elizabeth onların yol arkadaşlığını kabul etti. Üç kız kardeş birlikte yola çıktılar. Yola koyulduklarında Lydia, Biraz acele edersek belki Yüzbaşı Carter'ı Londra'ya gitmeden bir daha görebiliriz, dedi. Meryton'da ayrıldılar. İki küçük kardeş subaylardan birinin eşini görmeye gittiler. Elizabeth de yoluna yalnız başına devam etti. Tarlaları aşarak, çitlerden sabırsızlıkla atlayarak ve su birikintilerinin üzerinden sıçrayarak hızlı yürüyordu. Nihayet karşıda Bingley'lerin evi göründüğünde, Elizabeth'in ayak bilekleri ağrıyordu çorapları da kir içindeydi yüzü hızlı yürüyüşün etkisiyle alev alev yanıyordu. Onu kahvaltı salonuna aldılar. Jane'den başka herkesin toplanmış olduğu salonda Elizabeth'in kılığı bir hayli hayret uyandırdı. Günün bu kadar erken bir saatinde, bu kadar kötü bir havada tek başına yürüyerek üç millik yolu gelmesine Bayan Hurst ile Caroline Bingley inanamıyorlardı. Elizabeth, bu yüzden bayanların gözünde küçülmesine rağmen büyük bir nezaketle karşılandı erkek kardeşlerinin tavrında nezaketten fazlası, tatlılık ve şefkat vardı. Bay Darcy pek az konuştu. Bay Hurst ise neredeyse hiç. Darcy bir yandan bu hızlı yürüyüşün genç kızın cildine verdiği parlaklığa hayran bakıyor, bir yandan da bu kadar uzak bir yoldan yalnız başına gelmesinin doğru olup olmadığını düşünüyordu. Bay Hurst ise sadece kahvaltısını düşünmekteydi. Elizabeth, kardeşinin sağlığıyla ilgili sorularına pek de olumlu cevaplar alamadı. Bayan Jane Bennet geceyi kötü geçirmiş, şimdi uyandığı halde ateşi olduğundan, odasından çıkacak durumda değilmiş. Elizabeth hemen ablasının yanına götürüldüğüne sevindi. Böyle bir ziyareti ne kadar istediğini sırf ailesini telaşa ve sıkıntıya sokmak istemediği için mektupta belirtmemiş olan Jane de, Elizabeth içeri girince sevinçle gülümsedi. Ama uzun uzadıya konuşacak halde değildi. Caroline Bingley iki kardeşi yalnız bıraktığında, kendisine bu kadar iyi baktıkları için duyduğu minneti dile getirmekten başka bir şeye kalkışmadı. Elizabeth de sessizce onu dinledi. Kahvaltıdan sonra Bayan Caroline Bingley ile ablası da onlara katıldı. Jane'e karşı ne kadar şefkat ve ilgi gösterdiklerini görünce Elizabeth de onlara biraz ısınmaya başladı. Eczacı geldi hastasını muayene ettikten sonra, beklendiği gibi, şiddetli bir soğuk algınlığı geçirdiğini, bunu olabildiğince hafif atlatması için ellerinden ne gelirse yapmalannı söyledi ve Jane'e de yatmasını önererek ona bazı ilaçlar göndereceğine söz verdi. Öneriler hemen yerine getirildi, çünkü Jane'in ateşi yükselmiş, başının ağrısı da çok şiddetlenmişti. Elizabeth, Jane'in odasından bir dakika bile çıkmadı. Ev sahibi bayanlar da odadan ayrılmıyorlardı. Aslında baylar dışarda olduğu için yapacak başka bir işleri de yoktu. Saat üçü vurduğu zaman Elizabeth, istemeye de olsa, artık eve dönme zamanının geldiğini anladı. Bayan Caroline Bingley arabasını teklif etti. Elizabeth biraz ısrar ederlerse bu teklifi kabul etmeye hazırdı, ama bu sırada Jane, kardeşinden ayrılacağı için çok mahzunlaştığından Bayan Caroline Bingley araba teklifini, Elizabeth'i birkaç gün için Netherfîeld'de konuk etme davetine çevirmek zorunda kaldı. Elizabeth büyük bir minnettarlıkla kabul etti. Orada kalacağını ailesine bildirmek ve kendisine elbise getirtmek üzere Longbourn'a hemen bir uşak gönderildi. değiştirmek üzere odalarına çekildiler ve saat altı buçukta Elizabeth yemeğe çağrıldı. Kendisine yağdırılan, özellikle Bay Bingley'nin yönelttiği ve çok daha fazla ilgi gösterdiğini sezmekten mutluluk duyduğu sorulara çok da tatmin edici cevaplar veremedi. Ama Jane hiç de iyi değildi. Bunu duyan Louise ve Caroline kardeşler ne kadar üzüldüklerini, soğuk algınlığının ne kötü bir şey olduğunu, hastalanmaktan ne kadar nefret ettiklerini üç dört defa tekrarladıktan sonra bu konuyu unutuverdiler Jane yanlarında olmadığı zaman bu kadınların ona gösterdikleri ilgisizlik Elizabeth'in başlangıçta onlara duyduğu nefreti yeniden canlandırmıştı. Kısacası, salondakilerin arasında Elizabeth'in tek hoşlanabildiği kimse Bay Bingley'di. Onun, Jane'in hastalığından endişe duyduğu açıkça görülüyor ve kendisiyle ilgilenmesi de Elizabeth'in çok hoşuna gidiyordu. Diğerlerinin gözünde istenmeyen bir konuk olduğunu sezen Elizabeth, bu ilgi de olmasa bu fikre inanacaktı. Başka kimsenin ona aldırış ettiği yoktu. Bayan Caroline Bingley hep Bay Darcy ile ilgileniyordu. Ablası Louisa da öyle. Elizabeth'in yanında oturan Bay Hurst'e gelince sadece yiyip içmek ve kâğıt oynamak için yaşayan uyuşuk bir adamdı ve Elizabeth'in sade et yahnisini baharatlı yahniye tercih ettiğini görünce onunla konuşma zahmetine katlanmadı. Yemekten kalkınca Elizabeth hemen Jane'in yanına gitti ve genç kız odadan çıkar çıkmaz Bayan Caroline Bingley onu çekiştirmeye başladı. Tavır ve hareketleri için verilen hüküm gerçekten çok kötüydü. Küstahlıkla karışık bir gururu vardı sohbetten, stilden, zevkten ve güzellikten yoksundu. Bayan Hurst de kız kardeşiyle aynı fikirde olduğunu söyleyerek Sözün kısası mükemmel bir yürüyüşçü olmaktan başka övülecek bir tarafı yok, dedi. Bu sabahki görünüşünü ömrüm oldukça unutamayacağım. Doğrusu tam bir yabani gibiydi. Gerçekten de öyle, Louisa. Gülmemek için kendimi zor tuttum. Aslında buraya gelmesi çok saçma. Ablası soğuk aldı diye o kılıkta sokaklara düşmesi mi gerekirdi. Saçları da ne perişan, ne karmakarışıktı. Evet. Ya iç eteğine ne demeli. İç eteğini gördün umarım, ucu en az bir karış çamura batmıştı. Elbisesiyle örtmeye çalışmış, ama becerememiş. Dediklerin baştan aşağı doğru olabilir Louisa, dedi Bingley, ama bunların hepsi şimdi gözümden silindi. Bence Elizabeth Bennet bu sabah odaya girdiği zaman şaşılacak kadar güzel görünüyordu. İç eteğinin çamuruna hiç dikkat etmemiştim. Bayan Caroline Bingley, Darcy'ye dönerek, Bay Darcy, eminim siz dikkat etmişsinizdir. Kendi kız kardeşinizin bu şekilde kendini sergilemesini herhalde istemezsiniz, dedi. Kuşkusuz hayır. Üç mil, dört mil, beş mil veya ne kadarsa ayak bileklerine kadar çamur içinde yürümek, hem de yapayalnız. Ne demeye çalışıyor bu kız. Bana öyle geliyor ki mağrur bir bağımsızlık taslama ve görgü kurallarına karşı tam bir taşralı kayıtsızlığı göstermek. Kız kardeşini çok sevdiğinin göstergesi ki, bu da çok beğenilecek bir şey, dedi Bingley. Korkarım, Bay Darcy, dedi Bayan Caroline Bingley neredeyse fısıltıyla, Elizabeth'in güzel gözlerine karşı duyduğunuz hayranlık bu maceradan sonra biraz sarsılmıştır. Hiç de değil. diye yanıtladı Darcy. Sabahki yürüyüşün etkisi ile gözleri daha da parlaklaşmıştı. Bu sözleri kısa bir sessizlik izledi. Derken Bayan Hurst tekrar söze başladı Jane Bennet'ı çok takdir ediyorum, gerçekten çok tatlı bir kız ve iyi bif kısmeti çıkmasını bütün kalbimle isterim. Ama öyle bir ana baba ve öyle bayağı akrabaları oldukça korkarım ki bu mümkün değil. Galiba eniştelerinin Meryton'da noterlik yaptığını söylemiştin. Evet, Cheapside'a yakın bir yerde oturan bir de dayıları var. İşte bu mükemmel, diye ekledi kız ve iki kardeş içten kahkahalar attılar. Bingley, Bütün Cheapside'ı dolduracak kadar çok dayıları olsa da bu, onların sevimliliklerinden hiçbir şey eksiltmez, dedi. Darcy, Ama seçkin birileriyle evlenme şanslarını bir hayli azaltır, yanıtını verdi. Bingley'nin cevapsız bıraktığı bu sözleri, kız kardeşleri yürekten onayladılar ve sevgili arkadaşlarının kaba akrabaları onları bir süre daha eğlendirdi. Yemek salonundan çıkınca, kız kardeşler, şefkat duygulan uyanarak Jane'in odasına gittiler, kahve içmek için aşağıya çağnlıncaya kadar orada kaldılar. Jane hâlâ çok halsizdi ve Elizabeth gece geç vakte kadar ablasının yanından ayrılmadı. O uyuduktan sonra içi rahatladı ve hiç istemediği halde ayıp olmasın diye aşağı indi. Salonda herkesi kâğıt oyununa oturmuş buldu. Hemen oyuna katılmaya davet edildi. Ama Elizabeth, yüksek parayla oynamalarından kuşkulandığı için, kız kardeşini bahane ederek bu daveti reddetti, aşağıda çok kalamayacağını ve bu süre içinde kitap okuyarak oyalanacağını söyledi. Bay Hurst ona hayretle baktı. Okumayı oyuna tercih mi ediyorsunuz. diye sordu. Çok tuhaf bir şey. Bayan Eliza Bennet kâğıt oyununu küçümser, dedi Caroline Bingley. Kendisi okumaya çok meraklıdır ve başka hiçbir şeyden zevk almaz. Elizabeth, Ne bu kadar övgüyü ne de eleştiriyi hak ediyorum. Ben okumaya çok meraklı değilim. Zevk aldığım başka şeyler de vardır, yanıtını verdi. Bingley, Kardeşinize bakmaktan büyük bir zevk duyduğunuzdan eminim, dedi. Umarım bu zevk onun tamamen iyileştiğini görmekle artar. Elizabeth ona yürekten teşekkür ederek üzerinde birkaç kitap bulunan masaya doğru yürüdü. Bingley, ona hemen başka kitaplar getirmeyi önerdi kütüphanesinde ne var ne yoksa getirecekti. Keşke daha geniş bir kitap koleksiyonum olsaydı, hem siz yararlanırdınız hem de benim saygınlığım artardı, dedi, ama ne yazık ki ben tembel bir adamım. Çok kitabım olmadığı halde içlerinde hâlâ okumadıklarım var. Elizabeth oradaki kitaplarla pekâlâ oyalanabileceğim söyledi. Bayan Caroline Bingley, Babamın bu kadar az kitap bırakmış olmasına şaşıyorum, dedi. Oysa Pemberley'de ne kadar olağanüstü bir kütüphaneniz var, Bay Darcy. Darcy, Öyle olması gerekir, yanıtını verdi. Çünkü birçok neslin ürünü. Sonra siz de buna bir o kadar yenilerini kattınız... Durmadan yeni kitaplar satın alıyorsunuz. Böyle bir çağda insanın aile kütüphanesini ihmal etmesini benim aklım almaz. İhmal mi. O soylu malikânenin güzelliğine güzellik katacak hiçbir şeyi ihmal etmediğinizden eminim. Charles, umarım senin yaptıracağın ev de en az Pemberley'in yansı kadar güzel olur. Umanm olur. Fakat sana gerçekten o civarda bir yer almanı ve Pemberley'yi de örnek tutmanı tavsiye ederim. Zaten İngiltere'de Derbyshire'den daha güzel bir yer de yoktur. Bütün kalbimle katılıyorum. Hatta Darcy satarsa Pemberley'yi alınm. Ben senin yapabileceğin şeylerden söz ediyorum, Charles. Doğrusu Caroline, bence taklit etmektense, Pemberley'yi satın almak akla daha yatkın. Çevresinde olup bitenler Elizabeth'in zihnini meşgul ediyor, dikkatini kitaba vermesine engel oluyordu. Çok geçmeden kitabı büsbütün bir tarafa bırakarak oyun masasına yaklaştı. Bingley ile büyük kız kardeşinin arasına oturarak oyunu seyretmeye başladı. Bayan Caroline Bingley, Darcy'ye, Küçük kız kardeşiniz ilkbaharda görüştüğümüzden bu yana boy attı mı. Acaba boyu benimki gibi uzun olacak mı. diye sordu. Sanırım olacak. Şimdi aşağı yukarı Bayan Elizabeth Bennet'ın boyunda, belki biraz daha uzun. Onu öyle göreceğim geldi ki. Öylesine cici bir kıza ömrümde rastlamadım. O ne yüz, o ne kibar tavırlar. Sonra o yaşta o yetenek. Piyano çalışı da mükemmel. Bingley, Genç hanımlar bu kadar çok yetenekli olacak sabrı nereden buluyorlar, hayret ediyorum, dedi. Bütün genç bayanlar yetenekli mi. Charles ne demek istiyorsun. Evet. Sanırım hepsi öyle. Hepsi de resim, yapıyor, gergef* işliyor, tığla çanta örüyorlar. Bütün bunları yapmayan bir kız tanımıyorum diyebilirim. Herhangi bir genç bayandan ilk defa bahsedildiğinde becerileri söylenmeden geçildiğini hiç görmedim. Darcy, Şu listesini yaptığın becerilere bir diyeceğim yok, dedi, gergef işleyip çanta örmekten başka becerisi olmayan birçok bayana da yetenekli dendiği oluyor. Fakat ben herkesi yetenekli kabul etmekten çok uzagım. Bütün tanıdıklarım arasında gerçekten yetenekli denebileceklerin sayısının yarım düzineyi aştığını söyleyemem. *Üzerine kumaş gerilerek nakış işlemeye yarayan kasnak. Ben de öyle, dedi Bayan Caroline Bingley. Elizabeth, Darcy'ye dönerek, Şu halde, siz bir hanımı becerikli sayabilmek için ondan çok şey bekliyorsunuz demektir, diye düşüncesini belirtti. Evet, gerçekten de çok şey beklerim. A, tabii, diye bağırdı, Darcy'nin gönüllü yardımcısı Caroline. Genellikle rastlananların üstünde yetenekli olmayanlar tam yetenekli sayılamaz. Bir kadın bu tanıma layık olmak için müziği, notayı, resmi, dansı, modern dilleri çok iyi bilmeli ve her şeyden önce, halinde ve yürüyüşünde, sesinin tonunda, konuşmasında ve ifadesinde de bir başkalık olmalıdır, yoksa bu deyimi ancak yan yarıya hak etmiş sayılır. Bütün bunları kendinde topladıktan sonra da, bu özelliklere çok okuyarak daha önemli bir şey yani kültürünü artırmayı katmalı, dedi Darcy. Elizabeth, 'Tanıdığınız yetenekli bayanların yarım düzineyi geçmemesine artık şaşmıyorum, dedi. Aksine bütün bu özelliklere sahip bir kadın tanımanıza hayret ediyorum. Hemcinslerinize karşı bu kadar insafsız mısınız. Ben böyle bir kadın görmedim. Tarif ettiğiniz gibi bir yetenek, zevk, ifade ve zarifliğin tek bir kişide birleştiğine doğrusu hiç rastlamadım. Elizabeth'in kuşkusundaki haksızlığa hem Bayan Hurst, hem de Bayan Caroline Bingley isyan ettiler. Her ikisi de bu tarife uyan birçok kadın tanıdıklarını ileri sürdüler. Bu sırada Bay Hurst oyunu takip etmediklerinden şikâyet ederek, onları sessizliğe davet etti. Böylelikle konuşma sona erdi ve çok geçmeden Elizabeth odadan çıktı. Kapı Elizabeth'in arkasından kapanır kapanmaz Bayan Caroline Bingley, Eliza Bennet da kendi cinslerini kötüleyerek erkeklerin gözüne girmeye çalışan genç kızlardan biri. dedi. Diyebilirim ki bu plan birçok erkekte başarılı olur ama bence saçma bir yöntem ve çok bayağı bir hile. Kuşkusuz, dedi bu sözlerin başlıca muhatabı olan Darcy, Bayanların erkekleri avlamak için tenezzül ettikleri bütün çareler bayağıdır. Kurnazlık içeren her şey bayağıdır. Bu cevap Bayan Caroline Bingley'de bu konuya devam etme hevesi bırakmadı. Elizabeth kız kardeşinin durumunun daha da kötüleştiğini ve onu yalnız bırakamayacağını söylemek için tekrar yanlarına geldi. Bingley, Bay Jones'un derhal çağrılmasında ısrar etti. Kız kardeşleri ise köy hekimlerinin önerilerinin pek etkili olmayacağını ileri sürerek Londra'dan tanınmış bir doktorun olabildiğince çabuk getirilmesini önerdiler. Elizabeth buna gerek görmedi ama Bingley'nin teklifini reddetmedi. Bayan Jane Bennet'ın durumunda iyileşme görülmezse Bay Jones'un sabah erkenden çağırılması kararlaştırıldı. Bingley oldukça endişelenmişti. Kız kardeşleri de son derece üzgün olduklarını söylyorlardı. Yine de, akşam yemeğinden sonra üzüntülerini düet yaparak gidermeye çalıştılar. Bingley ise hastaya ve kız kardeşine olabildiğince özen gösterilmesi için kâhya kadına emirler vermekten başka üzüntüsünü hafifletecek çare bulamadı. IX Elizabeth gecenin büyük bir kısmını ablasının odasında geçirdi. Ertesi sabah erkenden hizmetçi kızla, Jane'in sağlığını sorduran Bay Bingley'ye ve az sonra da Bingley'nin kardeşlerinin misafiri olan iki zarif bayana iyi sayılabilecek haberler gönderebildiği için memnundu. Ama gene de annesinin gelip Jane'i görmesi ve durumu hakkında karar vermesi için Longbourn'a bir mektup gönderilmesini rica etti. Mektup derhal gönderildi ve içerdiği istek de hemen yerine getirildi. Bayan Bennet, yanında iki küçük kızıyla kahvaltıdan az sonra Netherfield'e vardı. Jane'i belirgin bir tehlike içinde görseydi Bayan Bennet kederlenecekti ama hastalığın telaş edilecek kadar ağır olmadığını görerek memnun olduktan sonra, iyileşmesi Netherfield'den ayrılması demek olduğundan kızının çabuk iyileşmesini istemedi. Bu nedenle kızının eve dönme isteğini bile dinlemedi. Bayan Bennet ile hemen aynı anda gelen eczacı da eve dönme isteğine sıcak bakmıyordu. Jane ile biraz oturduktan sonra Bayan Caroline Bingley'nin gelip kendilerini davet etmesi üzerine anne ile üç kızı kahvaltı salonuna indiler. Bingley, onları karşılarken Bayan Bennet'ın büyük kızını tahmin ettiğinden de kötü bir durumda bulmamış olmasını umduğunu söyledi. Doğrusunu isterseniz ağır buldum, diye yanıtladı Bayan Bennet. Bay Jones şimdilik onu yerinden kıpırdatmamanızı söylüyor. Nezaketinizden bir süre daha yararlanmak zorunda kalacağız. Bingley, Eve götürmek mi. dedi. Aklınıza bile getirmeyin. Eminim kız kardeşim de bunun sözünü ettirmeyecektir. Bayan Jane Bennet bizde kaldığı sürece olabildiğince özen görecektir, dedi Caroline Bingley soğuk bir nezaketle, bundan emin olabilirsiniz, efendim. Bayan Bennet bol keseden teşekkür etti. Böyle iyi dostlarımız olmasaydı Jane'in hali ne olurdu, bilemiyorum. Çünkü çok hasta olduğu ve acı çektiği halde, her zaman olduğu gibi, gerçekten büyük bir dayanma gücü gösteriyor. Tartışmasız dünyanın en iyi huylu kızıdır. Öbür kızlarıma hep söylerim, Jane'in tırnağının ucu bile olamazsınız diye. Bu salon çok şirin Bay Bingley, şu çakıllı yolun manzarası da çok güzel. Sanırım ülkede Netherfield'in bir eşi daha yoktur. Burasını kısa bir süre için kiraladınız, ama umarım hemencecik bırakıp gitmeye kalkışmazsınız. Ben her işimi hemencecik yaparım, diye yanıtladı Bingley. Onun için eğer Netherfield'i terk etmeye karar verirsem beş dakikada çıkıp giderim. Ama şimdilik kendimi buraya tamamen yerleşmiş sayıyorum. Ben de öyle tahmin ediyordum, dedi Elizabeth. Bingley ona dönerek merakla, Demek beni anlamaya başlıyorsunuz, öyle mi. diye sordu. Ya, evet. Sizi çok iyi anlıyorum. Bunu bir iltifat olarak kabul etmek isterdim, ama korkarım bu kadar kolay anlaşılır olmak hiç hoş bir şey değil. Sizce böyle olabilir. Ama bundan, sizinkinden daha derin ve anlaşılması güç bir kişinin, daha az veya daha çok saygın olduğu anlamı çıkarılamaz. Lizzy. diye bağırdı annesi. Nerede olduğunu unutma burada da evdeki'gibi ileri geri konuşma. Bingley, Sizin karakter okuma merakınız olduğunu bilmiyordum. Çok eğlenceli bir iş olsa gerek, diye devam etti. Evet. Ama insanı en çok eğlendiren de, anlaşılması güç karakterleri analiz etmektir. Hiç değilse böyle bir üstünlükleri var. Darcy, Genellikle taşrada pek az analiz edilecek konu bulunabilir, dedi. 'Taşrada insan çok dar ve tekdüze bir topluluk içindedir. Gelgeldim insanlar zamanla o kadar çok değişiyorlar ki her zaman gözlemlenecek yeni bir şey bulunuyor. Darcy'nin taşradan böyle söz etmesine alınan Bayan Bennet, Gerçekten de öyle, diyerek kızının sözünü onayladı. Taşrada da şehirde rastlanan olayların olduğuna inanabilirsiniz. Herkes şaşırmıştı. Darcy bir an Bayan Bennet'ın yüzüne baktıktan sonra sessizce başını çevirdi. Ona karşı tam bir zafer kazandığını sanan Bayan Bennet zaferin tadını daha da çıkartmak için, Bana sorarsanız, mağazalanyla eğlence yerleri bir yana, Londra'nın taşradan üstün olan bir yanını göremiyorum. Taşra çok daha hoştur. Öyle değil mi, Bay Bingley. Bingley, Taşrada olduğum zaman kente dönmek istemiyorum, diye yanıtladı. Şehirde bulunduğum zaman da hemen aynı şey oluyor. İkisinin de iyi yönleri var. Ben hangisinde yaşarsam yaşayayım mutlu olabilirim. Bayan Bennet, İyi huylusunuz da onun için, dedikten sonra Darcy'ye bakarak, Ama bana öyle geliyor ki bu bayın gözünde taşranın değeri yok, diye ekledi. Annesinin sözleri üzerine kıpkırmızı kesilen Elizabeth, Kesinlikle yanılıyorsunuz anneciğim, dedi. Bay Darcy'yi tamamıyla yanlış anladınız. Taşrada şehirdeki kadar değişik kimselere rastlanmaz dedi ki bunun doğru olduğunu siz de kabul edersiniz. 'Tabii, şekerim, rastlanır diyen yok ki. Ama buralarda çok insanla tanışılamadığı konusuna gelince, bu saçmalık. Bizimkinden daha geniş bir çevre çok az bulunur. Yirmi dört aile bir araya geldiğimizi bilirim. Bingley'in gülmesine, ancak Elizabeth'e duyduğu saygı engel oldu. Ama kız kardeşi, onun kadar ince değildi ve anlamlı bir gülümseme ile gözlerini Darcy'ye çevirdi. Elizabeth, sırf annesinin düşüncelerini konudan uzaklaştırmak için, kendisi ayrıldığından beri Charlotte Lucas'ın Longbourn'a gelip gelmediğini sordu. Annesi, Evet, dedi. Dün babası ile uğradı. Şu Sir William ne hoş bir adam, değil mi Bay Bingley. O kadar modern, o kadar kibar, o kadar doğal ki. Her zaman herkesle konuşacak bir konu bulur. Ben görgü diye buna derim. Kendilerini bir şey sanıp da ağızlarını hiç açmayanlar görgü konusunda tamamen yanılıyorlar. Charlotte yemeği sizinle mi yedi. Hayır, eve dönmekte ısrar etti. Galiba elmalı turta yapacaklarmış da onun başında durması gerekiyormuş. Bay Bingfey, kendi hesabıma, ben her zaman üzerlerine düşen işleri yapmasını bilen hizmetçiler kullanırım benim kızlarım bambaşka yetişmiştir. Ama kuşkusuz herkes kendi işini kendi bilir. İnanın Lucas'lann kızları çok iyidir. Ama yazık ki, güzel değiller. Hoş ben Charlotte'u çok çirkin bulmuyorum. Ama belki de çok iyi dostuz da ondan. Bingley, Çok hoş bir genç bayana benziyor, dedi. A, tabii, ama çok güzel olduğu söylenemez. Leydi Lucas'ın kendisi bunu kaç kere söylemiş ve Jane gibi güzel bir kızım var diye beni kıskandığını bile itiraf etmiştir. Kendi çocuğumu övmek hoşuma gitmez, ama doğrusu, Jane kadar güzel bir kıza da pek az rastlanır. Ben belki biraz duygularıma kapılıyorum, ama herkes öyle diyor. Daha on beş yaşındayken Londra'da kardeşim Gardiner'ların evinde oturan bir bay, Jane'e öyle âşık olmuştu ki, eşim, bu bayın biz oradan ayrılmadan önce ona evlenme teklif edeceğinden emindi. Ama nedense böyle bir teklif yapmadı. Belki de Jane'in çok genç olduğunu düşündü. Yine de, Jane için şiirler yazdı, hem de güzel şeyler. Bir aşk da böyle bitti. diye mırıldandı Elizabeth sinirleri biraz gerilmiş olarak. Bana kalırsa aynı şekilde sönüp giden çok aşk vardır. Şiirin aşkı kapı dışarı kaçırdığını acaba ilk önce kim keşfetti. Darcy, Ben öteden beri şiiri aşkın gıdası sayarım, dedi. Saf, derin, sağlıklı bir aşk için belki. Zaten güçlü olan bir şeyi, her şey besler. Ama eğer bu hafif, zayıf bir tür eğilimse, benim görüşüme göre, güzel bir sone onu açlıktan öldürür. Darcy ses çıkarmadan gülümsedi. Bunu izleyen genel sessizlik, annesi gene bir pot kıracak korkusuyla Elizabeth'i titretti. Konuşmak istiyor, ama söyleyecek söz bulamıyordu kısa bir sessizlikten sonra Bayan Bennet, Jane'den başka bir de Lizzy'nin verdiği rahatsızlık için özür dileyerek, Jane'e gösterdiği nezaketten dolayı Bay Bingley'ye tekrar teşekkür etti. Bay Bingley içten bir nezaketle cevap verdi ve kız kardeşini de nazik olmaya ve duruma uygun sözler söylemeye zorladı. Bayan Caroline Bingley rolünü yapma konusunda doğrusu hiç de gönüllü değildi ama Bayan Bennet durumdan hoşnuttu ve biraz sonra da arabasını çağırttı. Bu işaret üzerine en küçük kızı hemen ortaya atıldı. İki kardeş geldiklerinden beri hep birbirleriyle fısıldaşmışlar ve sonunda en küçük kızın Bay Bingley'ye, Netherfield'e ilk geldiği zamanlarda bir balo düzenlemeye söz vermiş olduğunu hatırlatmaya karar vermişlerdi. Lydia on beş yaşında, gürbüz, teni güzel, yüz hatları yumuşak bir kızdı annesinin en sevgili kızıydı. Bu sevgi yüzünden çok küçük yaşta sosyeteye karışmıştı. Genç bir vahşi hayvan gibi neşe ve hayat doluydu ve kendine güvenirdi. Güzel ziyafetleri ve kendisinin cesaret verici tavırları sayesinde subayların ona gösterdikleri ilgi, özgüvenini artırmıştı. Sonuçta kendini Bay Bingley ile balölconusunu konuşacak düzeyde görüyordu. Bu nedenle damdan düşer gibi ona sözünü hatırlattı ve bu sözünü yerine getirmezse dünyanın en büyük ayıbını işlemiş olacağını söyledi. Bu ani saldırıya Bay Bingley'nin verdiği cevap Bayan Bennet'm kulağını müzik gibi okşadı Sizi temin ederim, sözümde durmaya hazırım ablanız iyileşir iyileşmez, lütfedip gününü de siz belirlersiniz. Ama herhalde o hastayken baloya gidip dans etmek istemezsiniz. Lydia bu yanıttan hoşnut kaldığını bildirdi. A, tabii, Jane'in iyileşmesini beklemek çok daha iyi olur hem o zamana kadar Yüzbaşı Carter da Meryton'a dönmüş olur. Sizin balonuzdan sonra onların da bir balo vermelerinde ısrar edeceğim. Eğer yapmazsa çok ayıp olacağını Albay Foster'a söyleyeceğim. Böylece Bayan Bennet ile kızları gittiler. Elizabeth, evin hanımlarıyla Bay Darcy'yi, kendisi ve yakınlarının tavır ve hareketleri hakkında rahat fikir yürütebilsinler diye onlan baş başa bırakarak hemen Jane'in yanına döndü. Ne var ki Bayan Caroline Bingley'nin güzel gözler hakkındaki bütün imalarına rağmen iki kız kardeş Darcy'yi Elizabeth'i çekiştirme konusunda kendileriyle birlik olması için ikna edemediler. O gün de aşağı yukarı bir önceki gün gibi geçti. Bayan Hurst ile Bayan Caroline Bingley sabahın birkaç saatini, yavaş olmakla beraber gitgide iyileşen hastanın yanında geçirdiler akşam üzeri salonda Elizabeth onlara katıldı. Nedense akşam oyun masası kurulmamıştı. Bay Darcy mektup yazıyor, Bayan Caroline Bingley de yanına oturmuş onu seyrediyor ve kız kardeşine selam yollama bahanesiyle sık genç adamın dikkatini dağıtıyordu. Bay Hurst ile Bay Bingley piket* oynuyor, Bayan Hurst de onları seyrediyordu. Elizabeth eline bir nakış almıştı ve Darcy ile Bayan Caroline Bingley'nin arasında geçenlerle eğleniyordu. Genç kızın genç adamın el yazısı, satırlarının düzgünlüğü ve mektubunun uzunluğu hakkındaki övgülü sözleri ve bu takdirlerin tam bir kayıtsızlıkla karşılanışı, Elizabeth'in Bayan Caroline Bingley ve Darcy hakkındaki görüşleriyle uygun düşen tuhaf bir manzara oluşturuyordu. *İki kişi arasında otuz iki kâğıtla oynanan bir iskambil oyunu. Böyle bir mektup almak kim bilir Bayan Darcy'yi ne kadar sevindirecek. Genç adam cevap vermedi. Görülmedik derecede çabuk yazıyorsunuz. Yanılıyorsunuz oldukça yavaş yazarım. Kim bilir bir yılda kaç mektup yazmak zorunda kalıyorsunuz. İş mektupları dahil. İş mektuplarından da öyle nefret ederim ki. Şu halde, o çeşit mektuplar yazmanın sizin yerinize benim payıma düşmüş olması büyük şans. Kız kardeşinizi çok özlediğimi yazın lütfen. İsteğiniz yazmıştım. üzerine bunu daha önce Sanırım kaleminizden memnun değilsiniz. İzin verin de ucunu düzelteyim. Kalem düzeltmekte pek becerikliyimdir. Teşekkür ederim, ama ben kalemimi her zaman kendim düzeltirim. Nasıl bu kadar düzgün yazabiliyorsunuz. Darcy sesini çıkarmadı. Kardeşinize arp* çalmayı ilerlettiği için çok sevindiğimi söyleyiniz. Çizdiği küçük, güzel masa örtüsü desenine de hayran olduğumu yazmayı sakın unutmayın Bence Bayan Grantley'ninkinden kat kat üstün bir örnek. Hayranlıklarınızı gelecek mektubuma bırakmama izin verir misiniz. Onlan yazacak yerim kalmadı. A... Önemi yok. Nasılsa ocak ayında onu göreceğim. Ama siz ona hep böyle uzun, güzel mektuplar mı yazarsınız, Bay Darcy. *Çok eski çağlardan beri kullanılan, üçgen şeklinde telli çalgı. Mektuplarım genellikle uzundur. Ama hep güzel olup olmadıklarını takdir etmek bana düşmez. Kolaylıkla uzun mektup yazabilen bir insanın kötü yazamayacağına inanmışımdır. Bingley, Bu sözler Darcy için bir iltifat olamaz, Caroline, diye atıldı. Çünkü pek o kadar da kolay yazamaz. Tumturaklı kelimeler bulmak için uğraşır durur. Öyle değil mi Darcy. Benim yazış tarzım seninkinden oldukça değişik. Bayan Caroline Bingley, A, Charles mı. diye atıldı. O düşünemeyeceğiniz kadar üstünkörü yazar. Kelimeleri yarım bırakır, yazdıklarını da kurutma kâğıdı ile kurutacağım derken siler. Düşüncelerim o kadar hızla akar ki onları ifade etmeye kalemim yetişemez. Bu yüzden bazen mektup yazdıklarım hiçbir şey anlayamaz. Elizabeth, Bu alçakgönüllüğün karşısında size takılanlar söyleyecek söz bulamayacaklar, Bay Bingley, dedi. Darcy, Alçakgönüllü görünmek kadar yanıltıcı bir şey olamaz, dedi. Bu, çoğu zaman, başkalarının görüşlerine aldırış etmemek ya da gizli bir böbürlenmedir. Benim şimdi yaptığım küçük alçakgönüllülük sence bunlardan hangisi. Gizli böbürlenmek. Çünkü yazıdaki kusurlarının fikir hızından ve bu fikirleri şekillendirmeye dikkat etmemekten doğduğu görüşündesin. Bunun saygıya değer değilse bile, hiç olmazsa çok ilginç olduğuna inanıyorsun. Herhangi bir şeyi çabucak yapmak, kişi tarafından her zaman değerli sayılır ve çoğu zaman yapılan işin kusurlu olmasına aldırış edilmez. Bu sabah Bayan Bennet'a Netherfield'den ayrılmaya karar verirsen beş dakika içinde çıkıp gideceğini söylerken bunu övülmeye değer bir şey gibi, bir tür meziyet gibi göstermek istedin. Oysa ister istemez birçok gerekli işin yüzüstü bırakılmasıyla sonuçlanacak ve ne kendin ne de bir başkası için gerçek bir yarar sağlamayacak olan körü körüne bir acelecilikte böbürlenecek ne var. Bingley, Hayır. dedi. Sabah söylenen bütün saçmalıkları akşam kafama kakman da fazla oluyor. Ama, şerefim üzerine söylüyorum, kendime dair ne dedimse doğru olduğuna inanarak söyledim ve hâlâ da inanıyorum. Gereksiz yere aceleci olduğumu, sırf hanımlara gösterişli olsun diye söylemiş değilim. İnanarak konuştuğundan şüphem yok. Ama gidecek olsan öyle apar topar gidebileceğini hiç sanmıyorum. Herkes gibi senin de hareketin rastlantıya bağlı olacaktır. Ne bileyim tam atma binerken bir dostun, 'Bingley, gelecek haftaya kadar kalsan iyi olur,' dese belki de onu dinler, gitmezsin. Üstelik bir başka söz üzerine gidişini bir ay geciktirmen bile akla gelebilir. Elizabeth, Bu sözlerinizle yalnızca, Bay Bingley'nin kendisini yeterince övmediğini kanıtlamış oldunuz, dedi. Onun uysal biri olduğunu siz kendisinden çok daha iyi belirttiniz. 85 Bingley, Elizabeth'e dönerek, Arkadaşımın sözlerini, huyumun güzelliği şeklinde yorumladığınız için size çok minnettarım, diye gülümsedi. Ama korkarım konuşmaya arkadaşımın hiç istemediği bir anlam veriyorsunuz. Çünkü ortaya attığı durum karşısında karşıma çıkan dosta hemen olumsuz bir cevap verip son hızla atımı sürsem, Darcy'nin gözünde kuşkusuz daha iyi bir adam olurum. O zaman Bay Darcy, gitme kararını vermekte gösterdiğiniz aceleciliğin kefaretini bu duyguya kapılmamak için gösterdiğiniz inadınızla ödediğinizi mi düşünecekti acaba. Doğrusu, bunu ben açıklayamam. Darcy anlatsın. Benimle ilişkilendirmenize rağmen kendime mal etmediğim fikirlerin hesabını vermemi istiyorsunuz galiba. Konuyu sizin ileri sürdüğünüz şekilde ele alsak bile, şunu hatırlamalısınız ki Bayan Bennet, Bay Bingley'nin bir hafta daha kalmasını teklif eden kimse, bunu yalnızca dilemekle kalmış isteğinin yerinde olduğuyla ilgili herhangi bir gerekçe ileri sürmemiş, bir neden göstermemiştir. Bir arkadaşın dileğine hemen kolaycaboyun eğmek sizce bir meziyet değil, öyle mi. Bir şeye inanmadan razı olmak ne teklif eden ne de kabul eden için bir meziyettir. Bana öyle geliyor ki Bay Darcy, dostluk ve sevginin etkisini hesaba katmıyorsunuz. Böyle bir teklifte bulunan kimseye karşı duyulan saygı, çoğu zaman insana nedenini sormadan o isteği hemen kabul ettirebilir. Bay Bingley için verdiğiniz örnek üzerinde özellikle durmuyorum. Bay Bingley'nin doğru hareket edip etmediğine karar vermek için, böyle bir hareketin olmasını beklesek belki de daha yerinde olur. Ama genel ve gündelik ilişkilerde, bir kişi herhangi bir arkadaşından, önemli olmayan bir karan değiştirmesini ister de, arkadaşı bu konuda tartışmalarla ikna edilmeyi beklemeden bu isteği kabul ederse, onun hakkında kötü bir hüküm mü verirsiniz. Bu konuda daha derinlemesine ilerlemeden önce, bu teklifin önemi ve söz konusu iki kişi arasındaki dostluğun derecesi hakkında biraz daha kesin bir fikir edinmemiz daha iyi olmaz mı. Bingley, Hay hay, dedi. Bütün ayrıntıları öğrenelim. Boylarını, boşlarını tarif etmeyi de unutmamalı. Çünkü Bayan Bennet, tartışmada bu, sandığınızdan daha etkili olabilir. İnanın, Darcy bana göre bu kadar iri yarı, uzun boylu olmasaydı, ona şimdikinin yarısı kadar saygı göstermezdim. İnanın, kimi yerlerde ve kimi anlarda Darcy'den daha ürkütücü bir şey düşünemiyorum. Özellikle kendi evinde ve hiçbir işi olmadığı pazar akşamlarında... Bay Darcy gülümsedi. Ama Elizabeth onun biraz gücendiğini düşündüğü için kendini tuttu, gülmedi. Bayan Caroline Bingley ise Bay Darcy'ye böyle münasebetsizce davranılmasına kızmış, saçma sapan şeyler söylediği için ağabeyini azarlamaya başlamıştı. Darcy arkadaşına, Senin amacını anlıyorum, Bingley, dedi, tartışmadan nefret ediyorsun ve onun için de bizi susturmak istiyorsun. Belki de haklısın. Tartışmalar kavgaya benzer. Eğer Bayan Elizabeth Bennet ile tartışmanıza ben odadan çıkıncaya kadar ara verirseniz çok minnettar olurum. O zaman arkamdan istediğinizi söyleyebilirsiniz. Elizabeth, Bu isteğiniz benim için büyük bir özveri sayılmaz, dedi. Hem Bay Darcy de mektubunu bitirse iyi olur. Bay Darcy bu öneriye uydu ve mektubunu bitirdi. Bu iş sona erince genç adam, Bayan Caroline Bingley ve Elizabeth'ten biraz piyano çalmalarını istedi. Bayan Caroline Bingley hemen sevinçle piyanoya doğru seğirtti ve önce Elizabeth'in başlaması için yaptığı nazik rica aynı nezaketle reddedilince piyanonun başına oturdu. Bayan Hurst de kız kardeşiyle birlikte şarkı söyledi. O sırada piyanonun üzerindeki notaları karıştırmakta olan Elizabeth, Bay Darcy'nin gözlerini ne kadar sık kendisine çevirdiğinin ister istemez farkına vardı. Bu derece burnu Kaf Dağı'nda olan bir adamın kendisini beğenebileceğini hiç sanmıyordu gelgeldim, erkeğin ona hoşlanmadığı için bakıp durması da aynı derecede tuhaf kaçardı... Orada bulunanlar arasında Bay Darcy'nin gözünde en kusurlu ve küçümsenmeyi en çok hak eden kişi olduğu için onun dikkatini çektiği sonucuna vardı. Bu olasılık genç kıza hiç de üzüntü vermedi. Bay Darcy'den kendisine değer verip vermediğine aldırış edecek kadar hoşlanmıyordu ki. Birkaç İtalyanca şarkı çaldıktan sonra, Bayan Caroline Bingley oynak bir İskoç havasına geçti. Ve az sonra Bay Darcy, Elizabeth'e yaklaşarak Bu fırsattan yararlanıp İskoç dansı etmek istemez misiniz sevgili Elizabeth. dedi. Elizabeth gülümsedi, ama yanıt vermedi. Darcy onun sessizliği karşısında biraz şaşırarak sorusunu tekrarlayınca genç kız Ah, sizi ilk sorduğunuzda da duydum, dedi. Ama ne cevap vereceğimi hemen kestiremedim. Biliyorum, 'Evet' dediğimi duymak, böylece zevkimi küçümsemenin keyfini tatmak istiyorsunuz. Ama ben bu tür planları altüst ederek benimle alay etmeyi tasarlayanları yaya bırakmaktan hep hoşlanmışımdır. Bunun için size, İskoç dansı etmeye niyetim olmadığını söylemeye karar verdim. Şimdi elinizden gelirse beni küçümseyin bakalım. Doğrusu niyetim bu değildi. Elizabeth onu gücendirmeyi beklediği için bu nezaket karşısında şaşırmıştı. Ama alayla karışık tatlı tavırları, Elizabeth'in karşısındakileri gücendirmesini zorlaştınyordu. Darcy hayatında hiçbir kadın tarafından bu kadar büyülenmemişti. Kızın ailesi aşağı seviyede olmasa, Darcy gönlünü kaptırma tehlikesiyle karşılaşabileceğine inanıyordu. Bayan Caroline Bingley'nin gördükleri veya sezdikleri onu kıskandırmaya yetti. Sevgili arkadaşı Jane'in bir an önce iyileşmesi için duyduğu sabırsızlıkta Elizabeth'ten kurtulmak isteğinin payı büyüktü. Sık sık Elizabeth ile Darcy'nin olası evliliklerinden söz açıp böyle bir birleşmenin genç adamı ne kadar mutlu edeceğini alaycı bir tavırla anlatarak onu Elizabeth'ten soğutmayı umut ediyordu. Ertesi gün birlikte fidanlıkta dolaşırken Caroline Bingley, Darcy'ye Umarım, şu hayırlı iş olduğu zaman, dedi, kayınvalidenize dilini tutmanın yararlarını üstü kapalı birkaç kelime ile olsun anlatır sonra da eğer elinizden gelirse şu küçük kızların subayların peşinden koşma hastalıklarını tedavi edersiniz. Ayrıca, izninizle çok nazik bir konuya daha değineceğim göz koyduğunuz genç hanımın yapısındaki saygısızlığa ve kendini beğenmişliğe benzeyen yönünü de baskı altında tutmaya çalışacağınızı umarım. Aile hayatımın mutluluğu için başka bir tavsiyeniz var mı. A, tabii. Enişteniz ve teyzeniz olacak Bay ve Bayan Philips'in portrelerini Pemberley'deki galeriye asın, e'mi. Meşhur hâkim amcanızın yanına. Ne de olsa, meslektaş sayılırlar, biliyorsunuz, yalnızca yolları ayrı. Elizabeth'in resmine gelince, onu yaptırmaya hiç kalkışmayın, çünkü o güzel gözlerin hakkını hangi ressam verebilir. Gerçekten de, bu gözlerin ifadesini resmetmek kolay olmayacaktır, ama çok güzel olan rengini, biçimini ve kirpikleri çizmek pek güç olmasa gerek. Tam o sırada, başka bir yoldan gelmekte olan Bayan Hurst ile Elizabeth karşılarına çıktı. Bayan Caroline Bingley, konuştuklarının duyulmuş olması korkusundan doğan bir şaşkınlıkla, Yürüyüş yapmak istediğinizi bilmiyordum, dedi. Bayan Hurst, Dışarı çıkacağınızı haber vermeden kaçmakla çok ayıp ettiniz, diye cevap verdi. Bu sözlerden sonra Bayan Hurst, Bay Darcy'nin serbest olan koluna girerek Elizabeth'i kendi başına bıraktı. Yol da yan yana ancak üç kişinin yürüyebileceği genişlikteydi. Bay Darcy onların bu kabalığının farkına vararak, Bu yol dar, dedi. Hepimizi almıyor. Ana yola çıksak daha iyi olur. Fakat onlarla kalmaya niyeti'olmayan Elizabeth gülerek, Hayır hayır, siz rahatınızı bozmayın. Çok hoş bir grup oldunuz doğrusu. Çok güzel bir tablo yaratıyorsunuz. Aranıza dördüncü biri katılırsa bu güzel tablo bozulur. Hoşça kalın. Genç kız bu sözleri söyledikten sonra neşeyle koşarak uzaklaştı. Kendi başına dolaşırken, bir iki güne kadar evine döneceğini düşünerek seviniyordu. Jane de o akşam bir iki saat için odasından çıkmaya niyetlenecek kadar iyileşmişti. XI Akşam yemeğinden sonra ev sahibi kadınlar salona geçince Elizabeth hemen ablasının yanına koştu. Ve onu üşümesin diye sarıp sarmalayarak aşağı indirdi. İki arkadaşı Jane'i sevinçlerini belirten sözlerle karşıladılar. Erkekler gelinceye kadar geçen süre içinde o kadar iyi davrandılar ki Elizabeth şimdiye kadar onları hiç bu kadar sevimli görmemişti. İstedikleri zaman pek de güzel ve yerinde konuşuyorlardı. Katıldıkları bir eğlenceyi eksiksiz veya komik bir fıkrayı nükteyle anlatabiliyorlar, tanıdıkları ile çekinmeden alay edebiliyorlardı. Fakat erkekler içeri girince Jane'e ilgi göstermeyi bıraktılar. Gözlerini derhal Darcy'ye çeviren Caroline Bingley, genç adam daha bir adım bile atmadan ona söyleyecek bir şeyler buldu. Bay Darcy doğrudan doğruya Jane Bennet'a dönerek ona nazikçe 'geçmiş olsun,' dedi Bay Hurst de Jane'e hafif bir reverans yaparak 'çok memnun' olduğunu söyledi ama onunla asıl uzun ve hararetle ilgilenen Bay Bingley olmuştu. Bingley ona büyük bir neşeyle ilgi gösteriyordu. İlk yarım saati Jane bir odadan başka bir odaya geçtiğinden üşümesin diye şömineye odun atmakla geçirdi ve Bay Bingley'nin isteği üzerine Jane'in, kapıdan olabildiğince uzakta oturması için şöminenin öbür tarafına, Bingley de genç kızın yanı başına geçti ve hemen başka kimse ile konuşmadı. Karşı köşede nakış işlemekte olan Elizabeth, bütün bunları büyük bir zevkle izliyordu. Çaylar içildikten sonra Bay Hurst baldızına oyun masasını hatırlattı, ama boşuna. Caroline, Darcy'nin kâğıt oynamak istemediğini öğrenmişti. Bay Hurst'ün, açık istemesi bile bir sonuç vermedi. Bayan Caroline Bingley eniştesini, kimsenin kâğıt oynamak niyetinde olmadığı konusunda ikna etti. Odadakilerin bu konuda ses çıkarmayışı da onun sözlerini onaylamış gibi oldu. Bunun üzerine gay Hurst için kanepelerden birine uzanıp uyumaktan başka yapacak iş kalmadı. Darcy eline bir kitap aldı Bayan Caroline Bingley de öyle yaptı. Bilezikleri ve yüzükleriyle oynamakla meşgul olan Bayan Hurst de arada sırada ağabeyiyle Jane Bennet'ın sohbetine katılıyordu. Caroline Bingley kendi elindeki kitapla olduğu kadar, Bay Darcy'nin kitabından kaç sayfa okuduğuyla da ilgileniyordu. Hiç durmadan ya bir şey soruyor, ya da uzanıp genç adamın kitabına bakıyordu. Ama onu konuşturmayı başaramadı. Darcy yalnızca sorularına cevap veriyor, sonra gene kitabına dönüyordu. Nihayet, sırf Darcy'nin elindeki kitabın ikinci cildini seçti diye eserle eğlenmeye çalışmaktan sabn tükenen Caroline Bingley uzun esnedi ve Geceyi bu şekilde geçirmek ne kadar hoş. dedi. Ne derlerse desinler, doğrusu okumak kadar zevkli bir şey olamaz. İnsan kitaptan başka her şeyden o kadar çabuk bıkıyor ki. Kendi evim olduğu zaman mükemmel bir kütüphanem olmazsa kendimi çok kötü hissedeceğim. Karşılık veren olmadı. Caroline Bingley yine esnedi, kitabı elinden bir tarafa attı ve gözleriyle odada kendini eğlendirecek bir şey aramaya başladı. Bu sırada ağabeyinin Bayan Jane Bennet'a bir balodan söz ettiğini duyunca ansızın ona dönerek, Charles, sırası gelmişken, Netherfield'de balo düzenleme konusunda gerçekten ciddi misin. diye sordu. Sana tavsiyem, böyle bir karar vermeden önce buradakilerin de fikrini alman. Yanılmıyorsam bazılarımız için balo zevkten çok, ceza olacak. Kardeşi, Darey'yi kastediyorsun, dedi, isterse balo başlamadan çıkıp yatabilir. Baloya gelince, kararlaştırıldı bile ve Nicholas mutfak hazırlığını tamamlar tamamlamaz davetiyeleri göndereceğim. Caroline Bingley, Balolar başka türlü yapılsa çok daha fazla hoşuma gidecek, diye karşılık verdi. Ama alışılmış âdetlere göre verilen balolar dayanılmayacak kadar sıkıcı oluyor. Böyle toplantılarda eğlencenin temeli dans etmek değil de düşünceleri tartışmak olsaydı bence daha mantıklı bir şey olurdu. Çok daha mantıklı olacağını kabul ediyorum Caroline'ciğim, ama o zaman baloya benzer tarafı kalmaz. Caroline Bingley cevap vermedi ve az sonra ayağa kalkıp salonda gezinmeye başladı. Vücudu zarifti, uyumlu bir yürüyüşü vardı bütün bunları Darcy için yapıyor, ama o da inadına kitaptan başını kaldırmıyordu. Genç kız umutsuzluk içinde bir gayret daha sarf etti ve Elizabeth'e dönerek Bayan Eliza Bennet, dedi, size de benim gibi kalkıp, odada bir tur atmanızı tavsiye ederim. İnanın aynı durumda bu kadar uzun zaman oturduktan sonra çok iyi geliyor. Elizabeth şaşırmıştı, ama hemen kabul etti. Caroline Bingley'in bu nezaket gösterisindeki amaç asıl hedefine ulaştı Bay Darcy başını kitaptan kaldırıp baktı. Caroline'in böyle bir dostluk davranışı yapmış olması Darey'yi en az Elizabeth kadar şaşırtmıştı. Darcy, farkında olmadan, elindeki kitabı kapadı. O da yürüyüş yapmaya davet edildi, ama bayanların yürümek istemelerinde iki amaç olabileceğini ve her iki durumda da kendisinin aralarına katılmamasının daha yerinde olacağını söyleyerek reddetti. Ne demek istemişti. Caroline Bingley bu sözlerin ne anlama geldiğini öğrenmeye can atıyordu. Elizabeth'e sözlerinden bir anlam çıkarıp çıkaramadığını sordu Elizabeth, Hayır, hiçbir anlam çıkaramıyorum, diye cevap verdi, ama inanın, bize karşı kinci olmaya çalışıyor. Onu hayal kırıklığına uğratmanın en kestirme yolu da kendisine hiçbir şey sormamamız olacaktır. Ama Bay Darey'yi hiçbir konuda hayal kırıklığına uğratmak elinden gelmediği için Caroline Bingley ısrarla bu iki amacın açıklanmasını istedi. Caroline Bingley, Bay Darcy'nin ağzını açmasına fırsat verince genç adam, Açıklamakta en küçük bir sakınca görmüyorum, dedi, salonda böyle dolaşmak istemeniz ya sırdaş olduğunuz ve birbirinizle görülecek gizli şeyleriniz olduğu içindir ya da vücudunuzun en çok yürürken güzel göründüğünü bildiğinizdendir. Birinci şıkta yanınıza gelirsem konuşmanızı engellemiş olurum. İkinci şıkta ise şöminenin yanında oturarak güzelliğinizi daha iyi seyrederim. A. Ne yaramazsınız. dedi Caroline Bingley, Hayatımda bu kadar hınzırca bir söz işitmedim. Bayan Eliza, bu sözleri için onu nasıl cezalandıralım. Elizabeth, Siz istedikten sonra, bundan kolay bir şey olamaz, cevabını verdi. Hepimiz birbirimizi cezalandırıp canından bezdirebiliriz. Onunla alay edin, gülün. Kendisi ile bu kadar samimi olduğunuza göre bunu nasıl yapacağınızı biliyorsunuzdur. Yemin ederim bilmiyorum. Yakın arkadaşlığımın bana henüz bunu öğretmediğinden emin olabilirsiniz. Böyle serinkanlı, laf altında kalmayan biriyle alay etmek. Hayır, hayır. Bu konuda o bizi aşar. Gülmeye gelince izninizle nedensiz yere gülerek kendimizi gülünç duruma düşürmeyelim Bay Darcy varsın böbürlensin. Bay Darcy'ye gülünmez öyle mi. İşte bu az rastlanan bir üstünlük ve bu üstünlüğün bir eşi daha bulunmamasını dilerim, çünkü böyle birçok tanıdığımın olması benim zararıma olacaktır. Ben gülmeyi severim. Bayan Caroline Bingley, dedi Darcy, bana akla sığmayacak bir üstünlük yüklüyor. En aklı başında ve en olgun kimseler bile, becerikli ve çok iyi adamlar bile, daha doğrusu onların çok yerinde olan en olgun hareketleri bile hayatta başlıca amacı alay etmek ve şaka yapmak olan biri tarafından gülünç bulunabilir. Elizabeth, Kuşkusuz, cevabını verdi, böyle insanlar var, ama umarım ben onlardan biri değilim. Kusursuz ve olgun davranışları alaya almayı dünyada istemem. Aptallık ve saçmalıkların, safsata ve dengesizliklerin beni eğlendirdiğini ve bunlara her fırsatta güldüğümü itiraf ediyorum. Ama sanırım, bunlar size çok uzak şeyler. Bunlardan kaçınmak belki de hiç kimsenin elinde değildir. Ama ben sağlam bir akıl yürütmeyi çoğu zaman gülünçleştiren bu kusurlardan bütün ömrümce kaçınmaya çalıştım. Bu kusurların arasında kibir ve gurur da vardır, sanırım. Evet, kibir gerçekten bir kusurdur. Ama gurur... Kişi gerçekten zekiyse, gururunu her zaman iyiye kullanabilir. Elizabeth güldüğünü belli etmemek için başını öteye çevirdi. Bay Darcy'yi sorguya çekmemiz bittiğine göre, dedi Caroline Bingley, lütfen sonucu açıklar mısınız. Bu incelemeden sonra Bay Darcy'nin kesinlikle kusursuz bir insan olduğu sonucuna vardım. Nitekim kendileri de bunu açıkça kabul ediyor. Hayır, dedi Darcy, ben böyle bir iddiada bulunmadım. Yeterince kusurum var, ama bunların kavrayışla ilgili olmadığını umarım. İyi huylu bir insan olduğuma kalıbımı basarnam. Biraz aşırı dikkatliyim. Oysa biraz daha yumuşak olabilmek gerekiyor. Çevremdekilerin saçmalıklarını ve kötülüklerini gerektiği kadar çabuk unutmuyorum, beni inciten hareketlerini de öyle. Duygularım, başkalarının keyfine göre değişmez, hatta biraz kinci olduğum söylenebilir. Kanaatim bir kez sarsıldı mı sonsuza kadar bitti demektir. Elizabeth, Bu gerçekten bir kusur. diye araya girdi. Dargınlığı unutmamak karakter için bir kusurdur. Gene de kusurunuzu iyi seçmişsiniz. Çünkü bu benim alaya alabileceğim bir kusur değil, gene elimden kurtuldunuz. Bence her benlikte kötülüğe eğilim, en iyi eğitimin bile yenemediği doğal bir kusur vardır. Sizin kusurunuz da herkesten nefret etme eğiliminde olmanız. Sizinki de, diye gülümseyerek yanıtladı Darcy, beni inadına yanlış anlamak. Caroline Bingley kendisinin katılmadığı bu konuşmadan sıkılarak söylendi Haydi azıcık piyano çalalım Louisa, Bay Hurst'ü uyandınrsak kızmazsın değil mi. Kardeşi buna en küçük bir itirazda bulunmadı. Piyano açıldı. Bir anda kendini toparlayan Darcy birkaç dakika düşündükten sonra buna üzülmedi. Elizabeth'e fazla ilgi göstermenin tehlikeli olduğunu hissetmeye başlamıştı. XII İki kız kardeşin kendi aralarında verdikleri karar doğrultusunda Elizabeth annesine mektup yazarak, o gün kendilerini almak üzere arabayı göndermesini istedi. Ama kızların ertesi salıya kadar Netherfield'de kalacaklarını, böylece Jane'in misafirliğinin bütün bir hafta süreceğini kurmuş olan Bayan Bennet bu haberi sevinçle karşılayamadı. Bu nedenle, verdiği cevap özellikle eve dönmek için sabırsızlanan Elizabeth'in hoşuna gitmedi. Bayan Bennet arabayı perşembeden önce göndermesine imkân olmadığını haber veriyor, ayrıca Bay Bingley ile kız kardeşleri salıdan sonraya kalmalarında ısrar ederlerse buna izni olduğunu da ekliyordu. Gelgeldim Elizabeth bir haftadan fazla kalmamakta kararlıydı, zaten Caroline Bingley'nin böyle bir ricada bulunacağını da pek sanmıyordu. Tersine, kendilerine misafirliklerini gereksiz yere uzatıyor gözüyle bakılmasından korktuğu için, Jane'e bir an önce Bay Bingley'nin arabasını istemesi için üsteledi. Nihayet başlangıçta tasarladıkları gibi, o sabah Netherfield'den ayrılacaklarını söylemeye ve arabayı istemeye karar verdiler. Onların bu kararına herkes karşı çıktı. Hiç olmazsa ertesi güne kadar kalmaları isteği, Jane'i yumuşatacak kadar tekrarlandı ve Netherfield'den ayrılmaları ertesi sabaha bırakıldı. Bunun üzerine Caroline Bingley böyle bir öneride bulunduğuna pişman oldu. Çünkü bu kardeşlerden birine karşı duyduğu kıskançlık ve nefret, öbürüne karşı duyduğu sevgiyi geride bırakıyordu. Bay Bingley, bu kadar erken gideceklerini işitince gerçekten üzüldü ve Jane Bennet'ı bunun kendisi için tehlikeli olduğuna, hâlâ yeterince iyileşmediğine inandırmaya Çalıştı. Haklı olduğunu bildiği zaman kararlı davranırdı. Bay Darcy için bu sevinçli bir haberdi. Elizabeth, Netherfield'de yeterince uzun kalmıştı. Bu kız onu gereğinden fazla çekiyordu. Sonra Caroline Bingley, Elizabeth'e karşı nezaketsiz davranıyor, kendisini de her zamankinden daha fazla iğneliyordu. Elizabethi beğendiğini gösteren bir harekette bulunmamaya şimdi özellikle dikkat etmek gibi akıllıca bir karara vardı. Genç kızda mutluluğunu etkileyecek bir konumda olduğu umudunu uyandırabilecek her şeyden sakınacaktı. Eğer böyle bir fikir uyandırdıysa, son günkü davranışının bunun kuvvetlenmesinde veya yok edilmesinde büyük etkisi olacağını biliyordu. Bu kararma bağlı kalarak cumartesi günü sabahtan akşama kadar Elizabeth'e on kelime ya söyledi ya söylemedi. Bir aralık yanm saat kadar yalnız kaldıkları halde Darcy başını kitabından kaldırmadı, hatta kıza bakmadı bile. Pazar günü, sabah ayininden sonra, hemen hemen herkesin dört gözle beklediği veda töreni yapıldı. Caroline Bingley'nin de bir yandan Jane'e karşı sevgisi, öte yandan Elizabeth'e karşı nezaketi hızla arttı. Gerek Longbourn'da, gerek Netherfield'de Jane ile görüşmenin kendisi için büyük bir zevk olacağını söyledikten ve onu büyük bir sevgiyle kucakladıktan sonra, Elizabeth'in elini bile sıktı. Elizabeth de herkesle büyük bir neşe içinde vedalaştı. Evde anneleri onları pek de güler yüzle karşılamadı. Gelmelerine çok şaşırmıştı. Bingley'lerin arabasını istemekle çok ayıp ettiklerini düşünüyordu ve Jane'in tekrar üşütmüş olabileceğini söyleyip duruyordu. Babalan memnuniyetini kısaca ifade ettiyse de onıoo lan gördüğüne gerçekten sevinmişti. Evin içinde onlann boşluğunu iyice hissetmişti. Akşamlan bütün aile toplandığı zaman yaptıklan konuşmalar Jane ile Elizabeth'in yokluğu yüzünden canlılığından çok şey kaybetmiş, adeta tadı kalmamıştı. İki kız, Mary'yi her zamanki gibi insan doğası üzerine incelemeler yaparken buldular. Genç kız hayran olunacak birkaç yeni yazı bulmuş ve ahlak konusunda bayatlamış birtakım söylemler dinlemişti. Catherine ile Lydia onlara başka haberler verdiler. Geçen çarşambadan beri alayla ilgili birçok dedikodu birikmişti. Subaylardan birçoğu son zamanlarda enişteleriyle yemek yemişler, bir ere sopa çekilmiş ve Albay Foster'ın evleneceği söylentileri yayılmıştı. Çünkü yemekte misafirimiz olacağını sanıyorum. Kimi kastediyorsunuz. Doğrusu yemeğe misafir beklemiyorum. Elbette Charlotte Lucas uğramazsa. Sanırım benim yemeklerim onun için yeterince iyidir. Kendi evinde böyle yemekleri pek sık yediğini sanmıyorum. Söz ettiğim kimse bir beyefendi, hem de tanımadığımız biri. Bayan Bennet'ın gözleri parladı Bir beyefendi, hem de yabancı biri ha. Olsa olsa Bay Bingley'dir. Jane, bana hiçbir şey söylemedin, seni kurnaz seni. Bay Bingley'yi görmekten çok memnun olacağıma eminim. Aman Tanrım. Ne talihsizlik. Bugün hiçbir yerde balık yok. Lydia, canım, çal şu çıngırağı, Hill'e hemen bir liste vermem gerekiyor. Kocası, Gelecek olan kişi Bay Bingley değil, ömrümde hiç görmediğim bir adam, dedi. Bu sözler herkeste bir şaşkınlık uyandırdı ve Bay Bennet karısıyla beş kızının aynı anda yağdırdıkları meraklı soruların tadını çıkardı. Onların meraklanyla bir süre eğlendikten sonra, Bir ay kadar önce gördüğünüz şu mektubu aldım, dedi. On beş gün kadar önce de cevap yazdım. Çünkü bunu biraz nazik ve acele cevap verilmesi gereken bir sorun olarak gördüm. Mektup, ben öldüğümde, canı istediği an hepinizi bu evden kapı dışan edebilecek olan kuzenim Bay Collins'den. Karısı, Ah, bunun lafının edilmesine bile dayanamıyorum. diye bağırdı. Yalvarırım bu iğrenç adamın sözünü etmeyin. Malınızın kendi çocuklarınızdan başkasına kalması bence çok büyük haksızlık. Sizin yerinizde olsaydım, çoktan bunun bir çaresini bulmaya çalışırdım. Jane ile Elizabeth, annelerine mirasla ilgili yasaları anlatmaya çalıştılar. Daha önceleri de defalarca anlatmaya çalışmışlardı. Ama bu konuyu Bayan Bennet'in mantığı bir türlü almıyordu. Bir mülkü beş kızı olan bir ailenin elinden alarak kimsenin metelik vermediği bir adama vermenin ne büyük bir zulüm olduğundan acı acı şikâyet etmeyi sürdürdü. Kuşkusuz çok yanlış bir iş. dedi Bay Bennet. Longbourn'un mirasçısı olmak öyle bir günah ki bunun damgasını Bay Collins'in alnından hiçbir şey silemez. Ama mektubunu okursanız, kendisini ifade ediş tarzı belki de sizi biraz olsun yumuşatır. Hiç sanmıyorum. Bence size mektup yazması büyük bir kendini bilmezlik ve büyük bir ikiyüzlülük. Ben böyle sahte dostlardan nefret ederim. Babası gibi o da size kin beslese daha uygun olmaz mıydı. Hakkınız var. Bu noktada bir oğula yakışır şekilde kararsız kaldığı anlaşılıyor. Dinleyin Hunsford, Westerham yakınında, Kent, 15 Ekim Sayın bay, Rahmetli değerli babamla aranızdaki geçimsizlik beni her zaman üzmüştü. Babamı kaybetmek talihsizliğine uğradığımdan beri, çoğu zaman aramızdaki soğukluğu gidermeyi istedim, ama ne var ki bazı düşüncelerim buna bir süre engel oldu. Babamın uyuşmadığı bir kimse ile iyi ilişkiler kurmanın, onun anısına saygısızlık olmasından korkuyordum. Bay Bennet burada karısına dönerek, İşitiyor musunuz Bayan Bennet. dedikten sonra mektuba devam etti Ama artık bu konuda kararımı vermiş bulunuyorum. Paskalya'da papazlık payesine eriştiğim için bana, Sir Lewis de Bourgh'un dul eşi sayın Leydi Catherine de Bourgh'un korumalarına alınmak gibi üstün bir şeref bağışlandı. Bu çok sayın leydinin iyilikleri ve himayesi sayesinde değerli bir konuma, bu mahallenin Papazlığına terfi ettim. Burada leydi hazretlerine karşı minnet ve saygıyla hareket etmek ve Anglikan Kilisesi tarafindan vaaz olunan ayin ve törenleri yapmaya her zaman hazır bulunmak en büyük amacım olacaktır. Bundan başka, bir papaz sıfatıyla barışı, sözümün geçtiği bütün ailelere ulaştırmayı ve geliştirmeyi görev sayarım. Bu nedenle iyi niyetten doğan tekliflerimi hoş karşılamanızı ve Longboum malikânesinin sizden sonra vârisi olduğuma göz yumarak bunun sizi, uzattığım zeytin dalını reddetmeye sürüklemesine izin vermemenizi dilerim. Sevimli kızlarınızın zarara uğramalarına neden olmaktan ancak ıstırap duyarım. Bundan dolayı özür dilememe ve kızlarınızın zararını mümkün olan her konuda gidermeye hazır bulunduğumu belirtmeme izin verin. Fakat bu son konunun henüz sırası değil. Beni evinize kabul etmekte bir sakınca görmezseniz 18 Kasım Pazartesi günü öğleden sonra saat dörde doğru sizi ve ailenizi ziyaret etme şerefine ermek niyetindeyim. Belki de konukseverliğinizi ertesi cumartesi akşamına kadar kötüye kullanırım. Görevimi benim yerime yapacak bir papaz bulunursa, Leydi Catherine'in benim bir pazar günü buradan ayrılmama asla karşı çıkmayacağı kanısıyla cumartesiye kadar kalmak benim için uygundur. Eşiniz ile kızlarınıza saygı ve selamlarımı sunarım. Size karşı iyi niyetler besleyen dostunuz, Wiüiam Collins. Bay Bennet mektubu katlayarak, Demek ki bugün saat dörtte bu barışçı misafiri bekleyebiliriz, dedi, bana kalırsa, çok insaflı, terbiyeli bir gence benziyor. Hele Leydi Catherine, bizi tekrar ziyaret etmesine izin verirse kuşkusuz değerli bir dost kazanacağız. Kızlar hakkında söyledikleri akla yakın, yine de çocuklarımızın zararını gidermeye niyeti varsa elbette ona engel olacak değilim. Jane, Gerçi bizim zararınızı nasıl giderebileceğini kestirmek biraz güç. Ama hiç değilse bunu dilemesi onun için olumlu bir not, dedi. Elizabeth'i en çok etkileyen şey ise, Collins'in Leydi Catherine'e duyduğu eşsiz saygı ile mahalleliyi gerektiği zamanvaftiz etmek, evlendirmek ve gömmek konusundaki iyi niyetiydi. 'Tuhaf bir adam olsa gerek, dedi, nasıl biri olduğunu pek kestiremiyorum. Yazıdaki ifadede kendini beğenmişlik var. Mirasçı olduğu için özür dilemekle ne demeye çalışıyor. Bu onun elinde olan bir şey değil ki. Aklı başında bir adam olabilir mi, efendim. Hayır, hayatım, sanmam. Karşımda bunun tam tersi bir adam bulacağım yönündeki kanım çok güçlü. Mektubunda bir taraftan saygı, bir taraftan da kendini beğendiğini gösteren bir ifade var. Onunla tanışmak için sabırsızlanıyorum.. Mektubu, dedi Mary, kompozisyon açısından kusurlu görünmüyor. Barış için zeytin dalı buluşu belki tümüyle özgün değil, ama bence iyi ifade edilmiş. Catherine ile Lydia ise ne mektuba, ne de onu yazana karşı en ufak bir ilgi bile duymuyorlardı. Kuzenlerinin kırmızı ceketli üniformayla gelmesi olasılığı hiç yok gibiydi. Oysa 105 haftalardan beri başka renkte giyinen bir adamın arkadaşlığından hoşlanmıyorlardı. Bay Collins'in mektubu ona olan kinlerini epey azaltmıştı ve Bayan Bennet misafirini, kocasını ve kızlarını şaşırtacak bir serinkanlılıkla karşılamaya hazırlanıyordu. Bay Collins tam dediği saatte geldi ve bütün aile kendisini nezaketle karşıladı. Bay Bennet her zamanki gibi az konuştu ama bayanlar öyle yapmadılar ve Bay Collins'in de bu yolda ne teşvik beklediği, ne de susmaya niyeti olduğu görülüyordu. Yirmi beş yaşlarında, iri yan bir adamdı. Davranışları oldukça ciddi ve üstelik ağır, son derece resmiydi. Oturur oturmaz Bayan Bennet'ı bu kadar güzel kızları olduğu için kutladı, genç kızların güzelliklerinin övgüsünü işittiğini, ama bu övgülerin gerçeğe ulaşamadığını söyledikten sonra, yakında bütün kızların iyi birer evlilik yaptığını göreceğinden kuşkusu olmadığını ekledi. Bu tatlı diller, Collins'in bazı dinleyicilerinin zevkine uymuyordu, ama hiçbir övgüye karşı çıkmayan Bayan Bennet hemen Çok naziksiniz, efendim, dediğiniz gibi olmasını bütün kalbimle dilerim, çünkü aksi takdirde yoksulluk çekecekler. Durumları o kadar garip ki, cevabını verdi. Sanırım bu mülkün bana kalacağını ima ediyorsunuz. Doğrusu öyle efendim, itiraf etmelisiniz ki bu, zavallı kızlarım için çok acıklı bir şey. Size suç bulduğumu sanmayın sakın. Çünkü biliyorum ki, bu dünyada böyle şeyler kısmet işi. Mirasın kime kalacağı da belli olmuyor. Sevimli kuzenlerimin durumunun güçlüğünü kavrıyorum, sayın bayan. Bu konuda çok şeyler söyleyebilirim ama küstah ve aceleci görünmekten çekiniyorum. Ancak genç bayanların, kendilerini beğenmeye hazır olarak olarak geldiğime inanmalarını isterim. Şimdilik daha fazla bir şey söylemeyeceğim, ama belki birbirimizi daha yakından tanıyınca... Yemek zili çaldığı için sözleri yanda kesildi. Kızlar birbirlerine bakarak gülümsediler. Bay Collins'in kızlardan başka şeylere de hayran kalmış olduğu belliydi. Salona, yemek odasına, odadaki bütün eşyalara inceden inceye bakmış ve hepsini övmüştü. Bay Collins'in her şeye gelecekte kendinin olacak bir mal gözüyle baktığı kuşkusu keyfini kaçırmasa, bu övgüler Bayan Bennet'ın kalbini fethedecekti. Sırası gelince yemeği de bol bol övdü ve bu mükemmel yemeği sevimli kuzenlerinden hangisine borçlu olduğunu öğrenmek istedi. Bayan Bennet durumlarının bir aşçıyı tutmaya yeterli olduğunu ve kızlarının mutfağa girmediklerini sert bir tavırla belirtti. Bay Collins, Bayan Bennet'ın canını sıktığı için özür diledi. Bayan Bennet yumuşamış bir dille hiç alınmadığını söyledi ama misafir özür dilemeyi yarım saat kadar daha sürdürdü. XIV Bay Bennet yemekte hemen hemen hiç konuşmadı, ama hizmetçiler çekildiğinde misafiri ile biraz sohbet etme zamanının geldiğini düşünerek onun oldukça ilgisini çekecek bir konudan, koruyucusu konusundaki talihinden söz açtı. Leydi Catherine de Bourgh'un, Bay Collins'in isteklerinin yerine getirilmesi ve rahatlığının sağlanması için göze çarpacak bir ilgi gösterdiğinden söz etti. Bay Bennet daha iyi bir konu seçemezdi. Bay Collins'in hemen çenesi açıldı. Leydisini öve göklere çıkarıyor, kendisi de onunla birlikte yükseliyormuş gibi tavırlarına eskisinden daha fazla bir ciddiyet veriyordu. Soylu insanlar arasında bu kadar kibarını, bu kadar başkalarının hatırını sayanını, bu kadar misafirperverini ömründe görmemişti. Huzurunda verme şerefini kazandığı iki vaazı önceden okuyup onaylama iyiliğini göstermişti, Rosings Köşkü'nde onu iki defa yemeğe çağırmış, daha geçen cumartesi de kadril* karesini tamamlamak üzere davet etmişti. Birçok kimsenin Leydi Catherine'i mağrur olarak tanıdığını biliyordu. Ama kendisi ondan ancak güler yüz görmüştü. Başka herhangi bir beyefendiye karşı nasıl davranıyorsa, Collins'e de öyle davranmıştı. Ne bulundukları bölgenin sosyetesine karışmasına, ne de arada sırada bir iki hafta için bölgesinden ayrılarak akrabalarını ziyarete gitmesine ses çıkarmıştı. Hatta ona eşini doğru bir seçim yapması koşuluyla bir an önce evlenmesini önerme alçakgönüllülüğünde bulunmuştu Bir keresinde de fakirhanesinde ziyarete gelmiş ve evde yapmakta olduğu bütün değişiklikleri tamamıyla beğenmiş, hatta kendisi de bazı fikirler verme lütfunda bulunarak üst kattaki dolaplardan bazı rafların kaldırılmasını söylemişti. Bayan Bennet, Bütün bunlardan bu leydinin dürüst, ince bir insan olduğu anlaşılıyor, dedi, herhalde hoş bir hanımdır. Ne yazık ki bütün leydiler onun gibi olmuyor. Size yakın mı oturuyor efendim. *Kadril Dört kişi ile oynanan bir iskambil oyunu. Fakirhanemin bulunduğu bahçeyi, leydi hazretlerinin oturdukları Rosings Köşkü'nden sadece bir patika ayırır. Sanırım dul olduğunu söylemiştiniz. Çoluğu çocuğu var mı. Sadece bir kızı var. Rosings Köşkü'nün ve büyük bir mülkün mirasçısı. Bayan Bennet başınr iki yana sallayarak Ah. Öyleyse birçok kızdan daha iyi bir durumda, dedi. Acaba nasıl bir kız. Güzel mi. Gerçekten çok alımlı genç bir bayan. Leydi Catherine'in kendisi de böyle söylüyor. Doğrusu, gerçek güzellik bakımından Bayan de Bourgh genç kızların en güzellerinden bile üstündür. Çünkü yüz hatları soylu bir aileden geldiğini göstermektedir. Ama ne yazık ki hastalıklı bir bünyesi var. Eğitimiyle görevlendirilen ve hâlâ onlarla birlikte yaşayan bayandan öğrendiğime göre, bu durumu, birçok alanda kendisini bekleyen kesin basanlar elde etmesine engel olmuş. Ama çok naziktir ve küçük faytonu ve midillisiyle fakirhanemin yanından sık geçme alçakgönüllülüğünü gösterir. Kraliçe'ye takdim edilmiş mi. Adına, saraylı hanımların adları arasında rastladığımı hatırlamıyorum. Sağlık durumu ne yazık şehirde yaşamasına elverişli değil. Bir gün Leydi Catherine'e de söylediğim gibi, bu yüzden İngiliz sarayı en parlak süsünden yoksun kalmıştır. Bu sözler leydinin hoşuna gitti sanıyorum ve sizin de tahmin edebileceğiniz gibi daima bayanların gönlünü alacak böyle küçük, ince iltifatlar yapabiliyor olmaktan çok memnunum. Sayın leydiye güzel kızlarının düşes olmak için doğduklarının yüzlerinden okunduğunu birkaç defa söyledim. En yüksek makamlar bile kendilerinin yüksek saygınlığını artırabilmekten çok uzaktır. Sevimli kızlarına bir şey kazandırmaktan âciz olan bu makamlar, kızlarından cazibe kazanacaklardır. Bu gibi küçük şeylerden memnun olan sayın leydiye karşı böyle sözlerle ilgimi göstermeyi bir ödev sayarım. Bayan Bennet, Çok iyi yapıyorsunuz, dedi, böyle ince iltifatlar yapabilme becerisine sahip olmak sizin için mutluluk olsa gerek. Bu hoş iltifatlarınızı içinizden gelerek mi söylüyorsunuz, yoksa bunlar önceden yapılan çalışmaların ürünü mü. Aslında olaylar, o an yaşananlardan ortaya çıkarlar. Sıradan durumlarda söylenmesi uygun güzel iltifatlar hazırlayarak eğlendirsem de, bunlara yeni bulmuşum gibi bir hava vermek isterim. Bay Bennet'ın beklentileri doğru çıkmıştı. Kuzeni tahmin ettiği kadar gülünç bir adamdı. Onu çok büyük bir zevkle dinliyor, yüzündeki ciddi ifadeyi, arada tesadüfen Elizabeth'e bakması sayılmazsa, hiç bozmuyor, keyfine ortak aramıyordu. Ama çay vaktine kadar tam kıvamını buldu, misafirini tekrar misafir odasına götürmekten memnuniyet duydu. Çay bittikten sonra da onu, bayanlara bir şey okuması için davet etti. Hemen razı olan Bay Collins'e bir kitap getirildi. Collins, kitabı görünce irkildi hiç roman okumadığını söyleyerek mazur görülmesini diledi. Kitty bakakalmış, Lydia da hafif bir çığlık koparmaktan kendini alamamıştı. Bu kez başka kitaplar getirildi ve genç adam bir hayli düşündükten sonra Fordyce'nin Vaazlarını seçti. O daha kitabı açarken Lydia esnedi ve çok ciddi ve hiç değişmeyen bir ahenkle daha uç sayfa okumamıştı ki genç kız şu sözlerle araya girdi Philips eniştemin Richard'ı kovacağından bahsettiğini biliyor musunuz anne. Eğer böyle bir şey yaparsa onu Albay Fors ter alacakmış. Cumartesi günü bizzat teyzem söyledi. Yarın daha fazla haber almak için Meryton'a kadar yürüyeceğim hem Bay Denny'nin Londra'dan ne zaman döneceğini de öğrenirim. İki büyük ablası Lydia'ya çenesini kapatmasını söyledilerse de çok alınmış olan Collins kitabı bir yana bıraktı Genç bayanların, tamamen onların iyiliği için yazılsa da, ciddi kitaplarla ilgilenmediklerini çok gördüm. İtiraf edeyim ki bu davranışlarına şaşıyorum. Çünkü genç bayanlar için eğitimden daha yararlı ne olabilir. Fakat genç kuzenimi daha fazla sıkmayacağım. Bu sözleri söyledikten sonra Bay Bennet'a dönerek tavla oynamayı önerdi. Bay Bennet misafirinin, kızları eğlenceleri ile baş başa bırakmakla akıllılık ettiğini görerek bu öneriyi kabul etti. Bayan Bennet ile diğer kızlar, Lydia'nın kabalığı için özür dilediler ve kitabı tekrar okumaya başlarsa, böyle bir şeyin bir daha olmayacağına söz verdiler. Ama Bay Collins genç kuzenine hiç alınmadığına, onun kusuruna bakmadığına kadınları ikna ettikten sonra Bay Bennet ile başka bir masaya geçerek tavla oynamaya hazırlandı. XV Bay Collins ince düşünceli ve duyarlı bir adam değildi eğitim ve yetiştirilme biçimi, yaradılışındaki kusurların pek azını giderebilmişti. Ömrünün büyük bir kısmı cahil, cimri bir adam olan babasının yanında geçmişti. Gerçi üniversiteye yazılmıştı, ama yalnızca derslere düzenli girip çıkmakla kalmış, ne işe yarar bir bilgi edinmiş, ne de yararlı olabilecek arkadaşlıklar kurmuştu. Babasının söz hakkı tanımayan sıkı denetiminde yetişmek, onun köle gibi tavırlar edinmesine neden olmuş, ama şimdi kalabalıktan uzakta yaşayan zayıf bir insanın kendini beğenmişliği ve ummadık bir zamanda paraya konmanın yarattığı baş döndürücülük bu aşın alçakgönüllülüğü biraz olsun gidermişti. Hunsford papazlığı boşalınca şansı, onu Leydi Catherine de Bourgh'un karşısına çıkarmıştı. Bu leydinin unvanı başını döndürmüş, koruyucusu sıfatıyla ona karşı derin bir saygı duymuş, papazlık otoritesine ve din adamı yetkilerine kavuşması kendini beğenmesine neden olmuş ve bütün bunlar onu, gururla boyun eğmenin, kibirle alçakgönüllülüğün karışımı tuhaf bir hale getirmişti. Artık güzel bir evi ve epeyce geliri olduğu için evlenmeye niyetlenmişti Longbourn ailesiyle barışmaya kalkışmasının nedenlerinden biri de buydu. Ailenin kızları herkesin söylediği gibi güzel ve cana yakın ise onlardan birini kendine eş olarak seçmeye karar vermişti. Babalarının mülkünün mirasçısı olmasına karşılık kızlara bu şekilde bir yardımda bulunmayı, zararlarını böylece gidermeyi tasarlamıştı. Bu planını çok yerinde ve uygun, hatta tam anlamıyla mükemmel buluyor büyüklük ve özveri gösterdiğine inanıyordu. Genç kızları gördükten sonra planı değişmedi. Büyük kızın sevimli yüzü, tersine bu düşüncelerini pekiştirdi. Kendince ablalığa yakışan her şeyi onda bulmuş ve geldiğinin ilk gecesi kendine eş olarak Jane'i seçmişti. Ama ertesi sabah Bayan Bennet ile kahvaltıdan önce baş başa yaptığı konuşmadan sonra niyeti değişti. Collins kendine verilen evden söz açmış ve doğal olarak konuyu Longbourn'da bir eş bulma ümidine getirmişti. Bayan Bennet pek iltifatlı gülümsemeler ve teşvikler arasında ona Jane konusunda ümitlenmemesini ima etmişti. Öbür kızlar için bir şey diyemez, kesin olarak bir şey söyleyemezdi, çünkü verilmiş bir sözleri olduğundan haberi yoktu. Ancak büyük kızının Çok yakında nişanlanma olasılığının çok kuvvetli olduğunu anlatmayı kendine borç biliyordu. Bay Collins'e, Jane'i bırakıp Elizabeth'e dönmek düşüyordu. Çok geçmeden, Bayan Bennet şömineyi karıştırırken bu da oldu. Yaşta ve güzellikte Jane'den sonra o geliyordu sıranın onda olması doğaldı. Bayan Bennet bunu sezince hemfikir olduğunu hissettirdi. Yakında belki de iki kızını birden evlendireceğini hayal ediyordu. Adının anılmasına bile dayanamadığı adam şimdi gözüne girmişti. Lydia, Meryton'a kadar yürüme kararından vazgeçmemişti. Mary'den başka bütün kardeşleri onunla birlikte gitmeyi kabul ettiler. Bay Bennet misafirinden kurtulmak ve kitaplığında yalnız kalmak için sabırsızlandığından, Collins'den kızlarına yoldaşlık etmesini rica etti. Haksız da sayılmazdı Bay Collins kahvaltıdan sonra kendisinin peşi sıra kütüphaneye gelmiş ve kütüphanedeki en büyük kitaplardan birine sözde dalmış, ama aslında hiç durmadan Bay Bennet'a Hunsford'daki evinden ve bahçesinden söz etmişti. Bay Bennet ise her zaman kütüphanesinde başını dinler ve huzura kavuşurdu. Şimdiye kadar da bu hep böyle olmuştu. Elizabeth'e söylediği gibi evin öbür odalarında saçmalıklara ve kibire dayanabilirdi, ama kütüphanesinde bunlardan kurtulmaya alışıktı. Bu nedenle Bay Collins'i, kızlarına arkadaşlık etmesi için gerçekten içtenlikli bir nezaketle davet etmişti. Aslında kendisi de okumaktan çok, yürümeyi sevdiğinden Collins, kocaman kitabı büyük bir sevinçle kapayıp gitti. Bay Collins kendini beğenmişlikle palavralar sıkarak, kuzenleri de nezaketle onu onaylayarak Meryton'a vardılar. Küçük kızlar hemen onu unutmuş gözleri caddede, subayları aramaya başlamışlardı. Vitrinlerde gerçekten çok şık bir şapka veya yepyeni bir muslin* kumaş bile dikkatlerini sadece bir an çekebiliyordu. Ama çok geçmeden hepsinin gözleri yolun karşı tarafında bir subayla yürüyen, daha önce hiç görmedikleri, çok kibar bir gence takıldı. Subay, Lydia'nın Londra'dan dönüp dönmediğini merak ettiği ve bunu öğrenmek için buraya kadar geldiği Denny'den başkası değildi. Karşıdan eğilerek kızları selamladı. Hepsi birden bu yabancı erkeğin görünüşüne ve duruşuna hayran kaldılar, kim olabileceğini merak ettiler. Kitty ile Lydia mümkünse bunu öğrenmeye karar vererek, karşı dükkândan bir şey almak istiyormuş gibi yolun öbür kaldırımına geçtiler. Ablaları ile Collins de arkalarından geliyordu. Güzel bir rastlantı sonucu, onlar tam kaldırıma çıktıklarında köşeyi dönen iki genç de aynı noktaya gelmişlerdi. Bay Denny hemen kızları selamladı, arkadaşı Bay Wickham'ı tanıştırmak için izin istedi. Bay Wickham'ın bir gün önce kendisi ile birlikte Londra'dan geldiğini ve alaya katılarak subay olmak istediğini söyledi. Bunu söylemekten mutluluk duyuyordu. Kızlar, çok uygun olduğunu düşündüler. Çünkü bu genç adamın çekiciliğinin tamamlanması için tek ince ve seyrek pamuklu bez eksik üniformaydı. Kendisi pek alımlıydı. Bütün güzellikler onda toplanmıştı Hoş bir yüzü, güzel bir endamı ve çok tatlı bir sesi vardı. Tanışmalarından az sonra bu genç hemen neşeyle konuşmaya başladı. Ama bunda ne bir aykırılık, ne de kendini beğenmişlik vardı. Böyle bir arada durmuş konuşurlarken at sesleri duyarak döndüler. Darcy ile Bingley atla geliyorlardı. Beyler kızları fark ederek hemen yanlarına geldiler ve her zamanki gibi nezaket gösterdiler. Hep Bingley konuşuyor, konu da Jane'in etrafında dönüyordu. Meğer genç adam da Longbourn'a Jane'in hatırını sormaya gidiyormuş. Bir reveransla bu sözleri doğrulayan Bay Darcy bakışlarını Elizabeth'e çevirmemeye karar vermek üzereydi ki ansızın yabancıyı gördü. Rastlantı eseri iki genci birbirlerine bakarken gören Elizabeth, bu karşılaşmanın yarattığı etkiye şaşırıp kaldı. Her ikisinin de rengi değişmiş birisi bembeyaz, öbürü kıpkırmızı olmuştu. Bay Wickham birkaç dakika sonra şapkasına elinin ucu ile dokundu.