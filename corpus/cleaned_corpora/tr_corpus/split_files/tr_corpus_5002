keşfedilmiştir. NGC 278 NGC 278, Kraliçe takımyıldızı bölgesinde yaklaşık olarak uzaklıkta bulunan bir ara sarmal gökadadır. William Herschel tarafından 11 Aralık 1786 tarihinde keşfedildi. H II çekirdeğe sahiptir. NGC 278, 2 kiloparsek yarıçaplı bir iç halkada daha küçük bir gökadayla birleşmesi sonucu tetiklendiği düşünülen, yüksek yıldız oluşum oranına sahip küçük, kompakt ve yüksek-yüzey parlaklığına sahip bir gökadadır. NGC 258, φ Andromedae'nin 2,5 derece batısında yer alır. Gözlemlemek için 120-150mm diyafram açıklığına sahip teleskoplara ihtiyaç vardır, ancak bu araçlarla detaylardan yoksun bulanık bir yıldız gibi görünür. Kollar çubuğun etrafına sıkıca sarılmış ve dikkat çekici bir parlaklığa sahiptir. Çekirdek çok büyük ve parlaktır. 2004-05 2. Futbol Ligi B Kategorisi TFF 2. Futbol Ligi B Kategorisi 2004-2005 Sezonu, Türkiye 2. Futbol Ligi B Kategorisi'nin 4. sezonudur. Sezon sonunda A Grubu birincisi Uşakspor, B Grubu birincisi Orduspor ve C Grubu birincisi Gaziantep Büyükşehir Belediyespor 2. Lig A Kategorisi'ne yükseldi. Yedi Yahudi Ã‡ocuk Yedi Yahudi Çocuk: Gazze için bir Piyes veya özgün adıyla Seven Jewish Children: A Play for Gaza İngiliz oyun yazarı Caryl Churchill tarafından 2009 yılında yazılmış ve tartışma yaratmış bir oyundur. On dakika süren oyun ilk kez Londra'nın Kraliyet Meclisi Tiyatrosu'nda ("Royal Court Theatre") 6 Şubat 2009 tarihinde, dokuz aktörün katılımıyla, oynanmıştır. Filistin Dayanışma Kampanyası önderlerinden de olan başarılı oyun yazarı Churchill, oyunun "sonunda Gazze'deki insanlar için bir bağış toplandığı sürece" her isteyenin oyunu oynamasına ve her türlü prodüksiyona, ücret istemeksizin, izin verdiğini açıklamıştır. Churchill'e göre oyun sadece bir tiyatro gösterisi değil aynı zamanda siyasî bir etkinliktir. Yetişkin Yahudilerin çocuklarına yaşadıkları durumları ve zamanı nasıl anlatacaklarını tartışmalarını konu alan oyun yaklaşık yetmiş yıllık bir zaman dilimine yayılmış yedi farklı sahne içerir. Sadece on dakikada oynanacak şekilde tasarlanmıştır. Tekrarların bol olduğu diyalog metinlerinde cümleler ""Tell her..."" yani "Ona (o kıza) söyle..." (veya cümle içerisinde "Ona ... söyle") ifadesi ile başlar. Giriş cümleleri örneğin şöyledir: Churchill her sahnenin farklı çocuklar hakkında olduğu ve bu nedenle de konuşmacıların değiştiğini belirtse de, her sahnede kaç yetişkinin rol alması gerektiği ve repliklerin oyuncular arasındaki dağılımı her ayrı prodüksiyonun kendi kararına bırakılmıştır. Oyunun ilk iki sahnesi Holokost'u konu alır; birinde Nazilerden saklanan bir aile yer alırken diğerinde çocuklarına birçok akrabanın nasıl öldürüldüğünü anlatacaklarını düşünen yetişkinler. Sonraki sahneler ise İsrail-Arap ihtilafının gelişimini zamanda ilerleyerek konu ederler: Kudüs'e taşınan bir aile üzerine bir sahne, kızlarına Filistinli Arapları nasıl anlatacaklarını tartışan bir başka aileyi konu alan bir sahne, sonrasında ise İsrail'in zaferini, İsrail Batı Şeria duvarının inşasını ve bir Filistinli çocuğun vuruluşunu konu alan sahneler gelir. En son sahne ise 2008-2009 İsrail-Gazze ihtilafı sürecinde geçmektedir ve oyunun tek uzunca konuşmasını içerir: Oyun yazarı tarafından oyunun tam metni Kraliyet Meclisi Tiyatrosu resmî web sitesine indirilebilir şekilde eklenmiştir. Ayrıca oyunun tam bir performansı da "The Guardian"'ın resmî web sitesine eklenmiştir. İngiliz The Guardian gazetesinden Michael Billington oyunun İsrail'in karşılaşmış olduğu, güvenliğin "gelişigüzel katliam için bahane olmuş olduğu", ruh halini yakaladığını yazmıştır. The Times yazarı Dominic Maxwell de oyunu "Gazze'de olanlara, eliptik, empatik ve aydınlatıcı olan coşkulu bir yanıt" diyerek övmüştür. The Sunday Times yazarı Christopher Hart ise oyunu kendi deyimiyle "deli gömleğine sokulmuş siyasî ortodoksluğundan" ötürü, Churchill'i ise "gülünç ve tamamen tahmin edilebilir tarafsızlık yoksunluğu"ndan dolayı eleştirmiş, bunun "kapalı, kokuşmuş, kendini beğenmiş, kendi kendini tebrik eden ve tamamen yersiz olan siyasî tiyatronun küçük dünyası"na tipik olduğunu söylemiştir. Financial Times'in tiyatro eleştirmeni Jan Dalley oyunu uzun süredir gözden düşmüş devrimci fikirlere kulak veren "propaganda" olarak tanımlamıştır. The Observer'den Susannah Clapp ise "Her ne kadar İsrail'in bombalamalarına Churchill'in tepkisinin ne olduğu konusunda herhangi bir sır yoksa da -ki bu [bombalamalara] karşı durmaktadır- bir propaganda haykırışından çok daha fazlasını üretmekte: bu, üç yıl önce sahnelenen ve Amerika ile Britanya'nın 'özel ilişkisi'ne karşı hakaretinden, çok daha doyurucu bir çalışma." The Nation'da ise ödüllü oyun yazarı ve denemeci Tony Kushner ile akademik gazeteci ve eleştirmen Alisa Solomon oyunu "yoğun, güzel, çabucak geçen ve kasten belirsiz" olarak tanımlamışlardır. Oyun birçok tartışmayı beraberinde getirmiş, buna karşılık Tony Kushner ve Alisa Solomon oyun ile ilgili yazılarında "Orta Doğu'daki krizi konu alan ve öfke ile acı uyandırmayan herhangi bir oyun konusunu anlayamamış demektir" yorumunda bulunmuşlardır. Oyunun sahnelendiği Royal Court Theatre, Millî Tiyatro ("National Theatre")'da Nicholas Hytner'in takip ettiği, bir oyun tamamen belirli bir dinî azınlıktan oluşuyorsa veya belirli bir dinî azınlığa karşı eleştirel yaklaşıyors, Millî Tiyatro'da sahnelenebilmesi için oyunun yazarının da bahis konusu olan dinî azınlıktan olması gerektiği, kuralını takip etmemesinden dolayı eleştirilmiştir. Bir başka eleştiri de Royal Court Theatre'den Ramin Gray'in daha önce yaptığı bir açıklamada İslam'a eleştirel yaklaşan bir oyunu sahnelemek konusunda gönülsüz olduğunu belirtmesine rağmen tiyatroda bazı Yahudilere eleştirel yaklaşan bir oyunun sahnelenmiş olmasıdır. Oyunun anti-Semitik olup olmadığı yönünde uzunca bir tartışma yaşanmıştır. Birçok Yahudi lider ve gazeteci oyunu anti-Semitik olduğu gerekçesiyle eleştirmiş, "karakterlerinin hepsi [belirli] bir topluluktan olan ve [bu topluluğa] karşı eleştirel olan bir oyun ancak o [belirli] topluluğun bir üyesi tarafından yazılmışsa savunulabilir" kuralını ihlâl ettiğini ileri sürmüşlerdir. Oyunu önizlemeye davet edilen Britanya Yahudileri Temsilciler Kurulu ("Board of Deputies of British Jews") Churchill'i "Anti-İsrail" olmakla suçlamıştır. Büyük Britanya ve İrlanda Siyonist Federasyonu ortak yardımcı başkanlarından Jonathan Hoffman oyunu "İsrailli ebeveynleri ve büyük ebeveynleri [büyükbaba ve büyükanneleri] şeytanlaştıran iftiracı ve adi" olarak tanımlamış ve oyunun "antisemitizm yangınını körükleyeceği" yönündeki kaygılarını dile getirmiştir. Ayrıca oyunun eski anti-Semitik mitlerden hareketle çağdaş bir kan iftirası olduğunu eklemiştir. Atlantic Monthly'den Jeffrey Goldberg de oyunu bir kan iftirası olarak anmıştır. Köşe yazarı Melanie Phillips ise oyunun "atalardan kalan bir Yahudi nefretinden hareketle... Yahudi halkının açık bir karalaması..." olduğunu yazmış ve oyunu "nefrete açık tahrik" olarak tanımlamıştır. The New York Times ise oyunun "zaman zaman İsraillilerin kalpsiz [insafsız] bir şekilde tasvir ettiğini" yazmıştır. Her ikisi de Amerikalı Yahudi olan Tony Kushner ve Alisa Solomon, Temsilciler Kurulu'nun yorumlarını belirterek, "Kesinlikle karşı görüşteyiz. Churchill'in oyununun olabilecek en yaygın şekilde görülmesi ve tartışılması gerektiğini düşünüyoruz... Bunda anti-Semitizm görmek Churchill'in en kötü karakterlerince söylenen sözcükleri, sanki oyun yazarı tüm Yahudilerin, insanlık içerisinde eşi bulunmayan, doğaüstü bir şekilde, kötülük dolu olduklarını söylemiş gibi ele alarak, hatalı bir şekilde yorumlamak olur. Fakat bunu yapmak da, yine, Churchill'in yazdığını çarpıtmaktır." Altmış tanınmış Britanyalı Yahudi The Daily Telegraph gazetesinde bir mektup yayımlayarak, "Yedi Yahudi Çocuk" oyununun "yanlış stereotipleri" güçlendirdiğini zira İsraillileri, çocuklarına "Araplardan nefret edilmesi gerektiğini" öğreten "acımasız muzafferiyetçiler" olarak betimlediğini ileri sürmüşlerdir. Mektubu imzalayanlar arasında Profesör Geoffrey Alderman, Greville Janner, Maureen Lipman, Ronald Harwood ve Tracy-Ann Oberman da bulunmaktaydı. "Royal Court Theatre" ise oyunun anti-Semitik olduğu iddialarını "kategorisel" olarak reddetmiştir. "The Guardian" gazetesinin baş sanat yazarı eseri savunarak, "Oyun bana antisemitik gelmedi ve şu anda da antisemitik olduğuna inanmıyorum... Antisemitik olmadan İsrail'i eleştirmenin mümkün olduğu görüşüne sıkı bir şekilde bağlıyım, ve Churchill'in bu oyunda Yahudi halkı hakkında evrensel iddialarda bulunduğuna veya ima ettiğine inanmıyorum." Churchill'in oyununa yanıt olarak kendisi de bir oyun yazmış olan oyun yazarı Israel Horovitz, anti-Semitik olmadan İsrail'i eleştirmenin mümkün olduğu gibi, anti-Arap olmadan Filistin'i eleştirmenin de mümkün olduğunu belirtmiş, fakat "Yedi Yahudi Çocuk" oyununda Churchill'in "kabul edilemez bir sınırı aştığını" belirtmiş ve oyunu "saldırgan, saptırılmış ve manipülatif" olarak tanımlamıştır. Howard Jacobson tarafından kaleme alınan bir makalede "Yedi Yahudi Çocuk" oyununun diğer İsrail eleştirileriyle birlikte anti-Semitizmin yükselişi bağlamında ele alınması sonrası Churchill kendisi ve oyunu hakkındaki birçok suçlamaya yanıt vermiştir: Bir Yıldız Doğuyor (film, 1937) Bir Yıldız Doğuyor (İngilizce özgün adıyla: A Star Is Born), William A. Wellman tarafından yönetilmiş 1937 yılı yapımı sinema filmi. Janet Gaynor tarafından oynanan Vicki Lester, aktör Norman Maine (Fredric March) ile tanışır ve evlenirler. Fakat kısa bir süre sonra kadının kariyeri çok hızla ilerlerken, erkeğin kariyerinde zorluklar baş gösterir. Filmin, 1937 den başka; 1954 ve 1976 versiyonları çekilmiştir. Robert Jarni Robert Jarni (d. 26 Ekim 1968), Hırvat eski futbolcudur. Sol kanatta bek veya açıkta görev yapmıştır. 1990'lar ve 2000'lerin başında Hırvatistan millî futbol takımının değişmez oyuncularındandı. Kariyeri süresince 81 kez millî oldu ve o dönem için en çok millî olan Hırvat oyuncu unvanını aldı. Ancak Haziran 20006'da Dario Simic 82 kez ile onu geçti. Futbolcuyken oldukça saygın olan Jarni, İtalya'da Juventus, İspanya'da Real Madrid gibi takımlarda görev almıştır. 2007-08 sezonunda Hajduk Split'in teknik direktörlüğünü yapmıştır. Çöpçü reseptör sınıf B tip I Çöpçü reseptör sınıf B, tip I (İngilizce "Scavenger receptor class B type I" kısaltması SR-BI olarak değinilir), çeşitli hücrelerde görülen bir entegral membran proteinidir. Yüksek yoğunluklu lipoproteinlerdeki (HDL) kolesteril esterin karaciğer tarafından alınmasını sağlar. Vücuttaki diğer dokulardan karaciğere doğru, vücuttan atılmak üzere, giden kolesterolün bu hareketi bu süreç sayesinde sürdürülür. Kolesterolün bu gidişi "ters kolesterol taşıması" (İng. "Reverse cholesterol transport") olarak adlandırılır ve ateroskleroz oluşumuna karşı koruyucu bir mekanizma olarak işler (ateroskleroz kalp hastalığı ve akut inmenin başlıca nedenidir). SRBI başlıca karaciğer ve steroid üreten dokularda bulunur. Kolesterol homeostazında ve steroid hormon üretiminde önemli bir rol oynar. SR-BI, safra tuzlarının salgılanmasında da rol oynar. SR-BI, HDL'ye bağlanan bir reseptördür. Ancak, LDL reseptöründen farklı olarak, bu bağlanma sonucu HDL hücre içine alınmaz, ama HDL'nin taşıdığı kolesteril ester molekülleri hücre tarafından absorplanır. Kolesteril ester molekülleri hücre içine alındıktan sonra hormona duyarlı lipaz tarafından hidrolizlenir. SR-BI, HDL'ye apolipoprotein A-I aracılığıyla bağlanır. Hücre yüzeyinde kaveolin içeren bölgelerde yer alır. SR-BI'in bazı hücre içi patojenlerin hücre içine girmek için kullandıkları bir reseptör olduğu da bulunmuştur. Çeşitli bakteriler hücre içine girmek için SR-BI'i bir reseptör olarak kullanırlar. Bu etkileşim bakteri hücre duvarındaki lipopolisakkarit ve lipoteikoik asit aracılığıyla olur SRBI ayrıca hepatit C virüsünün karaciğer hücrelerini enfekte etmek için kullandığı viral reseptördür. Virüsteki E2 glikoprotein SR-BI'e bağlanır. SRBI protein insanda kromozom 12 üzerinde, 12q24.2 konumunda bulunun CD36L1 geni tarafından kodlanır. SR-BI, memeli olmayan hayvan türlerinin (kaplumbağ, çeşitli balıklar, tavuk, kurbağa'nın) karaciğerinde de bulunmuştur; bu bulgu, SR-BI'in omurgalı hayvanların evrimsel tarihinin başlarında ortaya çıktığını gösterir. SR-BI, 509 amino asit uzunluğunda bir membran proteinidir. Proteinin hem N- hem C- uçları membrana bağlıdır, bu iki membran aşan bölge arasındaki kısım sitoplazmaya doğru uzanır. Proteinde pek çok amino-bağlantılı glikozilasyonlar vardır, ayrıca C-ucundaki iki sistein grubuna birer palmitoyl yağ asidi bağlıdır. Farelerde SR-BI geni yok edildiğinde HDL tanecikleri anormalleşmektedir. HDL'nin anormalleşmesinin bir sonucu olarak bu farelerin dişileri kısır olduğu bulunmuştur. Yüksek kan kolesterol düzeyine sahip olan fare modellerinde SR-BI'in çalışmaz hale getirilmesi ateroskleroz ve kalp krizine yol açtığı bulunmuştur. Gliserofosforilkolin Gliserofosforilkolin (ingilizce "glycerophosphorylcholine" 'in kısaltması GPC olarak da bilinir) Fosfatidilkolin'in sn-1 ve sn-2 konumunda fosfolipaz enzimleri tarafından hidrolizi ile meydan gelir. Sitoplazmada kolin depolamaya yarar. Gliserofosforilkolin böbrek meduller hücrelerindeki dört ana osmolitten biridir (diğerleri miyoinositol, sorbitol ve serbest amino asitlerdir), ortamdaki osmotik basınca bağlı olarak hücre içindeki osmotik basıncın dengelenmesinde kullanılır. Hücredışı çözünenlerin konstrasyonundaki değişime bağlı olarak GPC'nin sentez veya yıkım hızı düzenlenerek onun hücre içi konsantrasyonu ayarlanır. Gliserofosforilkolin, beyindeki aktif osmolitlerden de biridir Gliserofosforilkolin, Fosfodiesteraz 6 tarafÄ±ndan hidrolizlenebilir. Annie Cruz Annie Cruz, 6 Kasım 1984 doğumlu Filipin asıllı Amerikalı pornografik film oyuncusu. Kaliforniya'da Katolik bir anne-babanın çocuğu olarak dünyaya geldi. Stockton'daki "Brookside Hristiyan Lisesi"nde okudu. Burada okul gazeteciliği, yıllık, ponpon kızlık ve drama canlandırma gibi birçok etkinlikte bulundu. 17 yaşına geldiğinden okulu %5'lik baş diliminin içinde bitirerek, üst sınıf bir öğrenci olarak, "Dominikan Üniversitesi"ne girdi. Gazetecilik bölümünde eğitim aldı. İkinci sınıftayken "San Francisco Eyalet Üniversitesi"ne katıldı. Ekim 2003'te San Francisco'da amatör üretim olarak yetişkin film sektörüne yelken açtı. İlk sahnesini "AsianDivaGirls.com"da yayınladı. On dokuzundan gün alıyordu ve utangaçtı. İlk dikkat çekici filmi 2004 yılında oynadığı "Bang Bus" adlı gerçekçi yetişkin tarzdaki filmdi. Bu filmde "Kyra" rolünü canlandırdı. Haziran 2004'te Los Angeles'e taşındı. Endüstriye 2003 yılında tam anlamıyla girdi, o günden bu yana yüzlerce sahnede yer aldı. AVN gibi prestijli bir organizasyonda ödüle layık görüldü. Cruz, porno oyuncusu Jack Lawrence ile 2005-2006 yılları arasında evli kalmıştır. SREBP Sterol düzenleyici eleman bağlayıcı proteinler (Sterol Regulatory Element Binding Proteins veya SREBPs), "sterol düzenleme elemanı" adlı DNA dizisine bağlanan transkripsiyon faktörleridir. SREBP'ler transkripsiyon faktörlerinin "bazik-sarmal-ilmik-sarmal lösin fermuar" (İng. "basic-helix-loop-helix leucine zipper" ) sınıfına aittirler. İnaktifken çekirdek ve endoplazmik retikulum zarlarına bağlı olurlar. Düşük seviyede sterol bulunduran hücrelerde SREBP'ler kesilir ve suda çözünür bir N-ucu bölge, çekirdeğe taşınır. Bu etkinleşmiş SREBP'ler sonra spesifik sterol düzenleyici eleman DNA dizilerine bağlanarak, sterol sentezinde yer alan enzimlerin sentezini yukarı ayarlarlar. Sterollar ise SREBP'lerin kesilmesini inhibe ettiği için geri beslemeli bir döngü ile sterol sentezi yavaşlar ve sonunda durur. 1993'te Sterol Düzenleyici Eleman Bağlayıcı Protein'lerin keşfi takiben, biyokimya, moleküler biyoloji ve genetik çalışmaları ile, hayvan hücrelerinin lipit homeostazı için kullandıkları karmaşık mekanizmalar ortaya çıkmıştır. Hücre kolesterol düzeyleri gereken seviyenin altına düşünce hücre daha çok kolesterol yapmak için gereken enzimleri sentezler. Bu tepkiyi oluşturan adımlardan önemli biri, bu enzimlerin sentezlenmesi için gereken mesajcı RNA'dan (mRNA'dan) daha fazla üretmektir. Buna karşın yeterli miktarda kolesterol mevcutsa, hücre bu mRNA'ları üretmeyi durdurur ve enzim düzyeleri düşer. Böylece, hücre yeterince kolesterola sahip olunca onu sentezlemeyi bırakır. Bu düzenleyici geri tepkime mekanizmasının kayda değer bir özelliği SREBP yolunda ilk keşfedilmiştir: Kontrollü membraniçi proteoliz (İng. "regulated intramembrane proteolysis", veya RIP). Bu keşfi takiben, RIP'in bakterilerden insana kadar hemen her organizmada yer aldığı, onun düzenlediği süreçlerin gelişimden nörodejenerasyona kadar geniş bir yelpazede yer aldıkları bulunmuştur. SREBP yolunun tanımlayıcı özelliği, membran bağlı transkripsiyon faktörü SREBP'nin proteoliz yoluyla serbest bırakılması ve sitoplazmadan çekirdeğe geçmesidir. SREBP, lipit sentezi için gerekli olan enzimleri sentezleyen genlerin promotörlerindeki spesifik DNA dizilerine bağlanır (bunlara sterol düzenleyici eleman teriminin İngilizcesi olan "Sterol Regulatory Element" 'ın kısaltması olan SRE denir). DNA'ya bağlanmanın sonucu, hedef genlerin transkripsiyon hızının artmasıdır. SREBP'nin öncül (prekürsör) biçimi ~120 kDa kütleli bir protein olup, proteinin orta kısmındaki iki membran aşar sarmal ile endoplazmik retikulum ve çekirdek zarlarına bağlıdır. Saç firketesi gibi bir şekle sahip olan öncül proteinin hem karboksil uçtaki düzenleyici bölgesi, hem de amino uçtaki transkripsiyon faktör bölgesi, sitoplazma tarafına dönüktür. Membran aşar iki sarmalı ayıran 30 aminoasitlik bir ilmik, ER'nin lümeni içinde yer alır. Transkripsiyon faktörü olarak çalışan amino ucun kopabilmesi için iki ayrı, konuma özgül ("site specific") proteolitik kesim gereklidir. Bu kesimlerden sorumlu olan iki proteaz vardır: konum-1 proteaz ("site 1 protease"; S1P) ve konum-2 proteaz (S2P). S1P ve S2P'ye ek olarak, transkripsiyon için etkinleştirilmiş SREBP'nin uygun olarak salınabilmesi için SCAP kısaltmasıyla bilinen SREBP kesme etkinleştirme proteini (İng. "SREBP cleavage activating protein") gerekmektedir. Kolesterola duyarli olan bu protein ve SREBP, karboksi uç bölgelerinin etkileşmesi ile bir kompleks oluşturur. SCAP endoplazmik retikulumda kolesterola bağlanınca artık SREBP'yi Golgi'ye, S1P tarafından kesilmesi için taşıyamaz. SREBP kesilmesinin bu şekilde düzenlenmesinde, ökaryotik hücrelerin hücre içi bölmelerden oluşma özelliğinden yararlanır, bu sayede kesilme ancak gerektiği zaman meydana gelir. SREBP işlenmesinin geri beslemeli kontrolü en iyi kolesterolle ilişkili olarak anlaşılabilir. Kolesterol için hücresel gereksinim artınca SREBP:SCAP kompleksi ER'den ayrılıp Golgi cismine gider, orada aktif S1P ile karşılaşır. S1P SREBP'yi konum-1'de keserek iki yarım parşa oluşturur. Her iki yarım parça hâlâ membran aşan birer sarmala sahip olduğu için her biri membrana bağlı kalır. SREBP'nin amino ucunu kapsayan yarım parça sonra S2P tarafından konum 2'den kesilir. Konum 2, membran aşan sarmalın içinde yer alır, oradan kesilme sonucunda SREBP'nin sitoplazmik kısmı serbest kalır ve sitoplazmaya salınır. Bu parça sonra çekirdeğe gidip orada hedef genleri etkinleştirir. Memeli genomlarında iki ayrı SREBP geni vardır: SREBF1 ve SREBF2. Levent Eriş Levent Eriş (d. 17 Eylül 1962 İzmir), Türk eski futbolcu, teknik direktör. Şu anda Bölgesel Amatör Lig'inde mücadele eden Bucaspor takımını çalıştırmaktadır. Futbola İzmirspor altyapısında başlayan Levent, burada Türkiye genç millî takımlar için erken seçilmeye başladı. Dah sonra İzmirspor as takımın alındı ve burada düzenli olarak oynamaya başladı. 1985-86 sezonunun başında Süper Lig'in zirvesine oynayan Samsunspor'a transfer oldu. Samsunspor'da genç yaşına rağmen uyum sorunu yaşamadan düzenli olarak ilk onbirde yer bulmaya başladı ve takımının 1985-86 ve 1986-87 sezonunlarında ligi üçüncü sırada ve 1987-88 sezonunda ligi dördüncü sırada tamamlamasında büyük katkıda bulundu. 20 Ocak 1989 tarihinde Samsunspor'un Malatyaspor ile oynayacağı Süper Lig müsabakasına giderken, Havza ilçesinde kafileyi taşıyan kulüp otobüsünün kamyonla çarpıştığı kazada takım kafilesinde bulunuyordu. Samsunspor ve Türk futbol tarihinin hafızasına ""20 Ocak Faciası"" adıyla kazınan ve teknik direktör Nuri Asan ve birçok futbolcunun hayatini kayıp ettiği kazada yara almadan atlatti. Bu olaydan sonra Samsunspor ligden çekilme kararı aldı ve takımdan birçok futbolcu ayrıldı. Ayrılan futbolcular kafilesinde bulanan Levent Eriş, 1989-90 sezonunda eski takımı İzmirspor'a transfer oldu. İki sezon burada oynadıktan sonra bir sezon Alanyaspor için görev aldı ve 1992-93 sezonunda yeniden İzmirspor'la anlaştı. Daha sonra Yeni Sincanspor, Bucaspor, Karşıyaka, Kuşadasıspor gibi ekiplerde görev aldıktan sonra 1996-1997 sezonunda futbola başladığı İzmirspor'a geri döndü ve iki sezon burada oynadıktan sonra 1997-98 sezonun sonunda aktif futbolu bıraktı. Levent Eriş, 3 kez Türkiye 18 yaş altı millî futbol takımı ve 2 kez Türkiye 21 yaş altı millî futbol takımı forması olmak üzere toplam 5 kez millî formayı giymiştir. Futbola vedasında sonra antrenörlük yapmaya karar verdi ve ilk deneyimi olarak İzmirspor'da yardımcı antrenörlük yapmaya başladı ve bir sezon bu görevde kaldıktan sonra teknik direktörlük mevkiine yükseldi. Bu görevi iki sezon sürdürdükten sonra 1. Lig'in iddialı ekiplerinden Manisaspor'da teknik direktörlük koltuğuna getirildi. Bu görevinde iki sezon kaldi ve 2003-04 sezonunda sözleşmesi uzatılmadığından dolayı takımdan ayrıldı ve görevini Mustafa Denizli'ye devretti. Yeni sezon Kayseri Erciyesspor'u çalıştırmaya başladı ve bun görevinden ardından da Mersin İdman Yurdu'nu çalıştırdı. Daha sonra Altay, Karşıyaka, Manisaspor gibi Ege takımlarının yanı sıra Bursaspor, Malatyaspor, Samsunspor, Mersin İdman Yurdu, Adana Demirspor gibi Anadolu takımlarını da çalıştırmıştır. 2008-2009 sezonunda Manisaspor'u tekrar Süper Lig'e yükseltme başarısını gösterdi. 2009-2010 sezonunda Giresunspor ile sözleşme imzalamıştır. 2010-2011 sezonunu için Boluspor ile anlaştı. Boluspor'la sezonun ortalarından sonra şampiyonluğa oynadı ve birkaç hafta takımıyla lider kalabildi. Fakat sezonun sonuna doğru art arda alınan kötü sonuçlar ötürü takımı zirveden uzaklaştı. 24 Nisan 2011 tarihinde Akhisar Belediyespor'a karşı oynanan 1. Lig karşılaşmasında alınan yenilginin ardından görevinden istifa ettiğini açıkladı. İstifasindan üç gün sonra yerine Hüsnü Özkara'nın getirildiği açiklandi. 2011-12 sezonu için 1. Lig'in iddialı ekiplerinden Adanaspor'da teknik direktörlük mevkiine getirildi. 15 Nisan 2015'te Bucaspor'un başına geçti. Ancak kısa süre sonra görevinden ayrılmak zorunda kaldı. Daha sonra Manisa Büyükşehir Belediyespor teknik direktörlüğüne getirilen Eriş, Burada Fena Bir Sezon Geçirmemiştir Günümüzde TFF 2,Lig Ekiplerinden Birevim Elazığspor'u çalıştırmaktadır. Karboksilesteraz 1 Karboksilesteraz 1 (monosit/makrofaj serin esteraz 1), insanda CES1 geni tarafından kodlanan bir karboksilesteraz enzimidir. Bu enzim, ester, tiyoester veya amid bağları içeren çeşitli yabancı ve endojen bileşikleri hidroliz ederek vücuda zararlı maddeleri zararsız etmeye yarar. Bu enzim hücre içinde kolesterol esterifikasyonundan sorumludur. Karboksilesteraz 1 izoformları, insanda yaklaşık 567 aminoasit uzunluğundadır. Lider dizisi, membran aşan bölge, endoplazmik retikulum tutunma sinyal dizisi ve serin esteraz aktif bölge dizisine sahiptir. Protein trimer ile heksamer (üç ile altı altbirimli) iki yapı arasında bir denge içindedir. Proteine hangi substratların bağlandığıyla ilişkili olarak, bu denge üçlü veya altılı yapı lehine kayabilir. Enzim başlıca insan makrofajlarında ve birincil monositlerde bulunur. Hücre içindeki konumu endoplazmik retikulum lümenidir. CES1 geni insanda kromozom 16'da, 16q13-q22.1 bölgesinde haritalanmıştır. CES1 geni 30 kb uzunluğunda olup 14 eksondan oluşmaktadır. Promotörde 3 adet peroksizom çoğalma tepki elemanı vardır. PPARA ve PPARG transkripsiyon faktörlerinin ligandları genin aşağı düzenlemektedir. 1.8 kb uzunluğunda olan karboksilesteraz mRNA'sı, hücreye kolesterol yüklemesi ile indüklenir. Bu enzim, Tip-B karboksilesteraz/lipaz ailesinin bir üyesidir. CES1 geniş bir gen ailesine aittir. Evrim boyunca CES1A geni iki kere kopyalanmış, CES1A1, CES1A2 ve CES1A3 genleri oluşmuştur. Bunlardan CES1A3 bir psödogendir, protein üretmez. CES1A1 ve CES1A2 birinci ekson ve promotör bölgelerinde farklılık gösterirler. SP1 ve C/EBP adlı transkripsiyon faktörleri CES1A1'e bağlanır ama CES1A2'ye bağlanmazlar. Bunun sonucu olarak karaciğer, böbrek, testis, akciğer, beyin, kalp ve ince bağırsakta CES1A1 seviyesi CES1A2'ye kıyasla çok daha yüksektir. Bu genler alternatif uçbirleştirme ürünü üç protein varyantı kodlarlar, bunların uzunlukları 566ö 567 ve 568 amino asittir. Adipositlerde CES1, trigliserit hidrolaz etkinliğinin önemli bir bölümünden sorumludur. Hormona duyarlı lipaz ile karboksil esteraz 1 beraberce adipositlerdeki trigliserit hidrolaz etkinliğinin çoğunu (veya tamamını) sağlamaktadırlar. Karboksil esteraz 1, damar çeperlerinde birikerek ateroskleroza neden olabilecek kolesterolün karaciğere geri dönmesini sağlayarak yararlı bir işleve yapar. Makrofajlarda bulunan karboksilesteraz, aterosklerotik lezyonlarda biriken kolesteril esteri kolesterola dönüştürerek onun HDL taneciklerine yüklenmesini sağlamaktadır. Karboksilesteraz 1, yabancı bileşiklerin vücuttan atılmasında rol oynayan enzimlerden biridir. Kokain ve eroini hidroliz edebilir, kimyasal silah unsurları olan sarin, soman ve tabunu detoksifiye edebilir. İlaç araştırmaları sırasında bazı ilaçları metabolize edemeyen kişiler arasında CES1 geninde mutasyonlar taşıyanlara rastlanmıştır. Bu enzim aromatik ve alifatik esterleri hidroliz eder. Ayrıca akciğer ve santral sinir sisteminde ester ve amid bileşiklerini detoksifiye etmeye yaradığı tahmin edilmektedir. Kolesterilesteraz 1 enziminin kolesterol metabolizmasıyla ilgili, ama kimyasal olarak ilişkisiz görünen reaksiyonları katalizler: Enzimin serin hidrolaz bölgesindan başka iki aktif bölgesi daha vardır. Bunların her biri çeşitli ligandlara non-spesifik olarak bağlanabilir. Enzimin bu kadar çok çeşitli reaksiyonu katalizleyebilmesi bu aktif bölgelerin varlığı ile açıklanmaktadır. Darwinius masillae Darwinius masillae, 47 milyon yıl önceki Lutetian devresine ve Eosen dönemine ait, kök bir primat türü. Türün ait olduğu cinse, Charles Darwin'in 200. doğum yıldönümüne atfen "Darwinius" ismi verilmiştir. Türe ait bilinen tek fosil, keşfi yapan bilimadamının kızına atfen Ida adı verilen dişi fosildir. Bu fosil 1983 yılında, Frankfurt'in 35 km güneydoğusundaki Messel köyü yakınında, kullanılmayan bir killi taş ocağında amatörlerce bulunmuş, iki parça halinde satılmış, bilimadamlarınca 2006 yılında bir araya getirilmiştir. Darwinius’u tanımlayan çalışmanın yazarları, türü Northarctidae primat familyasının, Cercamoniinae alt familyasının bir üyesi olarak sınıflandırmış ve önmaymunlar ve simiyenler arasında bir ara geçiş formu olduğunu önermişlerdir. Tanımlamayı yapan bilim insanları "Darwinius" cinsini erken dönem primatların soyu tükenmiş Adapiformes infra takımı içerisindeki Notharctidae familyasının Cercamoniinae alt familyasına yerleştirmektedir. "Darwinius masillae", "Europolemur koenigswaldi" ve "Europolemur kelleri"’den sonra Messel bölgesinde keşfedilen cercamoniine adapiformlarına ait üçüncü primat türüdür. Adapiformlar sadece fosil kaydından bilinen erken dönem primatlarıdır. Kısmi soylu (paraphyletic) bir grup mu yoksa bir alt takım mı oldukları net değildir. Genellikle lemurlar, ay-aylar ve lorisleri de içeren Strepsirrhini alt takımı altında gruplandırılırlar. NGC 288 NGC 288, Heykeltıraş takımyıldızı yönünde bulunan bir küresel yıldız kümesi. William Herschel tarafından 27 Ekim 1785 yılında keşfedilmiş ve 1888 yılında John Dreyer tarafından tanımlanmıştır. Groß-Rosen toplama kampı Groß-Rosen toplama kmpı, Polonya'nın Groß-Rosen, Aşağı Silezya (bugünkü Rogoźnica) bölgesinde kurulmuş bir Nazi toplama kampı. Kamp, Jauer (bugünkü Jawor) ile Striegau (bugünkü Strzegom) arasındaki demiryolu üzerinde bulunmaktaydı. 1940 yazında Sachsenhausen Toplama Kampı'nın uydu kampı olarak kurulmuş ve 1 Mayıs 1941 tarihinde bağımsız bir kampa dönüştürülmüştür. Kampın kurulduğu yıllarda iş yükü, "SS-Deutsche Erd- und Steinwerke GmbH" tarafından işletilen taş ocağı üzerinde yoğunlaşmış ve zaman içinde alt kampların geliştirilmesi üzerinde çalışılmıştır. SS, 3000 Sovyet savaş tutsağını Ekim 1941'de Groß-Rosen'a aktarmış ve tümü için idam kararı çıkarılmıştır. Groß-Rosen, "NN (Nacht und Nebel)" tutsaklarına taş ocaklarında yapılan acımasız işkencelerle gündeme gelmiştir. Politik ve Yahudi tutsaklar, kampta tutulanların büyük bir bölümünü oluşturmaktaydı. Politik tutsakların 1942 yılındaki ortalama yaşam süresinin iki ay olduğu sanılmaktadır. Ağustos 1942'de yapılan bir değişiklikle tutsaklar, Alman endüstrisinde çalıştırılmak istenmiş ve bu nedenle daha uzun yaşamaları hedeflenmiştir. Çalışacak durumda olmayan ya da ölümüne sayılı günler kalan tutsakların bir bölümü Dachau'ya gönderilmiştir. Bu tutsaklardan biri olan Willem Lodewijk Harthoorn, Nisan-Ağustos 1942 arasında kampta bulunmuş ve anılarını "Verboden te sterven" (Felemenkçede "Ölüm Yasaklıları") adıyla yayımlamıştır. Kampa katılan tutsakların büyük bölümü Dachau ve Sachsenhausen'deki kamplardan ve Buchenwald bölgesinden getirilen Yahudilerdi. Yahudiler genellikle Polonya ve Macaristan'dan gelirken diğer tutsaklar Belçika, Fransa, Hollanda, Yunanistan, Yugoslavya, Slovakya ve İtalya'dan gelmekteydi. Groß-Rosen 1944 yılında en geniş sınırlarına ulaşmış ve Almanya'nın doğusu ile Polonya'nın işgal altındaki bölgelerinde kurulmuş olan 60 alt kampa sahip olmuştur. Etkin olduğu süre boyunca 125000 tutsağın uğrak yeri olan kamp, 1945 yılında tüm Nazi toplama kamplarında bulunan tutsakların %11'ini barındırmaktaydı. 40000'i aşkın kişinin ölümüne neden olan kamp 14 Şubat 1945'te Kızıl Ordu tarafından dağıtılmıştır. Groß-Rosen'de hizmet etmek üzere 500 kadın kamp korucusu yetiştirilmiştir. Bu kişiler; Bruennlitz, Graeben, Gruenberg, Gruschwitz Neusalz, Hundsfeld, Kratzau II, Oberalstadt, Reichenbach ve Schlesiersee Schanzenbau kadın kamplarında görevlendirilmişlerdir. Nazilerin Sovyet savaş esirlerine karşı işledikleri suçlar kapsamında pek çok kişi burada infaz edildi. Alfried Konieczny, "Holokost Ansiklopedisi". NY: Macmillan, 1990, Cilt 2, sf. 623â€“626. Tutsak anıları: NGC 290 NGC 290, Tukan takımyıldızı yönünde Küçük Macellan Bulutu'nun içinde bulunan bir açık yıldız kümesi. 2008-09 1. Lig (Kuzey Kıbrıs Türk Cumhuriyeti) Türk Bankası Ligi 2008-09, Kuzey Kıbrıs Türk Cumhuriyeti Birinci Futbol Ligi'nin Türk Bankası sponsorluğunda düzenlenmiş sezonudur. İlk maç 16 Ekim 2008 tarihinde Çetinkaya'nın Gönyeli'ye 1-0 yenildiği maç ile başlamış ve 10 Mayıs 2009 tarihinde Ozanköy ile B. Bağcıl'ın 2-2 berabere kalması ile sona ermiştir. Raab Raab, Macar kenti Győr için Almanlar tarafından kullanılan tarihi ad ve aynı adla anılan nehir (Rába Nehri/Raab Nehri) Raab aşağıdaki anlamlara gelebilir: Raab soyadı olarak da kullanılmaktadır: Guy Mannering Guy Mannering or The Astrologer, Sir Walter Scott'a ait roman, 1815'te anonim olarak yayımlandı. Scott 1829 yılında yazmış olduğu önsöze göre, bir doğaüstü olayı içeren hikâye yazmayı aslen tasarlamıştı fakat biraz başladıktan sonra fikrini değiştirdi. Kitap ilk baskısından sonra büyük bir başarı yakaladı. Leş Kargaları (roman) Leş Kargaları, Amerikalı yazar James Grady'nin 1974 yılında yayımladığı gerilim romanının adıdır. Özgün adı Six Days of the Condor ("Akbabanın Altı Günü") olan kitap, ABD'de yayımlandığı aynı yıl Türkiye'de de Altın Kitaplar tarafından Aziz Üstel'in Türkçe çevirisiyle basılmıştı. James Grady 1978 yılında "Shadow of the Condor" (Akbabanın Gölgesi) adıyla bir devam romanı yazmıştı. Romanda CIA'in dünyada yayınlanmış bütün kitap ve dergileri okuyup tarama görevi verilmiş bir yan kuruluşunda görevli "Akbaba" kod adlı memurunun bir yemek molası dönüşünde bürodaki tüm iş arkadaşlarının katledilmiş olduğunu görüp bir yandan kendi hayatını kurtarmak için kaçarken, bir yandan da olayları çözmek için yaptığı araştırmada örgütün sanıldığından da karmaşık ve yozlaşmış yapısını, ayrıca örgüt içinde başka bir örgütün de faaliyette olduğunu keşfetmesi anlatılmaktadır. James Grady'nin 1974'te yayımladığı gerilim romanı "Leş Kargaları" (Six Days of the Condor), bir yıl sonra 1975 yılında ABD'de Three Days of the Condor (Akbabanın Üç Günü) adıyla sinemaya da aktarıldı. Sydney Pollack'ın yönettiği ve başrollerinde Robert Redford, Faye Dunaway, Cliff Robertson ve Max von Sydow'un oynadıkları film Şubat 1977'de Türkiye'de Akbabanın Üç Günü adıyla gösterime girdi. NGC 300 NGC 300, Sculptor takımyıldızı yönünde yaklaşık olarak 7 milyon ışık yılı uzaklıkta bulunan bir sarmal galaksi. 5 Ağustos 1826 tarihinde James Dunlop tarafından keşfedilmiştir. NGC 300 ve düzensiz galaksi NGC 55, geleneksel olarak Heykeltıraş Grubu'nun üyesi kabul edilirler. Ancak son yapılan mesafe ölçümleri bu iki galaksinin aslında birer ön plan galaksisi olduklarını ortaya çıkarmıştır. Kanguru sıçanı Kanguru sıçanı, Heteromyidae familyasından "Dipodomys" cinsine ait anavatanı Kuzey Amerika olan küçük bir kemirgendir. İki ayak üzerinde kanguru gibi sıçramalarından dolayı bu isim verilmiştir. Bu cinse ait 19 tür tespit edilmiştir. Boyları 10–20 cm arasındadır ve boylarına eşit yahut daha uzun kuyrukları vardır. Ağırlıkları 35 ila 180 gram arasında değişir. En belirgin özellikleri çok uzun arka ayaklarının olmasıdır. Afrika ve Asya çöllerinde yaşayan Arap tavşanığillerden jerboa ve Avustralya kırlarında yaşayan sıçrayan fareler gibi gelişmiş arka ayakları vardır ve kendilerini çölün kavurucu sıcaklarından koruyan derin deliklerde yaşarlar. Karbonhidratlardan yoksun bir beslenme biçimine zorlanmadıkları takdirde hiçbir şekilde su kaybetmezler. Oldukça gelişmiş suyu etkin kullanan bir metabolizmaları (Böbrekleri suyu tutma ve tuzu ayrıştırmada insanlarınkinden en az 4 kat daha etkindir) vardır ve Oksidatif fosforilasyon adı verilen metabolik işlemle su üretirler. Bu adaptasyonlar onları zorlu koşullar altında yaşamaya hazırlamıştır. Jerboa ve sıçrayan fare ile pek çok özellikleri paylaşmalarına rağmen bu üç grup birbirleri ile akraba değildir. Benzerlikleri yakınsak evrim yüzündendir. Dr. Fazıl Küçük Kupası Dr. Fazıl Küçük Kupası, Kıbrıs Türk Futbol Federasyonu tarafından Kuzey Kıbrıs Türk Cumhuriyeti'nde düzenlenen organizasyon. Holargos Holargos (Yunanca: Χολαργός) Yunanistan'ın Attika coğrafi bölgesinde bulunan Atina ili'nde bulunan bir kent. Yaklaşık dört kilometre kare alan kaplayan Holargosun nüfusu otuz iki bindir. Valisi Dimítris Nikoláou'dur. Friedrich Dollmann Friedrich Dollmann (2 Şubat 1882, Würzburg - 28 Haziran 1944,Fransa), II. Dünya Savaşı sırasında Nazi Almanyası generali. Dollmann Normandiya Çıkarması gününün erken evreleri esnasında özellikle öne çıkan generaldi. Friedrich Dollmann I.Dünya Savaşı'nda Reichswehr'de 1936'nın sonuna kadar seferberlik bölgesi Wehrkreis IV'i yönetti. Kısaca II.Dünya Savaşı'nın başlangıcından sonra Generaloberst rütbesine terfi ettirilen Dollmann, Fransa'ya karşı altı hafta harekatı esnasında Alman yedinci ordunun komutanı oldu. İşgal vazifesine tayin edilen Dollmann Britanya'nın savunması ve 1944'te Normandiya Çıkarması'na kadar Fransa'da kaldı. Dollmann, 28 Haziran 1944'te ölümüne kadar müttefik saldırıya direnmeye devam etti. Dollmann'ın nasıl öldüğü kesin değildir. Bazı kaynaklar bir kalp krizinden öldüğünü belirtirken diğer kaynaklar SS Obergruppenführer Paul Hausser tarafından zehir verilerek intihar ettiği şeklindedir. Plesiosaurus Plesiosaurus (Yunanca: πλησιος / plesios, yakın + σαυρος / sauros, kertenkele) bu Jurassic Dönem başlarında yaşadığı düşünülen büyük bir deniz sauropterygian sürüngenidir ve de Lias İngiltere ve Almanya'da neredeyse tam iskelet ile bilinir. Kendi küçük kafa, uzun ve ince boyun, gövde gibi kısa bir kuyruk ve büyük, ince uzun kürekler iki çift. Bu sırada Plesiosauria, ki bu, ancak oldukça tipik erken üyesidir adını lends'den almıştır. Dinozorlarla aynı dönemlerde yaşamış olan pleisiosaurus yüzebilen bir sürüngendir. Ama dinozorlarla yakın bir ilintiye sahip değildi. "Plesiosaurus", (Mary Anning tarafından) keşfedilmesi için "Nuh Tufanı öncesi sürüngenler"in ilkinin biriydi, ve Viktorya zamanı İngiltere'de büyük ilgiyi çekti. William Conybeare tarafından öyle-adlandırılan ("Kertenkelenin yakınında")dı, birkaç yıl önceden aynı kaya tabakalarında sadece bulunmuş olan Ichthyosaurus'tan normal bir sürüngen gibi daha olduğunu göstermek için adı verildi. "Plesiosaurus", İskoçya'da bulunan Loch Ness gölü canavarı diye adlandırılan Nessie'nin türü olduğu bilim adamları tarafından tahmin edilmektedir. "Google Translate ile çevrilmiştir." "Plesiosaurus", onun emrinin dürüstçe tipik bir üyesiydi, ve (16 fte 9.8) 5 metreye 3'ün etrafında toplam uzunlukta ölçtü. Hortum, kısaydı, ama ağız, çok geniş açabildi, ve çeneler, yuvalarda koni biçiminde dişlerin bir dizisiyle sağlandı, canlı gavialdan onların gibi büyük kısım. Boyun, uzun ve inceydi, ama bu, birazcık büyük ölçüde olmuş olmak görünür, çünkü omurlar, neredeyse daire-bitirilendir, hangisi, onun, eğilmiş olamadığını gösterir, kuğu-modada, birçok yaşlı onarımda temsil etti. Diğer omurlar, benzer şekilde neredeyse daire-bitirilen ve sertçe birleşmiştir, ve, hiçbir sacrum yoktur. Kaburgalar, tek-başlıdır, ve gövdenin ortasında onlar, çiftlenen dalların desteklerinin arasında, karna ait kaburgaların yoğun bir göğüslüğünü karşılar. Kısa kuyruk, düzdü, ve hızlıca inceldi. Çiftlenen dalları destekleyen göğüse ait ve pelvise ait korsalar, çokça genişletilendir, deniz kaplumbağalarının uygun kemiklerine benzer göğüse ait çekici yaşam. Dallar, beş tam basamakla, her biri asker alaylarının çok büyük bir sayısından dayanmasına rağmen kürekler uzatıldı. Keşfedilen derinin bazı izleri, düzgün olduğunu akla getirir, pullu değil. Başbakanlık Kupası (Kuzey Kıbrıs Türk Cumhuriyeti) Başbakanlık Kupası, Kıbrıs Türk Futbol Federasyonu tarafından Kuzey Kıbrıs Türk Cumhuriyeti'nde düzenlenen organizasyon. Gelmiş geçmiş en zor mantık bulmacası L'indovinello più difficile del mondo (Gelmiş geçmiş en zor mantık bulmacası), Raymond Smullyan'dan esinlenilmiş ve İtalya'nın başlıca gazetelerinden "La Repubblica"'da yer almış şu mantık bulmacasına Amerikalı filozof ve mantıkçı George Boolos tarafından verilen ad: Boolos şu açıklamaları yapar: Boolos bulmacanın yaratıcısının mantıkçı Raymond Smullyan olduğunu ve 'da' ve 'ja' sözcüklerinin hangi anlama geldiğinin bilinmemesi kuralını ekleyerek bulmacayı zorlaştıranın John McCarthy olduğunu belirtir. Smullyan'ın eserlerinde benzer örnekleri bulmak mümkündür. Örneğin "What is the Name of This Book?" eserinde yerlilerinin yarısı (her zaman yalan söyleyen) zombilerden, yarısı ise (her zaman doğruyu söyleyen) insanlardan oluşan bir Haiti adasını tarif eder. Durumu karmaşıklaştıran ise, tüm yerlilerin İngilizce'yi kusursuz şekilde bilmesine karşın, adada yerleşik eski bir tabu gereğince konuşmalarında kendi dillerinden olmayan sözcükleri kullanmalarının yasak olmasıdır. Yerliler kendilerine bir evet-hayır sorusu sorulduğunda 'Bal' ya da 'Da' şeklinde yanıt verirler. Bunlardan biri "yes", diğer "no" anlamına gelir; ancak hangi sözcüğün hangi anlama geldiği bilinmemektedir. "The Riddle of Scheherazade" kitabında da benzer örnekler vardır. Daha genel anlamda bu bulmaca, Smullyan'ın ünlü Knights and Knaves (Şövalyeler ve Düzenbazlar) (Örneğin, kurmaca bir adada yaşayanların bir kısmı hep doğruyu söyleyen şövalyeler ya da hep yalan söyleyen düzenbazlardır. Bulmaca adaya gelen bir ziyaretçinin bilmesi gerekeni öğrenmek için belirli sayıda evet-hayır sorusu sormasını esas alır.) bulmacalarına dayanır. Bu bulmacaların bir versiyonu, 1980 yapımı fantastik film Labyrinth'in bir sahnesiyle popülerleşmiştir. İki kapıda iki muhafız vardır. Biri yalancı, diğeri değildir. Bir kapı kaleye, diğeri kesinlikle ölüme açılır. Amaç, muhafızlardan birine bir soru sorarak hangi kapının kaleye açıldığını bulmaktır. Filmde Sarah bunu "Diğer muhafıza sorsam, bana bu kapının kaleye açıldığını söyler mi?" sorusuyla yapar. Boolos çözümünü bulmacayı ilk defa ortaya koyduğu makalesinde açıklar. Boolos, "ilk hamlenin kesinlikle Rastgele olmayan, Doğru ya da Yanlış olan tanrılardan birini bulmak üzere yapılacağını" belirtir. Bu sonucu verecek pek çok soru vardır. Stratejilerden biri, karmaşık mantıksal bağlaçları sorulacak sorularda kullanmak üzerinedir (birden fazla koşullular ya da eşit yapıdakiler). Boolos'un sorusu ÅŸudur: Bulmacanın çözümü "olmuş olsaydı" sorularıyla basitleştirilebilir. Çözümün anahtarı, bir evet-hayır sorusu olan Q için, Doğru ya da Yanlış'tan birine şunu sormaktır: Q sorusunun yanıtı "evet"se bu sorunun yanıtı 'ja', Q sorusunun yanıtı "hayır"sa bu sorunun yanıtı 'da' olacaktır. Bu sorunun işe yarama nedeni 8 olası duruma bakıldığında görülebilir. (i) Doğru'ya sorulduğunda yanıtı 'ja' olacaktır. Doğruyu söylediğine göre Q'nun doğru yanıtı 'ja', yani "evet"tir. (ii) Doğru'ya sorulduğunda yanıtı 'da' olacaktır. Doğruyu söylediğine göre Q'nun doğru yanıtı 'da', yani "hayır"dır. (iii) Yanlış'a sorulduğunda yanıtı 'ja' olacaktır. Yalan söylediğine göre Q sorusuna 'da' yanıtını verecekti. Bu durumda Q'nun yanıtı 'ja', yani "evet"tir. (iv) Yanlış'a sorulduğunda yanıtı 'da' olacaktır. Yalan söylediğine göre Q sorusuna 'ja' yanıtını verecekti. Bu durumda Q'nun yanıtı 'da', yani "hayır"dır. (v) Doğru'ya sorulduğunda yanıtı 'ja' olacaktır. Doğruyu söylediğine göre Q'nun doğru yanıtı 'da', yani "evet"tir. (vi) Doğru'ya sorulduğunda yanıtı 'da' olacaktır. Doğruyu söylediğine göre Q'nun doğru yanıtı 'ja', yani "hayır"dır. (vii) Yanlış'a sorulduğunda yanıtı 'ja' olacaktır. Yalan söylediğine göre Q sorusuna 'ja' yanıtını verecekti. Bu durumda Q'nun yanıtı 'da', yani "evet"tir. (viii) Yanlış'a sorulduğunda yanıtı 'da' olacaktır. Yalan söylediğine göre Q sorusuna 'da' yanıtını verecekti. Bu durumda Q'nun yanıtı 'ja', yani "hayır"dır. Bu veriler kullanılarak aşağıdaki gibi devam edilebilir. Bulmacayı okuyanların çoğu Rastgele'nin kendisine yöneltilecek herhangi bir soruya tamamen rastgele yanıt vereceğini sanmıştır. Öte yandan, bulmacada aslında tam anlamıyla bu kastedilmemektedir. Gerçekten, Boolos'un üçüncü açıklaması bu varsayımı çürütmektedir. Buradan anlaşılan, Rastgele'nin rastgele şekilde doğrucu ya da yalancı gibi davranacağıdır, Rastgele'nin rastgele şekilde yanıt vereceği değil. Yukarıdaki soruda yapılacak küçük bir değişiklik, Rastgele'den her zaman anlamlı bir yanıt alınmasını sağlayacaktır. Değişiklik şu şekildedir: Bu yolla Rastgele'nin içindeki doğrucu ya da yalancı seçilip ortaya çıkartılmış ve Rastgele bunlardan yalnızca biri olmaya zorlanmış olur. Bu da bulmacayı tamamıyla önemsizleştirmiş olur, zira artık dilediğimiz soruya doğru yanıt alabiliriz. A'nın yanıtı 'ja' olursa, A Rastgele'dir: B'nin yanıtı 'ja' olursa, B Doğru ve C Yanlış'tır. B'nin yanıtı 'da' olursa, B Yanlış ve C Doğru'dur. Her iki durumda da bulmaca çözülmüş olur. A'nın yanıtı 'da' olursa, A Rastgele değildir: A'nın yanıtı 'ja' olursa, A Doğru'dur. A'nın yanıtı 'da' olursa, A Yanlış'tır. A'n覺n yan覺t覺 'ja' olursa, B Rastgele'dir ve C A'n覺n tam tersidir. A'n覺n yan覺t覺 'ja' olursa, C Rastgele'dir ve B A'n覺n tam tersidir. Boolos'un bulmacası Rastgele'nin gerçekten rastgele davranacağı şekilde değiştirilebilir. Bu durumda üçüncü açıklama şöyle olacaktır: Bu değişiklikle birlikte bulmacanın çözümü, "Çözüm" bölümünün sonunda verilenden daha dikkatli bir tanrı sorgulamasına ihtiyaç duyar. "A simple solution to the hardest logic puzzle ever", makalelerinde B. Rabern ile L. Rabern, tanrıların vereceği yanıtların 'ja' ve 'da'dan ibaret olmadığını belirterek bulmacayı geliştirdi. Buna göre, tanrıların soruyu yanıtlayamaması da mümkündü. Örneğin "Bu soruya kendi dilinde "hayır" anlamına gelen sözcükle mi yanıt vereceksin?" sorusunun Doğru'ya sorulması halinde, doğru şekilde yanıt alınamaz. (Yazıda bu durum "kafanın infilak etmesi", "...bunlar şaşmaz tanrılar! Böyle bir soruyla onlara başvurulduğunda kafaları infilak edecektir." ifadeleriyle açıklanmıştır.) "Kafaların infilak" edebilirliği, bulmacaya (hem özgün, hem geliştirilmiş versiyonlarına) üç soru yerine iki soruyla yeni bir çözüm yolu olasılığı getirmiştir. Yazarlar bulmacanın iki sorulu çözümünü desteklemek amacıyla daha basit benzer bir bulmacayı yalnızca iki soruyla çözmüştür. Bu bulmaca üç soruyla basitçe çözülebilir. Ayrıca bulmacayı iki soruyla çözmek için şu yardımcı önerme de ispatlanmıştır: "Islah Edilmiş Yalancı" Yardımcı Önermesi. A'ya "bu senin {[bu soruya "hayır" yanıtı vereceğin bir durum mu VE (B de Zephyr)] YA DA (B de Eurus)}?" sorulduğunda, yanıtı "evet" ise, B Eurus'tur, yanıtı "hayır" ise, B Aeolus'tur ve kafanın infilakı B'nin Zephyr olduğunu gösterir. Dolayısıyla B'nin kimliği tek bir soruyla ortaya çıkarılabilir. Bu yardımcı önermeyi kullanarak bulmacayı iki soruda çözmek kolaydır. Benzer bir kurnazlık (yalancıyı ıslah etme paradoksu) özgün bulmacayı iki soruda çözmek için de kullanılabilir. Cırboğa Cırboğa (Arapça جربوع cerbū' ), Asya ve Kuzey Afrika'da yasayan fareye benzeyen, sıçrayıcı küçük bir kemirgendir. Küçük ön ayaklar yer değiştirmek için kullanılmaz. Genelde Asya cırboğalarının arka ayaklarında 5 parmak bulunur, Afrika cırboğalarında ise parmak sayısı 3 adettir. Kulaklarının şekli türlere göre değişkenlik gösterir. Cırboğa'nın tüyleri uzun, yumuşak ve ipeksidir. Beslenmesi büyük değişkenlik gösterir; bazıları yalnızca tohum, böcek ve bitki yerken diğerleri her türlü besini yerler. Cırboğaların enerjilerinin kaynağı bitkilerdir. Bazı türleri Orta Asya'da Kukumav'lar ("Athene noctua") tarafından avlanmaktadır. Cırboğaların ortalama yaşam süresi yaklaşık 6 yıldır. NGC 404 NGC 404, Andromeda takımyıldızı yönünde bulunan küçük bir merceksi gökada. William Herschel tarafından 13 Eylül 1784 tarihinde keşfedilmiştir. Amatör teleskoplarla β Andromedae Miraç yıldızı yakınında gözlemlenebilir. Gökada yaklaşık olarak 10,300,000 ışık yılı uzaklıktadır, Yerel Grup'un çok az dışındadır ve kütleçekim etkisi altında değildir. NGC 404, düşük iyonize atomların tayf çizgisinde yayıldığı tipik bir LINER türüdür. NGC 404'ün uzaklık ölçümleri için en az iki metot kullanılabilir. Kızılötesi yüzey parlaklık dalgalanması sarmal gökadaların uzaklık ölçümlerinde kullanılır. 2003 yılında bu teknik kullanılarak yapılan hesaplamalarda NGC 404'ün uzaklığı 9.9 ± 0.5 MIy (3.03 ± 0.15 Mpc) olarak hesaplanmıştır. İkinci olarak TRGB metodu kullanılabilir. Bu teknik kullanılarak yapılan hesaplamalarda NGC 404'ün uzaklığı 10.0 ± 1.2 MIy (3.1 ± 0.4 Mpc) olarak hesaplanmıştır. Bu ölçümlerle NGC 404'ün ortalama uzaklığı 10.0 ± 0.7 MIy (3.07 ± 0.21 Mpc) olarak hesaplanmaktadır. Podil Podil (Ukraynaca: Поділ) Ukrayna'nın başkenti Kiev'e bağlı bir ilçe. Ukrayna'nın en eski yerleşim birimlerinden biridir. Denize kıyısı olmasa da bir nehir limanına sahiptir. SÃ¼hbatur Sühbatur (; , "Suhe-Bator"), Moğolistan'ın Selenge ilinin merkezi olan şehirdir. Şehir ülkenin kuzeyinde Orhun Nehri'nin kıyısında yer almaktadır. Şehrin nüfusu 2007 yılı itibarı ile 19,224'tür. Şehir 1940 yılında kurulmuş olup 1921 Moğol Devrimi önderlerinden Damdin Sühbatur'un adı verilmiştir. Potsdam Uygulamalı Bilimler Üniversitesi Potsdam Uygulamalı Bilimler Üniversitesi, (Almanca: Fachhochschule Potsdam), kısaca FHP Almanya'nın Brandenburg Eyaleti'nin beş üniversitesinden biridir. İlk olarak 1991/92 öğretim yılında Sosyal Bilimler Bölümüyle öğretime geçen üniversitenin, Potsdam'ın kuzeyinde Kampüs Pappelalle ve Alter Markt'taki binasında derslikleri bulunmaktadır. Yaklaşık 120 öğretim üyesi bulunan Potsdam Uygulamalı Bilimler Üniversitesi'nde 3.600 öğrenci kayıtlıdır. Ana Bilim Dalları: Sosyal Hizmet/Sosyal Eğitim (Sozialarbeit/Sozialpädagogik), Okul Öncesi Eğitimi (Bildung und Erziehung in der Kindheit) Ana Bilim Dalları: Mimarlık ve Şehir Planlama (Architektur und Städtebau), Restorasyon (Restaurierung), Kültür (Kulturarbeit) Ana Bilim Dalları: İletişim Tasarımı (Kommunikationsdesign), Ürün Tasarımı (Produktdesign), Interface Design, Avrupa İletişim Bilimleri (Europäische Medienwissenschaft / European Media Studies) Ana Bilim Dalları: Arşivcilik (Archiv), Kütüphanecilik (Bibliothek), Dokumentation FHP'de öğretim 2004/05 Kış sömesterinden beri Bachelor ve Master olarak devam etmektedir. Daha önce Potsdam Film ve Televizyon Yüksek Okulu'na bağlı olan Europäische Medienwissenschaft Bölümü Potsdam Üniversitesi ile ortak sunulan bir bölümdür. Interface Design, Almanya'nın ilk ve tek tasarım dalı olarak Kampüs Pappelalle'de sunulmaktadır. Kommunikationsdesign dalı altında matbaacılıktan web tasarıma, font tasarımından jenerik tasarımına kadar geniş bir yelpaze sunulmaktır. Tasarım bölümü dalları olan Kommunikationsdesign (Almanca), Produktdesign (Almanca) ve Interface Design (Almanca)'a özel yetenek sınavıyla öğrenci alınmaktadır. Yetenek sınavı başvurusu her yılın 1 Nisan'ına kadar yapılabilir. Yetenek sınavı her yıl Mayıs ayının sonuna doğru yapılmaktadır. Playa Playa Küba'nın başkenti Havana'nın 15 ilçesinden biridir. En kuzey batıdaki birimdir. Almendares nehrinin doğusunda, Sante Fe'nin batısındadır. Playa İspanyolcada "kumsal" demektir. Amsterdam'da DÃ¼ello Amsterdam'da Düello (orijinal ismi: Amsterdam), Büyük Britanyalı yazar Ian McEwan'ın 1998 yılında yayınlanan romanı. Eserde, bir besteci ve bir gazete editörü arasındaki ilişki anlatılmaktadır. McEwan bu romanıyla 1998 yılında Booker Ödülü kazandı. Kitap Molly Lane'in cenaze töreniyle başlar. Törendeki konuklar arasında Dış İşleri Bakanı Julian Garmony, gazete editörü Vernon Halliday ve ünlü besteci Clive Linley de yer almaktadır. Bu üç adamın ortak özellikleri vardır: Kendilerine çok güvenmektedirler, her biri bir dönem Molly'nin sevgilisi olmuşlardır ve üçü de küçümsedikleri Molly'nin kocası George'u Molly'nin vefatından sorumlu tutmaktadır. Clive ve Vernon Molly'nin ölümüyle ilgili düşüncelere dalarlar. Kadının beyninde onu çaresiz ve güçsüz bir rahatsızlık olduğu açıktır. Ne Clive ne de Vernon, Molly'nin sağ görüşlü Dış İşleri Bakanı Julian Garmony'e ilgi duymasını anlayamamaktadır. Garmony aynı zamanda partisinin liderliğine oynamaktadır. Clive cenazeden sonra evine döner ve senfonisi üzerinde çalışmaya devam eder. Yaklaşan milenyum ile ilgili bir parça yazması için sipariş almıştır ve işin büyük kısmını tamamlamıştır. Kendisine ilham vermesi için Göller Bölgesi'nde yürüyüş yapmaya karar verir. Vernon, okuyucu sayısı hızla düşen bir gazetenin editörüdür. Gazetenin içeriğini daha sansasyonel konularla değiştirmeye çalışmaktadır. Molly'nin kocası George, Vernon'a Julian Garmony ile ilgili çok önemli bir haber (dedikodu) verir. Fakat Vernon bu dedikoduyu Clive ile paylaşınca, ikili bu haberin yayınlanmasının ahlaki sorumlulukları yüzünden tartışırlar. Göller Bölgesi'ne gittiğinde, Clive, başka bir ahlaki karar vermek zorunda kalır. Yürüyüş yaptığı sırada çok tehlikeli durumda kalmış biriyle karşılaşır. Ona yardım edebileceği bir pozisyondayken aradığı melodiyi bulur ve yardım etmek yerine bir kayanın arkasına saklanarak bestesini tamamlar. Clive'ın bu kararı hayatını değiştirecektir. Kitabın gidişatı boyunca Clive ve Vernon birbirlerinden intikam almaya çalışan düşmanlar haline gelirler. Kararlarının sonuçları ve aralarındaki anlaşmalar her ikisini de Amsterdam'a yönlendirir. Romanın akıbeti de bu şehirde ortaya çıkar. Raba Raba Nehri, (Almanca: "Raab"; Macarca: "Rába"; Slovence: "Raba") Güneydoğu Avusturya ve Batı Macaristan'da bulunan Tuna'nın bir kolu olan nehirdir. Raba Nehri, Avusturya'nın eyaletleri Styria ve Burgenland ile Macaristan'ın vilayetleri Vas ve Győr-Moson-Sopron'da bulunur. Batı bölümleri Avusturya'nın Bruck an der Mur kentinin doğusuna uzanır. Tuna'nın batı kollarından biri olarak Macaristan'ın Győr, Szentgotthárd ve Körmend kentlerini, Avusturya'nın Gleisdorf, Feldbach ve Bruck an der Mur kentlerini dolanmaktadır. Ayrıca Macaristan'da bulunan 3.000 civarında Sloven, "Raba (Raab) Slovenleri" olarak adlandırılmaktadır. Abanoz, Anamur Abanoz, Mersin ili Anamur ilçesine bağlı Çukurabanoz köyü sınırları içinde bir yayladır. Nüfusu kışın 50-80 kişi olmasına rağmen yazın 7.500'ün üzerine çıkmaktadır. Anamur'a uzaklığı 50 km olup Anamur'un en tanınmış yaylasıdır. Kışın Anamur'un piknik yeridir. Yaz-kış fırın ve kasapları açıktır. Elektrik, su, altyapı ve ulaşım sorunu yoktur. Yaylaya Kaş yaylasından sonra 1690 rakımlı Suolmaz geçidinden ulaşılır. İki dağın arasına kurulmuştur. Ardıç, katran ve ladin ağaçları ile kaplı bir bitki örtüsüne sahiptir. Ortasındaki küçük ova, kışın su ile dolarak güzel bir gölet oluşturmaktadır. Yaylada genelde Anamur ilçe merkezinin halkı yaşamaktadır. Diğer yaylalar ve Ermenek yol üzerinde olduğu için hareketlilik fazladır. Yazın pazar kurulmaktadır. Halkalı, Akpınar, Çandır, Kazancı güzargahından Ermenek'e ulaşılır. Sıçrayan fare Sıçrayan fare, Avustralya'da yaşayan "Notomys" cinsine ait 10 türün oluşturduğu kemiricilerin ortak adı. 5 milyon yıl kadar önce Asya'dan Avustralya'ya geçmişlerdir. Bu cinse ait farelerin hepsi kahverengi veya açık kahverengi olup karınları soluk gri veya beyazdır, uzun kuyrukları ve gelişmiş arka ayakları vardır. Avustralya'daki sıçrayan fare türlerinin yarısı Avrupalıların burada kolonileşmesinden sonra yok olmuştur. Bunun başlıca sebebi getirilen kedi ve tilkilerin avlaması ile tavşan ve sığırların daraltığı beslenme alanlarıdır. Sıçrayan farelerin temel besini tohumlardır. 1901'den bu yana yalnızca bir elin parmakları kadar örnek toplanabilmiştir ancak 1977 yılında bir baykuşa ait dışkıda kafatası parcaları bulunmuştur. Cenevre Antlaşması Cenevre Antlaşması veya Cenevre Deklarasyonu, 25-30 Temmuz 1974 tarihleri arasında Birleşik Krallık, Türkiye ve Yunanistan'ın dışişleri bakanları aracılığıyla Kıbrıs Harekâtı ve Kıbrıs Sorunu'na yönelik müzakerelerde bulundukları Cenevre'de imzaladıkları antlaşma. 1974'te, Kıbrıslı Türkler ve Kıbrıslı Rumlar arasında siyasi gerilimler meydana gelmekteydi ve Yunanistan'daki askeri cunta desteği ile Kıbrıs'ta enosis'e yönelik milliyetçi Rumların 15 Temmuz 1974'te darbe yapması sonucunda Türkiye, Kıbrıs'a 20 Temmuz 1974'te harekât düzenledi. Bunun üzerine Birleşmiş Milletler Güvenlik Konseyi'nin 353 sayılı kararının 5. maddesi gereği 22 Temmuz 1974 tarihinde ateşkes ilan edildi. 25 Temmuz günü İsviçre'nin Cenevre kentinde Birleşik Krallık, Türkiye ve Yunanistan'ın dışişleri bakanları müzakere amacıyla toplandı. 30 Temmuz günü antlaşmayı imzalayan ülkeler Birleşmiş Milletler Güvenlik Konseyi'nin 353 sayılı kararını dikkate alarak ada üzerindeki düzenin yeniden temin edileceğine ve yeniden 1960 anayasasına göre hareket edileceğine karar kıldılar. Deklarasyon sonucunda Kıbrıs'ta anayasa düzeninin yeniden tesisi ve bölge üzerindeki barışın yeniden sağlanması için 8 Ağustos 1974 tarihinde aynı devletler ile Kıbrıslı Rum ve Türkleri'nde temsilcilerin bulunacağı İkinci Cenevre Konferansı'nın yapılması kararı alındı. Smps Switch Mode Power Supply SMPS Anahtarlamalı güç kaynakları 1960’lı yıllarda doğrusal (linear)güç kaynaklarının çalışma veriminin düşük olması ile kullanılmaya başlanmıştır. Temel olarak alçaltıcı (buck) çevirici,yükseltici (boost) çevirici ve alçaltıcı-yükseltici çevirici olmak üzere 3 tip bulunmaktadır. Günümüzde bu yapılardan Flyback, ileri/yön, yarım köprü ve tam köprü devreler üretilerek farklı kullanım alanları olusturulmustur. En çok kullanılan anahtarlamalı güç kaynağı Flyback tipi S-M-P-S (Switch Mode Power Supply) olarak bilinir Anahtarlamalı güç kaynağı eski sac transformatörlerin yerine günümüzde bir alanda kullanılan elektronik güç kaynakları trafolu güç kaynaklarına göre çalışma frekansları daha yüksektir, boyutları ve ağırlıkları küçüktür.Güç dönüşümü gerektiren birçok alanda kullanılırlar: televizyon,monitör,bilgisayar,ses sistemleri,aydınlatma vb. Tipik ATX Bilgisayar güç kaynağı http://img200.imageshack.us/img200/4790/atxpowersupplysmpst.png A - Köprü bağlantılı diyot AC alternatif şebeke voltajını DC doğru akıma çevirir B - DC Doğru akımı filtre etmek için kullanılan kondansatörler C - Çıkış voltajını üreten yüksek frekanslı transformatör D - Çıkış voltajını düzenleyen filtre bobini E - Çıkış DC Doğru akımı filtre etmek için kullanılan kondansatörler Çeşitli SMPS uygulamaları ve bilgilerin bulunduğu bir blog http://320volt.com/tag/smps/ TRT Ankara Radyosu Ã‡oksesli Korosu TRT Ankara Radyosu Çoksesli Korosu, Türkiye'nin ilk profesyonel akapella korosudur. 1970 yılında TRT Genel Müdürlüğü bünyesinde kurulmuştur. Rönesans müziğinden günümüz müziklerine uzanan geniş bir dağara sahiptir. TRT kanallarında yayınlanan programlar, canlı radyo ve stüdyo konserleri, senfonik orkestra eşlikli konserleri, yurt içi ve yurt dışı konser turneleri gerçekleştirmektedir. Koro, Hikmet Şimşek ve Muammer Sun'un çabalarıyla kuruldu. Çalışmaları başlangıçta Hikmet Şimşek yönetti. 1974-1983 yılları arasında koronun yönetimini Walter Strauss üstlendi. 1985-1987 yılları arasında Şef Bujor Hoiic, 1987-1992'de Jan Szelepcsenyi koro şefliğini yürüttü. Koro 1992 yılından bu yana çalışmalarını Şef Elnara Kerimova ile sürdürür. Koro, 1997 yılında Selanik’te Atatürk Evi'nde televizyon programı gerçekleştirmiş, yine Selanik’te düzenlenen Dimitria-2005 festivaline katılmıştır. Koronun 4 CD kaydı vardır. Koro elemanları Linux'un geçmişi 1991'de Helsinki Üniversitesi'nden Linus Torvalds daha sonra Linux çekirdeği haline gelecek programı yazmaya başldı. 25 Ağustos 1991'de comp.os.minix'e aşağıdaki duyuru atıldı: Önceleri Linus, programa Freax adını vermek istedi fakat sonunda Linux adında karar kılındı. Linus, Linux için bir maskotun penguen olmasını gerektiğini belirtti ve daha sonra bu maskota Torvalds' UniX adından Tux dendi. Georges Lemaître George Lemaitre (d. 17 Temmuz 1894, ö. 20 Haziran 1966), Belçikalı bilim insanı ve rahip. Louvain Üniversitesi'nde gökbilim okudu ve daha sonra aynı üniversiteye gökbilim profesörü olarak atandı. Lemaitre, Einstein'ın genel görelilik kuramından yararlanarak evrenin genişlediğini söyledi. Evrenin bir zamanlar bir atomun içine sıkışmış olduğunu iddia etti. Georges Lemaître 1927'de bu atomun parçalandığını ve her yana sıcak gazlar saçtığını öne sürdü. Bu tezi daha sonraları Büyük Patlama kuramı olarak adlandırıldı. Bugünlerde birçok bilim adamı, bu kuramın evrenin kaynağı ile ilgili en iyi açıklama olduğu konusunda birleşmektedir. Çoğunun bildiği üzere Büyük Patlama'yı Harvard'lı bir astronom olan Edwin Hubble ileri sürmüştür. Ancak Edwin Hubble, Georges Lemaître'den 2 yıl sonra bildirisini yayımlamıştır. Büyük Patlama teorisi ilk olarak Georges Lemaître tarafından öne sürülmüştür. 8. Süvari Kolordusu (Sovyetler Birliği) 8. Süvari Kolordusu (Rusça: 8-й кавалерийский корпус), Sovyetler Birliği'nin Kızıl Ordu'suna bağlı ve II. Dünya Savaşı Doğu Cephesi'nde katılan süvari kolordusu. 18 Ocak 1942'de Korgeneral P. P. Korzun komutasında Tula'da kurulmuştur. Ocak - Haziran 1942'de kuruluşu tamamşanmış ve Orel ve Tula bölgelerine yerleştirilmiştir. 21. Dağ Süvari Tümeni (sonraki 14. Muhafız Süvari Tümeni), 55. Süvari Tümeni (sonraki 73. Süvari Tümeni, 15. Muhafız Süvari Tümeni), 112. Süvari Tümeni (sonraki 16. Muhafız Süvari Tümeni) 13. Bağımsız Muhabere Taburu ve 23. Muhabere Uçuş birimi'nden oluşan kolordu, Stalingrad (bugünkü Volgograd)'ın kuzeybatısında toplanmıştır. Güneybatı Cephesi'ne verilerek Stalingrad'ın kuzeyinde Serafimoviç'te bulunan 5. Tank Ordusu'nun bölgesine konuşlandırılmıştır. Uranüs Harekâtı sırasında Bolşaya Osipovka, Suruvikino ve Oblivskaya istasyonları ve civarındaki demiryolu bağlantılarını kesme görevi için V. V. Butkov komutasındaki 1. Tank Kolordusu ile işbirliği etmiştir. 30 Ocak 1943'te Dmitri Lelyushenko komutasındaki 3. Muhafız Ordusu'nun kolu olarak Donets Nehri bölgesinde Voroşilovgrad (sonraki Lugansk, bugün Ukraynaca adıyla Luhansk) istikametinde taarruza katılmış ve kente yaklaşırken şiddetli çarpışmalara girmiştir. 14 Şubat şafak saatinde saldırıya başlatmış ve neticede Voroşilovgrad, Orta Ukrayna'da kurtulan ilk il merkezi olmuştur. Bu harekâtta 59, 243, 279 muhafız nişancı tümenleri ve 2. Muhafız, 2. Tank kolorduları baş rolü oynadıysa, Tümgeneral M. D. Borisov komutasındaki 8. Süvari Kolordusu kentin "kurtuluş"unda etkin destekte bulunmuştur. Kolordu, Güneybatı Cephesi tarafından Voroşilovgrad kentine yakın Debaltsevo'da Alman Ordusunun Mius savunma hattını yarma harekâtına verilmiş ve Alman bağlantıları kesmiştir. 8 Şubat gecesi, kolordu bu görevi başarmış ve 14 Şubat'ta muhafız statünü almış ve kolordu 7. Muhafız Süvari Kolordusu, kolorduya bağlı 21. süvari, 35. süvari ve 112. süvari tümenleri de 14. muhafız süvari, 15. muhafız süvari ve 16. muhafız süvari tümeni olmuştur. Baskın sırasında 148. Motorize Alayı, 263. Bağımsız Süvari Topçu Taburu ve 8. Bağımsız Tanksavar Topu Taburu da kolorduya dahil edilmiştir. Kolordu, Alman hattının arkasında yapılan en zor baskınlarında birini tamamlamış ve Alman Ordusu'nun kayda değer güçlerinin dikkatini dağıtarak cepheyi takviye etmesini engellemiştir. Debaltsevo'da kuşatılmış kolordu, çok ağır kayıp vermiştir. Fakat Alman Ordusuna da cephedeki birlikleri takviye etmek için esaslı olan insan kaynağı açısından ve maddi açıdan kayıp vermiştir. 1943-1944 yılları arasında 7. Muhafız Süvari Kolordusu (7-й гвардейский кавалерийский корпус), Ukrayna'nın Dinyeper sol kıyıları ve Doğu Beyaz Rusya'nın "kurtuluş"larına yardımcı olmuş ve Lublin-Brest harekâtına katılmıştır. 1945'te Varşova-Poznan, Doğu Pomeranya ve Berlin taarruzlarına katılmıştır. Nisan 1945'te "Brandenburg" onursal unvanı verilmiştir. Temmuz 1945'te 14. ve 16. muhafız süvari tümenleri birleştirilerek 31. Muhafız Mekanize Tümeni kurulmuştur. Öte yandan kolordunun diğer tümeni olan 15. Muhafız Süvari Tümeni, 12. Muhafız Mekanize Tümeni olmuş ve en son 15. Muhafız Tank Tümeni olmuştur. 1957'de 31. Muhaf Mekanize Tümeni, 23. Motorize Piyade Tümeni olmuş ve 4. Ordu (III kuruluş)'ye verilerek Azerbaycan Sovyet Sosyalist Cumhuriyeti'nin Şaumyan Rayonu ve Kirovabad (bugünkü Gence) kentine yerleştirilmiştir. 1988'de 13. Tank Taburu dahil BMP ile donatılmış Stepanakert'te konuşlu 366. Muhafız Motorize Alayı ve BTR ile donatılmış 368, 370 muhafız motorize alaylarından ibaretti. Tümenin alay topçu taburları 122mm D-30 obüsüyle donatılmıştır. Mayıs 1991'de tümen birlikleri Koltso Harekâtı'na katılmıştır. Harekât sırasında Albay Budeykin tümeni komuta etmiştir. Akabinde, Stepanakert bölgesinde daha büyük kapsamlı çatışmalar meydana gelmiş ve Şubat 1992'e doğru BM-21 Grad çok namlulu roket atarlar ve Mi-24 saldırı helikopteri de kullanılmıştır. 1992 yılının Mayıs ve Haziran aylarında 4. Ordu'ya bağlı diğer üç tümen ile birlikte Karabağ Savaşı'nın ortasından çekilmesi emredilmiştir. Fakat 21 Haziran 1992'de sivil Azeriler tümenin konvoyunun Gence'den ayrılmasını engellemeye çalışmışlardır. Azeriler Azerbaycan'ın bağımsızlık ilanı sırasında tümenin askerî donanımlarının bırakılmasını talep etmiş ve tümen komutanı Tümgeneral Yury Pokhamov, sivil ölümlerini önlemek için buna razı olmuştur. Bu olay büyük ölçüde Transkafkasya Askerî Bölgesi karargâhı ve Genelkurmay Başkanlığının talimatının olmayışı ve kararsızlıklarından kaynaklanmaktadır. Bu durum 366. Motorize Piyade Alayı'nın subaylarının çoğu için geçerli olmamış ve Ermenilere yardımcı olmaya başlamıştır. Öte yandan Gence konuşlu birlikler Azerilerin tarafını tutmaya karar vermiştir. Bu durum büyük ölçüde 366. Motorize Piyade Alayı'nın geri kalan 350 personelinin 50'sinin Ermeni olmasından kaynaklanmaktadır. Alayın 2. Taburu komutanı Binbaşı Seyran Ohanyan da bunların arasında yer almıştır. Ermeniler alayın tank bölüğüne ait 10 tankı kullanmıştır. Tümenin geri kalan personelleri ve donanımları, yeni kurulan Azerbaycan Kara Kuvvetleri'ne dahil edilmiştir. Devlet Ã‡oksesli Korosu Devlet Çoksesli Korosu, Kültür Bakanlığı Korosu, Kültür ve Turizm Bakanlığı bünyesinde 1988 yılından beri hizmet vermekte olan çoksesli bir korodur. Türkiye’nin ikinci ve mevcudu en geniş profesyonel akapella topluluğudur. 1988 yılında Hikmet Şimşek’in girişimiyle Kültür ve Turizm Bakanlığı Güzel Sanatlar Genel Müdürlüğü’ne bağlı olarak kuruldu. Özel bir törende Adnan Saygun yönetiminde "Yunus Emre Oratoryosu"’nu seslendirerek ilk konserini verdi. İlk resmi konserini ise 13 Mayıs 1989’da Hikmet Şimşek ve İnci Özdil yönetiminde verdi. Kuruluş döneminde kısa bir süre için sırasıyla Bujor Hoinic ve İnci Özdil’in çalıştırdığı koronun şefliğini Walter Strauss (1989-1993) üstlendi. Ahter Destan (1993-1998), İbrahim Yazıcı (1998-2008), Alessendro Cedrone (2008-2010) koronun çalıştığı şeflerdendir. 2010/2011 sanat sezonundan itibaren koro şefliğini Cemi’i Can Deliorman yapmaktadır. Koro, akapella konserler vermenin yanı sıra ülkedeki tüm senfoni orkestraları ile birlikte kantat, requiem, oratoryo formatında eserler seslendirir. Dağarında yaklaşık 1000’i aşkın eser vardır. Pek çok eserin dünya prömiyerini ve Türkiye prömiyerini gerçekleştirmiştir. 17 Ocak 2004’te Vatikan’da Papa II. Jean Paul’un huzurunda verilen ve Müslüman dünyayı temsilen katıldığı “"Üç Dinin Buluşması Konseri"”’nde Pittsburgh Senfoni Orkestrası ile birlikte John Harbison’un bestelediği “"Abraham"” (İbrahim) adlı eserin dünyada ilk seslendirilişini gerçekleştirmiştir. Çok sesli müzik kültürünü tanıtmak için her sezon çocuk ve gençlere yönelik eğitim konserleri düzenler. Eğitim konserleri ile sezonda 10bin öğrenciye ulaşmaktadır. Koro, daha fazla dinleyiciye ulaşmak için albümler çıkarır. Çıkardığı albümler arasında "Kurtuluş" ve "Cumhuriyet" filmi müzikleri, Fazıl Say’ın "Nazım Oratoryosu", Carl Orff’un Carmina Burana, W.A. Mozart’ın "Requiem" adlı eserlerinin kaydı ile A.A. Saygun ve Muammer Sun’un çoksesli halk türkülerinden oluşan albümler vardır. Sahakyan Korosu Sahakyan Korosu, 1703’te "İstanbul Ermenilerinin ilk resmi muganni korosu" sıfatıyla İstanbul’da kurulmuş bir Ermeni korosudur. 1927’den itibaren çoksesli müzik çalışmalarını genişletmiş, kilise ilahilerinin yanı sıra halk türkülerini de dağarına katmıştır. Halen Sevan Agoşyan yönetiminde çalışmalarını sürdürür. 70 kişilik koro, 305. yaşını 30 Kasım 2008 günü Lütfü Kırdar Kongre Salonu’nda verdiği konserle kutladı. Eurovision Şarkı Yarışması'nda İrlanda İrlanda, Eurovision Şarkı Yarışması'na ilk kez 1965 yılında, Raidió Teilifís Éireann (RTÉ) isimli kamusal yayın kuruluşunun Avrupa Yayın Birliği'nin aktif bir üyesi olmasının ardından katılmıştır. İrlanda yarışmaya 1965 yılından beri kırk dokuz defa katılmış ve 1970 (Dana tarafından seslendirilen "All Kinds of Everything" ile), 1980 (Johnny Logan tarafından seslendirilen "What's Another Year?" ile), 1987 (Johnny Logan tarafından seslendirilen "Hold Me Now" ile), 1992 (Linda Martin tarafından seslendirilen "Why Me?" ile), 1993 (Niamh Kavanagh tarafından seslendirilen "In Your Eyes" ile), 1994 (Paul Harrington & Charlie McGettigan tarafından seslendirilen "Rock 'n' Roll Kids" ile) ve 1996 (Eimear Quinn tarafından seslendirilen "The Voice" ile) yıllarında olmak üzere yedi kez galip olmuştur. Ülkenin en kötü sonucu ise Dervish grubunun seslendirdiği "They Can't Stop The Spring" isimli şarkı ile 2007 ve Ryan Dolan'ın seslendirdiği "Only Love Survives" isimli şarkı ile 2013 yıllarında aldığı sonunculuktur. Ülke 1983 ve 2002 yıllarında olmak üzere iki defa yarışmadan uzak kalmıştır. İrlanda, Eurovision Şarkı Yarışması'na yedi kez ev sahipliği yapmış, yarışmada üst üste aynı yıllarda ev sahipliği yapan tek ülke olmuştur. Yarışma yedi kez Dublin'de (1971, 1981, 1988), (1994, 1995 ve 1997) ve bir kez Millstreet'te (1993) yapılmıştır. İrlanda, 7 kez kazandığı için yarışmanın en başarılı ülkesidir. Buna rağmen 21. yüzyılda önceki yıllara göre daha az başarı elde etmiş, 2000, 2006 ve 2011 yılları olmak üzere üç kez ilk 10'da yer almıştır. Yarı final uygulaması getirilen 2004 yılından bu yana 2005, 2008, 2009, 2014 ve 2015 yılları olmak üzere beş kez finale çıkamamıştır. İrlanda yarışmaya ilk katılımını 1965 yılında gerçekleştirmiştir (1983 ve 2002 yıllarında katılmamıştır). 1983 yılında radyo istasyonlarından BBC'nin pay alması üzerine RTÉ kanalı greve gitmiş, bu sebeplerden dolayı yarışmaya katılamamıştır. 2002 yılında İrlanda EBU'nun o yıllarda getirdiği kurallar nedeniyle yarışmaya katılamamış, fakat o yılın ev sahibi şehri Tallinn'e bir yorumcu göndermiş ve yayınlamıştır. İrlanda, Eurovision Şarkı Yarışmsı için 50 temsilci seçmiştir. Bunlardan yedisi yarışmayı kazanmış, on sekizi yarışmayı top beş'te bitirmiştir. İrlanda'nın en önemli rekoru en fazla kazanan ülke unvanını elinde bulundurmasıdır: yedi kez kazanmış ayrıca üç yıl üst üste kazanmıitır. Ülke ayrıca dört kez ikinci bir kez üçüncü olmuştur. İrlanda ardışık yıllarda kazanan birkaç ülkeden birisi (İsrail, İspanya ve Lüksemburg ile birlikte) ve ardışık üç yıl boyunca kazanan tek ülke olup, 1996 yılında yine kazanmış, böylece 5 yılda dört kez zafer elde etmiştir. İrlanda Eurovision Şarkı Yarışması'na kazandığı için ev sahipliği teklifini çevirmeyip yedi kez ev sahipliği yapan tek ülkedir. 49 katılımdan 44'ü final olmasına rağmen, İrlanda 31 kez top 10'a girmiş ve 18 kez de top 5'e girebilmiştir. 2015'e göre, İrlanda 1997 yılından bu yana top 5'e girememiştir. İrlanda jüri oylama sisteminde bir ülkenin jürisinden en fazla puanı alarak rekor elde etmiş, olasılıkla Belçika'dan elde etmiştir. İrlanda yarışma başına ortalama 74 puan elde etmiş, Ortalama olarak Birleşik Krallık'tan 2 puan önündedir. İrlanda'yı 2 kez temsil eden Jedward grubu yarışmada iki kez rekor kırmış, biri 18.9 cm ile en uzun saç yapma unvanını diğeri ise iki omuzlarına yastık koyarak en geniş omuz yaparak şarkı söyleme unvanını elde etmiştir. Renklerin anlamları Şarkıcı ödülü 4. Ordu (Sovyetler BirliÄŸi) 4. Ordu (Rusça: 4-я армия), SSCB'nin Kızıl Ordu'suna bağlı ordu. II. Dünya Savaşı sırasında Doğu Cephesi'nde ve Soğuk Savaş sırasında Kafkasya'da hizmet etmiştir. Sovyetler Birliği'nin dağılmasından sonra lağvedilmiş ve komuta altındaki tümenler Rusya'ya çekilip feshedilmişlerdir. 4. Ordu Ağustos 1939'da Beyaz Rusya Özel Askerî Bölgesi'nde Bobruisk Ordular Grubu'ndan bağımsız ordu olarak kurulmuştur. Eylül 1939'da 4. Ordu, ileriki yıllarda Stalingrad'ın savuncusu olarak Sovyetler Birliği Mareşalliğine kadar yükselecek olan Vasiliy Çuykov komutasında Polonya Seferine katılmıştır. 22 Haziran 1941'de başlatılan Nazi Almanyası'nın Sovyetler Birliği'ne karşı saldırısında, komuta altındaki 28. Piyade Kolordusu (6. Piyade Tümeni ve 42. Piyade Tümeni), 14. Mekanize Kolordu, 49. ve 75. piyade tümenleri ve 62. Müstahkem Tümeni ile Batı Cephesi'ne katılmıştır. 1941 yılın ilk aylarında Batı Cephesi komutanı Orgeneral (Polkovnik) Dmitriy Grigoreviç Pavlov 4. Ordu'nun bazı birliklerini konuşlandırmaya karar vermiştir. Bu yüzden 12. Piyade Tümeni Brest'e ve 14. Mekanize Kolordu karargâhı Kobrin'e kaydırılmışlardır. Erickson'un değişine göre, '4. Ordu aynı anda rezerve ve ikinci basamaktan yoksun bırakılmıştır' 4. Ordu Bug Nehri karşısında Alman 4. Ordu (on iki piyade tümeni ve bir süvari tümeni) ve 2. Panzer Grubu konuşlandırılmışlardır. 10 Haziran'da ordu komutanı Tümgeneral A. A. Horobkov bazı birimleri zorluklarla karşı karşıya olduğunu öğrenmiştir. Örneğin 14. Mekanize Kolordu komutanı Tümgeneral S. İ. Oborin, kendi askerlerinin yarısından fazlasının eğitim görmeden askere alındığı, topçu birliklerinin mermisiz topları aldığı ve kolordunun dörtte birinin hareketini sağlayabilecek kamyonu bile olmayıp geri kalanların yaya yürümek zorunda kaldığını vurgulamıştır. 1941 yılının Ekim - Aralık aylarında Tihvin'deki savunma ve saldırıya katışmıştır. 17 Aralık 1941'de Volhov Cephesi'ne ayrılmıştır. Ocak 1942 ile Kasım 1943 arasında Volhov ve Leningrad cephelerinde cephe arkası hizmetleriyle de meşgul olmuştur. Doğu Cephesi'nin diğer kesimleriyle farklı olarak kuzey kesiminde Kızıl Ordu 1943'e kadar kayda değer toprakları geri alamamıştır. 4. Ordu Kasım 1943'te lağvedilmiş ve Ocak 1944'te Transkafkasya Askerî Bölgesi'nin bir kolu olarak tekrar kurulmuştur. Yeni kurulan 4. Ordu'nun kurmayları, 34. Ordu'nun kurmaylarından ibaretti. Ordu 1921 İran-Sovyet Antlaşması gereğince Ağustos 1945'e kadar İran'da görevlendirilmiştir. Şubat 1944'te, 4. Ordu şu birimlerden teşkil edilmektetydi: II. Dünya Savaşı sonrasından Sovyetler Birliği'nin dağılması'na kadar 4. Ordu Transkafkasya Askerî Bölgesi içinde Azerbaycan Sovyet Sosyalist Cumhuriyeti'ne yerleştirilmiştir. Karargâhı Bakü'de olup 1946'da ordu İran'dan geldikten sonra Bakü Askerî Bölgesi kaldırılmıştır. 1940'lı yılların sonlarına doğru Bakü bölgesinde bulunan aşağıdaki listede gösterilen tümenlerin çoğu 4. Ordu'ya katılmıştır. Savaş dönemindeki bu tümenler arasında, 1980'li yılların sonlarına doğru sadece Sovyetler Birlliği Mareşali F. İ. Tolbuhin adı verilen 60. Motorize Piyade Tümeni (296., sonraki 6. Piyade Tümeni) kalmıştır. 1980'li yılların son döneminde 4. Birleşik Ordu şu birliklerden teşkil edilmekteydi: Canon EF 70-300mm lens EF 70-300mm lens Canon tarafından yapılan bir telefoto zoom lensdir. EOS serisi fotoğraf makineleriyle çalışabilmek üzere EF bağlantıya sahiptir. 70-300mm lensin iki çeşidi vardır. Bunlar EF 70-300mm 4.5-5.6 DO IS USM ve EF 70-300mm 4-5.6 IS USM’dir. Her iki versiyon da IS ve USM donanımına sahiptir ve 4/4.5-5.6 ile tüm odak uzaklıkları boyunca neredeyse aynı maksimum diyafram açıklıklarına sahiptirler. Bu lens alışılagelmiş refraktif lens mercekleri yerine Canon’un difraktif merceklerini kullanır. Bu sayede her ne kadar daha ağır ve alışılagelmiş lenslere göre daha pahalı olsa da daha kompakt bir tasarıma sahip olması sağlanmıştır. Lensde IS ve tek çekim modunda makine kullanılırken manuel fokusun sürekli kullanılabilmesini sağlayan bir halka USM mevcuttur. Bu lens iyi bir optik kalite sunar fakat difraktif merceğin güçlü ışık kaynaklarıyla alışılagelmiş lensler kadar iyi performans göstermeyeceğinin de bilinmesi gerekir. Bu lens 2005 sonlarında piyasaya çıkmıştır ve Canon EF lens serisindeki selefi 75-300mm lensinin performansından daha fazlasını sunmaktadır. Bu lens de 70-300mm f/4.5-5.6 DO gibi IS’e sahiptir fakat odaklama için düşük kalite micro--USM kullanmaktadır, bundan dolayı manuel odaklama için fokus motorunun bağlantısız bırakılması gerekmektedir. Lensin optik performansı 70-200mm gibi Canon’un L serisi telefoto zoom lensleriyle yarışır durumdadır. Çünkü bu tüketici lenslerinde görmeye pek alışık olmadığımız ultra-düşük dispersion merceğin özelliğinden dolayıdır. Ayrıca 300 mm odak uzaklığında performansta çok az bir düşme olur ki bu tüketici sınıfındaki bir lens için olağan dışı bir durumdur. Howling Bells Howling Bells, 2004 yılında Sidney'de kurulmuş Avustralyalı indie-rock grubudur. Geniş çaplı popülerliğini 2006 yılında kendi ismi ile çıkardığı albüm ile kazandı. Grubun üyeleri Glenn Moule (bateri), Brendan Picchio (bas gitar), Joel Stein (guitar) ve Joel'in kızkardeşi Juanita Stein'den (vokal, gitar) oluşur. Avustralya'da "Waikiki" olarak tanınan grup, İngiltere'ye taşındıktan sonra bu ismi aldı. 2006'da İngiltere'ye taşınmalarının ardından ilk albümleri "Howling Bells"'i çıkardılar. NME ve Pitchfork gibi dünyaca ünlü müzik otoriteleri tarafından oldukça yüksek puan alan albüm, grup tarafından 2 yıl boyunca dünya turnesiyle tanıtıldı. 2007'de NME Ödülleri'nde sahne alan grup, aynı yaz Reading festivalinde de sahne aldı. ABD'de The Killers ve Placebo, Avustralya'da ise Snow Patrol ile çaldı. Grup, 2009 yılında 2. albümleri "Radio Wars"'ı müzik piyasasına çıkardı. 2011 yılında ise 3. albümleri "Loudest Engine"'i piyasaya sürdü. Cameron Cartio Kamran Sabahi (Farsça:کامران سبهی ) ya da sahne adıyla Cameron Cartio (d. 9 Nisan 1978, Tahran), İran ve Afgan asıllı İsveçli şarkıcı. 13 yaşında İspanya'ya yerleşti. 1999'da İsveç'in Rosengard şehrine geldi. 2005'te Melodifestivalen'e katıldı ve seslendiediği "Roma" adlı şarkıyla üne kavuştu. JÃ¸rgen Haugen SÃ¸rensen Jørgen Haugen Sørensen (d. 1934), dünyaca ünlü Danimarkalı sürrealist heykeltıraş. 1953 yılında ilk sergisini açmıştır. 2007'de Danimarka'da yılın heykeltıraşı seçilmiştir. Kendi kendini yetiştiren Sørensen, akademik heykel sanatına karşı oldukça mesafeli ve muhafazakâr bir tavır sergilemiştir. Sanatı, Danimarka Kraliyet Güzel Sanatlar Akademisi mezunu olan ve genellikle sanatın ajandasını belirleyen çağdaşı heykeltıraşlarla genellikle bir tezat içerisinde olmuştur. Belirli bir stile bağımlı kalmayan Sørensen'in eserlerinde, "evrende insanın halleri", "yaşam ve ölüm", "sevgi ve acı" gibi temalar önemli yer tutar. Eserlerinde kil, alçı, taş, kiremit, kumaş ve bronz gibi çok çeşitli materyaller kullanmıştır. Son dönemde verdiği soyuttan ziyade figür temelli eserlerde Bruegel, Goya, ve Tegner gibi sanatçılarla benzerlikler göze çarpar. Sayısız serginin yanı sıra, Danimarka'nın ünlü sanat galerinde sürekli sergilenen eserleri vardır. Büyük çaplı önemli dekoratif çalışmaları arasında Kopenhag'daki Sankt Hans Torv ve Assistens Mezarlığı, Danmarks Journalisthøjskole (Danimarka Gazetecilik Okulu) ve Ankara'daki Sakarya Caddesi sayılabilir. Ä°talya Yahudileri İtalya Yahudileri (veya İtalki, İtalkim) genel anlamda İtalya'da yaşayan Yahudilere daha özele inildiğinde ise Roma İmparatorluğu'ndan bu yana bölgede varlığını sürdüren Sefarad ve Aşkenaz olmayan Yahudilere denir. İtalya Yahudileri tarihsel açıdan 4 kola ayrılırlar. Bu cemaatler birbirlerinden bağımsız olarak yaşamış ve cemaatin türüne göre kendi "İtalyan Sinagog'u", "İspanyol Sinagog'u" veya "Alman Sinagog'unu" kurmuştur. Bugün ise bu sinagoglar her tür Yahudi'ye açıktır. Yukarıda bahsedilen tarihsel bölünmenin yanı sıra modern çağda yeni cemaatler katılmıştır. MÖ 2. yüzyıldan kalma mezar taşlarında ve yazıtlarda Yahudiler'in varlığıyla ilgili bilgiler bulunur. Güney İtalya'da yaşayan bu Yahudiler Yunanca konuşurlardı. "Adolescenti" gibi bazı İtalyan ailelerin 70 yılında Titus tarafından Yahudiye'den kovulup bugünün İtalya'sına sürüldüğü düşünülür. Orta Çağ'ın başlarında Bari ve Otranto'da büyük Yahudi cemaatleri bulunmaktaydı. Önemli bir halaha çalışması olan "Shibbole ha-Leket" yine bu dönemde ortaya çıkmıştır. Yahudilerin Napoli Krallığı'ndan 1533 yılında kovulmasıyla bölgedeki Yahudi nüfusu ağırlıklı olarak Roma'ya ve kuzeye kaydı. En ünlü İtalyan Yahudilerinden bir tanesi 1707 ile 1746 yıllarında yaşamış, bugün bile dini ve ahlaki çalışmaları kullanılan haham Moshe Chaim Luzzatto'dur.