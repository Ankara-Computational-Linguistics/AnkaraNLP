bulunmamaktadır.Diğer yayınlar ancak uydu alıcısı ile alınabilmektedir. Ayrıca Kandıra'da 1 yerel radyo kanalı ve 1 yerel gazete bulunmaktadır. Kandıra'nın yerel radyosu olan Kandıra Batı FM Kandıra ve çevresine yayın yapmakta ve yerel gazetesi Kandıra'nın sesi ise 1996 yılından beri yayınına devam etmektedir.. İlçeye yeni pazaryeri ve yeni bir otobüs terminali yapılmıştır. İlçede çarşamba günleri büyük pazar, cumartesi günleri ise şehir içinde küçük bir kısmi pazar kurulmaktadır. İlçede balık satışlarıda yoğundur. Tüm bunların yanında, Kandıra yoğurdu ve Kandıra biberi ile ün salmış bir ilçedir. 2009 Kocaeli Yerel Seçimleri'ne kadar yönetim seçimlerinde Cumhuriyet Halk Partisi yönetiminde olan Kandıra, bu seçimden itibaren AK Parti yönetimine geçmiştir. Anayasa Değişikliği Referandumu'nda ilçenin merkez mahalleleri çoğunlukla Hayır, köyleri ise Evet oyu kullanmıştır. Karamürsel Karamürsel Kocaeli ilinin bir ilçesidir. Karamürsel Kocaeli'ne bağlı bir ilçedir. Kocaeli körfezinin güneyinde, Gölcük ile Yalova arasında yer alır. Sahili, balık lokantaları, meyve bahçeleri (kiraz, erik, şeftali, armut, incir vb.) ve zeytinciliğiyle bilinir. Karamürsel'e ait olan ve başka bir benzeri olmayan Karamürsel sepeti mevcuttur. Karamursel sepetinin diğer sepetlerden farkı sapı olmamasıdır. Ancak onun yandan geçirilmiş ipi vardır ve bele bağlanır. Ayrıca küçük görünür ama çok şey alır. O yüzden Karamürsel sepeti "Ufacık tefecik gördün de Karamürsel sepetimi sandın" ifadesiyle çok kullanılan bir nama sahiptir. Ayrıca Karamürsel'e ait sadece Karamürsellilerin bildiği kendine özgü yemeği de (özellikle ramazan ayında yapılır) simit dolmasıdır. Yıllardır 4 Temmuz Karamürsel'in Kurtuluşunun yıldönümünde her sene yapılan şenlikleriyle bilinir. Ayrıca Karamürsel'de Osmanlı zamanında ilk kurulan kumaş fabrikasına ait bir baca bulunur. Bu tarihi baca günümüze dek yıkılmadan kalabilmiştir. Bu kumaş fabrikasının kurucularının daha sonra kurdukları Yeni Karamürsel Mağazaları adını buradan almıştır. Orhan Gazi'nin büyük oğlu Koca Eli Sancak Beyi Süleyman Paşa (1337'de sancak beyi olmuştur), İzmit'i almak için baskı kurarken, İzmit'in güney sahilini fethetmesi için Türklerin ilk Kaptan-ı Deryası olan Deniz kumandanı Kara lakaplı Mürsel Alp'i memur tayin etmiştir. Böylece uygun bir limanda gemiler inşa edilecek bu da İzmit'in haberleşme ve ulaşımını kesmeye yarayacaktır. Kaptan-ı Derya Karamürsel Alp tarafından 1326'da kurulan ilk donanma ile 1327'de görev yerine getirilmiş ve bu bölgede kendisi tarafından kurulan kasabaya Karamürsel denilmiştir. Zamanında ilk kez burada yapılan küçük gemilere de Karamürsel denmesi bundandır.Kanuni zamanında 1523 yılında yapılan tahrirde Mürsellü olarak geçen geçen kasaba Hersekzade Ahmet Paşa Camii ve vakfı ile Kara Bali Camii ve vakfını içeren tarihi yapıları barındırır. Karamürsel'in Prainetos ismiyle Bizans'ın Bithynia eyaletine bağlı Helenopolise ait bir köy olduğu bilinmektedir. Güzel Anadolu’nun tarihi süreç içindeki yaşam çeşitliliği, bizlere bugüne kadar kesintisiz intikal eden kültürel zenginlikler sağlamıştır. Sonra Anadolu da dışarıdan gelen göçlerinde onun kültür birikimlerine yeni lezzetler kattığını belirtmek gerekir. Karamürsel’in de bir Anadolu kenti olarak kültürel bağlamda kendisine özgü özellikleri mevcuttur. ’Ufacık tefecik gördün de Karamürsel sepeti mi sandın?’ deyimi bile halk el sanatının edebi bir hicivle kültürel mesajlara dönüşmesine katkı sağlayabilecek güzel bir örnektir. Bu örnekleri çoğaltmak mümkündür. Karamürsel’in kimlik dokusunun ilk oluşumunda Manavlar mevcuttur. Rum ve Ermeni varlığı da, bu bölgenin sosyal ve kültürel yapısına tesir etmiştir. 19. asırda önemli ölçüde göç alan Karamürsel, Çerkes, Boşnak (1895'te Oluklu, Kara Pınar, İhsâniye, Hayriyeye iskân edildiler, kalan 21 hâne ise Manav köyleri olan İnebeyli ile Dere Köye iskân edildi.), Laz ve Gürcü halkların örf; âdet ve anâneleriyle daha da renkli bir sosyal yapıya ulaşmıştır. Bu zengin kültür mozaiğinin giyim kuşamdan yiyeceklere, inanç ve günlük hayattan, toplumsal yaşam biçimine kadar her alanda ayırım ve kayırımdan uzak karma bir bütünlük sergilemiştir. Karamürsel de giyim kuşamda en gözde kostüm bindallı olmuştur. Has kadife ya da saten üzerine özel simlerle hazırlanan bu tören kıyafeti, özel günler ve bayramlar için sandıklarda saklana gelmiştir. Bu tip kostümler artık bugün çok azalmıştır. Eski tarihlerde Karamürsel'de önemli ölçüde yaş koza üretilmesine rağmen ipek halıcılık ancak 1975'li yıllardan sonra ilçenin köylerinde gelişme göstermiştir. Komşu belde Hereke’nin bunda etkisi büyüktür. Ancak oya ve sarma gibi ince el ve oya işlerinin Karamürsel’in köylerinde yoğun bir şekilde gerçekleştiği yıllar yaşanmıştır. Öyle ki, ‘Sarma İşi İşlemeciliği’ bu ilçede kendine özgü bir şekilde oluşmuş, gelişmiş el emeği göz nuru olarak, Karamürsel’in el sanatlarında, seçkin yerini almıştır. Soğuk savaş döneminde ABD'nin en büyük dinleme üslerinden biri de 1950li yılların sonunda Karamürsel'de kurulmuştur. 1977 yılına kadar faaliyette olan üs özellikle Sovyetler Birliğinin uzay faaliyetlerini dinleme görevini yürütmüştür. Üs bünyesindeki devasa anten "Fil Kafesi" olarak da anılırdı. Üssün faaliyette olduğu dönemde çok sayıda Amerikalı aile Karamürsel'de yaşamıştır. Karamürsel'de bir mahallenin adı halk arasında hâlâ "Amerikan Mahallesi" olarak anılır. Karamürsel 17 Ağustos 1999'da meydana gelen Mw 7,6 büyüklüğündeki depremde hasara uğramış 164 can kaybı olmuştur, ilçe depremden sonra önemli bir yapılanmaya girmiş tekrar canlı günlerine kavuşma yoluna hızla girmiştir. KÃ¶rfez, Kocaeli Körfez, Kocaeli'nin bir ilçesidir. Bu ilçe batıda Gebze ve Dilovası, kuzeyde Şile ve doğuda Derince ilçeleriyle çevrilidir. Tüpraş, Petkim, İsdaş gibi büyük sanayi kuruluşları bu ilçede bulunmaktadır. İlçede eskiden içme suyu ihtiyacının karşılandığı bir gölet bulunmaktadır. Gölet, 1951'den 1989 yılına kadar ilçeye su vermiştir. Günümüzde ise hizmet dışıdır. İlçenin merkezi olan kasabanın eski adı "Yarımca" olup, 26 Eylül 1934 tarihine kadar Gebze'ye bağlı bir köydü. Bu tarihte İzmit merkez ilçesine bağlanan Yarımca, 3 Msyıs 1964'te belde olmuştur. 1987'de Çerkeşli köyü hariç Gebze'nin Hereke bucağı, merkez ilçenin batısındaki bazı köylerin ve Gebze'nin Mollafenari bucağına bağlı Duraklı ve Hatipler köyünün katılımıyla ilçe olmuştur. İlçe bugünkü sınırlarına 1989'da Duraklı ve Hatipler köyünün Gebze'nin Mollafenari bucağına dönüşüyle ulaşmıştır. Ahırlı Ahırlı, Konya ilinin bir ilçesidir. İlçe merkezi Seydişehir-Bozkır karayolu üzerinde kurulmuştur. İlçe toprakları dalgalı düzlüklerden meydana gelir. Ekonomisi tarıma dayalıdır. Çarşamba Suyu başlıca akarsuyudur. Başlıca tarım ürünleri nohut ve tahıldır. Ovalık kesimin sulanabilen kısmında sebze ve meyve yetiştiriciliği yapılır. Bozkır ilçesine bağlı bir bucak iken 9 Mayıs 1990'da 3644 sayılı kânunla ilçe oldu. Belediyesi 1962'de kurulmuştur. 2011 ADNKS göre toplam nüfûsu 5016 olup, 825’i ilçe merkezinde, 5016’su köylerde yaşamaktadır. Akşehir Akşehir, Konya ilinin bir ilçesidir. İlçe yüzölçümü 1442 km² 'dir. Denizden yüksekliği 1050 metredir. Konya - Afyon karayolu üzerinde olup Konya iline 135, Afyonkarahisar iline 90 kilometre mesafededir. Nasreddin Hoca gençliğinden itibaren burada yaşamıştır. Türbesi de Akşehir'dedir. 2007 yılında Nasreddin Hoca Derneği, Türk Patent ve Marka Kurumu'nden Markaların Korunması Hakkında 556 Sayılı Kanun Hükmündeki Kararname'ye göre, "Dünyanın Ortası Akşehir" şeklindeki tescil belgesini almıştır. 24 Ağustos her yıl "Akşehir Onur Günü" olarak kutlanır. Dünyada Napolyon Kirazı adıyla bilinen ve Akşehir-Eber Gölleri arasında oluşan mikroklima etkisiyle aromasını kazanan kirazı da meşhurdur. Bu kiraz 2004 yılında Akşehir Kirazı adıyla tescil ettirilmiştir. İlçede bulunan Nasreddin Hoca'nın maya çaldığı Akşehir Gölü harita üzerinde yüzölçümü olarak Türkiye'nin 5. büyük gölüdür (353 km²). Akşehir Gölü, bilinçsiz sulama ve küresel ısınmanın etkisiyle her yıl yok olmaya bir adım daha yaklaşmaktadır. Toplam 350 kilometrekarelik sulak alan, 2004 yılında 95, 2005'te ise 35 kilometrekareye kadar gerilemiştir. Gün geçtikçe iyice düşen su seviyesi, gölde yaşayan canlı türlerini de olumsuz etkilemektedir. Uzmanlar tarafından 1970'li yıllarda 30 çeşit olduğu belirtilen balık türünün sayısı 3'e kadar düşmüştür. Şehirde bir tek yerel televizyon olarak aksehir.tv bulunmaktadır. 1953 yılında kurulan Pervasız Gazetesi en eski yerel gazete olarak bulunmakta bunun yanı sıra İstasyon Gazetesi 2002'den, Akşehir Postası Gazetesi ise 2011 yılından bugüne yayın hayatını sürdürmektedir. Tarih boyunca hep önemli bir yerleşim, ticaret, kültür merkezi olan Akşehir'e ait ilk arkeolojik bulgular Neolitik Dönem'e kadar uzanıyor. Hititler zamanında Akşehir'in adı Thymbrion'dur. Zamanla Frigya egemenliğine daha sonra Anadolu'da egemenlik kuran Lidyalılar'ın yönetiminde kalan Akşehir'in önemi daha da artmıştır. "Krallar Yolu" Akşehir'den geçmektedir. Akşehir, MÖ 3. yüzyılda, Philomelium "Bal Sevenler" adıyla anılmaya başlanmıştır. Pers ve Hellenistik dönemlerden sonra kent, Roma daha sonra da Bizans egemenliğine geçer. Araplar Akşehir'i, beyaz çiçek açmış elma ve erik ağaçlarının görüntüsünden dolayı "Belde-i Beyza" (Beyaz Şehir) olarak anmışlardır. Ancak sonra Anadolu'ya yayılan Türkler, Kutalmışoğlu Süleyman Şah komutasında kenti almışlardır. Haçlı Seferleri, Selçuklu taht kavgaları, Moğol istilası sıralarında sürekli savaşlar yaşayan Akşehir (Akşar) büyük yıkımlar yaşamak zorunda kalmıştır. 1381 yılında Padişah Murat Hüdavendigâr'a satılarak Osmanlı egemenliğine girerse de Y. Beyazit'in Timur'a yenilmesi ile Moğollar'ın, Fetret döneminden sonra Karamanoğulları'nın eline geçer bu olaydan sonra Akşehir'de Oğuzların Avşar boyuna ait Türklerin oranı artışmıştır. Fatih Sultan Mehmet 1467 yılında Akşehir'i fethederek Osmanlı topraklarına katar. 19. yüzyıl sonlarında Akşehir’de Kaymakanlık yapan Bereketzade İsmail Hakkı’nın Hatıralarında verdiği bilgilere göre; Akşehir’in çevre kasabalarıyla birlikte 100.000'den fazla nüfusu vardır. Akşehir sosyal ve ekonomik bakımdan canlı bir merkezî yerleşim birimidir. Türk Kurtuluş Savaşı'nın dönüm noktası Sakarya Meydan Muharebesi'nden sonra, 18 Kasım 1921 tarihinden itibaren Garp (Batı) cephesi karargahı Akşehir'e yerleşir. Kumandan İsmet (İnönü) Paşa TBMM'den ve Başkomutan Mustafa Kemal Paşa'dan aldığı emirlerle "Büyük Taarruz"un hazırlıklarını 9 ay boyunca Akşehir'de yapar. Akşehir, bir anlamda sinesinde Büyük Taarruz'u doğuma hazırlar. Mustafa Kemal Paşa'nın da katılımıyla son hazırlıklar tamamlanır ve 24 Ağustos 1922 tarihinde, Batı Cephesi Karargahı ve bağlı kuvvetlerimiz Büyük Taarruz için Akşehir'den Afyon'a doğru hareket ederler. Ünlü yazar, Tarık Buğra, Küçük Ağa romanında işte o günlerin Akşehir'ini anlatmıştır. Akşehir tarihi boyunca nüfusu fazlalaşan bir ilçedir. 5-10 Temmuz tarihleri arasında her yıl düzenli olarak gerçekleştirilen etkinliklere dünyadan, farklı alanlarda çalışmaları olan sanatçılar, yazarlar, bilim adamları ve basın mensupları katılmaktadır. 4 Temmuz günü Temsili Nasreddin Hoca'nın türbeden şenliğe davet edilmesiyle şenlik başlar, ardından Akşehir Gölü'ne maya çalmaya gidilir ve 10 Temmuz gecesine kadar sürer. Her yıl sevilen, mizahi karakteri bulunan bir sanatçı Temsili Nasreddin Hoca olur. Şehrin ve Nasreddin Hoca'nın tanıtımı için yapılan bir uygulamadır. Şimdiye kadar temsili Nasreddin Hoca olan sanatçılardan bazıları Lütfi Ökeşli, Osman Ongun, Zafer Özbakır, Levent Kırca, Abdullah Şahin, Erol Günaydın, Sevim Güvendik, Hasan Kaçan, ve Kadir Çöpdemir'dir. Akşehir'de Selçuk Üniversitesine bağlı 1 fakülte 1 yüksek okul ve 1 meslek yüksek okulu vardır. Akşehir'de futbol, basketbol, voleybol, masa tenisi, binicilik, atıcılık, hentbol vb. spor faaliyetleriyle ilgilenen spor kulüpleri vardır. Akşehirspor, Akşehir Selçukluspor, Akşehir Belediyespor, Akşehir Gençlik Spor, Akşehir Endüstri Spor; spor kulüpleri amatör küme olarak mücadele etmektedir. AltÄ±nekin Konya ilinin bir ilçesidir. İl merkezine 67 km uzaklıktadır. İlçenin tarihi oldukça eski devirlere kadar uzanmaktadır. Anadolu Selçukluları döneminde önemli bir ticaret merkezi olan ilçe en parlak dönemini bu devirde yaşamıştır. Şehir merkezinde bulunan Zıvarık Hanı bu devirden kalan en önemli yapıdır. Fakat arazinin kıraç oluşu ve tarihi İpek Yolu'nun eski önemini koruyamaması sonucu, Anadolu ticaretinin düşüşüne paralel olarak ilçedeki ticaret hayatı da sönükleşmiştir. Cumhuriyet Dönemi'nde genelde tüm kamu kuruluşlarıyla birlikte gelişmiş bir yerleşim merkezi iken, bu kurumların bilahare diğer ilçelere kaydırılmasıyla birlikte küçük bir nahiye halini almıştır. Altınekin kasaba iken, 4 Temmuz 1987 gün ve 19507 sayılı Resmi Gazete'de yayımlanın 3292 Sayılı Kanunla ilçe olmuştur. Cihanbeyli Cihanbeyli, Konya ilinin bir ilÃ§esidir. Bölgeye yerleşen bir Kürt aşireti olan Canbeg aşiretinin adına uygun olarak Cihanbeyli ismini almıştır. Cihanbeyli'nin tarihi gelişimi Konya tarihi ile eşdeğerdir. Konya'yı Cihanbeyli'den ayıran doğal sınırlar yoktur. Cihanbeyli, tarihi gelişimi, coğrafi yapısı ve sosyal yaşantısı yönünden Konya ünitesinin bir parçasıdır. Cihanbeyli'nin ilk adı "Esbikeşan"'dır. Daha sonraları "İnevi" adını almış ve uzun yıllar İnevi adını taşımıştır. Esbikeşan İlçesi ilçelikten bucaklığa, bucaklıktan ilçeliğe çok kez yer değiştirmiştir. 1866 yılında Kulu Köyü Esbikeşan adı ile ilçe olmuş Cihanbeyli ve Şerefli koçhisar Kulu Köyüne bağlanmıştır. Ancak Cihanbeyli ve Koçhisar'ın Aşair beyleri Kulu'ya bağlanmak istememişler ve Ankara'ya baskı yapmışlardır. Bunun üzerine Kulu'nun ilçe teşkilatı lağv edilmiş ve cihanbeyli, Koçhisar Kulu'dan ayrılmıştır. Kulu'da Konya'nın Sille Bucağına bağlanmıştır. (Devrim Sönmez, Eskiçağlardan Günümüze Kulu, Konya, 2004 dizgi Ofset). Böğrüdelik Köyüne Canbegli Aşireti yerleşir. Böğrüdelik 1928 yılında ilçe merkezi olur. Cihanbeyli'de "Mürseli Efendi" Nahiyesi adını alarak bu ilçeye bağlanır. 1929 yılında Böğrüdelik'ten ilçelik kaldırılır, Mürseli Efendi Bucağı ilçe olur. Böğrüdelik'te bulunan. Canbeyli Aşiretinin adına uygun olarak Mürseli Efendi adı Cihanbeyli'ye dönüştürülür. Yeni kurulan ilçeye Kulu Köyü, Altınekin ve Yeniceoba Bucakları bağlanır. Daha sonra 1954 yılında Kulu, 1987 yılında da Altınekin ilçe merkezi durumuna getirilerek Cihanbeyli'den ayrılmışlardır. Cihanbeyli, İç Anadolu Bölgesinin orta kısımlarına düşer. Bağlı olduğu Konya ilinin 100 km kuzeyinde, Tuz Gölünün batısındadır. 32-34 derece doğu meridyenleri ile 38-39 derece kuzey paralelleri arasında kalır. Ayrıca Türkiye'nin yüzölçümü bakmından en büyük ilçesidir. Cihanbeyli, kuzeye doğru uzanan Konya Ovası'nın devamı gibidir. İlçenin bulunduğu kesimler, geniş yayla özelliği gösterir. Ova-yayla özellikleri Ankara'ya doğru Kulu ilçesi komşusunu da alarak sürer. Ovaların, deniz yüzeyinden yüksekliği genellikle 950 ile 1000 metre arasındadır. Yayla kısımlarının deniz yüksekliği 1000 metreyi aşar. Cihanbeyli'nin doğusunda Tuz Gölü ve Aksaray ili, batısında Sarayönü ve Yunak ilçeleri vardır. Güneyi Altınekin İlçesi, Kuzeyi Kulu ve Ankara'nın Haymana ilçeleriyle çevrilmiştir. Yüzölçümü yaklaşık 4.109 km²'dir. Ayrıca Cihanbeyli yüzölçümü bakımından Türkiye' nin en büyük ilçesidir. Tersakan Gölü, çevresindeki bataklık ve göletlerle birlikte 5500 hektarlık yer kaplar. Bu gölden sodyum sülfat madeni çıkarılmaktadır. Bu maden: soda, sabun, deri, boya, cam ve deterjan sanayisinde kullanılmaktadır. Ayrıca kimyasal gübre yapımında sodyum ve potasyum madenlerini verir. Göl, Alkim Alkali Kimya Anonim Şirketi tarafından işletilmektedir. İlçe merkezine bağlı 14 mahalle: Ahirigüzel, Atçeken, Bahçelievler, Cumhuriyet, Gemecik, Göktepe, Kale, Karatepe, Karşıyaka, Kocatepe, Köprübaşı, Üzerliktepe, Yeniyayla ve Yeşilöz,Hodoğlu Ã‡eltik, Konya Çeltik, Konya ilinin bir ilçesidir. Konya il merkezine uzaklığı 220 km olup Türkiye'de il merkezine en uzak 2.(Anamur'dan sonra; 239 km) ilçe konumunda bulunmaktadır. Ayrıca Konya ilinin bir ilçesi olmakla birlikte Afyon, Eskişehir, Ankara'ya sınırı bulunmaktadır. İlçenin kuruluşu 11. ve 12. Yüzyıla kadar uzanmaktadır. İbrahim Hakkı Konyalı’nın "Konya Tarihi" adlı eserine göre Çeltik’in geçmişi Karaman Eyaletine bağlı Akçaşehir'e dayanmaktadır.Çeltik yakınlarındaki İbanın Kuyusu denilen yerde kurulan Akçaşehir 1902’de ilçe kimliği kazanmış, ancak bataklığı ve sivrisinek çokluğu sebebiyle ilçe sıfatıyla önce Hatırlı'ya verilmiş, Daha sonra da Cihanbeyli’ye aktarılmış ve 1990 yılında ilçe olmuştur. Konya’nın kuzey batısında yer alan Çeltik, Doğuda Polatlı, batıda Emirdağ, Güneyde Yunak, Kuzeyde ise Sivrihisar ile çevrilidir. İç Batı Anadolu üzerinde kurulmuş Çeltik’te karasal iklim hüküm sürmekte, yazları sıcak ve kurak, kışları soğuk ve kar yağışlı geçmektedir. Çeltik 2 kasaba ile 7 köye sahip bulunmaktadır. Bizanslılar devri: Bizanslılar devrinde Akçaşehir olarak görülür Polathisar ve Sarıkayaoyla mağaraları buranın önemli bir merkez olduğunu ispatlar akça şehir o devirde İpek Yolu (altın yolu üzerinde bir ticaret merkezi idi) Akçaşehir II. Beyazıt zamanına kadar tarihte görülmektedir. İbrahim hakkı Konyalı'nın Konya tarihi eserinin 113. ve 115 . sayfasında 1490 yılında yapılan Karaman eyaletinin kazalarını sayarken Akçaşehir'in Konya'ya bağlı bir kaza olduğu belirtilir, aynı eserin 976. sayfasında vakıflar ve imaretten bahsediliyor ve II. Selim'in 1566 da yaptırdığı bir tarihte Çeltik'in Turgut kazasına bağlı olduğu söyleniyor, buna göre Akçaşehir'den Çeltik köyüne geçiş meydana çıkıyor. Sosyal yönden ilçe halkı köy yaşantısıyla şehir yaşantısı arasında geçiş safhasındadır. Konutlaşmada bu durum özellikle dikkat çekmektedir. İlçe nüfusunun % 30’a yakını Trabzon, Afyon, Malatya, Elazığ Emirdağ ve Konya Doğanhisar gibi yerleşim birimlerinden gelen ailelerle karışık bir toplum oluşturmaktadır. İlçe nüfusu Türk, Kürt ve Müslüman’dır. Çoğunluğu Hanefi Mezhebinden olmakla, Şafi Mezhebinden de mevcuttur. Gökpınar'ın nüfusunu, çoğunlukla aslen Aydın'lı olan Honamlı yörükleri ve az sayıda Horzum yörükleri oluşturmaktadır. Kayı boyuna mensup Honamlılar, 1948 yılında Gökpınar çiftliği denilen yere iskan olunmuşlardır. Kasabanın ilk adı "Honamlı" iken, sonradan "Gökpınar" olarak değiştirilmiştir. Türkiye'de devlet eliyle yerleştirilen tek yörük kasabasıdır, sebebine gelince Honamlılar, Antep'i Fransızlar işgal edince, Fransızları Antep'ten atmışlardır. Devlet tarafından "çete vesikası" verilen Honamlılar, düzensiz birlikler olarak Antep savunmasında çok önemli rol oynamaları nedeniyle Devlet eliyle ödüllendirilerek buraya yerleştirilmişlerdir. Bu boyun erkekleri vatan müdafaasına yapmış oldukları katkıdan dolayı 1920 ve 1938 yılları arasında askerlikten muaf tutulmuşlardır. İlçe Merkezi başta olmak üzere Küçükhasan Kasabası ve İshakuşağı Köyünde Avrupa ülkelerinde çalışanların sayıları fazla olup, yetişen gençleri iş sahibi yapmak için akraba evlilikleri olmaktadır. Avrupa’da çalışan işçilerin ilçeye fazla bir yatırım yaptıkları söylenemez, gayrimenkul satın almak gibi uzun vadeli yatırımlar yapılmakta olup, çoğunlukla Eskişehir, Polatlı ve Akşehir gibi büyük şehirlere yatırım yapıldığı görülmektedir. Ã‡umra Çumra, Konya iline bağlı Konya Ovası'nda yer alan bir ilçedir. M. Kemal Atatürk trenle Adana'ya giderken Çumra'da verdiği mola esnasında Çumra istasyonundan etrafı seyredip sulama tesis ve lojmanlarını gördükten sonra; "Bu şirin beldeyi geliştirmek, buraya önem vermek lazımdır. Çumra ilçe olmaya layıktır." demiştir. Atatürk'ün emri ile 26 Haziran 1926 yılında, 30 Mayıs 1926 tarihli 404 sayılı Resmi Gazete'de yayınlanan, 877 sayılı kanunla Çumra İlçe merkezi haline getirilmiştir. 1936 yılında Balkanlardan Anadolu'ya gelen 300 göçmen ailesi Çumra'ya yerleşmiştir. 1936 ve 1950 yıllarında gelen soydaşlarımızın yanı sıra son yıllarda Çumra'ya olan göçler nüfusu hızla artırmıştır. Gelen göçler genellikle Hadim, Bozkır, Ermenek gibi ilçe ve köylerden gelenlerdir. 1961 yılında yapılan kazılarda ortaya çıkarılan MÖ 8000 yıllarına tarihlenen Çatalhöyük ören yeri ile Çumra'nın tarihi 9000 yıl öncesine dayanmaktadır. Çumraya yerleşen göçmen ailelerinin önceden Avrupaya 'Karaman ve Konya'dan' göç ettiği de bilinmektedir. Rivayetlere göre; Yavuz Sultan Selim, Mısır Seferi'ne giderken Çumra üzerinden geçmiş. O zamanlar bölge bataklık halindeymiş. Yavuz, askerlerine paçalarınızı çemreleyin emrini vermiş. Çemre kelimesi zamanla değişerek bu bölgeye isim olmuştur.. Apasaraycık mahallesinin 2 km güney batısındaki obruk. Gökhüyük mahallesinin hemen yanındaki obruk Çumra ve çevresindeki tepeler Derbent, Konya Derbent, Konya ilinin bir ilÃ§esidir. Derbent Konya'ya 78 km mesafede 1930 yılında kasaba, 1990 yılında ilçe olmuş küçük bir yerleşim birimidir. Konya'ya uzaklığı Beyşehir yolundan gidilip Ilgın sapağından ulaşım sağlanırsa 78 km olup ana yolu bu istikamettir. Fakat yine Beyşehir yolu istikametinde giderken Altınapa barajına inmeden sağa girilir ve Başara kavak yolu kullanılırsa mesafe 55 km dir fakat bu yol çok dar ve virajlıdır. Yüzölçümü 300 km² olup, bunun yaklaşık 10 km² si sulanılabilir vaziyette olan toplam 156 km² lik alanı tarım arazisidir. Kalan kısmı ise yerleşim yerleri ile orman ve mera arazisidir. Osmanlı Döneminde, “derbent” kelimesi teşkilat anlamında kullanılmıştır. Bu anlamda, dağlar üzerindeki geçitlerde ve boğazlarda kullanılan karakollara “derbent” denilmiştir. Derbent, Selçuklular döneminde “Eşrefoğulları Beyliği” sınırları içinde kalmıştır. Eşrefoğulları Beylik sınırları; Beyşehir ve Seydişehir'den sonra, Ilgın, Bolvadin ve Akşehir sınırlarını içine alır. Bozkır, Şarkîkaraağaç, Yalvaç, Gelendost, Kıreli, Doğanhisar ve hatta Çal gibi şehirler de zaman zaman beylik sınırlarına dâhil olmuştur. DoÄŸanhisar Doğanhisar, Konya ilinin bir ilçesidir. Doğanhisar M.Ö. 500 yıllarında Metyos adıyla Konya'da kurulmuştur. M.S. 395 yılında Bizans İmparatorluğu tarafından ele geçirilmiş ve M.S 704 ve 708 yılları arasında ise Emevi ve Abbasi Devletleri ordularının taarruzlarına uğramıştır. Bu savaşlarda şehit olan Seyit Ahmet’in mezarı Kızılışık bölgesinde bulunmaktadır. Malazgirt Savaşından sonra 1071, Selçukluların batıya yayılmaları ile birlikte 1110 yılında Doğanhisar Türklerin hakimiyetine geçmiştir. Şehrin adı Selçukluların arması olan doğan kuşunu simgelemiş, kalesinin adı ise “Doğan Kalesi” olarak adlandırılmıştır. Daha sonra bu yerleşim birimi Doğanhisar adını almıştır. Doğanhisar ilçe merkezi, Sultan Dağları'nın kuzeydoğuya bakan eteklerinde kurulmuştur. Konya il merkezine 122 km uzaklıkta bulunmaktadır. Doğuda Ilgın İlçesine, güneyde Hüyük ilçesine, batıda Isparta ili, kuzeybatıda Akşehir ilçesine, kuzeyde Ilgın ilçesine ve Argıthanı kasabasına komşudur. İlçenin yüzölçümü 519.5 km2 olup, denizden yüksekliği 1220 metredir. Karasal iklim görülmektedir. Doğanhisar İlçesine bağlı toplam 24 mahalle bulunmaktadır. İlçe ekonomisi tarım ve hayvancılığa dayalıdır. Tarım alanlarında hububat, baklagiller, sebze ve meyve bitkileri üretilmektedir. İlçede illit (bir çeşit kil minerali) yatakları bulunmakta ve halen işletilmektedir. Çıkarılan illit genellikle karayolu aracılığı ile çoğunlukla Bilecik ilinde yer alan seramik fabrikalarına satılmaktadır. İllit madenciliğinin ilçe ekonomisine katkısı yadsınamaz. Emirgazi Emirgazi, Konya ilinin bir ilÃ§esidir. Yöredeki ilk yerleşimin Hititler döneminde başladığı, Eski Kışla (Dikilitaş - Yukarıkışla) ile Arısama (Belkaya)’da yapılan kazılarda ele geçen çivi yazılı tabletlerden anlaşılmaktadır. İlçen,n Kuzeyindeki Kötü Dağ(Arısama Dağı), tarihi öneme sahip, kale, kaya oyması, kilise ve büyük yeraltı şehirleri barındırmaktadır. Dağın batı yamaçlarında bulunan Eskikışla yerleşkesinde, dağın tarihî değerini Hitit hiyerogliflerine benzerlik gösteren fakat değişik bir hiyeroglif yazısı ile yazılmış 2 adet sunak ve 3 adet kitabe bulunmuştur. Yazıtların tercümesi tartışmalıdır. Sunak ve kitabeler İstanbul Arkeoloji Müzesi'nde sergilenmektedir. Hitit dönemine ait olduğu sanılan ve Eski Kışla olarak isimlendirilen yerleşim merkezi üzerindeki kale ve yer altı şehrini Roma ve Bizanslılar da kullanmışlardır. Anadolu’ya Türk boylarının yerleşmesinden sonra bu kaleye ve bugünkü Emirgazi’nin bulunduğu yerler Anadolu Selçukluları'nın egemenliğine girmiştir. Osmanlı salnamelerinde isminden söz edilmeyen Emirgazi, Cumhuriyet döneminde köy konumunda olup, 1990 yılında ilçe olmuştur. İlçeden günümüze gelebilen eserler arasında Arısama Dağı’ndaki kale kalıntısı, ilçenin 2 km. güneydoğusundaki, ilçeye ismini veren Emrullah Gazi Türbesi bulunmaktadır. İlçenin yaklaşık 10–12 km kuzeyınde yer alan ve KOLAK YAYLASI diye anılan bölge en eski yerleşim yerlerı arasında yer alır yapılan kazılarda tarihi; HİTİT donemine kadar uzanan eserler cıkarılmıştır(www.kolakharita.com.tr) İç Anadolu Bölgesi’nde, Konya İli’ne bağlı bir ilçe olan Emirgazi; doğusunda Niğde ili, güneyinde Ereğli İlçesi, batısında Karapınar İlçesi ve kuzeyinde Aksaray İli ile çevrilidir. İlçe toprakları bazı bölümleri engebeli olmasına rağmen genellikle ovalık ve bozkır görünümündedir. İlçenin güneyindeki Karacadağ’da ormanlık alanlar bulunmaktadır. İlçe içerisinde akarsu veya gölet gibi su kaynakları bulunmamaktadır. İl merkezine 140 km. uzaklıktaki ilçe, deniz seviyesinden 962 m. yüksekliktedir. Yüzölçümü 829 km, toplam nüfusu ise 10500’dir. İlçede karasal iklim hüküm sürmekte olup, kışlar soğuk ve sert, yazlar da sıcak ve kuraktır. Emirgazi ilçesi İç Anadolu’nun en az yağış alan bölgesidir. İlçenin ekonomisi tarım ve hayvancılığa dayalıdır. İlçede belli başlı akarsu olmadığından kuru tarım yapılmaktadır. Hayvancılıkta ise sığır, koyun ve keçi yetiştirilmektedir. Kolak Kabartmaları Çomakhacı Köyü, Gölören ve Elmayokuşu mesirelik alanları. Tüm bu tarihi mekanların dışında doğa ile iç içe tracking parkurları bulunmaktadır. Güneysınır Güneysınır, Konya ilinin bir ilçesidir. Konya'ya 75 km uzaklıkta, Konya-Karaman D715 karayolunun 11 km batısında yer alan ilçe merkezini oluşturan iki yerleşim yeri, Osmanlı döneminde Karasınır ve Elmasun olarak bilinen köyler idi. Her iki köyle ilgili kayıtlara, 1531 tarihli Muhasebe Defteri'nde ve 1584 tarihli tahrir defterlerinde rastlanmaktadır. Ayrıca Elmasun, 19. yüzyılda Batılı coğrafyacılar tarafından hazırlanan çeşitli haritalarda, örneğin Tallis tarafından yayınlanan 1851 tarihli "Asia Minor" haritasında gösterilmektedir. Her iki köy cumhuriyet döneminde önce Bozkır ilçesine bağlı iken, 1955 yılında Çumra ilçesine bağlanmıştır. 9 Mayıs 1990 tarihinde ise Güneybağ ve Karasınır kasabaları ile Emirhan köyünün birleşmesiyle "Güneysınır" adını alarak ilçe statüsüne kavuşmuştur. İlçe, idare binalarının Karasınır ve Güneybağ mahallelerinin arasındaki alana taşınmasıyla bugünkü görünümüne kavuşmuştur. Halk arasında "Gavur Hüyüğü" ve "Güdelesin" diye bilinen hüyükten ve civardaki bazı köylerden, eski çağlara ait topraktan yapılmış çanak, çömlek, tuğla ile madenî eşya kalıntılarının ortaya çıkmış olması; ilçede yerleşik hayatın çok eski zamanlarda başlamış olduğuna işaret etmektedir. Bilge Umar'ın "Türkiye'deki Tarihsel Adlar" kitabında Elmasun adının etimolojisi Hititlerden önce Orta Anadolu'ya hakim olan Luwi diline dayandırılmaktadır. İlçenin adı, Güneybağ'daki "Güney" ile Karasınır'daki "sınır" kelimelerinin birleştirilmesiyle türetilmiştir. 1990'da ilçenin kuruluşu sırasında, Güneybağ'daki "bağ" ile Karasınır'daki "Kara" kelimelerinin birleştirilmesi sonucunda ilçenin adının Karabağ olması önerildiyse de, aynı adı taşıyan bir kasabanın Cihanbeyli ilçesinde bulunması nedeniyle Güneysınır tercih edilmiştir. Hadim Hadim, Konya ilinin 31 ilçesinden birisi. Konya'nın güneyinde yer alan ilçe, güneyde Taşkent, kuzeyde Bozkır ilçeleriyle doğuda Karaman ve batıda Antalya ile çevrilidir. 37° K, 33° D koordinatlarında yer alan ilçe, Orta Toroslar'da bir vadi üzerine konumlanmıştır. Konya il merkezine 128 kilometre uzaklıkta bulunan ilçe, Akdeniz Bölgesi'nde yer almakta olup Akdeniz'e kuş uçuşu 70 kilometredir. Hadim coğrafi olarak Akdeniz Bölgesi'nde yer almasına rağmen Akdeniz ikliminin karakteristik özelliklerini tam olarak göstermez. Bu bakımdan Karasal iklim ve Akdeniz iklimi arasında geçiş özelliği göstermektedir. İlçe Karasal iklimin hakim olduğu yörelere oranla daha fazla yağış almaktadır. Ayrıca en yağışlı mevsim kış, en kurak mevsim yazdır. İlçe'nin önemli şahsiyetlerinden olan Hadimi için her yılın 4-12 Eylül tarihleri arasındaki hafta Hadimi Hazretleri'ni Anma Haftası olarak belirlenmiştir. İlçede Hadimi adına inşa edilmiş bir de türbe bulunmaktadır. Özellikle yaz aylarında yoğun bir şekilde olmak üzere, yılın her zamanı birçok ziyaretçi türbeye uğramaktadır. Aladağ bölgesinde olup tamamen doğal bir oluşumdur. Alüvyon üzerine traverten çökelmesi ve daha sonra alttaki alüvyonun eriyerek bir köprü şeklini alması ve Göksu kollarından gelen suyun bu köprünün altından akması sonucu bu adı almaktadır. Başka kaynaktan çıkan su köprünün çıkış noktasında belli bir yükseklikten aşağı düşerek görülmeye değer bir şelale oluşturmakta ve bu noktada dere yatağından gelen su ile birleşmektedir. HalkapÄ±nar Halkapınar, Konya ilinin bir ilçesidir. MÖ 3000 ile MÖ 2000 yılları arasında Anadolu’da kurulan şehir devletlerinden birisi de Ön Hititler tarafından kurulan ve merkezi İlçenin 4 km. güneyindeki Aydınkent (İvriz) mahallesinde bulunan Tuvana Krallığı (Tyana Herekleia) şehir devleti olup, bu devlet merkezi Aydınkent (İvriz) olmak üzere MÖ 1200 ile MÖ 742 yılları arasında hüküm sürmüştür. Bu krallıktan günümüze hâlen Aydınkent mahallesinde bulunan Kral Warpalavas'a ait İvriz Kaya Kabartması kalmıştır. Tuvana Krallığının yıkılmasından sonra Asurluların egemenliğine geçen Halkapınar pek çok savaşa sahne olmuştur. MÖ 64 yılında bütün Anadolu ile birlikte Romalıların eline geçmis olan Halkapınar, 395 yılında Roma İmparatorluğunun ikiye ayrılmasıyla Doğu Roma İmparatorluğu'nun sınırları içerisinde kalmıştır. Arapların Doğu Roma İmparatoru Herakleios'u yenilgiye ugrattıkları Yermük Muharebesi'nden sonra Adana ve Tarsus'tan Toroslar'a kadar ilerleyen Araplar, Bizans akınlarına mukabil İç Anadolu Bölgesi'ne yapılan akınlar sırasında Bizans'a; Halkapınar'ın bir kısmı ile Ereğli'nin gelirini Beytülmal'a gönderilmesini kabul ettirmiştir. Abbasi Devletinin zayıflamasıyla tekrar tamamen Bizans hakimiyetine geçen Halkapınar civarındaki kaleleri Bizanslıların bir üs olarak kullanmışlardır. Halkapınar, Malazgirt savaşından 6 yıl sonra (1077) Kutalmışoğlu Süleyman Şah zamanında Anadolu Selçukluların eline geçmiştir. 1276 yılında Karamanoğlu Mehmet Beyin Konya'yi almasıyla Karaman Beyliğinin egemenliğine geçen Halkapınar, 1398 yılında Ereğli ile birlikte Osmanlılarin egemenliğine geçmiştir. Daha sonra tekrar Karaman Beyliğinin ve Memlüklülerin idaresinde kalan Halkapınar, 1468 yılında Fatih Sultan Mehmet'in Konya'yı almasıyla tamamen Osmanlı İmparatorluğunun sınırları içerisinde kalmıştır. Osmanlı İmparatorluğu zamanında bölge askersiz bir saha haline getirilerek, İstanbul'da oturan Darüsseade Ağası tarafından idare edilmiştir. Türk Kurtuluş Savaşından sonra Halkapınar; Konya İli, Ereğli İlçesine bağlı bir nahiye olarak, 1954 yılında kurulan belediye teşkilati ile de bir kasaba olarak örgütlenmiştir. İlçenin Zanapa olan eski ismi 1962 yılında değiştirilerek, bugünkü Halkapınar adını almıştır. Bölgedeki tarım alanlarının verimli bir kısmı 1985 yılında işletmeye açılan İvriz Barajı baraj alanında kalmıştır. Bu da halkın bir kısmının Mersin ve Ereğli başta olmak üzere büyük şehirlere göçmesine neden olmuştur. Bir yerleşim yeri olarak Ilçe Türkler tarafından fetih olunmadan önce şimdiki Karayusuflu ve Büyükdoğan köyleri arasındaki Bizanslıların kurduğu Anari şehrinde bulunmaktaydı. O dönemde şehrin yerleşim ve yönetim merkezi Anari şehridir. Anari Kralının çok sevdiği, güzel kızı ölünce adına bugünkü İlçemizde Zengi adında bir mabet inşa ettirilir. Halk ayin günlerinde Zengi mabedinde bulunurlarmis. Zengi sözü zaman zaman degişime uğrayarak Zanapa'ya dönüşmüştür. Bölge sık sık istila ve isgallere uğradığından zamanın Zengi mabedi yıkılmış, tekrar yapılmış, daha sonra tekrar yıkılmıştır. Yapılan araştırmalarda bütün bunları ispatlayan bronz bir para bulunmuştur. Paranın bir yüzünde kız resmi, diğer yüzünde ise Zengi ibaresi vardır. Zanapa adı 1962 yılından sonra Halkapınar olarak değiştirilmiştir. Halkapınar 1992'de İlçe konumuna gelmiştir... Halkapınar, İç Anadolu Bölgesi'nin güney dogusunda, Konya ilinin de en doğu ucunda, il'e en uzak İlçelerden biri durumundadır. İlçe orta Toroslar'ın kuzey eteklerinde kurulmuş olup, sınırları içerisinde İvriz Çayı ve Delimahmutlu Deresi geçmektedir. Her iki çay 1985 yılında işletmeye açılan İvriz barajına dökülmektedir. İlçenin rakımı 1100 m civarındadır. Delimahmutlu Çayı kenarında ya da yakınında 12 köy kuruludur. İvriz çayının çıktığı yerde de Aydinkent (İvriz) mahallesi kuruludur. İlçe; 37,1 ile 37,6 kuzey enlemi ve 34 ile 34,5 doğu boylamı arasında, yüzölçümü 362 km²'dir. Kuzeyinde Ereğli ilçesi, doğusunda Ulukışla ilçesi, güneyinde İçel ili, batısında ise Ayrancı ile yine Ereğli ilçesi yer almaktadır. İlçenin güneyinde bulunup, Toros Dağlarının bir parçası olan Bolkar Dağları ile kuzeyindeki Bolkar Dağlarının bir uzantısı olan Güney Dağı arasında bulunan Halkapınar, doğusunda Aydos sırtında bulunan Saybaşı adındaki yüksek bir noktada birleşir. Bu üçgenin içerisindeki vadi içerisinden geçen Delimahmutlu Deresi ilçenin ve 10 mahallesinin sulama suyunu karşılar. Yaz aylarında çogunlukla kurak ve sıcak, kış aylarında ise soğuk geçen iklimi İç Anadolu'nun tipik karasal iklimi ile Akdeniz iklimi arasında bir geçit iklimi şeklinde belirir. Yaz aylarında ortalama hava sıcaklığı +25 °C ilâ +30 °C, kış aylarında ise -5 ilâ +5 °C arasında değişmektedir. İlçenin yağışı, geçit iklimine paralel olarak kış aylarından başlayarak ilkbaharda toplanır. Yağış, kış aylarında kar, diğer aylarda genellikle yağmur şeklindedir. Zaman zaman bahar aylarında görülen dolu yağışı meyve ve sebzeler için oldukça önemli zarara neden olmaktadır. Ayrıca, yaz aylarında Akdeniz üzerinden gelen yağmur yüklü bulutlar ilçede özellikle dik yamaçlarda kurulu köylerde sel afetine neden olabilmektedir. İlçede kışın kuru ve soğuk poyraz, baharda ise ılık ve nemli olan rüzgarlar eser. İlçe karayolu ile 17 km mesafedeki Ereğli ilçesine bağlıdır. Diğer şehirlerle karayolu ulaşımı bu hat üzerinden gerçekleştirilmektedir. Deniz ve Hava yolları yoktur. İlçeye bağlı 3 km mesafedeki Yayıklı mahallesi ile 6 km mesafedeki Karayusuflu ve bu güzergâh üzerinde bulunan Büyükdoğan mahallesinin yolları asfalttır. Diğer 12 mahallenin yolları stabilizedir. Ulaşımı bulunmayan köy yoktur. Kışın buzlu ve aşırı karlı havalarda Yassıkaya, Delimahmutlu, Osmanköseli, Kayasaray ve kısmen Eskihisar köylerinin yolları kapanmaktadır. İlçe ekonomisi tarım ve hayvancılığa dayanmaktadır. Önemli tarım alanlarının verimli bir kısmı 1985 yılında işletmeye açılan İvriz Barajı baraj alanında kalmıştır. Bu da halkın bir kısmının Mersin ve Ereğli başta olmak üzere büyük şehirlere göçmesine neden olmuştur. İlçede herhangi bir sanayi tesisi yoktur. Köy Hizmetleri, Karayolları ve Ereğli Şeker Fabrikası ihtiyaçları olan taş, çakıl, mucur ve kireçi ilçede bulunan taşocağından sağlamaktadır. İlçe halkı geçimini tarım (meyvecilik, sebzecilik) ve hayvancılıkla sağladığından vakitlerinin büyük bir kısmı çalışmakla geçer. Tarım alanlarının parsel büyüklüğü ve topoğrafik yapısı makineli ziraat yapmaya elverişli olmadığından yoğun emek ve çaba sarf etmek gerekmektedir. Mevcut Delimahmutlu ve İvriz Çayları etrafında eskiden beri bahçecilik yapılmaktadır. Sulu tarım, genellikle Dereyüzü diye bilinen doğusu, kuzeyi ve güneyi dağlarla çevrili vadi içerisinde Delimahmutlu çayı ile bu çayı besleyen yan su kolları etrafında yapılmaktadır. Yöre halkımızın %95'i geçimini tarım ve hayvancılıktan sağlamaktadır. Meyve yetiştiriciliğinde üzüm, elma, armut, kiraz, vişne, ceviz, erik, kayısı ve şeftali (Kara dut, mor dut, ahu dudu, muşmula, beş bıyık, alıç) sebze olarak da kuru ve taze fasulye, domates, patates, soğan ve havuç üretilmektedir. Kayasaray ve Eskihisar Köylerinde müstakil kapama kiraz bahçelerinde son turfanda kiraz yetiştirilmektedir. Ürünler çevre il ve ilçe pazarlarında satışa arz edilmektedir. İlçe merkezine İl Özel İdare Müdürlüğünce yaptırılmakta olan 2000 tonluk soğuk hava deposu 2003 yılında kiraya verilmiş ve faaliyete geçmiştir. Sulama imkânı olmayan 40.000 Da alanda buğday, arpa, çavdar ve nohut üretimi yapılmaktadır. Kuru tarım yapılan Halkapınar çiftliği ve civarındaki verimli arazilerde sulama imkânı olursa verimin 3-4 kat artması mümkündür. Çiftçilerde; alet, makine, traktör, ilaç, gübre ve temiz tohumluk kullanımı yaygındır. Bölgenin arazi yapısı küçükbaş mera hayvancılığına uygun olmasına rağmen hayvan mevcudunda sürekli düşme olmuştur. Büyükbaş kültür ırkı süt sığırcılığı gelişerek limite ulaşmıştır. 3.790 baş olan büyükbaş hayvanın 2.115 civarındaki sağmal Holştein ırkıdır. İlçemizde üreticilerin ürettikleri sütleri Ereğli’de bulunan süt işleme tesislerine vererek değerlendirmektedir. 2006 yılında üreticiler tarafından yaklaşık 4.000 ton süt Ereğli’de bulunan işletmelere işlenmek üzere verilmiştir. Ayrıca 6.700 civarında Akkaraman koyun, 2.100 civarında kıl keçisi mevcuttur. İlçenin geniş mera ve yaylaları 70.000 civarında küçükbaş hayvanı besleyecek kapasitededir. 2006 yılında Osmanköseli, Delimahmutlu, Dedeli ve Yassıkaya köyleri faaliyet alanı içerisinde bulunan Osmanköseli Tarımsal Kalkınma Kooparatifi üyelerinden 100 çiftçiye 2 baş damızlık düve dağıtılmıştır. İlçeye bağlı Seydifakılı, Delimahmutlu, Osmanköseli ve Kayasaray köyleri ORKÖY kapsamında olup, 2003 yılında Delimahmutlu ve Kayasaray köylerinde 12 çiftçiye 24 süt sığırı verilmiştir. İlçenin Eskihisar, Kayasaray ve Delimahmutlu köylerinde arıcılık günden güne gelişmektedir. 550 civarında fenni kovan mevcuttur. Yaz sezonunda ilçe genelinde kovan mevcudu 2.000 sayısına ulaşmakkatır. Aydınkent (İvriz) Köyümüzün tarihi ve turistik özelliği dolayısıyla, gelen turistler için havuzlarda balık yetiştirilmektedir. Yetiştirilen 25.000 kg balık ilçenin ve Ereğli ilçesinin canlı balık ihtiyacını karşılamaktadır. İç Anadolu'da gezilip görülebilecek birkaç yerden biri de Halkapınar'dır. Hitit Uygarlığına ait (M.Ö. 1100-700) Tarihi Kaya anıtı ve yerleşim alanları, dereleri, barajları, yemyeşil bitki örtüsü, dağları ile her türlü kesime hitap ediyor Halkapınar. Aydınkent (İvriz) mahallesi, 1. ve 2. derece doğal sit alanı içinde kalan bölgenin her tarafı tarih ve doğa kokuyor, ivriz su kaynağının ve çamların uğultusu turistleri buraya çekmeye yetiyor. Ayrıca İlçede her yıl üzüm festiveli sıla şenliği düzenlenmektedir. Aydınkent (İvriz) Köyü, İvriz Kaya Kabartması ve mesirelik alanları. Tüm bu tarihi mekanların dışında doğa ile iç içe tracking parkurları bulunmaktadır. Hüyük Hüyük, Konya ilinin bir ilçesidir. Hüyük İlçesi 1210 yıllarında Horasandan Konya'ya göç eden Şeyh İdris ve kardeşi Şeyh Bahri tarafından kurulmuştur. Bu isimleri geçen zatlara ait türbeler halen İlçe merkezinde bulunmaktadır. Ayrıca bölgenin yontma taş devrinden beri iskana tabi tutulduğu, muhtelif yerlerde bulunan çeşitli tarihi eşyalardan anlaşılmıştır. Dokuz köyü ve on beldesi bulunmaktadır. Belediyeler: Burunsuz, Çamlıca, Çavuş, Göçeri, İlmen, İmrenler, Köşk, Kıreli, Mutlu, Selki. Hüyük ; 1943 yılında bucak, 1955 yılında belediye, 04.07.1987 tarih ve 3392 Sayılı Kanunla ilçe olmuştur. Konya il merkezine uzaklığı 90 km'dir. Kuzeyinde Doğanhisar 30 km, güneyinde Beyşehir 35 km, batısında Beyşehir Gölü ve doğusunda Şarkikaraağaç 38 km'dir. İlçenin kuzey ve doğusu dağlar ile çevrilidir. Batısında Beyşehir Gölü ve güneyi engebeli ve yayvan sırtlarla çevrilidir. Köyleri:Tolca, Budak, Kıreli, Göçeri, İlmen, Yenice, Çukurkent, Çavuş, Değirmenaltı, Görünmez, Pınarbaşı, Köşk, Suludere, Mutlu, Burunsuz, Başlamış, Selki, İmrenler, Çamlıca. En kuzeydeki köy İlmen, en batıdaki köy Tolca, En doğudaki köy Çamlıca, en güneydeki köy Yenice ve Köşk'tür. Konumu itibarı ile Akdeniz Bölgesinin kuzeyinde ve Göller Bölgesinde yer aldığından iklim olarak Akdeniz ile İç Anadolu iklimi arasında bir özellik göstermektedir. Göller Bölgesinin tipik özelliği olarak yazlar sıcak kışlar soğuk ve yağışlı geçer. Akarsu olarak kuzey ve doğudaki yağmur sularını Beyşehir gölüne ulaştıran küçük dereler vardır. Başlıca Dağları; Kafa Dağı (2113 m) Akdağ (1430 m) Yıldız Dağları (1583 m) ve Oluk Dağı (1828 m)' dir. Akarsu açısından oldukça zengin olan Hüyük'te, Yenice, Eflatun Pınarı, Ozan, Pınarbaşı ve İlmen dereleri sularını Beyşehir'e boşaltmakta ve yaz aylarında tamamen kurumaktadır. İlçede üzüm yetiştiriciliği yapılır ve üzüm pekmezi meşhurdur. Ayrıca turşusu ve çileği ile meşhur olup, her yıl turşu ve çilek festivali düzenlenmektedir İlçenin gelir kaynaklarından en büyük payı tarım almaktadır. Sırası ile ticaret, el sanatları, madencilik ve balıkçılık diğer gelir kaynaklarındandır. Beyşehir gölünden avlanan ve dışarıdan getirtilen deniz balıkları iki adet balık işleme fabrikasında değerlendirilmektedir. Madencilik sahasında kısmen yer üstünde ve yer altında yapılmakta olan özel sektöre ait iki adet Barit (Baryum Sülfat) maden işletmesi mevcuttur. İki adet taşıyıcılar kooperatifi, iki adet un fabrikası mevcuttur. Tuğla, kremit gibi yapı malzemelerinin oluşturulmasında kullanılan iki adet tuğla fabrikası faaliyet göstermektedir. İlçede küçük sanayi sitesi bulunmaktadır. Hayvancılık teşvik edilmekte olup, toplanan sütler toplama merkezlerinde depolanıp işlenmesi için fabrikalara gönderilmektedir. İlçede profesyonel ve amatör anlamda bir spor kulübü bulunmamaktadır. BaÅŸtabya Baştabya Musul'da Karasaray yakınında, Dicle kıyısınde bulunur. İmâdüddin Zengî tarafından 1127-1146 yaptırılmıştır. 1261’de Karasaray’la birlikte yıkılan iç kale, Osmanlı dönemimde dış kaleyle birlikte 1639 tarihinde tamir edilmiştir. 1743’te Vali Hüseyin Paşa tarafından yenilerek tabya haline getirilmiştir. Bugün yalnız yarısı yıkık bir burcu ayaktadır. Musul Müzesi’nce kazı çalışmaları sürdürülmektedir. Musul ovasına hâkim bir tepe üzerinde bulunan Baştabya, Dicle kıyısına kadar inmektedir. İç kalenin en yüksek burcu durumundadır. Nehir tarafındaki kısmı kayma sonucu yıkılmıştır. Tuğla örgülü kalın duvar moloz taş ve harçla doldurulmuştur. Burcun içinde ve arkasındaki Celilî Hüseyin Paşa’nın yaptırdığı tabya odalarından eser kalmamıştır. Fida Film Fida Film sinema reklamcılığını 1965 yılından 2017 yılına kadar sürdüren şirket. Sinema sektörü ile reklam ajansları ve reklam verenler arasında bir köprü görevini yürüten Fida Film, 52 yıldır çeşitli sinema gruplarının ve bireysel sinemaların reklam yayın hakkına sahip olmuştur. 2014 yılında Tiglon ile birlikte mali darboğaza gelmiş, 2016 yılında ise tekrar iflas ertelemesi istemiştir. Sektörün ve dolayısıyla sinema reklamcılığının gelişmesi misyonunu taşıyan Fida Film, 1992 yılından beri sinema izleyicilerinin tüketim alışkanlıkları ve profilinin saptanmasına yönelik araştırmalar yaptırmıştır. Reklam veren ve reklam ajanslarının bilgi kaynakları olan bu araştırmaların tümü profesyonel araştırma şirketlerince yapılıp Fida Film tarafından finanse edilmiştir. 2003 yılında ilk defa “Merhaba Hababam Sınıfı” ile başlayan film yapımcılığı, toplamda 2.6 milyon izleyiciye ulaşarak 2005'in en çok izlenen filmi olan "Hababam Sınıfı Askerde" ile devam etti. Bu filmleri 28 Ekim 2005'te vizyona girerek ilk iki haftasında 510.000 izleyiciye ulaşan "Maskeli Beşler" ve "Hababam Sınıfı Üçbuçuk" takip etmiştir. Fida Film ve Fida Film iştiraklerinden PRA Film, Amerika ve Avrupa'da yerleşik film stüdyolarıyla yaptığı anlaşmalar çerçevesinde sinema, ev sineması ve TV kanallarına film tedarik etmiştir. Fida Film SAWA-Screen Advertising World Association'a üye bir kuruluştur. Dünya Sinema Reklamcıları Derneği SAWA, dünya çapında sinema reklamcılığıyla ilgilenen firmaların oluşturduğu ticari bir topluluktur. 51. yılına giren SAWA'nın 35 ülkede Fida Film dahil toplam 60 üyesi bulunmaktadır. SAWA'nın amaçları arasında; Çamköy, Milas Çamköy, Muğla ilinin Milas ilçesine bağlı bir mahalledir. Milas ile ilçenin sayfiye yeri mahiyetinde olan Ören Mahallesi yolu üzerinde olup, ilçeye 13 km, Muğla iline 82 km uzaklıktadır. Wasp Wasp veya WASP ÅŸu anlamlara geliyor olabilir: Tuzla, Ä°stanbul Tuzla, İstanbul ilinin en güneyde bulunan ilçesidir. Türkiye'nin orta derecede kalabalık nüfuslu ilçelerinden biridir. Ayrıca Türkiye'nin en büyük tersaneler bölgesi Tuzla'da bulunmaktadır. 1400 yılında Yıldırım Bayezid tarafından Osmanlı topraklarına katıldı. Tuzla'da yaşayan Rumlar, Lozan Anlaşması çerçevesinde Selanik, Kavala ve Drama'dan gelen Türklerle yer değiştirmişlerdir. 1950 yılından sonra Gebze'den ayrılarak Kartal ilçesine bağlandı. 1980'lerin sonuna kadar balıkçılık ve çiftçiliğin bir arada sürdürüldüğü Tuzla'da sanayinin gelişmesiyle çiftçilik önemini yitirmiştir. Günümüzde Tuzla, tersanelere de ev sahipliği yapmaktadır. Merkezde, İTÜ Denizcilik Fakültesi, Kuzeybatıda çok ünlü bir askeri okul olan Tuzla Piyade Okulu ve Güneyde Tuzla Burnu'nda ise Deniz Harp Okulu bulunmaktadır. Ayrıca Tuğrulbey Anadolu Lisesi, Behiye - Dr. Nevhiz Işıl Anadolu Lisesi, Tuzla Anadolu Lisesi, Mehmet Tekinalp Anadolu Lisesi, Tuzla Mesleki ve Teknik Anadolu Lisesi, Zübeyde Hanım İlköğretim Okulu, Sabancı Üniversitesi, Okan Üniversitesi, Gedik Üniversitesi, Medeniyet Üniversitesi ve Piri Reis Üniversitesi de Tuzla'da bulunmaktadır. Ayrıca Koç Özel Lisesi Eğitmen Koleji ve Özel Safran Temel Lisesi de Tuzla'da yer almaktadır. Tuzla, İstanbul'un en güneyinde yer alır. Coğrafi konum olarak kuzeyde ve batıda Pendik ilçesi bulunur. Doğusunda Kocaeli'nin Çayırova ilçesi yer alır. Güneyinde Marmara Denizi bulunur ve 13 km kıyı şeridine sahiptir. Deniz seviyesinden yüksekliği, merkezde ortalama 25-30 metredir. Güneydeki Tuzla Burnu büyük bir çıkıntı olarak göze çarpar. Araziler genellikle alçak tepelerle düzlük araziler şeklindedir. Yükseklik Akfırat ve Orhanlı Beldelerinde 250-300 metreyi bulur. En yüksek yer 300 m ile Akfırat'tadır. Tuzla; Marmara ikliminin etkisi altındadır. Yazları sıcak ve kurak, kışları ise ılık ve yağışlı geçer. Yıllık ortalama sıcaklığı 15 °C'dir. Kışın sıcaklık sıfırın altına sık sık olmasa da düşer. Bahar ayları yağışlıdır ve nisan ayından itibaren sıcaklık belirgin bir şekilde yükselir. 1975'ten beri yapılan ölçümlere göre kış ayları ortalama sıcaklığı 6,4 °C-8,5 °C arasında, yaz ayları ortalama sıcaklığı ise 22 °C-24,3 °C arasındadır. Türkiye İstatistik Kurumu'nun (TÜİK) hazırlamış olduğu "2008 yılı" Adrese Dayalı Nüfus Kayıt Sistemi (ADNKS) Nüfus Sayımı Sonuçlarına göre Tuzla ilçesinin "Toplam Nüfusu 181.658" kişidir. İstanbul'un 39 ilçesi nüfus sayısı bakımından 2008 yılı verilerine göre incelendiğinde Beşiktaş'tan sonra 32. sırada yer almıştır. Tuzla'yı Arnavutköy izlemektedir. 1936 yılında müstakil belediye olan Tuzla 1951 yılında Kartal İlçesine bağlanmış, 1987 yılında Pendik İlçesinin kurulması nedeniyle Pendik İlçesine bağlanmıştır. Tuzla, 03.06.1992 tarih ve 21247 sayılı Mükerrer Resmi Gazete'de yayımlanan 27.05.1992 tarih ve 3806 sayılı Bakanlar Kurulu Kararı ile Pendik İlçesinden ayrılarak Tuzla adı altında müstakil bir ilçe olmuştur. Ulaşım Tuzla'da kara ve demir yoluyla sağlanmaktadır. İETT ve Özel Halk otobüsleriyle Tuzla'dan Kadıköy'e, ve Bostancı'ya otobüs hatları bulunmaktadır. Deniz ulaşımına müsait olmasına rağmen şehir merkezine uzak konumu nedeniyle deniz yolu ulaşımı yetersizdir. Tuzla'da bulunan demiryolu Marmaray çalışmaları kapsamında yenilemeye girmiş çalışmalar tamamlanarak 12 Mart 2019'da Devlet erkanının katıldığı açılışla hizmete girmiştir. Şifa Mahallesi'nden 500T hattı ile Topkapı'ya ulaşım varken Tuzla'daki Esenler otobüsü 1 Haziran 2015'te kaldırılmıştır.Kadıköy-Tavşantepe metrosu olan M4 hattı'nın Tavşantepe'den Tuzla'ya uzatma inşaatı devam etmektedir. Lance Armstrong Lance Edward Armstrong (d. 18 Eylül 1971), Amerikalı eski yol bisikleti yarışçısı. Bisiklet sporunun en önemli organizasyonu olan prestijli Fransa Bisiklet Turu'nu, 1999-2005 yılları arasında aralıksız 7 kez kazanarak gelmiş geçmiş en büyük bisikletçilerden biri olarak kabul görmüştür. Ancak daha sonra, doping yaptığı suçlamasıyla ABD Anti-Doping Ajansı tarafından 2012 yılında, 1 Ağustos 1998'den bu yana elde ettiği bütün başarılarla, 1999 ile 2005 yılları arasındaki 7 Fransa Bisiklet Turu şampiyonluğu elinden alınmış ve ömür boyu spordan men cezası almıştır. Livestrong Vakfı'nın kurucusudur. Kanser hastalarına destek olan vakfın orijinal adı: "Lance Armstrong Vakfı" 'dır. 18 Eylül 1971 Plano (Teksas) doğumlu olan Armstrong, profesyonel kariyerine triatlet olarak başlarken, 1991 yılında bisiklet sporuyla ilgilenmeye başladı. Bir yıl sonra 1992 Barcelona Olimpiyatları'nda yol yarışına katılan Amerikalı sporcu, yarışı 14. sırada bitirdi ve aynı yıl profesyonelliğe geçiş yaptı. Aynı yıl San Sebastian Klasik Yarışı'nda ilk profesyonel yarış birinciliğine imza attı. 1993-95 yılları arasında Team Motorola ile yarışmaya devam eden Armstrong, dünyanın en önemli profesyonel bisiklet yarışı Fransa Turu'nda iki etap birinciliği kazandı. 1996'da ülkesindeki en önemli bisiklet yarışı olan Tour dePont'u kazandı. Ancak Fransa Turu'nu tamamlayamadı ve ülkesindeki Atlanta Olimpiyatları'nda büyük hayal kırıklığı yaşadı. 2 Ekim 1996'da Armstrong'un üçüncü aşama testis kanseri olduğu ve hastalığın beynine sıçradığı açıklanırken, yaşama şansının yüzde 40 olduğu belirtildi. Ancak Armstrong, Indiana Universitesi'nde aylarca süren kemoterapi tedavisi sonrasında kanseri yenerek yaşama dönmeyi başardı. 1998'de US Postal takımı ile anlaşma imzaladı ve çok sevdiği bisiklet parkuruna geri döndü. Çıktığı ilk büyük yarış olan İspanya Bisiklet Turu'nda (Vuelta) genel klasmanda dördüncü olarak büyük bir başarı yakaladı. Arsmtrong'un asıl dönüşü 1999'da Fransa Turu'nda gerçekleşti. Amerikalı pedal, 1999'da zafere ulaştığı Fransa'da üst üste altı sezon daha sarı mayoyla Champs Elysee Bulvarı'nda zafer turu atmayı başardı. Lance Armstrong 1999-2005 arasında elde ettiği yedi şampiyonlukla, tüm zamanlar rekorunu beş birincilikle paylaşan Merckx, Hinault, Indurain ve Anquetil gibi efsaneleri geride bıraktı. 2005'teki şampiyonluğunun ardından sporu bırakan Armstrong, hakkında çıkan doping söylentilerini de kesin bir dille yalanladı. Haziran 2006'da hakkındaki doping soruşturmasında da adı temize çıktı. Üç çocuğu bulunduğu eşi Kristin'den 2004'te boşanan Armstrong, Amerikalı rock şarkıcısı Sheryl Crow'la birlikteliğini iki yıl sürdürdü. Çift, kısa süren bir nişanlılık döneminden sonra 2006 başında ayrıldığını açıkladı. Lance Armstrong bugün sadece bisiklet üzerinde elde ettiği başarılarla tanınan bir sporcu değil, kanserle savaş konusunda da takdir toplayan işlere imza atan bir insan haline geldi. Bu da onu bir sporcu özelliğinden çıkartıp 21. yüzyılın gördüğü en önemli insanlardan biri haline getiriyor. Dünyaca ünlü bisiklet üreticisi Trek, 2012 yılında Armstrong'un kurucusu olduğu vakıfa atfen, üretmiş olduğu FX modeline "Livestrong" adını verdi. "Yaşama Çevrilen Pedal" adlı anı kitabının yazarıdır.*Goa yayınları-2008 24 Agustos 2012 tarihinde ABD Anti-Doping Ajansı (USADA), doping yaptığı gerekçesiyle Lance Armstrong'un 1 Ağustos 1998'den bu yana elde ettiği bütün başarılarla, 1999 ile 2005 yılları arasındaki 7 Fransa Bisiklet Turu şampiyonluğunu elinden almış ve sporcuyu ömür boyu pistlerden men etmiştir. Aynı şekilde Avustralya Olimpiyat Komitesi de Armstrong'tan 2000 Yaz Olimpiyatları'nda kazandığı bronz madalyayı iade etmesini istemiştir. 16 Ocak 2013 tarihinde Armstrong'un itirafı, ünlü talk şovcu Oprah Winfrey ile yaptığı 2.5 saatlik röportajda geldi. Winfrey, ayrıntıya girmeden ünlü bisikletçinin kariyeri boyunca doping yaptığını doğruladı. Armstrong'a 112 soru yönelten Winfrey, "Her sorunun yanıtını alamadım. Ancak insanların merak ettiği çok önemli sorularımı yanıtladı. Artık saklanacak bir durum yok. Çünkü hepiniz, Armstrong'un doping yaptığını doğruladığını biliyorsunuz" dedi. KÄ±rcaali (il) Kırcaali ili (, "Oblast Kırcali"), güney-doğu Bulgaristan'da, doğu Rodop dağlarında, Yunanistan sınırında bulunan bir ildir. Merkezi Kırcaali'dir. Yedi belediye ve bu belediyelere bağlı köylerden oluşur. Arda nehri üzerinde üç büyük baraj bulunmaktadır: Yazovir Kırcali, Yazovir Studen Kladenets, Yazovir İvaylovgrad (ref. Geografia na Balgarija). Gümülcine (Yunanistan) ve Haskovo'ya karayolu vardır. Yüzölçümü 3,209 km olan ilin nüfusu Şubat 2011 tarihi itibarı ile 152,808'dir. 13. Altın Koza Film Festivali 13. Altın Koza Film Festivali, 5-11 Haziran 2006 tarihleri arasında gerçekleştirildi. Ulusal Uzun Metraj Film Yarışması sonuçları 10 Haziran 2006 Cumartesi günü saat 20.30'da Adana Büyükşehir Belediyesi Tiyatro Salonu'nda yapılan Ödül Töreni'nde açıklandı. Yarışmanın Seçici Kurulunda, yapımcı Cengiz Ergun, müzisyen Garo Mafyan, tiyatro oyuncusu Gülriz Sururi, senarist Hüseyin Kuzu, görüntü yönetmeni Kenan Ormanlar, ressam Mehmet Güleryüz, oyuncu Menderes Samancılar, öğretim üyesi Prof.Dr. Naci Güçhan, yönetmen Hüsamettin Ünlüoğlu, oyuncu Selma Güneri, sinema yazarı Sevin Okyay yer alıyordu. Jüri başkanlığını Selma Güneri'nin yaptığı Ulusal Uzun Metraj Film Yarışması sonuçları: Kale Mescid Kale Mescid, Musul'dadÄ±r. Moğol işgali devrinde Saraçhane'de, kale burcu içinde yapılan saray ve mescid zamanla harap olduğundan, mescid 1819 yılında Abdullah kızı Zeyneb Hatun tarafından yenilenmiştir. Faruk Caddesi açılırken 1954'te kale burcuyla birlikte yıkılmıştır. Serdar KurtuluÅŸ Serdar Kurtuluş (d. 23 Temmuz 1987, Bursa), Sağ bek mevkinde forma giyen Türk millî futbolcudur. Futbola Bursaspor’un altyapısında başlayan ve defanstaki özellikleri ile hocaları tarafından dikkatle takip edilen Serdar, kısa zamanda Bursaspor A Takımı’na yükseldi. 18 yaşında sırtına geçirdiği Bursaspor forması ile 2005-06 sezonuna giriş yapan genç oyuncu, hocalarının A Takım’da verdiği şansı iyi kullandı ve 2005-2006 sezonunda Bursaspor’u 1. Lig’de şampiyonluğa ulaştıran kadroda yer aldı. Serdar, 2006-07 sezonu başında gençleştirme operasyonu yapan Beşiktaş'ın kadrosuna 19 yaşında 2 milyon $ karşılığında katıldı. Aynı zamanda kendi gibi Bursaspor'da oynayan kardeşi Serkan Kurtuluş da Galatasaray'ın yolunu tuttu. 2006-07 sezonunda takımının vazgeçilmez sağ bek'i olan Serdar, ilk resmi maçına Türkiye Süper Kupası maçında Galatasaray karşısında çıktı ve 70. dakikada oyuna dahil oldu ve maç sonunda ilk kupasını kazandı. İlk lig maçına ise ligin ilk haftasında Manisaspor karşısında 60. dakikada Fahri Tatan'ın yerine oyuna girerek çıktı. Daha sonraki 3 hafta Jean Tigana'nın Baki Mercimek'i tercih etmesiyle kadro dışı kalan Serdar, 5. haftada Trabzonspor maçında 55 dakika sahada kaldı. O sezon ligde 30 kez kadrodaydı 26 kez ilk on birde başladı 4 kez oyuna sonradan girdi. O sezon Tottenham, Brugge ve Bayer 04 Leverkusen gibi takımlarla aynı gruba düşen Beşiktaş'ta UEFA Kupası'nda ise 6 kez kadrodaydı 4 kez ilk on birde başladı 1 kez oyuna sonradan girdi ve 1 kez kulübede oturdu. O sezon 2 tanede Fenerbahçe maçı olmak üzere maçta görev yapan Serdar, ilk Türkiye Kupası'nı da kazandı. 2007-08 sezonu başında Süper Kupa mağlubiyeti ile başlayan Serdar, UEFA Şampiyonlar Ligi elemelerinde Sheriff ve Brugge maçlarında 90'ar dakika oynayan Serdar, takımının gruplara kalmasında pay sahibi oldu. Ligdeki ilk maçına ise Konyaspor karşısında çıktı ve ilk asistini de o maç yaptı. Ertuğrul Sağlam yönetimindeki takımda ligde toplam 13 kez kadrodaydı. 8 kez ilk on birde başladı ve 5 kez oyuna sonradan girdi. Birçok maç İbrahim Kaş'ın tercih edilmesi sebebiyle kadro dışı kaldı. Şampiyonlar Ligi'nde ise 4 kez kadrodaydı 4 kez ilk onbirde başladı. 2008-09 sezon başında Siroki Brijeg maçlarıyla ilk maçına çıkan Serdar, takımının bir üst tura yükselmesinde pay sahibi oldu. Ligde ise ilk maçına ligin ilk haftasında Antalyaspor karşısında çıktı. Ancak UEFA Kupası'nda ise sonraki turda Metalist Harkiv'e takımının elenmesine engel olamadı ve takımı elendi. Ligde ise kötü gidişatın ardından takımın başına Mustafa Denizli getirildi. Denizli'nin gelmesiyle bek mevkiinde Ekrem Dağ tercih edildi. Serdar o sezon ligde 16 kez kadrodaydı. 10 kez ilk on birde başladı, 4 kez oyuna sonradan girdi ve 2 kez kulübede oturdu. Ayrıca Beşiktaş sezonu Süper Lig şampiyonu olarak bitirdi. Kupada ise toplam 7 kez kadrodaydı. 6 kez ilk on birde başladı ve 1 kez oyuna sonradan girdi. O sezon Beşiktaş kupayı da kazandı ve sezonu 2 kupa ile kapattı. 2009-10 sezonunda transferin bitmesine sayılı günler kala Beşiktaş, Serdar'ı Gaziantepspor'dan transfer ettiği İsmail Köybaşı için takas olarak kullandı. Gaziantepspor kulübüyle bir yılı opsiyonlu 3 yıllık sözleşme imzaladı. O sezon José Couceiro yönetiminde ilk maçına ligin 2. haftasında çıktı ve Kayserispor karşısında 90 dakika sahada kaldı. O sezon Serdar Kurtuluş toplam 28 kez kadrodaydı ve 24 kez ilk on birde başladı. Ayrıca 2 asist yaptı. 2010-11 sezonunda ise ilk maçına Kasımpaşa karşısında çıktı. Tolunay Kafkas yönetiminde çoğunlukla ön libero zaman zaman da sağ bek oynayan Serdar, 6. haftada oynanan Eskişehirspor maçında Gaziantepspor formasıyla ilk resmî golünü attı. Serdar o sezon toplam 23 kez kadrodaydı ve 21 kez ilk on birde başladı. Ayrıca Fenerbahçe, Antalyaspor ve Eskişehirspor lig maçlarında gol attı. Serdar kupada ise toplam 4 kez kadrodaydı hepsinde ilk on birde başladı. Telekomspor maçında bir de gol attı. 2011-12 sezonunda ise Tolunay Kafkas daha sonra Abdullah Ercan en son olarak da Hikmet Karaman yönetiminde takımın vazgeçilmez sağ bek oyuncusu olan Serdar, ilk resmi maçına UEFA Avrupa Ligi elemelerinde FK Minsk karşısında ilk maçına çıktı ve takımının bu takımı elemesinde pay sahibi oldu. Daha sonra ise Legia Warszawa maçında da oynayan oyuncu takımının elenmesine engel olamadı. Serdar ilk lig maçında Antalyaspor karşısında çıktı. Serdar o sezon toplam 30 kez kadrodaydı. 28 kez ilk on birde başlayıp 2 kez oyuna sonradan girdi. 32. haftada ise Eskişehirspor maçında ilk golünü attı. Ayrıca bir de asist yaptı. 2012-13 sezonu başında sağ bekte arayış içerisinde olan Beşiktaş Serdar'ı istese de vazgeçti. O sezon ilk maçına Sivasspor karşısında çıkan Serdar, sağ bekteki yerini kimseye kaptırmadı. 24. haftada ise o sezon Antalyaspor karşısında ilk resmî golünü attı. Serdar o sezon toplam 32 kez kadrodaydı ve hepsinde ilk on birde başladı. Serdar Kurtuluş 4.430.000 TL sözleşme fesih bedeli karşılığında Beşiktaş'a transfer oldu. İlk maçına ligin ilk haftasında Trabzonspor karşısında çıktı. Bu maçın ardından UEFA'da Tromsø maçlarında 90 dakika süre aldı. Takımı rakibini elese de UEFA'nın takımı men etmesinden dolayı takım yola devam edemedi. Sonraki hafta ise Kayseri Erciyesspor maçında ilk asistini yaptı. 5. haftada ise 2-1 biten Galatasaray maçında da ilk 11 oynayan Serdar, bu maçta Bruma'ya bir pozisyonda topu kaptırdı ve Galatasaray o gol ile 2-1 öne geçince tepki aldı. 2013-14 devre arasına kadar oynamaya devam eden Serdar, Dany Nounkeu'nun gelmesiyle yedeğe çekildi. 9 Temmuz 2016 tarihinde Bursaspor'a transfer olmuÅŸtur. 5 Haziran 2007 tarihinde oynanan Türkiye-Brezilya maçında ilk defa A Milli takımda yer alan Serdar, 6 Kez U-18, 14 kez U-19, 8 kez U-21, 5 kez Olimpik Milli, 7 kez de A Milli olmak üzere toplam 40 kez millî takım formasını giydi ve bu maçlarda bir gol attı. Kenan Ã–zer Kenan Özer (d. 16 Ağustos 1987 Lefkoşa, KKTC) Kıbrıslı Türk futbolcudur. Ofansif orta saha mevkinde görev alan Kenan, 1. Lig takımlarından Gazişehir Gaziantep'te forma giymektedir. Kıbrıs'tan ayrıldıktan sonra Osmaniyespor'da bir yıl oynayan futbolcu, 2004'te Beşiktaş altyapısına getirildi ve Beşiktaş A2 takımında forma giymeye başladı. Jean Tigana'nın desteği ile A takıma çıkarıldı ve 2005-2006 sezonunun devre arası profesyonel sözleşme imzaladı. 17 Şubat 2006'da Çaykur Rizespor karşısında ilk kez Beşiktaş forması giyip ilk Süper Lig maçına çıktı. O sezon Türkiye Kupası yarı final maçında da forma giyip, sezon sonunda kupayı kazanan kadroda yer aldı. 2006-2007 sezonuna da A2 takımında başlayan futbolcu devre arasında Karşıyaka'ya kiraya verildi. 11 Mart 2007'de kariyerinin ilk golünü Mardinspor'a kaydetti. 18 Ağustos 2007 tarihinde Lefkoşa'dan İstanbul'a giderken hava korsanları tarafından kaçırılan uçaktan 4 kişi kaldıktan sonra indirilen ilk kişiydi. Saffet Sancaklı tarafından uçaktan bırakıldı. 2007-2008 sezonunu İstanbulspor'da, 2008-2009 sezonunu Kayseri Erciyesspor'da, 2009-2010 sezonunu ise Çaykur Rizespor'da kiralık olarak geçirdi. Bu üç sezonu da 1. Lig'de geçirdi ve üç takımda da ilk 11 oyuncusu oldu. 2010-11 sezonunda Beşiktaş ile sözleşmesinin bitmesiyle beraber Antalyaspor'a bonservisiyle verildi. 2 senelik sözleşme imzalayan Özer, uzun yıllar sonra Süper Lig'de forma şansı buldu. Teknik direktör Mehmet Özdilek tarafından sezon içinde genellikle yedeklerden oyuna dahil edildi. 24 Nisan 2011'de Gaziantepspor'a ilk Süper Lig golünü attı. Sezon içinde bir Antalyaspor A2 maçında da oynayan Özer, 2 gol kaydetti. Ancak 18 maçta 2 kırmızı kart gördü. Sonraki sezon ise ilk yarıda sadece 8 maç forma giyen futbolcu, bunların hepsinde oyuna sonradan dahil oldu. Antalyaspor'da forma şansı bulamayan futbolcu 2011-12 devre arasında sözleşmesini fethedip, yeniden 1. Lig'e Boluspor'a transfer oldu. 2012-13 sezonunun başında Süper Lig'in yeni ekiplerinden Akhisar Belediyespor'a transfer oldu. Mehmet Sedef Mehmet Seyfettin Sedef (d. 5 Ağustos 1987, Kilis), Türk futbolcudur. 1. Lig ekiplerinden Adanaspor'da forma giymektedir. Mehmet Sedef, futbola Beşiktaş'ta 2000 yılında başladı. 2004-05 sezonunda Beşiktaş A2 takımında forma giymeye başladı. 30 altyapı maçında forma giydikten sonra dikkat çekip Mart 2005 yılında profesyonel sözleşme imzaladı. PAF Takımı'nda görev aldığı dönemde kaptanlık pazubandının da sahibiydi. Orta sahanın ve defansın sol tarafında görev yapan genç oyuncu, teknik direktor Rıza Çalımbay döneminde A Takım ile idmanlara katıldı. 28 Mayıs 2005 yılında Akçaabat Sebatspor karşısında ilk kez Beşiktaş forması giydi. Maçta 90 dakika forma giymişti. 2005-06 sezonun başında da A2'de forma giydi ancak Jean Tigana'nın da gözdeleri arasında yer alan Mehmet, sezonun ikinci yarısında birçok maçta ilk onbirde sahaya çıktı. Sezon sonunda Türkiye Kupası'nın sahibi oldular. Sedef, Fenerbahçe'yi 3-2 yenip kupayı aldıkları maçta ilk 11'de sahaya çıkıp 78 dakika forma giydi. 2006 yılında ilk kez düzenlenen Türkiye Süper Kupası finalinde Galatasaray'ı 1-0 yenip kupayı aldılar. Sedef, ilk 18'de olmasına rağmen maçta forma giymedi. 2006-07 sezonunda ise zaman zaman A2 takımıyla zaman zaman da A takım ile sahaya çıktı. Sezon sonunda bir kez daha Türkiye Kupası'nı kazanırlarken, Sedef final maçında da görev aldı. Ayrıca ilk kez Avrupa maçına çıkıp UEFA Kupası'nda Tottenham Hotspur karşısında ilk 45 dakika forma giydi. 2007-08 sezonu Mehmet Sedef'in Beşiktaş'taki son sezonu oldu. Sezona yine A2'de başlayan Sedef, sezonun ikinci yarısında forma şansı yakaladı. Ertuğrul Sağlam yönetimindeki takıma kupada Çaykur Rizespor'a 2-1 yenildikleri maçta dahil oldu. Sezonun ikinci maçı ise UEFA Şampiyonlar Ligi'nde Liverpool'a 8-0 yenildikleri maç oldu. Maçta ilk 11'e çıktı. Bu maçtan sonra ligde 7 maça çıkan Sedef, sadece birinde ilk 11'deydi. Mehmet Sedef 2008-2009 sezonunda 1. Lig takımlarından Altay'a kiralandı. Beşiktaş'ın Mehmet Sedef için İMKB'ye yaptığı açıklamada ise, "Şirketimiz profesyonel futbolcularından Mehmet Seyfettin Sedef, 2008-2009 sezon sonuna kadar Altay Spor Kulübü'ne kiralanmıştır" ifadesine yer verildi. Altay'da biri Türkiye Kupası olmak üzere 6 maçta forma şansı bulmuştur. 2009-10 sezonunda ise Çaykur Rizespor'a kiralandı. Burada da sadece 13 maç forma giyebildi. Beşiktaş ile sözleşmesi Mayıs 2010'da biten Sedef, 2010-11 sezonu için Konyaspor ile anlaştı ve Süper Lig'e geri döndü. Özellikle sezonun ikinci yarısında gösterdiği performans ile tekrar dikkat çekti. 25 Nisan 2011'de eski takımı Beşiktaş'a karşı forma giydi. 1-1 biten maçta golün asistini yaptı. Bir hafta sonra ise Kasımpaşa ile 2-2 biten maçta profesyonel futbol kariyerinin ilk golünü kaydetti. Ancak sezon sonunda küme düştüler. 2011-12 sezonunun yaz transfer döneminde 2 yıllığına Gençlerbirliği'ne transfer oldu. 2012-13 sezonunun yarı transfer döneminde Medical Park Antalyaspor takımına transfer oldu. 15 Temmuz 2015 tarihinde Gaziantepspor ile sözleşme imzaladı. Mehmet Sedef, 8 kez Türkiye U-19, 2 kez de Türkiye U-20 forması giymiş bu maçlarda toplam 2 gol atmıştır. U-19 takımı ile birlikte 2006'da Avrupa Futbol Şampiyonası'na katılıp bir maçta forma giymiştir. Hermann GÃ¶ring Hermann Wilhelm Göring (12 Ocak 1893, Rosenheim, Almanya - 15 Ekim 1946, Nürnberg, Almanya), Nasyonal Sosyalist Parti'nin ileri gelenlerinden Alman siyasetçi, Nazi Almanyası'nın hava kuvvetleri komutanı. 1943’e kadar polis ve ekonomi bakanlığını yaptı ve aynı zamanda "Reichsmarschall" (imparatorluk mareşali) rütbesine sahipti. 1933'te Alman gizli polis teşkilatı Gestapo'yu kurmuş, 1934'e kadar yöneticiliğini yapmıştır. 1941'de Göring, gücünün ve etkisinin zirvesindeydi. II. Dünya Savaşı ilerledikçe Göring, Luftwaffe'nin Müttefiklerin Almanya şehirlerini bombalamasını engelleyememiş ve Stalingrad'da kuşatılmış mihver kuvvetlerine gereken hava yardımını yapamamıştır. O zamanlar Göring, Yahudi Soykırımı'nda Yahudi mağdurlarından çalınan mülk ve sanat eserlerini toplama konusundaki dikkatini artırmak için askeri ve siyasi sahneden giderek daha fazla geri çekildi. 22 Nisan 1945'te Hitler'in intihar etmek istediğini bildiren Göring, Hitler'e Reich'in kontrolünü devralmak için izin isteyen bir telgraf gönderdi. İsteğini bir ihanet davası olarak kabul eden Hitler, Göring'i bütün görevlerinden uzaklaştırdı, partiden kovdu ve tutuklanmasını emretti. Savaştan sonra Göring, Nürnberg mahkemelerinde komplo kurmak, barışa karşı suçlar, savaş suçları ve insanlığa karşı suçlardan mahkûm edildi. Asılarak ölüme mahkûm edildi, ancak infazın gerçekleştirilmesinden önceki gece siyanür içerek intihar etti. 12 Ocak 1893'te Rosenheim’da doğdu. Babası Heinrich Ernst Göring (d. 31 Ekim 1839 - ö. 7 Aralık 1913), eski bir süvari subayı olarak Alman himayesindeki Alman Güneybatı Afrikası'na (günümüzde Namibya) "genel vali" olmuştu. Aynı zamanda hukukçu ve diplomattı. Göring doğduğu anda, babası Haiti'de başkonsolos olarak görev yapmaktaydı ve annesi doğum yapınca eve dönmüştü. Babasının bir önceki evliliğinden beş çocuğu vardı. Göring'in vaftiz babası, "Dr. Hermann Epenstein" idi. Varlıklı bir doktor ve iş adamı olan Epenstein, Göring'in babası ile Afrika'da tanışmıştı. Epenstein bir ordu cerrahı ve aynı zamanda Yahudi asıllı bir Hıristiyan idi. Göring'in annesi, Epenstein'in metresi haline geldi, yaklaşık on beş yıl öyle kaldı ve Epenstein'in Veldenstein'daki evine yerleşti. Çok genç yaşta bir asker olarak kariyer yapmak isteyen Göring, oyuncak askerler ile oynardı. On bir yaşında yatılı okula gönderildi ve okulun yemekleri kötü ve de disiplini çok sertti. On altı yaşında okuldan mezun oldu ve Berlin'de Lichterfelde'de bir askeri akademiye gönderildi. Göring, 1912 yılında Prusya ordusunun Prens Wilhelm Alayına (112. Piyade) katıldı. Ertesi yıl annesi Epenstein'den ayrıldı. Ailesi Veldenstein'ı evi terk etmek zorunda kaldı ve Münih'e taşındı; Göring'in babası kısa bir süre sonra vefat etti. I. Dünya Savaşı, 1914 yılının Ağustos ayında başladığında, Göring bulunduğu alayı ile Mulhouse'da Teğmen rütbesiyle görev aldı. Siper savaşında nemli hava sonucu romatizma rahatsızlığı ile hastaneye kaldırıldı. Arkadaşı Bruno Loerzer, onu Alman ordusunun Luftstreitkräfte'ye ("hava muharebe kuvvet") aktarmak için üstleri ikna edemedi ve transfer isteği geri çevrildi. Pilot eğitim kursunu tamamlayarak Jagdstaffel 5'e atandı. Şubat 1917 yılında Loerzer komutasındaki Jagdstaffel 26'ya katıldı. 7 Temmuz 1918 tarihinde, Wilhelm Reinhard ve Manfred von Richthofen'in ölümünden sonra, Göring ünlü "Jagdgeschwader 1"in komutanı yapıldı. Göring'in kibirli olması ve küstahlığı nedeniyle "Jagdgeschwader 1" popüler değildi ve sevilmezdi. Hermann Göring Savaş sırasında 22 adet düşman uçağını düşürdü ve 1. Sınıf Şeref Madalyası (Pour le Mérite) aldı. Savaş kaybedilmişti fakat Hermann Göring halkın gözünde bir savaş kahramanıydı. 1919'da Yüzbaşı rütbesi ile ordudan ayrıldı. Savaş sonrasında Göring havacılık sektöründe kaldı. İsveç’e taşındı ve Svensk Lufttrafik isimli bir İsveç hava yoluna katıldı. Göring genellikle özel uçuşlar için işe alındı ve bu şirkette başpilot oldu. Danimarka ve İsveç’te gösteri uçuşları yaptı. İlk karısı olan Karin ile burada tanışıp Şubat 1922’de Münih’te evlendi. 1922-1923 yıllarında Münih Üniversitesi'nde tarih ve iktisat okudu. Almanya’ya döndüğü yıllarda Nasyonal Sosyalist Alman İşçi Partisi içerisinde yer aldı. Tüm halk tarafından tanınması ve sevilmesi onu parti içerisinde saygın bir yere getirmişti. Göring, Hitler tarafından yapılan bir konuşmayı dinledikten sonra 1923 yılında Nazi Partisi'ne katıldı. ve Adolf Hitler 1923 yılında Oberster SA-Führer rütbesiyle kendisine Sturmabteilung'un (SA) komutasını verdi. Daha sonra SA-Gruppenführer (Korgeneral) rütbesine atandı ve 1945 yılına kadar rütbede kaldı. 1923 yılındaki başarısızlıkla sonuçlanan Münih Birahane Darbesi'nde yaralanmıştır. Bu darbe girişimi sonrası, gerek baskılar gerekse Hitler’in yokluğunun vermiş olduğu boşluk neticesinde Avusturya’ya kaçtı. Oradan İtalya’ya ve son olarak İsveç’e kaçmak zorunda kaldı. Bu kaçaklık dönemi içerisinde çeşitli ruhsal problemler yaşadı. Ağır ilaç bağımlısı oldu. Bir zamanların efsane pilotu, şimdilerde bir kaçaktı ve bu durum onu çok etkiliyordu. Kendisini içkiye verdi ve bir alkolik olmak üzereyken, iyi haber Almanya’dan geldi. Hitler artık dışarıdaydı ve gerekli düzeni tamamen sağlamıştı. 1926’da hakkındaki tutuklama kararı da kaldırılmıştı. 1928’de tekrar Nasyonal Sosyalist Alman İşçi Partisi’ne girdi. Akabinde yapılan seçimlerde NSDAP büyük bir patlama yaptı. 1931’de SA-Gruppenführer (Korgeneral) rütbesi aldı. Takip eden beş yıl içerisinde Göring, Hitler’in en büyük yardımcısı oldu. Çevresi çok geniş olan Göring, bu zaman zarfı içerisinde bütün sanayici, iş adamları, ordu yetkilileri gibi önemli kişilerle Hitler için görüşüp yanlarına çekiyordu. Bu çalışmalar boşa çıkmadı ve Hitler iktidara geldi. Hitler’in iktidarından sonra Prusya başvekili oldu. 30 Ocak 1933-5 Mayıs 1933 tarihleri arası Reich Devlet Bakanı, 11 Nisan 1933-1945'e kadar Prusya Eyalet Başbakanı, 1933-1934 tarihlerinde aynı zamanda İçişleri Bakanı ve Prusya Emniyet Genel Müdürü, Eyalet Polis Generali görevlerini üstlendi. Ayrıca 1933'ten itibaren Reich Havacılık Bakanı görevine getirildi. Akabinde Gestapo’yu kurdu ve bu kuruluşunda şefi oldu. Partinin İkinci Grup Başkanı, aynı zamanda Berlin'de Hitler'in NSDAP özel görevlisi oldu. Çok iyi organize edilmiş bir olay olan Reichstag Yangını'nı kendisi planladı ve yönetti. Yahudi görünümlü ve komünist slogan atan bir grup Gestapo subayı, Reichstag (Meclis)’i gece yarısı ateşe verip ortadan kayboldular. Gestapo’nun yardımıyla oluşturulan görgü tanıkları sayesinde bütün Almanya bu yangını komünistlerin çıkarttığını düşündü. Hitler’e toplama kampları fikrini verdi fakat bilinenin aksine toplama kampları Yahudiler için kurulmamıştı. Göring’e göre bazı suçlular hapishanelerden başka daha tecrit edilmiş yerlerde tutulmalıydı. Bunun için de en uygun proje toplama kamplarıydı. Savaşın başlaması ve öncesinde toplama kamplarına Yahudiler, Çingeneler, komünistler ve savaş esirleri konulmaya başladı. 1934 yılında Gestapo’yu Heinrich Himmler’e devretti. Bu olaydan sonra önceleri gizlice, daha sonraları Versailles Antlaşmasının geçerliliğini yitirmesiyle Alman Hava Kuvvetlerini (Luftwaffe) kurdu ve geliştirdi. Savaşın başlamasıyla beraber Luftwaffe dünyanın en etkili ve güçlü hava kuvvetleriydi. Bunun tek sebebi Hermann Göring’in eski bir pilot olması ve gerek pilotluğun gerekse hava kuvvetlerinin sıkıntılarını yakından bilmesidir. 1935'ten 1945'e kadar Hava Kuvvetleri başkomutanlığı yapmış olup 1936'da orgeneral, 1938'de feldmareşal olmuştur. 1936'dan 1945'e kadar Hammadde ve Döviz İşleri'nde Reich yetkilisi, aynı zamanda Dört Yıllık Plan ve dolayısıyla Silahlanma Ekonomisi Sorumlusu oldu. 1937-1945 yılları arası "Hermann Göring Erbergbau und Eisenhütten" (Hermann Göring Madencilik ve Demirdöküm) Reichswerke şirketinin baş yöneticisiydi. 1938'den itibaren Yahudi sorununun düzenlenmesi dairesi için görevliydi. 1939-1945 yılları arası Reich Savunması için Bakanlar Kurulu Başkanlığı yaptı. 1934'ten 1945'e kadar Reich Orman Müdürü ve Reich Av Müdürü oldu. Göring ve diğer üst düzey subaylar Almanya'nın henüz savaşa hazır olmadığına dair endişeleri vardı. II. Dünya Savaşı'nın açılışı, Polonya işgali ile, 1 Eylül 1939 tarihinde şafak vakti başladı. Büyük Alman zaferleri hızlı bir şekilde birbiri ardına izledi. Ayrıca Göring, Adolf Hitler'in ölümünden sonra Führer unvanını alacak kişiydi. Hitler'in en çok güvendiği adamlarının başında gelmekteydi. Savaş başladıktan sonra Hitler, savaşta ölmesi takdirde Hermann Göring'in halefi olduğunu açıkladı. Ve ona bir şey olduğu takdirde Rudolf Hess'in Führer olacağını bildirdi. Luftwaffe'nin sayesinde, Polonya Hava Kuvvetleri bir hafta içinde mağlup oldu. Fallschirmjäger, Norveç'te hayati havaalanları ele geçirdi ve Belçika'da, Fort Eben-Emael ele geçirildi. Göring'in Luftwaffe'si, 1940 yılının Mayıs ayında Hollanda, Belçika ve Fransa savaşları'nda kritik rol oynadı. Göring'in Luftwaffe'si Hollanda Muharebesi'nde ve 1940 yılında Fransa Savaşı'nda önemli roller oynadı. Fransa'nın yenilgisinden sonra Hitler tarafından başarılı bir liderlik gösterdiği için Demir Haç madalyası ile ödüllendirildi. 19 Temmuz 1940 tarihinde bir kararname ile Hitler, Göring'i Reichsmarschall yani "Reichsmarschall des Grossdeutschen Reiches" (Büyük Alman İmparatorluğu Mareşali) rütbesine terfi ettirdi. Savaşın sonuna kadar Almanya'nın üst düzey askeriydi. Göring, Luftwaffe komutanı olarak 30 Eylül 1939 tarihinde Şövalye Demir Haçı madalyası da almıştı. 1940'tan 1945'e kadar savaş ekonomisini yönetti. 1941'den 1945'e kadar Doğu Ekonomi Yönetimi Kurmayı'nın başkanlığını yaptı. Birleşik Krallık, Polonya işgalinden sonra Almanya'ya savaş ilan etmişti. Temmuz 1940 yılında Hitler, İngiltere'nin işgali hazırlıklarına başladı. Planının bir parçası olarak, Kraliyet Hava Kuvvetleri'nin (RAF) yok edilmesi gerekiyordu. Bombalama baskınları, İngiliz hava tesisatlarına ve şehirlerini ve sanayi merkezlerine başladı. Göring, daha sonra bir radyo konuşmasında şunu açıkladı "Wenn auch nur ein feindliches Flugzeug unser Reichsgebiet überfliegt, Meier Heissen ich olacak!" ("Tek bir düşman uçağının Alman topraklarında üzerinde uçarsa, benim adım Meier'dir)". RAF, 11 Mayıs 1940'ta Alman şehirlerini bombalamaya başladı. Planlanan işgalin (kod adı:Deniz Aslanı Operasyon) başarı şansı konusunda kötümserdi. Göring, havada bir zaferin, bir işgalin olmadan barışın yapılmasını zorlamak için yeterli olacağını umuyordu. Deniz Aslanı 17 Eylül 1940 tarihinde süresiz ertelendi. Britanya Savaşı yenilgisinden sonra, Luftwaffe stratejik bombalama yoluyla İngiltere'yi yenmek için çalıştı. 12 Ekim 1940 tarihinde Hitler kış başlangıcı nedeniyle Denizaslanı Operasyonu'nu iptal etti. İkinci Dünya Savaşı'nın ilerleyen dönemlerinde Göring’in yapamayacağı görevleri kabul etmesi sonucu kendisini adeta soyutladı ve savaşın tek suçlusu gibi görmeye başladı. Hermann Göring’in ilk büyük hatası 1940 yılındaki İngiltere’nin bombalanmasındaki zamanlama hatası, 1942’de Stalingrad’daki 6. orduya ikmal ve yardım desteğinin kötü hava şartları yüzünden başarısız olmasıdır. Stalingrad’daki hava şartlarında hiçbir uçağın gerekli yardımı yapamayacağını kendisi de biliyordu fakat Hitler’e hayır dememek için bu görevi kabul etti. 20 Nisan 1945 tarihinde Berlin'de Führerbunker'de Hitler'in son kez kutlanan doğum gününde bulundu. Mareşal Göring, Hitler'in 20 Nisan'daki doğum günü toplantısının hemen ardından, malikanesindeki değerli eşyaları kamyonlara yükletip uzun bir araç konvoyuyla Berlin'den ayrıldı. Bu arada Luftwaffe'nin Hitler'in sığınağındaki irtibat subayı General Karl Koller, 22 Nisan'daki toplantıya katılmamıştı. Ancak, toplantı hakkında aynı akşam bilgi aldı. Yaşanan olaylar kendisine, "Führer mahvoldu" diye anlatıldı. Bunun üzerine saat 03:30'da bir avcı uçağıyla, Göring'e durumu rapor etmek için Münih'e uçtu. 26 Nisan 1945 tarihinde Obersalzberg Müttefikler