ilk kez savaşa katılanlar, savaş öncesinin düzenli ve gayrişahsi kapitalist toplumunda bulamadıkları heyecanı, arkadaşlığı ve ortak amaç duygusunu, cephede bulmuşlardı. Bu gruplar, göreceğimiz gibi, savaş sonrasında nazi ve faşist hareketlerin belkemiğini oluşturacaklardı. 2. Siyasal Sonuçları Avrupa'nın Dünya Üstünlüğünün Sarsılması Ekonomik ve askeri güç Avrupa'nın dışındaki kanatlara geçince, Avrupa'nın dünya politikasındaki üstünlüğü de azalmaya başladı. Napolyon savaşlarından sonra 1815 Viyana Kongresi ile yeni bir denge kurularak, istikrar sağlanmıştı. 1919'da bu yapılamadı. Savaştan sonra toplanan Paris barış konferanslarında kendi kendine yeterli bir Avrupa'nın kurulmasının artık olanaksız olduğu anlaşıldı. Hohenzollern Almanyası'nın mutlak yenilgisi, ABD'nin ezici üstünlüğünün sonucu olarak gerçekleşmişti. İngiltere dahil edilse bile, Avrupa kendi sorunlarını yalnız kendisi çözecek durumdan çıkmıştı. Kısaca, 1918 yılına gelindiğinde, Avrupa devletlerinin gücü azalmış, asıl güç Avrupa'nın kanatlarındaki iki büyük güce ve Uzakdoğu'da Japonya'ya geçmiş bulunuyordu. Bu nedenle, ABD'nin 1917'de I. Dünya Savaşı'na girişini tarihin bir dönüm noktası olarak kabul etmek yanlış olmasa gerekir. 1917 tarihi, Avrupa politikasından dünya politikasına geçişin belki de tamamlandığı bir noktadır. Bu yıl bir başka açıdan da önemlidir. Rusya'da Bolşevik Devrimi'nden sonra iki uzlaşmaz ideoloji ile dünyanın iki düşman bloka ayrılması süreci de biçimlenmeye başlamıştır. Wilson ve Lenin'in programlarının en önemli özelliği, merkez olarak Avrupa'yı almamaları, hiçbir ayrım gözetmeksizin bütün dünya insanlarına seslenmeleridir. Her ikisi de, biri komünist öteki liberal açılardan, eski Avrupa sistemini reddetmişler, programlarını bu anlayışla biçimlendirmişlerdir. Sonunda da bu uğurda büyük bir rekabete girişeceklerdir. Bu rekabet ileride dünya politikasını etkilemeyecektir. 3. Genel Değerlendirme William Archer, The Great Analysis (Büyük Çözümleme) başlıklı ve 1911 yılında bastırdığı kitabında, I. Dünya Savaşı gibi büyük bir felaketin daha mutlu bir dünya yaratacağını söylemekteydi. Archer'ın bu iyimser kehaneti çok yanlış çıktı. I. Dünya Savaşı, o zamandan bu yana çok kısa aralarla süren bir uluslararası çatışma dönemini açmıştır. Savaş kısa süreli sonuçları itibariyle, ABD'nin yalnızcılık (isolation) politikasını sürdüremeyeceğini ortaya koydu. Sovyet Rusya kuruluşundan hemen sonra büyük ve yıkıcı bir içsavaşın içine itildi. Geçici olarak yenilmiş bulunan Almanya, barış düzenlemelerinde hiç sesini duyuramadı. Böylece, barış sonrası dünyasını düzenleme görevi, zayıflamış İngiltere ve Fransa'ya, dünyanın değişikliğe doğru giden hareketini durdurma ya da dondurma olanağı sağladı. Bu iki sömürgeci devletin buna gücü ancak 20 yıl yetebildi. 1. Dünya Savaşı'nın sonuçları kabaca dörde indirilebilir. Birincisi, endüstri, işçiler ve hükümet arasındaki siyasal işbirliği deneyleri, Faşistler, Komünistler ve bazı demokrat politikacılar tarafından arzulanan yeni bir korpore devlet anlayışını ilham etti. İkincisi, savaş sonrasının acı ve propagandaları, çok yakında yeni bir savaşın geleceğini haber veren nefret duyguları yarattı. Üçüncüsü, savaş ve barışı sağlama çabalarının ortak etkisiyle, savaş öncesi dönemi refahının temeli olan kredi sistemi zedelendi. Alman maliye ve parası mahvoldu. Bugün 14.000, yarın 24.000 mark olan bir ekmek almak için el arabalarında taşman kâğıt para desteleri, Avrupa devletlerinin Bismarck Almanyası'na layık gördükleri ekonomik durumun simgeleriydi. 1919 koşulları, bugün de süren, para değerlerinde büyük dalgalanmalar dönemini açtı. Dördüncüsü, demokrasi dünyasının güç ve etkisi, bir daha geri gelmemek üzere, ABD'ye geçti. Bu durumu en iyi biçimde borçlanma göstermektedir. 1914'te ABD'nin Avrupa'ya 6 milyar dolar borcu vardı. 1918 yılına gelindiğinde, yani dört yıl sonra, Avrupa devletlerinin ABD'ye borcu 16 milyar doların üzerindeydi. Borçlanma, enflasyon ve savaş korkusu 1918 yılından beri ortadan kalkmış değildir. Üstelik Winston Churchill'in I. Dünya Savaşı'nı anlatan kitabının adı olan Dünya Bunalımı bugün de sürmektedir. Daha önce gördüğümüz gibi, monarşi despotizminin yıkılması yeni hükümet biçimleri gereğini ortaya çıkarmıştı. Bu hükümet biçimleriyse belki de yeni ve iyi kurulmamış, aceleye getirilmiş olduklarından, daha büyük karışıklıklara yol açtılar. Süreç, Fransız Devrimi ile başlamıştı. Fransız Devrimi'nin kurduğu hükümet biçimleri, yıktığı rejimden çok daha istikrarsız oldular. Ancak, belki biraz da çelişkili olarak, çok daha da kuvvetliydiler. Bu yeni kuvvet, Fransız Devrimi ve endüstri devriminin çocuğuydu. Başkan Wilson, 4 Temmuz 1918'de verdiği ve Dört Amaç başlıklı demecinde Prusya yöneticileri, hakkında hiç bilgi sahibi olmadıkları güçleri harekete geçirdiler demekteydi. Ancak zaman, Woodrow Wilson gibi ilerici liberallerin de bu güçler hakkında fazlaca bir şey bilmediklerini göstermiştir. Bu bakımdan üçünün de görüşlerini kısaca bilmekte yarar var. W. Wilson'ın her şeyin üstünde bir idealist olduğu söylenebilir. En çok üzerinde durduğu konular, demokrasi ilkeleri, ulusal self determination (ulusların kendi kaderlerini kendilerinin saptaması ilkesi) ve bundan sonra savaşın çıkmasını engelleyeceği düşüncesinde olduğu uluslararası bir örgütün, yani Milletler Cemiyeti'nin kurulmasıydı. Savaşta sağladığı büyük prestijle öteki devlet adamlarını etkilemeye çalıştı, gerisine de karışmayarak ülkesine döndü. Clemenceau ise eski ve kurt bir politikacı olarak, konferansta Fransa'nın dar ve milliyetçi çıkarlarını savundu. Ana amacı, Almanya'nın imzalanacak barış antlaşmasıyla baskı altında tutularak Fransa'nın yakın güvenliğinin sağlanmasıydı. Lloyd George, İngiliz çıkarlarını, Wilson ile Clemenceau arasında aracı rolü oynayarak sağlamak istedi. Asıl amacıysa, Clemenceau ile baş başa kalarak, Avrupa sorunlarını kendi kafalarındaki modele uygun olarak çözmekti. Wilson'ın en çok üzerinde durduğu konu olan Milletler Cemiyeti'ni hemen kabul edip, onun ülkesine dönüp, bunu Amerikan halkına kabul ettirme çabasından yararlanarak, kafa kafaya verdiler ve savaşın çıkardığı büyük ve karmaşık sorunları çözmeye çalıştılar. Bütün bu anlatılanlar göz önünde tutulduğunda, Paris Barış Antlaşmalarının Clemenceau ile Lloyd George'un isteklerine göre kaleme alındığını söylemek yanlış olmasa gerektir. 1. Karşılaşılan Sorunlar Konferansın karşılaştığı en önemli sorun, temelinden bozulmuş olan Avrupa güç dengesiydi. Savaş öncesinin egemen güçleri olan Almanya ve Avusturya-Macaristan İmparatorluğu ile birlikte Rus Çarlığı ve Osmanlı devletinin yıkılmaları, Avrupa'da büyük bir güç boşluğu yaratmıştı. Bu kapsamlı devletlerin yerine kurulacak olan küçük devletler, böylesine bir boşluğu dolduracak güçte değillerdi. Ayrıca, Avrupa'nın büyük devletleri iki önemli sorun la daha karşı karşıya kaldılar, (i) Almanya ile öyle bir anılaşma yapmalıydılar ki, Avrupa'nın ortasında kurulacak olan güç dengesi Almanya'nın yeniden saldırgan ve militarist bir devlet olarak sivrilmesini önlesin, (ii) Orta ve Doğu Avrupa'nın sınırlarını öyle çizmeliydiler ki, burada kurulacak devletlerin askeri güvenlikleri, ekonomik durumları ve milliyetler esasına göre çizilecek olan sınırları bir daha bozulmasın. Bu iki sorun ilk bakışta ayrı ayrı görülmelerine rağmen, gerçekte birbirlerine sıkı bir biçimde bağlıydı. Birinci sorunu çözmek yolunda kurulacak olan küçük bir Almanya ile, Orta Avrupa'nın öteki devletleri içinde mutlaka Alman azınlıkları bırakılacaktı. Öte yandan, milliyetler esasına uygun bir Orta ve Doğu Avrupa çizilecekse, Almanya'nın, düzenlemeyi yapanların istemedikleri kadar büyük olması gerekiyordu. Ancak, sorun böyle ele alınmadı ayrı ayrı sorunlar olarak düşünüldü. Asıl sorun da bundan çıktı. 2. Barış Antlaşmasının Hükümleri Paris Barış Konferansı'nın sonunda yenik devletlere imzalattırılan barış antlaşmaları şunlardır a. Almanya ile Versailles Barış Antlaşması (28 Haziran 1919) 440 maddelik antlaşma ile Almanya, AlsaceLorraine ve Saar bölgelerini Fransa'ya bıraktı. Ancak, bu son bölgede 15 yıl sonra plebisit yapılacak, hangi devlete bağlanacağı kesin olarak o zaman kararlaştırılacaktı. Polonya'ya Poznan ve Batı Prusya verildi böylece Polonya denize çıkmış oldu. Danzig, Milletler Cemiyeti'nin koruması altında serbest bir kent haline geldi. Belçika'nın tarafsızlığı kaldırıldı ve Ren akarsuyunun iki yanında 50'şer kilometrelik bir toprak şeridi askerden arındırıldı. Almanya Avusturya, Polonya ve Çekoslovakya'nın bağımsızlıklarını tanıdı ve Almanya'nın Avusturya ile birleşmesi yasaklandı. Almanya bütün denizaşırı topraklarından vazgeçti. Bu sömürgelerde Milletler Cemiyeti'nin denetimi altında Mandat sistemi kuruldu ve İngiltere, Fransa, Belçika ile Japonya mandater devlet oldular. Her mandater devlet, eski sömürgenin yönetiminde Milletler Cemiyeti'ne karşı sorumluydu. Mandater devlet A ve B kategorisinde olanları bağımsızlık için hazırlayacaktı. Bu sistem, Paris Barış Konferansı'nda, galip devletlerin toprak ilhak etmelerine bir alternatif olarak düşünülmüştü. Almanya en çok 100.000 kişilik bir orduya sahip olacaktı ve zorunlu askerlik sistemi kaldırıldı. Bütün savaş gemilerini İtilaf devletlerine verdiği gibi, bundan böyle denizaltı ve uçak da yapmayacaktı. Bunun yanında Almanya'ya onarım borcu adı altında savaş tazminatı da yüklendi. Daha sonra bir komisyon tarafından saptanan borcun miktarı 56 milyar dolar gibi, Almanya'nın ödeme yeteneğinin çok üstünde bir rakamdı. b. Avusturya ile St. Germain Barış Antlaşması (10 Eylül 1919) Avusturya Macaristan, Çekoslovakya ile Yugoslavya'nın bağımsızlıklarını tanıdı. Önemli toprak parçalarını Polonya, Yugoslavya, İtalya ve Romanya'ya bıraktı. Avusturya'ya da, Almanya'ya olduğu gibi, kısıtlayıcı askeri hükümler uygulandı ve onarım borcu yüklendi. 19. yüzyılın büyük ve güçlü AvusturyaMacaristan İmparatorluğu'ndan kala kala, 2 milyonu başkent Viyana'da yaşayan 7 milyonluk nüfus kaldı. Avusturya'nın ekonomik açıdan bu biçimiyle yaşaması çok güçtü. c. Neuilly ve Trianon Barış Antlaşmaları (27 Kasım 1919 ve 4 Haziran 1920) Neuilly Barış Antlaşması'yla, Romanya, Yunanistan ve Yugoslavya gibi komşu devletlere toprak veren Bulgaristan'a, askeri kısıtlamalar uygulandı ve onarım borcu ödetildi. Yeni kurulmuş bulunan ve savaştan yenik çıkan Macaristan, Tirianon Barış Antlaşması'yla komşu ülkeler olan Çekoslovakya, Yugoslavya ile Romanya'ya toprak verdiği gibi, öteki yenik devletlerle aynı sınırlandırıcı hükümlere tabi tutulmuştur. Yenik Osmanlı devletiyle imzalanan Sevres Barış Antlaşması, yukardakilerin hepsinden daha ağır hükümler taşımaktadır ve Türkiye Cumhuriyeti'nin kuruluşu ile ilgili bölümde incelenecektir. Ayrıca, Paris Barış Konferansı ile kurulmuş bulunan Milletler Cemiyeti de ayrı bir bölümde ele alınacaktır. Bu barış antlaşmaları sonunda Doğu Avrupa'da kazançlı çıkan devletler, Çekoslovakya, Polonya, Yugoslavya ve Romanya'dır. Bu yüzden adı geçen devletler, iki savaş arası döneminde antirevizyonist, yani statükocu bir politika izlemişler ve Macaristan, Bulgaristan ve İtalya gibi bölgenin revizyonist, yani antistatükocu devletlerine karşı politik ve askeri düzenlemelere girişmişlerdir. 1930'larda Lozan'dan arta kalan sorunları çözüp Batı Avrupa devletleri ile normal ilişkiler kuran Türkiye de, 1930-1939 yılları arasında bölgede statükocu bir politika izleyecek ve antirevizyonist gruplaşmaya yönelecektir. 3. Barış Düzenlemesinin Değerlendirilmesi Paris düzenlemesinin en genel ilkesi, hiç olmazsa Avrupa'da self determination hakkının kabul edilmesidir. Bu ilke, her ulusun kendi hükümran ve bağımsız ulusal devletini kurma hakkı olarak tanımlanabilir işin aslına bakılırsa, Paris düzenlemesini yapanların bu konuda fazla bir seçenekleri de yoktu. Çünkü, savaşın sonunda yeni devletler zaten kendiliklerinden bağımsızlıklarını ilan etmiş bulunuyorlardı. Ancak, Doğu Avrupa'da uluslarının birbirleriyle karışık bir biçimde bulunmaları ve barışı hazırlayanların da büyük ölçekli bir nüfus mübadelesi yapmayı düşünmedikleri için, yeni kurulan devletler, sınırları içinde yabancı azınlıklar buldular ve başka ülkelerde de kendi halkından azınlıkların yaşadığı iddiasına hak kazandılar. Bir iki örnek vermek gerekirse, Çekoslovakya'da Macarlar, Polonya'da Rutenyalılar, Litvanya'da Polonyalılar ve Romanya'da Bulgarlar kalmıştı. Dolayısıyla, azınlık sorunları ve milliyetçilik, 1914'ten önce olduğu gibi, barış düzenlemesinden sonra da Doğu Avrupa'da istikrar kurulmasını engelledi. O kadar ki, Çekoslovakya'da yaşayan Almanların, kendilerine baskı yapıldığı konusundaki şikâyetleri ve Almanya'nın bu azınlığı kendi sınırları içine alma isteği, II. Dünya Savaşı öncesinin Münih bunalımını ortaya çıkaracaktır. Versailles Antlaşması , Alman tehdidine bir son vermek için hazırlanmıştı ancak başarılı olamadı. Almanya açısından, biraz da çelişkili olarak, ne sert ne de yumuşaktı. Almanya'nın uluslararası sisteme yeniden ve saygın bir üye olarak kabul edilmesi ve böylece kurulan düzeni bozmaması düşünülüyorsa, son derece sert bir antlaşmaydı. Öte yandan, Almanya'nın tam olarak ezilmesi ve bir daha belini doğrultamaması düşünülüyorsa, çok hafifti. Bu amaç, ancak Almanya'nın işgal edilmesi ve parçalanmasıyla gerçekleşebilirdi. Bu yapılmadığı için, Almanya birleşik, gururlu ve ilerde güçlenecek temellere sahip olarak kaldı. İlerde görüleceği gibi, bu düzenlemenin hatalarından alınan dersle, II. Dünya Savaşı'ndan sonra, galip devletler Almanya'yı parçalayıp işgal edeceklerdir. Ancak bu davranış da başka sorunları birlikte getirecektir. Napolyon'un yenilmesinden sonra galip devletler, özellikle Bourbon'ların yeniden Fransız tahtına çıktığı gerçeğinden hareket ederek, Fransa'ya karşı yumuşak davranmışlar ve istikrar da böyle sağlanmıştı. I. Dünya Savaşı'ndan sonraysa galipler, şimdi Almanya'da kurulan Cumhuriyet rejimi ile, sanki Alman İmparatorluğu ile barış yapıyorlarmış gibi bir düzenlemeye gittiler. Böylece, kurulacak olan Nazi Partisi'nin eline büyük kozlar verdiler. Versailles antlaşmasının bütün suçu ve yarattığı sıkıntılar, Prusya militarizmi ve Alman İmparatorluğu'ndan yeni bir devlet yaratmak isteyen Sosyal Demokratlara ve liberallere yüklendi. I. Dünya Savaşı'ndan sonra barışçı ve liberal bir Almanya kurulamamışsa, bunun suçu her şeyden önce İngiltere ve özellikle Fransa'nın katı ve tarihten ders almaz tutumlarındadır. Yıllar geçtikçe, İtilaf devletlerindeki kamuoyunun hiç olmazsa bir bölümü, Versailles'in hükümlerinin bazılarını sert bulup, değiştirilmesi konusunda baskı yaptı. Antlaşmayı hazırlayanların bu tereddütleri ise Alman tahrikçilerinin işine yaramış ve Adolf Hitler'e iktidar yolunu açmıştır. Çok kısa bir biçimde belirtmek gerekirse, Paris barış düzenlemesi tam bir başarısızlığın ve kısa süreli dar çıkar hesapları uğruna tarihin genel akış çizgisinin hesaba katılmamasının öyküsüdür. Böyle olunca da, I. Dünya Savaşı'na yol açan temel sistem bozukluklarının hiçbirini çözemeyerek, yeni bir savaşın tohumlarını atmıştır. 1. Ulusal Kurtuluş Savaşının Örgütlenmesi ve Misakımilli 30 Ekim 1918 tarihinde Osmanlı hükümetine imzalattırılan Mondros Silah Bırakışması, İtilaf devletlerine yalnız savaş sırasında yapılan gizli antlaşmalarda belirtilen yerleri işgal hakkını vermemekte, aynı zamanda şu iki önemli hükmü de öngörmekteydi (i) Boğazlar bölgesi işgal altına alınacak ve (ii) İtilaf devletleri güvenliklerini tehlike altında gördükleri bölgeleri de işgal edebileceklerdi. İşte, I. Dünya Savaşı'nın galip devletleri, anlaşmalarda söz konusu edilen Mezopotamya ve Kilikya gibi sınırları hiç de belli olmayan bölge adlarına ve yukardaki maddeye dayanarak, Türklerin içinde yaşayacağı sınırı sürekli kuzeye, Anadolu'nun içlerine doğru zorlamaya başlamışlardır. Bu kötü koşullar altında İstanbul'daki Osmanlı hükümeti galip devletlere karşı tam bir teslimiyet politikası izlerken, Mustafa Kemal'in önderliğinde Anadolu'da başlayan ulusal kurtuluş hareketi, Temmuz-Eylül 1919 tarihleri arasında Erzurum ve Sivas Kongreleri ile örgütlenmiş ve mücadelenin amaçları bu kongrelerde anahatları ile belirlenmiştir Ulusal sınırlar içinde vatan bir bütündür geçici bir hükümet kurulacaktır ve Mandat ile himaye sistemleri kabul edilemez. Anadolu'da bu örgütlenme çabaları olurken, Osmanlı Meclisi Mebusan'ı 28 Ocak 1920 tarihindeki son toplantısında, ulusal kurtuluş hareketinin temel ilkelerini Misakımilli adı altında ilan etmiştir (i) 30 Ekim 1918 Mondros Silah Bırakışması sırasında düşman işgaline düşmüş bulunan ve halkının çoğu Arap olan bölgelerin geleceğine, bölge halkı bizzat karar verecektir (ulusal self determination ilkesi) (ii) Kars, Ardahan ve Batum'da halkın oyuna başvurulacaktır (iii) Batı Trakya'da halkın oyuna başvurulacaktır (iv) İstanbul kenti ve Marmara bölgesinin güvenliği sağlanacaktır (v) karşılıklı olması halinde azınlık hakları kabul edilecek ve uygulanacaktır (kapitülasyonlardan alınan derslerle karşılıklılık esası getiriliyor) (vi) her türlü siyasal, adli ve mali ayrıcalıklar kaldırılacaktır (aynı kaygı). Misakımilli, ulusal ve bölünmez bir Türk ülkesinin sınırlarını çizmiş, Osmanlı yönetim ve gelenekleriyle bağlantının kesildiğini tüm dünyaya açıkça ilan etmiştir. İslam dünyasına öncülük yapmak iddiasında bulunan çokuluslu bir imparatorluk yerine, bağdaşık bir ulusdevlet kurulacaktı ve yeni Türkiye'nin gücü buradan kaynaklanıyordu. 2. Sevres Barış Antlaşması I. Dünya Savaşı'ndan sonra galip devletlerle İstanbul'daki Osmanlı hükümeti arasında 10 Ağustos 1920 tarihinde imzalanan bir barış antlaşması olan Sevres, galiplerle öteki Avrupa devletleri arasındaki anlaşmalardan çok daha ağırdır. Sevres, yalnız eski, köhne ve yenilmiş bir imparatorluğu parçalayan antlaşma değildir. Sevres, Türkler'e yaşama hakkını tanımayan bir barış antlaşmasıdır. Aslında barış antlaşması da değil, bir ulus hakkında gerçek bir ölüm fermanı dır. Sevres Antlaşması'na göre, Osmanlı devletinin Rumeli sınırı bugünkü İstanbul ilinin sınırına getiriliyor ve böylece Türkler'in Avrupa'dan atılması ile ilgili yüzyıllık Avrupa amacı gerçekleşiyordu. Batı Anadolu Yunanistan'a, güneyde Mardin, Urfa, Gaziantep ve Amanos dağları Fransa'ya veriliyordu. Doğuda Beyazıt, Van, Muş, Bitlis ve Erzincan'ı içine alan bir Ermenistan, Fırat akarsuyunun doğusundaysa yeni kurulan Ermenistan, Irak ve Suriye arasında kalan bölgede Kürdistan kuruluyordu. Irak İngiltere'ye bırakılıyordu. İstanbul uluslararası bir kent olacak ve Boğazlar'da donanması, ordusu ve bütçesi olan bir Boğaz Komisyonu kurulacaktı. Bütün bunların dışında, Osmanlı devletinin askeri gücü de kolluk kuvvetleriyle sınırlandırılıyordu. Kısaca, Osmanlı devleti İtilaf Devletlerinin ortak bir sömürgesi haline getiriliyor, Türklere yaşama bölgesi olarak Ankara, Kastamonu ve dolayları bırakılıyordu. Ege ve Akdeniz'e çıkışı olmayan ve yeterli yerüstü ve yeraltı kaynaklarına sahip bulunmayan bu küçük bölgede Türk insanı, uzun sürede ortadan kalkıp yok olmaya terk ediliyordu. Bir imparatorluğun içindeki azınlıklara yaşama ve bağımsızlık hakkı verilirken, bu imparatorluğun başat unsuru olan Türk insanına uygulanmak istenen bu antlaşma, hem tarihsel bir anakronizm idi ve hem de İtilaf devletlerinin propagandasını yaptıkları ilkelere ve dönemin uluslararası sisteminin gerçeklerine ters düşüyordu. Türk ulusal kurtuluş savaşı, haklı, güçlü ve gerçekçi bir temelde başlayacaktı. 3. Savaş ve Diplomasi Türkler, işgalci İtilaf devletleri ve öteki işgalcilere karşı üç cephede çarpıştılar Doğu, Güney ve Batı cepheleri. Doğu cephesinde Ermenilere karşı savaşıldı. Yeni kurulmuş bulunan Bolşevik rejimden yardım alan Ermeniler, 1920 yılında saldırıda bulundular ve Kazım Karabekir komutasındaki Türk Ordusu karşısında yenildiler. 2 Aralık 1920 tarihli Gümrü Antlaşması ile doğudaki harekât sona erdi. Bu antlaşma ile, Sevres Antlaşması hükümlerine göre Ermenilere bırakılan doğu illerine ek olarak, 1878 Berlin Barışı ile Rusya'ya bırakılan Kars ve dolayları da Türk sınırları içine alındı. Bunun yanında, son derece önemli bir nokta olarak, Türkiye sınırları içinde Ermenilerin çoğunlukta bulunduğu hiçbir bölge olmadığı da antlaşma maddeleri arasına alındı. Gümrü antlaşmasının önemi şuradadır Erzurum-Bakü demiryolunun açılmasıyla Türkiye ve Sovyetler Birliği arasında doğrudan bağlantı sağlanarak, Türkiye'nin bu devletten yardım alması kolaylaştı ve Türk kuvvetleri arkalarından emin olarak güneyde ve batıda savaşmak olanağını buldular. Gümrü'den sonra, Sovyetler Birliği ile 16 Mart 1921 tarihinde Moskova Dostluk Antlaşması imzalandı. Bu antlaşmayla, Sovyet hükümeti Misakımilli'yi tanımış ve Çarlık Rusyası ile Osmanlı devleti arasındaki bütün antlaşmalar hükümsüz hale getirilmiştir. Ayrıca, 22 Şubat 1921 tarihinde Gürcü hükümetine verilen bir ültimatom sonucu, Artvin ve Ardahan Türkiye'ye devredilmiştir. 16 Mart tarihli antlaşma, batıda Yunanlılara karşı kazanılan I. İnönü Savaşı'nın (10 Ocak 1921) Sovyetler Birliği tarafından iyi değerlendirilmesi sonucu mümkün olmuştur. Türkler'in düzenli ordu birlikleriyle kazandığı bu ilk zafer, Sovyet hükümetinin Türkiye'nin güç ve azmi konusundaki ikirciklerine son vermiş ve Sovyetler Birliği Misakımilli'yi tanıyan ilk büyük devlet olmuştur. I. İnönü Savaşı'ndan sonra itilaf devletleri, Türkler ve 23 Nisan 1920'de Ankara'da açılan Türkiye Büyük Millet Meclisi'nin hükümeti ile kolay baş edemeyeceklerini anladıklarından, Londra'da Sevres'i değiştirecek bir konferans topladılar. İtilaf devletlerinin çok az değişiklik önerdikleri bu konferans başarılı olmamışsa da, ulusal davanın dünyaya duyurulmasını sağladığından önemlidir. 31 Mart 1921'de kazanılan 2. İnönü Zaferi'nin sonucu olarak İtalya, Anadolu macerasını daha fazla sürdüremeyeceğini sezdiği için, askerlerini Anadolu'dan çekti. Türk mücahitlerinden güneyde sert bir direnme gören Fransa ise, bu savaşa daha uzun bir süre dayanamayacağını anladı. Ancak, Fransa bir süre daha bekleyerek Türklerin gerçek gücünü anlamak ve ona göre hareket etmek isteyecektir. 23 Ağustos-13 Eylül 1921 tarihlerindeki Sakarya Zaferi'nin sonunda Fransa da, İtalya gibi, Anadolu'da tutunamayacağını kesinlikle anladı ve Fransa ile Türkiye arasında 20 Ekim 1921 tarihli Ankara İtilafnamesini imzaladı. Bu antlaşma ile iki devlet arasındaki savaş durumu sona eriyor, Türk dilinin resmi dil haline geldiği ve Türkler'in kültürlerini geliştirme olanakları sağladıkları İskenderun Sancağı için özel bir yönetim biçimi saptanıyor ve Türkiye ile Fransız mandası altındaki Suriye arasındaki geçici sınır çiziliyordu. Ankara İtilafnamesi'nin sonunda doğu sorunundan sonra güney sorunu da çözüme bağlanmış, böylece Misakımilli amaçları büyük ölçüde gerçekleştirilmişti. Ayrıca, şimdi boş kalan güneydeki birlikler de batı cephesine çekilmiş ve Yunanistan'a karşı daha güçlü bir duruma gelinmişti. 1922 yılının başında, Mustafa Kemal'in önderliğindeki ulusal kurtuluş hareketinin en önemli görevi, Yunan işgal kuvvetlerini Batı Anadolu ile Trakya'dan çıkarmak ve Misakımilli esaslarına göre barışı sağlamaktı. Bu amaçla girişilen Büyük Taarruz, 30 Ağustos 1922 tarihinde başarıyla sonuçlanmış ve Türk birlikleri 9 Eylül'de İzmir'e girerek, Anadolu'yu Yunan kuvvetlerinden temizlemiştir. 4. Lausanne (Lozan) Barış Antlaşması 11 Ekim 1922 tarihli Mudanya Silah Bırakışması'ndan sonra, uzun ve tartışmalı geçenLausanne Konferansı'nın sonunda 24 Temmuz 1923 tarihinde imzalanan Lausanne Barış Antlaşması ile yeni Türkiye devleti, ulusal sınırlarının içinde uluslararası alanda tanınmış olmaktaydı. Türkiye Cumhuriyeti'nin varlığının temeli olan bu antlaşmanın önemli hükümleri şöyle özetlenebilir ( i ) Sınır Sorunları Türkiye'nin güney sınırları, Ankara İtilafnamesiyle saptanmış bulunmaktaydı. Bu sınırlar doğrulandı. Irak ile sınır saptanırken Musul konusunda anlaşmaya varılamadı. İngiltere, nüfusunun çoğunluğu Türk olmasına rağmen, petrol bakımından zengin olan bu ili Türkiye'ye bırakmak istemedi. Sorunun 9 ay içinde taraflar arasında görüşmelerle çözüme bağlanması, bu mümkün olmadığı takdirde, Milletler Cemiyeti'ni gidilmesi kararlaştırıldı. Batı sınırı ise Misakımilli'ye uygun olarak çözüldü. Ege denizinde İmroz ve Bozcaada Türkiye'ye verildi (Çanakkale Boğazı'nın tam karşısında bulunduklarından Türkiye açısından stratejik önemi çok büyüktü) ve Yunanistan'da kalan öteki Ege adaları, Türkiye'nin yakın güvenliği göz önüne alınarak, silahtan arındırıldı. (ii) Azınlıklara, uluslararası hukukun tanıdığı haklar dışında herhangi bir ayrıcalık tanınmadı. Böylece, 19. yüzyılın başından beri Osmanlı devletinin başına bela olmuş ve ekonomik kalkınmasını engellemiş bulunan, İttihat ve Terakki yönetiminin kaldırmak için çok uğraştığı, bağımsız bir devletin veremeyeceği nitelikte olan ayrıcalıklar silinmiş oldu. Gerçekten Osmanlı devletinin aldığı borçların büyük bir bölümü, şimdi Türkiye devletinin sınırları dışındaki bölgelerdeki masraflar ve yatırımlar için de kullanılmıştı ve bu bakımdan Türk hükümetinin görüşü haklı ve doğruydu. Borçlar konusunda Lausanne'da ancak kısmen çözüme ulaşılmış, son çözümse 1930'da gerçekleşmiştir. (v) Boğazlar sorununa gelince, ilkesel olarak Boğazlardan serbest geçiş sağlanmış, bu geçişi düzenleyecek bir Boğazlar Komisyonu kurulmuş, Boğazların güvenliği ve statüsü Milletler Cemiyeti'nin güvencesi altına konulmuş ve bölge silahtan arındırılmıştır. Bu düzenlemenin, Türkiye Cumhuriyeti'nin güvenliği ve hükümran hakları açısından büyük sakıncalar taşıdığı açıktır. Bu yüzden, yeni devletin izleyeceği dış politikanın önemli amaçlarından biri bu durumun düzeltilmesi olmuş ve 1936 tarihli Montreux Sözleşmesiyle sorun çözülmüştür. Açıkça görüleceği gibi, gerek ulusal kurtuluş savaşı gerekse diplomasisi büyük bir başarı kazanmıştır. Bunun böyle olmasının nedenlerini kısaca şöyle özetlemek mümkündür. (1) Askeri alanda kazanılan zaferler, (2) I. Dünya Savaşı'ndan sonra galip devletler arasındaki dayanışmanın çökmesi, (3) Sovyetler Birliği ile Batılı devletler arasında ortaya çıkan çatışmadan Türk yöneticilerinin akıllıca yararlanmaları ve (4) en önemlisi, ulusal kurtuluş savaşının önderi Mustafa Kemal'in, mücadelenin ve mücadele sonunda kurulacak olan devletin temel nitelikleri konusundaki sağlam görüş ve düşünceleri. Şimdi bu konular toplu biçimde ele alınacaktır. 5. Türk Ulusal Kurtuluş Savaşı'nın Ayırıcı Özellikleri ve Atatürk Türk ulusal kurtuluş savaşı, emperyalist Avrupa devletlerinin üstünlüğüne karşı verilen ilk başarılı askeri mücadeledir. Ancak, bu mücadelenin başarılı olmasının nedenleri, en az başarılı olması kadar önemlidir. Bu gerçekten önemlidir, çünkü Türkiye 1918 yılında yenilen devletler arasında, birkaç yıl içinde hakkında verilen kararı değiştiren ve İtilaf devletleriyle eşit statüde yeni bir barış antlaşması imzalayarak bağımsızlığını kazanantek devlettir. Türkiye Almanya ve Rusya gibi, yenik olmakla birlikte zamanla güçlenmesi beklenen büyük bir devlet değildi. Türkiye ayrıca, Avusturya ve Macaristan gibi Avrupa'nın büyük devletlerinin yıkılmasına pek göz yummayacakları Hıristiyan bir Avrupa devleti de değildi. Çekoslovakya ve Polonya gibi, İtilaf devletlerinin zaferinden yararlanan bir devlet de değildi. Türkiye, bunların hiçbirine benzememesine karşın, nasıl oluyor da yabancı denetimini atan ilk devlettir. Bu sorunun yanıtı, ulusal kurtuluş savaşının niteliğini açıklayacaktır. Daha önceki bölümlerde belirtildiği gibi, Türkiye'de tıpkı Çin, Hindistan gibi haklıydı ve güç günlerde aydınlığa çıkarabilecek binlerce yıllık bağımsızlık deneyimi vardı. Yukarıda belirtildiği gibi, Mustafa Kemal iyi bir asker olduğu kadar iyi bir diplomattı. İtilaf devletleri arasındaki anlaşmazlıklardan ustaca yararlanmasını bilmişti. Ancak, bunlardan da önemlisi, Çin ve Hindistan'daki mücadelenin o dönemlerdeki başarısızlığının açıkça gösterdiği gibi, hareketin önderi Mustafa Kemal'in geniş ve sağlam görüşleridir. Avrupa devletleri ilk kez bilinçli ve kendi silahlarıyla savaşan bir mücadeleyle karşı karşıya kaldılar. Bu, Avrupa değerler sistemini reddetmeyen, bu değerler sistemi içinde ama onun üstünlüğüne karşı bir mücadeleydi. Mustafa Kemal'in mücadelesi, çağdaş Avrupa değerlerine karşı değildi ve onları kendi silahlarıyla vurdu. Tüm bu nedenlerle Mustafa Kemal'in, ulusal kurtuluş hareketini hangi düşünce ve ilkelere dayayarak yürüttüğünü görmek, hareketin ayırıcı niteliğini anlamak açısından gereklidir. a. Atatürk'ün Ulusçuluk Anlayışı Atatürk, 19. yüzyılın ikinci yarısında, yani ulusçuluk ve liberalizm akımlarının Doğu Avrupa'da güçlü bir biçimde estiği bir tarih kesiminde Selanik'te doğmuştu. Bölgenin ulusçuluk ve liberalizm kokan havasında ve 19. yüzyılın pozitivist filozoflarından etkilendi. O'na göre, Avrupa uluslar topluluğunun fiziki sınırlarının dışında, bu sistemin üstünlüğüne karşı mücadeleler mutlaka ulusçu nitelikte olmalı, 19. yüzyılda Avrupa devletlerinin başarılı deneylerinden esinlenmeliydi. Dolayısıyla, Atatürk ulusçuluğu, din ve ırk anlayışının dar uygulamasından çok, Avrupa'da olduğu gibi, ulusal sınırlar içinde, ulusal oydaşmaya dayanan ortak yurttaşlık temelinde oluştu ve gerek ulusal mücadele içinde ve gerekse sonrasında milliyetçiliği bu çerçeve içinde uyguladı. Atatürk'e göre, bağımsızlık için mücadele, tüm ulusun desteğine ve etkin bir biçimde harekete katılmasına dayanmalıydı. Bu özellik O'nun hareketini, 19. yüzyılın öteki Asya-Afrika hareketlerinden, yani nüfusun ancak belirli bir bölümüne dayanan ve sonunda başarısızlıkla sonuçlanan hareketlerden ayırmaktadır. O'nun hareketi, 20. yüzyılda yalnız askeriyenin harekete geçip bağımsızlığı kazandığı AsyaAfrika devletlerinin mücadelelerinden de farklıdır. Bunlar, ulusal bağımsızlığı koruyacak güçler sınırlı olduğu için, bir süre sonra başka ülkelerin siyasal etkisi altına girmektedirler. Kısaca, Atatürk'e göre, ulusal bağımsızlık mücadelesi, tüm dünyaya açık bir biçimde ve halkın etkin desteğiyle yürütülmeliydi.31 Bu temel anlayışlarla Atatürk, halktan kopuk gizli örgütler içinde çalışmamış ve işgalci güçlere karşı düzensiz çete savaşlarına ve savaşçılarına güvenmemiştir. Ulusal kurtuluş savaşını örgütleme yolunda Erzurum ve Sivas gibi ulusal kongrelerle, Türk halkının harekete katılması ve hareketin tüm dünyaya duyurulmasını sağlamış, düzenli ordu birliklerini güçlendirerek hem başarı sağlamış hem de savaş sonrası kurulan devletin uluslararası sistemde saygın bir yere sahip olmasını gerçekleştirmiştir. Kısaca, Atatürk'ün mücadelesinin özü şuydu Ulusal ve savunulabilir sınırlar içinde, modern bir Türk ulus-devletinin kurulması. Önce ulusal kongrelerle çizilen ve sonra Misakımilli içine alınan yeni devletin ulusal sınırlarının üç önemli ve ayırıcı niteliği vardı Bu sınırlar, her şeyden önce, stratejik olarak savunulabilecek askeri sınırlardı. O kadar ki, Osmanlı devleti yenilgisinin en alt noktasında bile bu sınırları korumasını bilmişti. İkinci olarak, bu sınırlar hukuki sınırlardı, çünkü savaş sonunda imzalanan Mondros Silah Bırakışmasında kabul edilmişti. Son olarak, bunlar siyasal sınırlardı. Mustafa Kemal önderliğindeki ulusçu hareket, amaç ve araçlarını çok iyi hesap ederek siyasal programını bu sınırlara dayamış, onurunu bu sava bağlamış ve süngüsü ile bu iddiasını kabul ettirmişti. Görülüyor ki, Atatürk'ün bir Türk ulus-devleti kurma, yani ulusçuluk anlayışı, gerçekçi, ileri görüşlü ve akıllı idi. Askerlik ve siyaset alanlarında mutlak gereklilik sınırlarını hiç aşmamış ve ülkenin kurtuluşunu sadece askeri açıdan düşünmemişti. Yalnızca işgalci güçlerin ülkeden kovulmasıyla yetinmemiş, Türk insanını çağdaş dünyanın birleşik ve uygar bir ulusu durumuna getirmeyi amaçlamıştır. b. Atatürk'ün Meşruiyet ve Hukuka Bağlılık Anlayışı Tek sözcük ile bir örgüt adamı olan Mustafa Kemal, tüm misyonu boyunca yasalara ve hukuka bağlı kaldı. Bu O'nu dönemin öteki önderlerinden ayıran önemli bir özelliktir. Mücadele için çok geniş ve etkin bir örgütlenmeye girişti. Dönemin öteki devlet kurucularına, örneğin bir Sukarno'ya, bir Nkrumah'a bakarsak, bunların kendilerini mücadelelerinde destekleyecek çok az örgüte sahip olduklarını ve dolayısıyla bağımsızlık sonrası karışıklıklar içine girdiklerini görüyoruz. Mustafa Kemal ise, bunlara göre, Osmanlı devletinden gelişmiş bir örgütsel yapı devraldı ve bu yapıyı daha da geliştirerek etkin kıldı. İzmir'in 15 Mayıs 1919'da işgalinden hemen sonra Samsun'a geçerek ulusal kurtuluş mücadelesini örgütlemeye başladı. Bu işgal, Mondros Silah Bırakışması'nın tam bir ihlali idi. Dağınık direniş hareketleri, yurtsever ordu komutanları ve yerel yöneticilerle temas kurdu ve bunları bir tek komuta altında birleştirmeyi en önemli misyonu yaptı. Bu yolda en önemli engeller, Osmanlı Sultanı'nın hükümeti tarafından kışkırtılan iç ayaklanmalar ve Ankara'nın denetimini kabul etmeyen direnme hareketleriydi. Bu koşullar altında verdiği karar, düşmanla mücadeleye başlamadan önce, Anadolu'da hukuk ve düzeni kurmak gerektiğiydi. Bu, düşmana karşı askeri mücadeleden çok daha önemliydi.32 Dolayısıyla, Atatürk dış ve iç cepheler arasında kesin bir ayrım çizgisi koymaktaydı. O'na göre, uzun sürede yıkılmayacak, sağlam ve gerçek cephe, halkın birliğinin oluşturduğu iç cepheydi. Dış cepheyse, yalnızca düşman birlikleriyle karşı karşıya bulunan bir hattı ve birincisi kadar yaşamsal değildi. Kısaca, önemli olan, güçlü bir örgütlenme yoluyla ülkenin iç bütünlüğünü gerçekleştirmekti. Tüm mücadelesi boyunca hukuka bağlılığı elinden bırakmadı. Bundan sonra, Anadolu'da düzen, hukukun üstünlüğü ve merkezi otorite sağlandı ve tüm yasalara bağlı olma ilkelerine uyuldu. Bunlar yapıldıktan sonradır ki düşmana karşı savaş çabasına girişildi. Savaş alanlarında zaferin ve Türkiye'nin uygar uluslar topluluğu içinde saygıdeğer bir yere sahip olması için, bu anlatılanlar tam bir önkoşuldu. c. Atatürk'ün Barış ve Uluslararası İşbirliği Konularındaki Görüşü Savaş kaçınılmaz ve yaşamsal olmalıdır. Ulusun yaşamı söz konusu olmadıkça savaş bir suçtur. Bu sözleri söyleyen Mustafa Kemal, ulusal kurtuluş savaşma üç temel ilkeyle başladı ve eğer bunlar kabul edilseydi, askeri harekâta gerek kalmayacaktı Bağımsızlık, eşitlik ve ulusal sınırların tanınması. Bu temel ilkeleri gerçekleştirmek için işgalcilere, Yunanistan'a ve onu destekleyen Avrupa devletlerine savaş açmak zorunlu hale geldi. Ancak, işgalcilere karşı savaşırken bile, ana amacı bölgede barış ve istikrarın korunması ve gelecek Türk devleti için olumlu bir uluslararası atmosferin yaratılmasıydı. İşte bu nedenlerle, barış için kapıyı her zaman açık tutmuştur. Mustafa Kemal dış politikada duygusal değildi. Ülkenin çıkarlarına en uygun politikayı izlemesini bilmiş, uluslararası sistemin olanaklarını ve gerçeklerini çok iyi araştırmış ve değerlendirmiştir. Ulusal kurtuluş savaşı sırasında ve sonrasında, mutlak gereklilik kapsamı içine girmeyen konularda ödün vermekte ikircik göstermemiştir. Mudanya görüşmeleri başladığında, gerek Türkiye ve gerekse Batı'da bazı aşırılar, diplomasiyi horlayarak, askeri kampanyanın sürdürülmesinde ısrar ettiler. Ancak, askeri harekâtın bir yerde bitmesi gerektiğine inanan ve daha güçlü bir iş olan, kurulacak devleti örgütleme ve reformlarla çağdaş uygarlık düzeyine yükseltme çabalarına girişmek isteyen Atatürk barış istedi. İsmet İnönü, askeri harekâtla ele geçirilecek bölgelerin tümünün diplomasiyle ve daha çok insan ve madde kaybı olmaksızın kazanıldığını söylemektedir. 34 Lausanne'da Batı dünyası, Türk heyetinin yalnız silahlarıyla konuşan bir avuç asi olmadığını ve Türkiye'nin komşuları ve Avrupa sistemiyle barış içinde yaşamaktan başka amacı bulunmadığını anladılar. İsmet İnönü'ye, neden Musul, İskenderun ve bazı Ege adaları konusunda ödün verildiği sorulduğunda, şu yanıtı vermiştir Bu sınırlar içinde teselli bulduğumuz yön, barışın kazanılmış olduğudur. Lozan Antlaşması ile gerçek bir barış yapmış olduğumuz kanaatidir. Ulusal hükümetin barışa bağlılığını bundan iyi gösteren birşey olamaz. Bir Ortadoğu uzmanı olan Lenczowski, Türk dış politikasını değerlendirirken şunları söylüyor Yeni Türkiye, 200 milyonluk dev Rusya ile sınırı olan etkisine açık bulunan 16 milyon nüfuslu orta derecede büyük bir devletti. Dolayısıyla, Türkiye'nin siyasal ve askeri yapısı ne kadar mükemmel olursa olsun, gücünün belirli sınırları vardı. Belki de Mustafa Kemal ve onu izleyenlerin en büyük yanı, bu sınırlamaların bilincinde olmaları ve ülkenin gücüne uygun gerçekçi ve ılımlı bir dış politika izlemeleriydi. Kemal'in dış politikasında romantik ve serüvenci hiçbir yan yoktur. Gerçekten, Atatürk'ün dış politikasının değerlendirilmesinde bu nokta son derece önemlidir. Atatürk'ün dış politikası, 20. yüzyılın özellikle ikinci yarısında bağımsızlıklarını alan devletlerin çoğunun dış politikalarından temelde değişiktir. Bu devletler gösterişe yönelik serüvenci bir dış politika izlemişlerdir. Bunun da nedeni, içerde büyük sosyoekonomik sorunlarla karşılaştıklarından, sıkıntıyı hafifletmek için halkın dikkatini dışarıya çekmektedir. Atatürk'ün yurtta barış, dünyada barış , anlamını bilmeden rastgele kullanılacak bir slogan olmamalıdır. Bu söz iki bölümden oluşur ve arasında sıkı ve anlamlı bir etki-tepki ilişkisi vardır.35 Yurtta barışı kurma uğraşı, gereken sosyoekonomik reformları gerçekleştirmek ve Türk toplumunu çağdaş uygarlık düzeyine ulaştırmak amacına yöneliktir. Bu, doğrudan doğruya dünyada barış çabalarını etkilemektedir. Dünyada barış ise, serüvencilikten uzak, eski düşmanlıklar üzerinde durmayan, dostluk ve işbirliği gibi kavramların gerçekleşmesine yönelik bir dış politikayı anlatır. Dünyada barış politikası ise, yeni Cumhuriyete bir nefes alma zaman ve alanı sağlayarak, iç istikrarı gerçekleştirecek ve içte devletin temelini kuran reform çabalarına fırsat verecektir. ç. Atatürk'ün Çağdaş Uygarlık Anlayışı Atatürk'ün ulusal kurtuluş hareketini ötekilerden ayıran önemli bir özellik, çağdaş uygarlığa bağlılığı ve Türk halkının onun düzeyine yükselmeye çalışmasıdır. Reformların hemen hemen tümü bu çerçeve içinde değerlendirilmelidir. Buraya kadar anlatılanlardan, çağdaş uygarlık denen bütünün, hiçbir ulus ya da bölgenin tekelinde bulunmadığı, en az on bin yıllık tarih süreci içinde çeşitli kavim bölgelerin katkılarıyla geliştiği ve yalnızca 1500'ler sonrasında Batı Avrupa'da simgelendiği, onun üstünlüğü döneminde de (1700'ler sonrası) global bir nitelik almaya başladığı sonuçları çıkarılabilir. İşte Mustafa Kemal böyle bir çağdaş uygarlığın üstünlüğüne inanmaktaydı. Lenczowski bu konuda şöyle diyor Mustafa Kemal ve onun Türkiyesi, çağdaş totaliter rejimlerden temelde çok değişik bir eğilimi temsil etmektedir. Bu rejilerin (dönemin gözde rejimleri olan komünist ve faşist devletlerden söz ediyor) büyük bir hevesle yaptıklarının aksine o, Batı mirasını (yani çağdaş uygarlık çizgisini) reddetmemiştir... Türk reform hareketinin en önemli amacı genel bir anlatımla, Türkiye'nin eski Asya Arap kültür ve gelenek alanından çıkarmak ve çağdaş bir ulus biçimine dönüştürmektir. Gerçekten, bir ulusçu olarak, Türkiye üzerindeki denetimlerini yok etmek için Batı'ya karşı silahlı mücadele vermişse de, Avrupa değerleri sistemine, yani uygarlığın 20. yüzyılda vardığı noktaya, karşı değildi. Mustafa Kemal, Osmanlı devletinin yıkılmasının temel nedenlerinden biri olarak, bu devletin Avrupa ile bağlarının kesilmesini göstermekte ve aynı yanlışın bir daha yapılmaması gerektiğini söylemektedir. Bu uğurda en önemli misyonu, Türk halkının çağdaş bilimin ürünlerinden en etkin biçimde yararlandırılmasıydı. Ülkelerin kendilerini sınırları içine hapsederek, çağdaş dünya ile en alt düzeyde ilgilenmeleri, Atatürk'ün düşüncelerine tam bir karşıtlık gösterir.36 O'nun kesin inancına göre, uluslar bağımsızlıkları için mücadelede başarılı bile olsalar, gelişme ve modernleşme yolunu gericiliğin ve karanlığın engellerinden temizleyemedikleri takdirde, çağdaş düşünce ve dünya ile uyumlu bir biçimde yaşayamazlar ve eninde sonunda daha gelişmiş devletlerin kuklası olurlar. 37 Atatürk'ün uygarlık konusundaki düşünceleri ve gerçekleştirdikleri, özellikle II. Dünya Savaşı'ndan sonra bağımsızlıklarını kazanan devletlerin bugün karşı karşıya bulundukları sorunların geniş çerçevesi içinde değerlendirildiği zaman büyük bir anlam ve önem kazanmaktadır. 59-71. Şu kaynaklar yardımcı niteliktedir. Halil Berktay, Yalçın, İstanbul, Say Kitap Pazarlama, 1983 William Woodruff, The Struggle for World Power, 1500-1980, 1981, Londra, The Macmillan Press Ltd. Michael Hudson, Arab Politics The Search for Legitimacy, 1977, New Haven, Yale University Press George Modelski, Principles of World Politics, 1972, New York, The Free Press Lord Kinross, The Ottoman Centuries, The Rise and Fail of the Turkish Empire, Sander Kitabevi, İstanbul Geoffrey Barraclough, Times Dünya Atlası, Karacan Yayınları, İstanbul, 1980 1. Hakkı Uzunçarşılı, Osmanlı Tarihi, 1. ve 2. ciltler, 1972 ve 1975, Ankara, Türk Tarih Kurumu Basımevi Carl Sagan, Cosmos, Altın Yayınları, 1990. [←] 3.İkinci Dünya Savaşı'ndan önce, yeraltı zenginlikleri yeterli olmayan ve dönemin uluslararası ekonomik bunalımı nedeniyle, bunları ticaret yoluyla sağlayamayan Almanya ve Japonya gibi (bugünkü uygarlığa her ikisinin de katkısı vardır) devletlerin saldırgan dış politikaları ile benzerlik ilgi çekicidir. [←] 4. Barbar sözcüğü burada orijinal, yani Yunanca konuşmayan ve Atina dünyasının dışında yaşayan göçebe topluluk ve insan anlamında kullanılmıştır. [←] 5.1939'da İspanya'daki ve bugün Lübnan'daki faşist eğilimli Falanjist partilerinin adı bu Grekçe sözcükten gelmektedir. Ancak, bu dinlerde insan öldükten sonra dirilecek ve başka bir gövde içinde gerçek dünyada yeniden yaşayacaktı. Mezarlara, bu dünyayla ilgili eşyaların cesetlerle birlikte konmasının nedeni budur. [←] 8. Bugün sözcüğün kapsamı, Yeni Zelanda ve ekonomik gücü ve endüstriyel ve siyasal bağlarıyla bu merkeze katılan Japonya'yı da içerecek biçimde genişletilmektedir. [←] 9.Bugün özellikle ABD'deki iş adamlarının genel olarak temel nitelikleri ve hatta açıkça benimsedikleri iş ilkeleri ile Batı'nın tüccarlarının çıkış noktası arasındaki koşutluk ilginçtir. Demek ki, 11. yüzyılda Batı Avrupa'da tam bin yıl sürecek olan bir geleneğin tohumu atılmış olmaktaydı. [←] 10.Bu köylüler tutsak değil, serf'tiler. Serf, tutsaktan daha çok haklara sahiptir. En önemlisi, belirli bir toprağa bağlı bulunup, yer değiştirmeye zorlanamamalarıdır. Bedrettin Cömert, ss. 113-259, Remzi Kitabeyi Yayınları, İstanbul. [←] 12. The Long Cycle of Global Politics and the Nation-State , Comparative Studies in History and Society, c. 20, No. 2, ss. 214-235, Nisan 1978 Long-Cycles of World Leadership , Paper delivered at the annual convention of the American Political Science Association, New York, 1981 Testing Cob-web Models of the Long Cycle of World Leadership , Paper delivered at the 17th North American Conference, Peace and Science Society, Pennsylvania, Kasım 1981 Principles of World Politics, 1972, New York, The Free Press, 1972. [←] 13.Bu yüzyıllarda Osmanlı devleti üç kıtaya yayılan geniş ve güçlü bir imparatorluk kurmuşsa da, Akdeniz ve Kızıldeniz'in ötesinde büyük okyanuslara açılıp dünya deniz üstünlüğünü kuramadığı ve temelde bir kara devleti olarak kaldığı için, başat güç kategorisi içine alınmamaktadır. [←] 14.1509-1564 yılları arasında yaşamış olan John Calvin, Fransa'daki Protestan reformcularının en büyüğüdür. Hıristiyanlıktaki batıl inanışlara ve görkemli törenlere şiddetle karşı çıkmış, öğretisinde Luther'in aksine, dinin devlete boyun eğmesini eleştirmiştir. İskoçya, İsviçre, Macaristan ve Kuzeybatı Amerika'da derin etkiler bırakmışsa da, bugün taraftarları çok azdır. [←] 15.Vikingler, 8. yüzyıldan 10. yüzyıla kadar Kuzey ve Batı Avrupa'nın kıyıdaki yerleşim bölgelerine yağma saldırıları düzenleyen İskandinav denizcileridir. [←] 16.Roma İmparatoru Sezar'dan sonraki devlet adamlarının bazıları, onun gibi olmak için, adını kendi adlarının başına eklemişlerdir. Avusturya, Alman ve Rus İmparatorlarının Kayzer ve Çar gibi adlarının başlarına koydukları unvanlar, Sezar sözcüğünden gelmektedir. [←] 17.Bu bölüm yazılırken yararlanılan kaynaklar Noel Barber, Lords of the Golden Horn, Londra, Pan books, 1973 Morroe Berger, The Arab World Today, Garden City, New York, Doubleday and Co. Inc., 1962 James A. McNeill, The Rise of the West A History ofHuman Community, Chicago, Chicago Univ. Press, 1963 Arnold Toyn-bee, A Study of History, Londra, Oxford Univ. [←] 18.IV. Ltd., 1959 William McNeill, The Rise of the West A History of the Human Community, Chicago, Univ. Woodruff, The Stmggle for World Power, 1500-1980, Londra, The Macmillan Press, Ltd., 1981. [←] 19.Güney Amerika'ya gelen İspanyol ve Portekizlilerin büyük bir bölümü, serüvenci kişilerdi. Buralarda zengin olup ülkelerine dönmeyi düşlediklerinden, ailelerini arkalarında bırakmışlar, dönmeleri gerçekleşmeyince de Güney Amerika'nın çeşitli yerlileriyle karışmışlardır. Böylece, Kuzey Amerika'dakinin aksine, Güney Amerika'da birbirinden ayrı melez ırklar ortaya çıkmıştır. Kuzey Amerika kolonileri birleşip güçlü bir devlet haline gelirken, Güney Amerika'nın yirmiden fazla devlete bölünmüşlüğünün ve birleşememelerinin temel nedenlerinden biri, işte bu güç anlayışındaki farklılıktır. [←] 20.Bu savaşlar ve Napolyon'a karşı kurulan bir dizi koalisyon hakkında ayrıntılı bilgi için Bkz. Fahir Armaoğlu, Siyasi Tarih, 1789-1914, İş Bankası Yayınları, ss. 42-69, Ankara, 1961. [←] 21.İlerde görüleceği gibi, Napolyon'un İspanya'ya girişi, İspanya hükümetinin Latin Amerika sömürgeleri üzerindeki denetimini gevşetmiş ve bölge ülkelerinin bağımsızlık yolunu açmıştı. [←] 22.Türk ulusunun, Versailles'den çok daha ağır olan Sevres Barış Antlaşmasına karşı açtığı mücadele ve bu mücadelenin Lozan ile başarıya ulaşması ve Türkiye'nin yeni kurulan uluslararası sisteme üç yıl gecikmiş olarak girmesi, Türkiye dışında bilim adamlarının pek akıllarına gelmeyen önemli bir örnektir. Galip devletlerin korkutucu iştahlarını sınırlandıramamalarının sonucu olarak yıkılan Osmanlı devletinin başat öğesi olan Türk insanına, yaşayacak alan bırakılmadı. İlerde görüleceği gibi, Metternich ve bir dereceye kadar Castlereagh'ın ulusçuluk akımına düşman olmaları, 19. yüzyılın başlarında bağışlanabilecek bir yanlıştı. Ama, 20. yüzyılın başında, tüm Avrupa devletleriyle birlikte, Osmanlı devletinin eskiden üç yüz yıl yönettiği Doğu Avrupa ülkelerinin ulusçu akımları başarı kazanırken (belki de daha doğrusu başarı kazanmaları sağlanırken) Türk ulusuna aynı hakkı tanımayan Lloyd George için aynı hafifletici nedeni bulmak zordur. [←] 23.20. yüzyılda Hitler'in Almanya'da çıkması ve Almanların çoğunu peşinden sürüklemesi, 19. yüzyıldaki bu temel toplumsal doku ve ruh bilindikten sonra, çok şaşırtıcı olmasa gerek. [←] 24.Babıâli, Osmanlı sadrazamının ikamet ettiği ve ofisinin bulunduğu binalar topluluğuna verilen addır. Geniş anlamda Osmanlı hükümeti anlamına gelir. of California Press, 1977 William McNeill, Dünya Tarihi, İmge Kitabevi Yayınları, 1994. New York, Oxford Univ. [←] 28.Burada savaşlar konusunda ayrıntıya girilmeyecektir. Konu üzerinde daha çok bilgi için Gn. Celal Erikan, Çanakkale'de Türk Zaferi, İş Bankası Kültür Yayını, Ankara, 1964 Gn. Ian Hamilton, Gelibolu Günlüğü, çev. O. Öndeş, Hürriyet Yayınları, İstanbul, 1972 Aziz Kaylan (der. Van Nostrand Reinhold Co., 1970. [←] 30.Bu bölüm yazılırken yararlanılan kaynaklar Nutuk, Türk Devrim Tarihi Ens. Eroğlu, Türk Devrim Tarihi, Emel Matbaacılık, Ankara, 1974 Sadi Borak, Gizli Oturumlarda Atatürk'ün Konuşmaları, Çağdaş Yayınları, İstanbul, 1977 Roderic Davison, Turkish Diplomacy From Mudros to Lausanne , Craig and Gilbert (ed. Yayını, İstanbul, 1980 Lord Kinross, Atatürk, Bir Milletin Yeniden Doğuşu, Sander Kitabevi, İstanbul, 1967 Kurtuluş Savaşımız, Dışişleri Bakanlığı Yayını, Ankara, 1973 Nail Kübalı, Türk Devrim Tarihi, Harp Akademileri Basımevi, İstanbul, 1973 Bernard Lewis, Modern Türkiye'nin Doğuşu, çev. Metin Kıratlı, Türk Tarih Kurumu Basımevi, Ankara, 1973 George Leczowski, The Middle East in World Affairs, Ithaca, Cornell Univ. Press, 1980 Seha L. Meray (çev.) ), Philosophers and Kings, Studies in Leadership, New York, Deadalus, 1970 Fahir Armaoğlu, 20. Yüzyıl Siyasi Tarihi, 1914-1980, Türkiye İş Bankası Kültür Yayınları, Ankara, 1983 Bilal Şimşir, İngiliz Belgelerinde Atatürk, 1919-1938, T. Tarih Kurumu Yayını, Ankara, 1973 İsmail Soysal, Türkiye'nin [←] 31.Atatürk'ün bu konudaki sözleri için Bkz. Atatürk Söylevleri, s. 17, 83 ve Kansu, s. 32-33 ve 143. [←] 32.Atatürk'ün bu konudaki sözleri için Bkz. Kansu, s. 593. [←] 33.Kansu, s. 235 ve Söylevler, s. 27. [←] 34.Atatürk'ün bu konudaki sözleri için Bkz. Kansu, s. 593. [←] 35.Kansu, s. 235 ve Söylevler, s. 27. [←] 36.Atatürk'ün Söylevleri, s. 87. [←] 37.age, ss. 138-39. Bu kitap, bana beysbolla benim ona öğrettiklerimden çok daha fazlasını öğretmeyi başaran oğlum Owen içindir… Trisha McFarland, bunu dokuz yaşındayken keşfetti. Saat on buçukta ormanda kaybolmuştu. On birde artık korkmamaya, Bu tehlikeli, bu çok tehlikeli diye düşünmemeye çalışıyordu, insanların ormanda kayboldukları zaman bazen çok ciddi şekilde yaralandıklarını düşünmemeye çalışıyordu. Bazen ölürlerdi. D Bütün bunlar çişim geldiği için, diye düşündü. Aslında o kadar da çok sıkışmamıştı, bir ağacın arkasına giderken annesi ve Pete'den yolun başında bir dakika beklemelerini isteyebilirdi. Yine kavga ediyorlardı, aman ne sürprizdi işte bu yüzden bir şey söylemeden biraz geride kalmıştı. Sonra yoldan ayrılmış ve yüksek bir çalı kümesinin arkasına geçmişti. Onların tartışmalarını dinlemekten, şen şakrak görünmeye çalışmaktan bıkmış, annesine, Bırak artık gitsin o halde. Eğer yeniden Malden'e gidip babamla yaşamayı o kadar çok istiyorsa, neden bırakmıyorsun. Eğer ehliyetim olsaydı, burada yalnızca bir parça sessizlik ve huzur bulabilmek için onu ben kendim götürürdüm. diye bağıracak hale gelmişti. Peki ya sonra. Annesi ne derdi o zaman. Yüzünde ne tür bir bakış belirirdi. Ve Pete... O daha büyüktü, nerdeyse on dört yaşındaydı ve aptal değildi, o halde neden aklını başına toplamıyordu. Neden buna bir son vermiyordu. Kesin şu saçmalığı. demek istiyordu ona (aslında ikisine birden), kesin artık şu saçmalığı. Annesiyle babası bir yıl önce boşanmışlardı ve anneleri velayetlerini almıştı. Pete, Boston banliyösünden Güney Maine'e taşınmalarına kızmış ve uzun uzun karşı koymuştu. Bu davranışın altında babasıyla birlikte olma isteği yatıyordu ve bunu Annesine karşı kullanmıştı her zaman (yanılmayan bir içgüdü ile en derin ve zorlu şekilde kullanabileceğinin bu olduğunu anlamıştı), ama Trisha, bunun tek neden, hatta en büyük neden olmadığını biliyordu. Asıl nedeni Pete'in Sanford Ortaokulu'ndan nefret etmesiydi. Malden'de oldukça iyi ayarlamıştı işlerini. Bilgisayar kulübünü kendi özel krallığı gibi idare ediyordu arkadaşları vardı, sersemlerdi, tamam, ama grup halinde geziyorlardı ve kötü çocuklar onlara bulaşamıyordu. Sanford Ortaokulu'nda bilgisayar kulübü bile yoktu ve yalnız bir tek arkadaş edinmişti, Eddie Rayburn. Sonra ocak ayında Eddie de taşındı. O da bir ayrılığın kurbanı olmuştu. Yalnız kalmıştı Pete ve herkes onunla dalga geçiyordu. Daha fenası, bir sürü çocuk gülüyordu ona. Nefret ettiği bir lakabı olmuştu Pete'in BilgisayAlemi *. *Orijinalinde Pete's CompuWorld olarak geçiyor. Babaları ile birlikte olmadıkları, Malden'e gitmedikleri hafta sonlarının çoğunda, anneleri onları gezmeye götürürdü. Gezilere çok sadıktı ve Trisha'nın bütün kalbiyle Annelerinin buna bir son vermesini istemesine rağmen gezilerde en kötü kavgalar olurdu –bu isteğinin gerçekleşmeyeceğini biliyordu. Quilla Andersen'e (kızlık adını geri almıştı ve Pete'in bundan da nefret ettiğine bahse girebilirsiniz) inançları cesaret veriyordu. Bir keresinde, Malden'deki evinde babalarıyla kalırken, Trisha babasının, büyükbabasıyla konuştuğunu duymuştu. Eğer Quilla Little Big Horn'da olsaydı, Kızılderililer kaybederdi, demişti ve Trisha Babasının, Annesi hakkında böyle sözler söylemesinden hoşlanmamasına rağmen –bu sadakatsiz olduğu kadar çocukçaydı da– bu düşüncede bir gerçeklik payı olduğunu da inkâr edemiyordu. Son altı ay boyunca, annesi ile Pete'in arası giderek bozulurken, annesi onları Wiscasset'deki oto müzesine, Gray'deki Shaker Köyü'ne, Kuzey Wyndham'da New England Plant-A-Torium'a, Saco nehrinde kano gezisine ve Sugarloaf'a kayak yapmaya götürmüştü. (Orada Trisha bileğini incitmişti, sonradan anne ve babasının çığlıklarla kavga etmesine neden olan bir incinmeydi bu boşanma ne kadar eğlenceliydi, gerçekten ne eğlence.) Bazen eğer bir yerden gerçekten hoşlanırsa, Pete çenesini kapatırdı. SixGun şehrinin bebekler için olduğunu ilan etmişti, ama annesi gezinin büyük bölümünü elektronik oyunların olduğu odada geçirmesine izin vermişti ve Pete eve dönerken çok mutlu olmasa bile en azından sessiz kalmıştı. Öte yandan, Pete eğer annesinin seçtiği yerlerden birini beğenmezse (şu ana kadar en sevmediği yer Plant-A-Torium olmuştu o gün Sanford'a dönerken iyice berbat bir haldeydi), ikirlerini paylaşmakta çok cömert olurdu. Birinin huyuna suyuna gitmek sözü onun karakterine uymuyordu. Annelerininkine de uymadığını düşünüyordu Trisha. Kendisi bunun harika bir felsefe olduğunu düşünüyordu, ona bakan herkes babasının kızı olduğunu söylerdi. Bu bazen rahatsız ederdi onu, ama çoğunlukla hoşuna giderdi. Trisha cumartesileri nereye gittiklerine aldırmazdı giderek kötüleşen kavgaları azalttığı için mini golf sahaları ve lunapark önerisine her defasında keyi le razı olabilirdi. Ama Anne gezilerin öğretici olmasını istiyordu –bu yüzden gidiliyordu Plant-A-Torium ve Shaker Köyü'ne. Bütün diğer problemlerinin üstüne, cumartesileri bilgisayarında Sanitarium veya Riven oynamak varken, bir de gırtlağına kadar derslerin içine sokulmasından nefret ediyordu Pete. Bir iki kere ikirlerini o kadar cömertçe paylaşmıştı ki (Edilen söz özetle ahmakça idi, oldukça iyi özetliyordu) Anne onu yeniden arabaya göndermiş, kendisi ve Trisha geri gelinceye kadar orada oturup kendine gelmesini söylemişti. Trisha annesine ona molaya ihtiyacı olan bir yuva çocuğu gibi davranmasının yanlış olduğunu –Pete Massachussetts'e otostop yaparak gitmeye karar verdiğinden– bir gün geri geldiklerinde arabayı boş bulabileceklerini söylemek istedi ama tabii ki hiçbir şey söylemedi. Cumartesi gezileri zaten yanlıştı, ama annesi bunu asla kabul etmezdi. Gezilerin bir kısmının sonuna doğru Quilla Andersen, ağzının yanından inen derin çizgilerle ve sözde ağrıyan başını ovan parmak uçlarıyla en az beş yaş daha yaşlı görünür ama yine de gezilerden asla vazgeçmezdi. Trisha bilirdi bunu. Belki de annesi Little Big Horn'da olsaydı Kızılderililer yine kazanırlardı, ama ölü sayısı hatırı sayılır şekilde artardı. Bu haftanın gezisi eyaletin batısındaki bir ilçeyeydi. Appalachian Yolu, New Hampshire'a giderken çayırların ortasından geçiyordu. Bir gece önce mutfak masasında otururken, Anne onlara bir broşürden resimler göstermişti. Kesimlerin çoğunda mutlu yayalar, bir orman yolunun yanında yürürken veya güzel manzaralı yerlerde durup, ellerini gözlerine siper ederek ormanlarla dolu büyük vadilerin üzerinden White Dağları'na bakarken görülüyorlardı. Pete masada feci şekilde sıkılmış olarak oturup broşüre bir göz atmaktan fazlasını yapmadı. Anne ise onun bu gösterişli ilgisizliğini önemsememeyi tercih ediyordu. Trisha, artık huy edindiği gibi, son derece heyecanlı görünüyordu. Bugünlerde kendisini bir TV şovunda yarışır, ancak bir tencere seti kazanma düşüncesi karşısında neredeyse donuna edecek kadar korkar gibi görüyordu. Ya kendini nasıl hissediyordu son günlerde. Kırılmış bir şeyin iki parçasını bir arada tutan zamk gibi. Güçsüz zamk. Quilla broşürü kapatmış ve ters çevirmişti. Arka tarafında bir harita vardı. Mavi yılankavi bir yolun üzerine vurdu. Bu 68. Yol dedi. Arabayı buraya park edeceğiz, bu park yerine. Mavi küçük bir kaleye vurdu. Şimdi bir parmağıyla yılankavi kırmızı bir çizgiye vurdu. Bu New Hampshire, Kuzey Conway'deki 68. Yolla 302'nin arasında. Yalnız altı mil ve oldukça iyi olduğu söyleniyor. Şimdi, ortadaki bu küçük kısım için Orta-Zor deniyor, ama tırmanma gereçleri ilan gerekecek kadar değil. Başka bir mavi kareye vurdu. Pete başını eline yaslamış öteki tarafa bakıyordu. Elinin kenarıyla ağzının sol tarafını çekerek küçümser bir tavır takınıyordu. Bu yıl sivilceleri çıkmaya başlamıştı ve alnında taze bir küme parlıyordu. Trisha onu çok seviyordu, ama bazen –mesela dün akşam mutfak masasında Anne yollarını açıklarken– ondan nefret de ediyordu. Ona korkak bir tavuk olmamasını söylemek istiyordu, çünkü Babalarının dediği gibi, sonuçta iş buna varıyordu. Pete korktuğu için yeniyetme kuyruğunu bacaklarının arasına kıstırıp Malden'e geri dönmek istiyordu. Annesine aldırmıyor, Trisha'ya da aldırmıyor ve eğer uzun vadede kendisi için iyi olacak olmasa Baba'ya da aldırmıyordu. Pete'in tek umurunda olan açık tribünlerde birlikte yemek yiyeceği kimsenin olmamasıydı. Pete'in en çok umurunda olan birinci zilden sonra sınıfa girdiğinde birinin daima, Hey BilgisayAlem. Nassın, homo çocuk. diye bağırmasıydı. Çıktığımız park yeri bu, dedi Anne, Pete'in haritaya bakmadığını ya da bakmıyormuş gibi yaptığını önemsemez bir şekilde. Saat üç sıralarında bir araba gelecek buraya. Bizi yeniden arabamıza götürecek. İki saat sonra evde olacağız ve eğer çok yorgun değilseniz, sizleri bir sinemaya götürürüm. Nasıl. Pete dün gece bir şey söylememişti, ama bu sabah, Sanford'dan gelişten başlayarak söyleyeceği çok şey vardı. Bunu yapmak istemiyordu, son derece aptalcaydı, ayrıca daha sonra yağmur yağacağını da duymuştu, neden bütün cumartesiyi yılın böcek bakımından en kötü zamanında ormanlarda yürüyerek geçirmeleri gerektiğini, Trisha'nın zehirli sarmaşığa değebileceğini (sanki umurundaymış gibi) söyledi ve söylendi durdu. Vıdı vıdı vıdı. Hatta evde oturup sınavları için çalışması gerektiğini söylemeye bile kalktı. Trisha'nın bildiği kadarıyla Pete hayatında cumartesi günleri hiç çalışmamıştı. Önce yanıt vermedi Anne, ama sonunda sinirine dokunmaya başladı oğlan. Fırsat verilince hep yapardı bunu. 68. Yol'daki küçük toprak park yerine vardıklarında direksiyondaki ellerinin eklemleri beyazlanmış ve Trisha'nın çok iyi tanıdığı o kısa cümlelerle konuşmaya başlamıştı. Anne, Sarı Alarmı geride bırakmış, Kırmızı Alarma geçmek üzereydi. Batı Maine ormanlarında altı millik çok uzun bir yürüyüş olacak gibi görünüyordu. Önceleri Trisha, samanlıklara, otlayan atlara ve manzaralı mezarlıklara doğru bağırarak onların dikkatini çekmeye çalıştı, ama aldırmadılar ona ve bir süre sonra kucağında Mona (Baba, Mona'ya Moanie Balogna demekten hoşlanırdı) arka koltukta öylece oturdu, yanında çantası onların tartışmalarını dinliyordu, bir yandan da acaba ağlamalı mıyım, yoksa delirmeli miyim diye düşünüyordu. Ailesinin durmadan kavga etmesi insanı delirtebilir miydi acaba. Belki de annesinin parmak uçlarıyla şakaklarını ovması başı ağrıdığından değil, beynini ani ö kelere karşı korumak içindi. Onlardan kaçabilmek için, Trisha kapılarını en sevdiği fantezisine açtı. Red Sox şapkasını çıkardı ve önündeki kalın siyah kalemle atılmış imzaya baktı bu onu havaya soktu. Tom Gordon'un imzasıydı bu. Pete Mo Vaughn'u sever ve Anneleri Nomar Garciaparra'yı beğenirdi, ama Tom Gordon Trisha'nın ve Babasının en sevdiği Red Sox oyuncusuydu. Tom Gordon Red Sox'un bitiricisiydi sekizinci veya dokuzuncu devrede oyun bitmek üzereyken ancak Sox hâlâ galipken girerdi. Babası Gordon'a hayrandı, çünkü sinirlerini hiç bozmazdı o. Flash'ın damarlarında buzlu su akıyor, demekten hoşlanırdı Larry McFarland, Trisha da her zaman aynı şeyi söylerdi, bazen de 3-0'da eğri (bu ona babasının bir Boston Globe makalesinde okuduğu bir şeydi) bir atış yapmaya cesaret ettiği için Gordon'u sevdiğini söylerdi. Yalnız Moanie Balogna'ya ve (bir kere) kız arkadaşı Pepsi Robichaud'a daha fazlasını söylemişti. Pepsi'ye Tom Gordon'u oldukça yakışıklı bulduğunu söylemişti. Mona ile tedbiri tamamen elden bırakmış, 36 numaranın yaşayan en yakışıklı adam olduğunu ve eline bir kere dokunursa bayılacağını söylemişti. Eğer, yanağından bile olsa, onu öperse herhalde öleceğini düşünüyordu. Şimdi, annesi ve kardeşi ön koltukta –gezi hakkında, Sanford Ortaokulu hakkında, dağılmış hayatları hakkında– kavga ederlerken Trisha – Martta sezon bitmeden hemen önce– babasının ona aldığı imzalı şapkaya bakıyor ve şunları düşünüyordu Sanford Parkı'ndayım, sıradan bir günde oyun parkından geçip Pepsi'nin evine doğru yürüyorum. Ve işte bir adam sosisli sandviç arabasının yanında duruyor. Kot pantolon ve beyaz bir tişört giymiş ve boynunda altın bir zincir var –bana arkası dönük ama zincirinin güneşte göz kırptığını görebiliyorum. Sonra dönüyor ve ve görüyorum... Ooo inanamıyorum ama gerçek, bu gerçekten o, Tom Gordon bu, neden Sanford'da olduğu bir sır, ama bu o, evet ve ah Tanrım gözleri, sahada bir işaret için adamlara bakarkenki gibi, o gözler ve gülümsüyor ve kaybolduğunu söylüyor, merak ediyor acaba Kuzey Berwick diye bir şehri biliyor muyum, oraya nasıl gidebilir ve… Tanrım, ama Tanrım titriyorum, tek kelime söyleyemeyeceğim, ağzımı açacağım ama, babamın fare osuruğu dediği kuru bir viyaklamadan başka tek kelime çıkmayacak, ama konuşmayı deneyince yapabiliyorum, neredeyse normal çıkıyor sesim ve diyorum ki... Ben söylüyorum, o söylüyor, sonra ben söylüyorum ve sonra o söylüyor karavanın ön koltuğundakilerin kavgası sürüp giderken, onların nasıl konuşacaklarını düşünüyorum, (Bazen, diye karar verdi Trisha, sessizlik hayatın en büyük nimetidir.) Annesi park yerine girdiğinde o hâlâ uzaklardaydı. Trish kendi dünyasına gitti derdi babası. Olayların basit yapısının içinde dişler gizli olduğunun ve yakında bunu anlayacağının farkında olmadan, gözünü beysbol şapkasının vizöründeki imzaya dikmiş bakıyordu. Sanford'daydı, TR-90'da değil. Kasaba parkındaydı, Appalachian Yolu'nun girişinde değil. Tom Gordon'la birlikteydi, 36 numara ile ve o da kendisine, Kuzey Berwick yolunun tari ine karşılık bir sosisli sandviç almayı öneriyordu. Oh, ne kadar güzel. Trisha bir an her şeyin artık iyi olacağı gibi çılgın bir düşünceye kapıldı. Ç Çocuklar pançolarınızı aldınız mı. diye sordu Anne, gökyüzüne bakarak. Orada hâlâ mavilik vardı, ama batıda bulutlar artıyordu gitgide. Yağmur yağacak gibiydi, ama herhalde Pete'in ıslanmasından dolayı sızlanmasını sağlayacak kadar erken değil. Ben aldım, Anne. diye bağırdı Trisha. Pete evet olarak algılanabilecek bir sesle homurdandı. Yemekler. Trisha'dan olumlu, Pete'den bir tane daha homurtulu ses geldi. Orada kendilerininkinden başka hepsinin plakası şehir dışından olan bir düzine kadar araba vardı. Böcek spreyi. diye sordu anne yürüyüş yoluna giden patikaya adım attıklarında. Trish. Aldım. diye öttü Trisha, emin değildi, ama Annesinin sırt çantasına bakması için arkasını dönüp durmadı. Bu Pete'in yeniden başlamasını sağlardı kesinlikle. Eğer yürümeyi sürdürürlerse Pete, kendisine ilginç gelen, en azından dikkatini dağıtacak, bir şey görebilirdi. Bir rakun. Belki bir geyik. Bir dinozor da iyi olurdu. Trisha kıkırdadı. Komik olan nedir. diye sordu Anne. Yalnız düşündü ben, diye yanıt verdi Trisha ve Quilla kaşlarını çattı. düşündü ben bir Larry McFarland'izmdi. Çatarsa çatsın kaşlarını diye düşündü Trisha. İstediği kadar çatsın. Onunlayım ve ihtiyar suratsız gibi söylenmiyorum, ama o hâlâ benim Babam ve onu seviyorum. Trisha bunu ispatlar gibi imzalı şapkasının kenarına dokundu. Tamam çocuklar, hadi gidelim, dedi Quilla. Ve gözlerinizi açık tutun. Bundan nefret ediyorum. Pete neredeyse inledi, karavandan çıktıklarından beri söylediği anlaşılabilir ilk sözdü ve Trisha Lütfen Tanrım diye düşündü, bir şey yolla. Çünkü eğer yollamazsan, yine başlayacaklar. Tanrı geri gidip asıl orduya taze et geldiğini haber vermeleri kesin olan birkaç sivrisinek öncüsü gönderdi ve yalnızca NO. Vıdı vıdı vıdı. Trisha bunun garip bir anlaşma tarzı olabileceğini düşündü. Yazık oluyordu, çünkü gerçekten güzel bir sürü şeyi kaçırıyorlardı. Çamların o tatlı reçine kokusu, meselâ. Ve bulutların ne kadar yakın göründükleri –buluttan çok beyazımsı gri duman izleri gibiydiler. Yürüyüş kadar sıkıcı bir şeye hobim diyebilmek için büyük olmak gerektiğini düşündü, ama bu gerçekten kötü değildi. Bütün Appalachian Yolu'nun bu kadar bakımlı olup olmadığını bilmiyordu –herhalde değildi– ama eğer öyleyse, yapacak daha iyi bir şeyi olmayan insanların bütün bu binlerce mili neden yürüdüklerini anlayabiliyordu. Trisha bunun ağaçların arasından geçen geniş dolambaçlı bir caddeyi yürümeye benzediğini düşündü. Asfaltlanmamıştı doğal olarak ve hep yokuş yukarıydı, ama yine de kolay bir yürüyüştü. Çantasında bir şişe su vardı – tepesinden sıkmalı kocaman bir tane– ama birden Trisha'nın dünyada en çok istediği şey, o kulübedeki tulumbadan su çekip, paslı ağzından soğuk ve taze bir yudum içmek oldu. İçecek ve Dumanlı Dağlar'a gitmekte olan Bilbo Baggins olduğunu düşleyecekti. Anne. diye sordu arkalarından. Biraz durabilir miyiz şey için. Arkadaş edinmek bir iştir, Peter diyordu annesi. Dönüp Trisha'ya bakmadı, öyle durup senin yanına gelsinler diye bekleyemezsin. Anne. Pete. Lütfen biraz durabilir miyiz şey için... Anlamıyorsun, dedi oğlan heyecanla. Hiçbir ikrin yok. Sen ortaokuldayken her şey nasıldı bilmiyorum, ama şimdi çok farklı. Pete. Anne. Anneciğim. Bir tulumba var. Aslında bir tulumba vardı doğru söylenişi buydu artık, çünkü tulumba geride kalmıştı ve giderek daha da geride kalıyordu. Bunu kabul edemem dedi anne kesin bir sesle. Çok ciddi, diye düşündü Trisha Pete'i delirttiğine şaşmamalı. Sonra gücenerek Görünmez Kız, ben, buyum işte, diye düşündü. Keşke evde kalsaydım. Kulağında bir sivrisinek vızıldadı ve sinirlenerek ona vurdu. Bir çatal yola geldiler. Ana yol veya bir cadde kadar geniş değil tabii, ama yine de idare ederdi. NO. Sanırım tuvalete gitmem gerek, dedi Görünmez Kız ve tabii ikisi de aldırmadı yan yana âşıklar gibi doğruca yürüyerek ve birbirlerinin yüzüne âşıklar gibi bakarak ve en kötü düşmanlar gibi tartışarak, Kuzey Conway'e giden yola karıştılar. Evde kalmalıydık diye düşündü Trisha. Bunu evde yapabilirlerdi ve ben de bir kitap okurdum. Hobbit'i yeniden okurdum, belki de –ormanlarda yürümekten hoşlananlarla ilgili bir öykü. Burada bir sürü çam ağacı vardı tevazu ile anayoldan geride duruyorlardı, mavisiyah dallarını birbirlerine uzatarak. Ve tabii ki çalılıklar da vardı, düğüm düğümdüler. Zehirli sarmaşık, zehirli meşe veya zehirli sumağı işaret eden parlak yapraklar var mı diye baktı, yoktu, şükürler olsun Tanrıya verdiği ufak nimetler için. Annesi iki yıl önce, hayat daha basit ve daha tatlıyken, ona bu bitkilerin resimlerini göstermiş, bunları ayırt etmeyi öğretmişti. O günlerde Trisha annesiyle sık sık ormanda yürüyüşe giderdi. (Pete'in Plant-A-Torium gezisinden şikâyetleri annelerinin oraya gitmeyi istemesindendi. Bundaki açık gerçeklik, bütün gün bu konuda söylenirken ne kadar bencil olduğu konusunda kör ediyordu onu.) Yürüyüşlerinin birinde Anne, ona kızların ormanda nasıl tuvalete gittiklerini de öğretmişti. En önemli şey –belki de tek önemli şey– bunu bir zehirli sarmaşık kümesinde yapmamaktır. Şimdi bak. Beni izle ve yaptığım gibi yap. Trisha iki tarafa da baktı, kimseyi görmedi ve yoldan ayrılmaya karar verdi. Kezar Notch'a giden yol kullanılmıyor gibiydi –ana yolun genişliği yanında dar bir ara sokaktı– ama yine de tam ortasına çömelmek istemedi. Biçimsiz geldi ona bu. Kuzey Conway çatalı yönüne doğru yoldan ayrıldı, hâlâ annesiyle Pete'in tartışmalarını duyabiliyordu. Daha sonra, tamamen kaybolup da, ormanda ölebileceğini düşünmemeye çalıştığı sırada, net olarak duyduğu son cümleyi hatırlayacaktı kardeşinin incinmiş, ö keli sesiyle Sizlerin yaptığı hatayı neden biz ödemek zorundayız bilmiyorum. Şort yerine kot pantolon giymiş olmasına rağmen bir çalı demetinin üstünden dikkatle geçerek onun sesine doğru beş-altı adım attı. Durakladı, geriye baktı ve Kezar Notch yolunu hâlâ görebildiğini fark etti. Demek oradan gelen herkes onu, sırtında yarı dolu bir sırt çantası ve başında bir Red Sox şapkasıyla çömelmiş çiş yaparken görebilirdi. Pepsi'nin dediği gibi çıplak kıç utancı. (Quilla Andersen bir defasında Penelope Robichaud'un resminin sözlükte kaba kelimesinin yanında olması gerektiğini söylemişti.) Trisha lastik pabuçlarıyla geçen yılın ölü yapraklarından bir halıda biraz kayarak, ha if bir yokuştan aşağı indi, aşağı vardığında artık Kezar Notch yolunu göremiyordu. Güzel… Diğer yönden, tam ormanın içinden, bir erkeğin sesi ve bir kızın kahkahasını duydu, seslerinden anlaşıldığına göre anayoldan yürüyenler uzakta değillerdi. Trisha kot pantolonunun düğmesini açarken, annesi ve kardeşinin ah-o-çok-ilginç tartışmalarını kesip, onun ne yaptığını görmek için arkalarına bakar ve onun yerine bir adamla bir kız görürlerse, belki de endişe edebileceklerini düşündü. İyi. Birkaç dakika düşünecek başka bir şey olur onlar için. Kendilerinden başka bir şey. Marifet, demişti annesi iki yıl önce ormanda geçirdikleri günlerin birinde, dışarda yapmak değil –bunu oğlanlar kadar kızlar da becerir– elbiselerini sırılsıklam etmeden yapmaktır. Trisha uygun bir çam dalına tutundu, dizlerini büktü, sonra boşta kalan eliyle bacaklarının arasına uzandı, pantolon ve iç çamaşırını öne doğru ve ateş hattının dışına çekti. Bir an hiçbir şey olmadı –tipik değil miydi bu– ve Trish içini çekti. Sol kulağının çevresinde bir sivrisinek kana susamış halde vızıldadı ve ona vurmak için boşta olan eli yoktu. Komikti ve gülmeye başladı, işi bitince silinmek için bir şey arayarak kararsızca çevresine baktı ve –babasının tabiriyle– şansını zorlamamaya karar verdi. Poposunu şöyle bir salladı (sanki bir işe yararmış gibi) ve pantolonunu çekti. Sivrisinek yine yüzünün yanında vızıldayınca, sertçe vurdu ona ve mutlu bir halde avucunun içindeki kan lekesine baktı. Silahsızım sanmıştın, dostum, değil mi. dedi. Trisha yokuşa doğru döndü, sonra hayatının en kötü ikri geldi aklına. Bu ikir Kezar Notch yoluna geri gitmektense ileri gitmekti. Yollar bir Y şeklinde çatallaşıyordu yalnızca aralıktan geçecek ve anayola, ulaşacaktı yeniden. Çocuk oyuncağı. Kaybolmak olası değildi, çünkü öteki yürüyenlerin seslerini net bir şekilde duyabiliyordu. Kaybolma şansı hiç yoktu gerçekten. Birkaç ağacın yardımıyla tırmanıp tepeye çıktı ve daha düz arazide seslerin geldiği tarafa yöneldi. Çok fazla çalılık vardı, dikenli, iç içe geçmiş çalıların çevresinden dolaştı. Ancak gözlerini anayoldan hiç ayırmıyordu, Bu şekilde on dakika kadar yürüdü, sonra durdu. Göğsüyle midesi arasındaki, vücudun bütün tellerinin düğümlenmiş gibi olduğu o duyarlı noktada, huzursuzluğun ilk çırpınmalarını duydu ha ifçe. Şimdiye kadar Appalachian Yolu'nun Kuzey Conway koluna gelmiş olması gerekmiyor muydu. Öyle olması gerekiyordu Kezar Notch kolunda çok yürümemişti, herhalde elli adımdan fazla değildi (kesinlikle altmış, en fazla yetmişten çok değildi) o halde Y'nin birbirinden ayrılan iki kolunun arasındaki açıklık çok büyük olamazdı T değil mi. Anayoldaki sesleri duymaya çalıştı, ama orman artık sessizdi. Aslında, bu doğru değildi. Eski büyük batı kasaba çamlarının arasından rüzgârın uğultusunu duyabiliyordu, bir alakarganın gaklamasını ve kof bir ağaçta kahvaltısını arayan bir ağaçkakanın uzaktan gelen gagalama seslerini duyabiliyordu, yeni gelen iki sivrisineği duyabiliyordu (şimdi iki kulağının da çevresinde vızıldıyorlardı) ama hiç insan sesi yoktu. Sanki bu kocaman ormanda yalnızca o vardı. Çok tuhaftır ki vücudunun o duyarlı noktasındaki kelebek yine kıpırdadı. Bu defa biraz daha güçlü olarak. Yola çıkmak, yolun vereceği rahatlığa kavuşmak için Trisha yeniden ileriye doğru ve daha hızlı yürümeye başladı. Devrilmiş büyük bir ağacın yanına geldi, üstünden geçemeyeceği kadar yüksek olduğundan, altından sürünmeye karar verdi. Yapılacak en akıllıca şeyin çevresinden dolaşmak olduğunu biliyordu, ama ya nerede olduğunu şaşırırsa ne olacaktı. Şaşırdın bile, dedi kafasında bir ses –soğuk, ürkütücü bir ses. Kes sesini, şaşırmadım, kes sesini, diye fısıldadı ona ve dizlerinin üstüne çöktü. Kü le kaplı kof ağacın bir yerinde bir boşluk vardı ve Trisha kıvrılarak girdi oraya. Orayı kaplayan yapraklar ıslaktı, ama o bunu fark ettiğinde gömleğinin önü zaten sırılsıklamdı ve bunun önemli olmadığına karar verdi. Biraz daha kıvrılarak ilerledi ve çantası ağacın gövdesine çarptı –güm. Patla lanet olası. diye fısıldadı (‘patla lanet olası', Pepsi ve kendisinin bu aralar en sevdiği küfürdü –nedense o kadar İngiliz say iye evi dili gibiydi ki–) ve geri çekildi. Dizlerinin üstünde doğruldu, yapışan yaprakları gömleğinden silkeledi ve bunu yaparken parmaklarının titrediğini fark etti. Korkmuyorum, dedi, özellikle yüksek sesle, çünkü fısıltılı sesi korkutuyordu onu biraz. Hiç korkmadım. Yol tam şurada. Beş dakika sonra çıkmış, onları yakalamak için koşuyor olacağım. Çantasını sırtından indirip önünde itekleyerek ağacın altından sürünmeye başladı. Yarı yola geldiğinde altında bir şey kımıldadı. Yere baktı ve yaprakların arasında sürünen şişman kara bir yılan gördü. Bir an için beynindeki bütün düşünceler, sessiz beyaz bir iğrenme ve korku patlamasında kayboldular. Vücudu buz kesti ve boğazı tıkandı. Yılan kelimesini düşünemiyordu bile, ancak sıcak elinin altında onun soğuk nabız atışlarını hissediyordu, Trisha çığlık attı ve ayağa kalkmaya çalıştı, ama çevresinin hâlâ engellerle dolu olduğunu unutmuştu. Kalın bir ağaç dalı küçücük sırtının tam ortasına battı. Canı yanmıştı. Yeniden karnının üstüne düştü ve olabildiğince hızlı ve kendisi de sanki bir yılanmış gibi sürünerek ağacın altından çıktı. Pis şey gitmişti, ama korkusu duruyordu. Elinin tam altındaydı, yaprakların altına saklanmış ve elinin tam altında. Belli ki sokan cinsten değildi, Tanrıya şükür. Ama ya başkaları da varsa. Ya zehirliyseler. Ya orman onlarla doluysa. Ve tabii ki öyleydi, orman hoşa gitmeyen bir sürü şeyle doluydu, korkulan ve içgüdüyle nefret edilen, insanı şuursuz bir panikle dolduran her şeyle. Neden razı olmuştu sanki gelmeye. Neden yalnız razı olmakla kalmamış, bir de keyifle razı olmuştu. Çantasının kayışını bir eline dolayıp bacağına vurarak, devrilmiş ağaca ve devrilmemiş olanların aralarındaki yapraklı yerlere şüpheli bakışlar attı, yılanı göreceğinden korkarak, aslında bir korku ilmindeki yılanlar gibi bir alay yılan görmekten korkarak hızla ilerledi. Katil yılanların istilası, başrolde Patricia McFarland, ormanda kaybolan bir kızın ilginç hikâyesi. Trisha, Hayır ben... diyecekti ki omzunun üstünden geriye baktığından, çamurlu topraktan çıkmış sivri bir taşa takılarak sendeledi, boşta olan kolunu dengesini bulmak için boşuna bir gayretle salladı ve sonra yana doğru sert bir şekilde düştü. Bu, belinde ağacın dalının battığı yerden bir ağrı dalgasının yükselmesine neden oldu. Nemli, ama devrik ağacın altındaki boşluktakiler gibi vıcık vıcık olmayan yaprakların üstünde öylece kalakaldı. Hızla nefes alıyordu, alnının tam ortası zonklamaya başlamıştı. Aniden kederle fark etti ki doğru yöne gidip gitmediğini bilmiyordu artık. Omzunun üzerinden geriye baktı, gitmiyor olabilirdi de. Yeniden ağaca git o halde. Devrilmiş ağaca. Altından çıktığın yerde dur ve dümdüz ileri bak, işte bu senin gitmek istediğin yön, ana yolun yönü. Ama acaba öyle miydi. Eğer öyleyse, neden anayola gelmemişti hâlâ. Gözlerinin kenarlarında yaşlar belirdi. Hırsla geri aldı onları gözlerini kırparak. Eğer ağlamaya başlarsa, kendi kendine korkmadığını söyleyemeyecekti. Eğer ağlamaya başlarsa her şey olabilirdi. Yosun kaplı, devrilmiş ağaca doğru yavaşça yürümeye başladı yeniden, birkaç saniye için bile olsa yanlış yöne gitmiş olmak, yılanı (zehirli ya da değil iğreniyordu onlardan) görmüş olduğu yere geri dönmek hiç hoşuna gitmiyordu. Üstelik yılanı tekrar göreceğini çok iyi biliyordu. Yılanı gördüğü (ve Tanrım, hissettiği) yerdeki yaprakların arasında koyu bir leke çarptı gözüne. Boylu boyunca uzanan bir kızın izi vardı toprağın üstünde ve suyla dolmaya başlamıştı bile. Ona bakarak elini ümitsizlikle gömleğinin önüne sürdü yeniden –nemli ve çamurluydu. Bir ağacın altında süründüğünden dolayı gömleğinin nemli ve çamurlu olması şu ana kadar olan en korkulacak şeydi. Planda bir değişiklik olduğunu gösteriyordu ve yeni plan kof ağaçların altındaki boşluklarda sürünmeyi içeriyorsa, bu iyi bir değişiklik değildi. Neden yoldan ayrılmıştı bir kere. Neden yolu gözden kaybetmişti. Yalnızca çiş yapmak için mi. O kadar fazla gerekmediği halde çiş yapmak için mi. Eğer öyleyse, deli olmalıydı. Ve sonra da meçhul ormanın içinde güvenli bir şekilde yolunu bulabileceğini zannettiren (aklına şimdi gelen cümle buydu) deliliği tutmuştu. Aslında bir şey öğrenmiş oldu bugün Yoldan ayrılmaması gerektiğini. Yapılması gerekenler ya da bunların ne kadar kötü yapıldığı, katlanmak zorunda kaldığı vıdı vıdılar önemli değildi,