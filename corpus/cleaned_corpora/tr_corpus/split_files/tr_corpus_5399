kadar Meram Tıp Fakültesi'nde eğitim görmüşlerdir. 2009'dan itibaren kendi yerleşkelerinde eğitimine devam etmişlerdir. Kasım 2001'de Selçuk Üniversitesi bünyesinde "Selçuklu Tıp Fakültesi" adı altında ikinci bir Tıp Fakültesi 22 Kasım 2001 tarih ve 24591 sayılı Resmi Gazete'de yayınlanan Bakanlar Kurulu kararı ile kuruldu. Ocak 2002'de Hazine garantili yaklaşık 30 milyon USD bütçeli uluslararası tıbbi cihaz ve donanım ihalesi çalışmaları başladı. 27 Ağustos 2002 tarihinde ihale'nin pazarlık aşaması tamamlandı. 6 Eylül 2002 tarihinde Prof.Dr. M. İ. Safa Kapıcıoğlu YÖK Genel Kurul kararı ile Kurucu Dekan olarak atandı. 30 Eylül 2002 tarihinde fakülteyi kazanan ilk öğrenciler Meram Tıp Fakültesi'nde Eğitim-Öğretimlerine başladılar. Aralık 2002'de S.Ü. Selçuklu Tıp Fakültesi Hastanesi Yönetmeliği yayınlandı. Ocak 2004'te Prof.Dr. M. Kemal Gündüz Selçuklu Tıp Fakültesi Dekanı olarak atandı. Ocak 2005'te Doç.Dr. A. Kağan Karabulut Dekan Yardımcısı olarak atandı. 2012 yılında Prof. Dr. Oktay Sarı yeni dekan olarak atanmıştır.Aynı zamanda Nükleer Tıp Anabilim Dalı başkanlığını da yürütmektedir. Meram Tıp Fakültesi ile hiçbir bağı kalmayarak tamamen kendi öğrencileriyle,gelişmiş teknolojisi ile tıp doktorları yetiştirmeye başlamış aynı zamanda eğitim ve araştırma hastanesi ile de bölge halkına üst düzey hizmet vermeyi ilke haline getirmiştir. Selçuk Üniversitesi Teknik Eğitim Fakültesi Selçuk Üniversitesi Teknik Eğitim Fakültesi, Bakanlar Kurulu'nun 9.9.1997 tarihli toplantısında Selçuk Üniversitesi'nin 14. Fakültesi olarak kurulmuştur. Fakülte teknik branşlarda öğretmen yetiştirmektedir. Teknik Eğitim Fakültesi'nin, ülke ve bölge öncelikleri dikkate alınarak Bilgisayar Sistemleri Öğretmenliği ve Otomotiv Öğretmenliği programlarına normal öğretime öğrenci alınması planlanmış ve bu teklif YÖK Yürütme Kurulunun 18.2.1998 tarihli toplantısında uygun görülerek söz konusu fakültenin 1998-1999 öğretim yılında, iki bölümde otuzar öğrenci ile eğitim öğretime başlaması kabul edilmiştir. Selçuk Üniversitesi Mesleki Eğitim Fakültesi Selçuk Üniversitesi Mesleki Eğitim Fakültesi Selçuk Üniversitesi'ne bağlı bir mesleki eğitim fakültesidir. 2 Kasım 1976 tarihinde, Türkiye Cumhuriyeti Millî Eğitim Bakanlığı, Mesleki Teknik Öğretim Genel Müdürlüğü'nce açılan 2 yıllık ön lisans eğitimi veren Kız Sanat Yüksek Öğretmen Okulu 2547 sayılı Y.Ö.K. kanunun geçici 28. Maddesi gereğince 22.06.1982 tarih ve 41 sayılı kanun hükmünde kararname ile adı Kız Sanat Eğitimi Yüksekokulu olarak değiştirilmiş ve Eğitim Fakültesi bünyesinde öğretime devam etmiştir. Önce 2 yıllık ön lisans eğitimi veren Kız Sanat Eğitimi Yüksekokulu 1990-1991 öğretim yılında yine aynı statüde 4 yıllık eğitim veren Yüksekokul olarak çalışmalarına devam etmiştir. 3 Temmuz 1992 tarih ve 3837 sayılı yasa ile Selçuk Üniversitesi bünyesinde Mesleki Eğitim Fakültesi adı altında akademik kadrosunu oluşturmuş ve 1994-1995 öğretim yılı sonunda ilk mezunlarını vermiştir. Selçuk Üniversitesi Veteriner Fakültesi Selçuk Üniversitesi Veteriner Fakültesi, Selçuk Üniversitesi'ne bağlı bir veteriner fakültesidir. 1982 yılında Türkiye'nin beşinci veteriner fakültesi olarak eğitim-öğretime başlamıştır. Selçuk Üniversitesi Ziraat Fakültesi Selçuk Üniversitesi Ziraat Fakültesi Selçuk Üniversitesi'ne bağlı ziraat fakültesidir. 1982 yılında kurulmuş ve ilk olarak Toprak bölümüne öğrenci almıştır. 1983 yılında Tarla Bitkileri ve Tarım Makineleri Bölümlerine, daha sonra da Zootekni Bölümüne alınan 40’ar öğrenci ile eğitim-öğretim faaliyetine devam etmiştir. Fakülte 1992 yılından itibaren Alaeddin Keykubat Kampüsü'ndeki kendi binasında eğitim-öğretim faaliyetine devam etmektedir. Cabinda BÃ¶lgesi Cabinda veya Kabinda Bölgesi, Angola'nın 18 yönetim bölgesinden birisidir. Angola toprakları ile herhangi bir karasal bağı bulunmamaktadır. Bölge, birçok politik kurum arasında tartışmalı bir statüye sahiptir. Bölgenin yönetim merkezi aynı isimli Kabinda'dır. Yüzölçümü 7.270 km² olan bölge, bağlı bulunduğu Angola'dan Kongo Demokratik Cumhuriyeti'ne ait dar bir şeritle ayrılmaktadır. Bu dar şerit ile KDC'nin Atlas Okyanusu'na kıyısının olması sağlanmıştır. Ayrıca buradaki sınır çizgileri tarihsel ülkeler olan Loango, Ngoyo ve Kakongo Krallıklarına kadar geri gitmektedir. 1885 yılında Berlin'de düzenlenen Kongo konferansı ile bugünkü sınırlar belirlenmiştir. Kabinda güneyinde Kongo Demokratik Cumhuriyeti bulunurken, kuzeyinde Kongo Cumhuriyeti (Fransız Kongosu) bulunmaktadır. 2007 yılının verilerine göre Kabinda bölgesinin 300.000 kişilik bir nüfusu mevcuttur. Nüfusun neredeyse tamamı Bantu toplumunun bir kolu olan Bakongolardan oluşmaktadır. Bölgede nüfus artış hızı çok hızlı yükselmektedir. Kabinda'da kereste, kahve, kakao, kauçuk ve palmiye yağı üretilir ve dünyaya ihraç edilir. 1968 yılından beri petrol çıkarılmaktadır ve günlük üretim 700.000 varil civarındadır. Kabinda'da çıkarılan petrol Angola'nın ihraç ettiği petrolün çok büyük bir bölümünü oluşturmaktadır. Kabinda'da çıkarılan ve ihraç edilen petrolden elden edilen gelir ile Angola devlet giderlerinin %80'ini karşılamaktadır. Bölge, ilk olarak 1853 - 1854 yıllarında Portekizliler'in o bölgeye gitmesiyle önem kazanmıştır. Zaman içinde yerli krallıklar Portekiz'in kendilerini koruması için birçok antlaşma yapmış ve yürürlüğe konulmuştur. 1885 yılında Berlin'de yapılan Kongo Konferansı ile güçlü koloni devletleri o bölgeleri kendi istekleri ve arzuları doğrultusunda kendi aralarında paylaşmış ve sınırları meydana getirmişlerdir. Bunun neticesinde birçok Avrupa ülkesinin "arka bahçesini" oluşturacak ülkeler oluşturulmuş ve yönetilmiştir. Ancak ilerleyen yıllarda deniz aşırı yolculuklarda ortaya çıkan yüksek meblağlı harcamalar Avrupa devletlerinin yeni düzenlemelere gitmesini sağladı. Bu bağlamda Portekiz 1956 yılında deniz aşırı illeri olan Angola ve Kabinda'nın tek bir sorumlu başkan tarafından yönetilmesini kararlaştırdı. Afrika'da yaygınlaşan bağımsızlık hareketleri neticesinde Portekiz sömürgesi Angola ve Kabinda'ya da bağımsızlık hakkını ayrı ayrı tanıma durumuna gelmişti. Kabinda ile 1975 yılında sürdürülen bağımsızlık görüşmeleri sırasında Angola, Kabinda'nın kendisinin hakkı olduğunu iddia etmiş ve Kasım 1975 tarihinde gerçekleştirdiği askeri müdahale ile bu toprakları işgal etmiştir. O tarihten bu yana Kabinda'nın bağımsızlığı için savaşan FLEC örgütü ile Angola askerleri arasında yer yer silahlı çatışmalar yaşanmaktadır. 1974 yılında Kabinda, Afrika Birliği Örgütü tarafından Afrika'nın 39. bağımsız devleti olarak birliğe kabul edilmiştir. Ayrıca ayrılıkçılar tarafından ilan edilen Kabinda Cumhuriyeti, Temsil Edilmeyen Milletler ve Halklar Organizasyonu (UNPO) nun bir üyesidir. Son olarak 8 Ocak 2010 tarihinde FLEC örgütü, 2010 Afrika Uluslar Kupası kapsamında Angola'daki kupaya katılmak için otobüs ile Kabinda'dan geçen Togo Milli Takımı otobüsünü silahlarla taramış ve üç kişi bu saldırıda hayatını kaybetmiştir. Bu olay neticesinde Togo kupaya katılmaktan vazgeçmiştir. The Rounders (film, 1914) The Rounders (Ayyaşlar), yönetmenliği ve senaryosu Charlie Chaplin'e ait olan 1914, ABD yapımı sessiz ve kısa bir komedi filmidir. Chaplin'e dönemin en ünlü komedi oyuncularından biri olan Roscoe "Fatty" Arbuckle eşlik etmektedir. Film, Mack Sennett' in sahibi olduğu Keystone Studios çatısı altında çekilmiştir. Chaplin ve Arbuckle bir otelde karılarıyla beraber karşılıklı odalarda kalan iki ayyaştır. Arbucke karısını döverken, Chaplin karısından dayak yemektedir. Arbuckle'un odasından gelen sesler kendilerininkini bastırınca Chalin karısı tarafından onları ayırması için karşı daireye gönderilir; fakat bu durum kavgayı durduracağına daha da alevlendir. İki kadının kavga etmeye başlamasından faydalanan bu iki ayyaş, onların çantalarından aldıkları paralarla içmeye gidip iyice sarhoş olacak, bir restoranda rezalet çıkarıp oradan kovulacak, en sonunda da bir parkta uyumak için yattıkları çürük bir sandalın batmasıyla sulara gömüleceklerdir. Süleyman Şefik Paşa Süleyman Şefik Paşa (1860, Erzurum - 1946, İstanbul), Türk asker. Kuvâ-yi İnzibâtiye birliklerinin komutanı olarak tanınır. Erzurum’un eski ailelerinden "Söylemezoğulları"na mensuptu. Babası Mevlana türbesinde yatan Konya Valisi Ali Kemali Paşa'dır. Harp Okulu'nu bitirdi, çeşitli orduların başına geçti ve Basra Valisi oldu, 1919'da üç aylığına Harbiye Nâzırlığı yaptı. İstanbul Hükümeti'nin Kuvâ-yi Milliye'ye karşı kurduğu Kuvâ-yi İnzibâtiye'nin komutanı olduğu için vatandaşlıktan çıkarılarak Yüzellilikler listesine alındı ve sürgüne gönderildi. 1939 yılında çıkan af kanunundan sonra Türkiye'ye döndü. 1946 yılında İstanbul'da öldü. Siham Kemali Söylemezoğlu ve Prenses Perizat Osmanoğlu'nun babasıdır. Gelini Sevinç Tevs'tir, damatları arasında Mithat Perin ve Hüsrev Gerede gibi isimler bulunmaktadır. Paşa'nın torunu ise ünlü bestekâr Şehrazat'tır. Vlaardingen Vlaardingen, Hollanda'nın orta ölçekli bir ilçesidir. Nüfusu yaklaşık 70.000'dir. Doğusunda Rotterdam (6 km), batısında Hoek van Holland (12 km) vardır. İlçe sanayileşmiş olup kanalları, yel değirmeni ve Ringa balığıyla ünlüdür. Şükrullah Şükrullâh (d. y. 1388 - ö. 1488), 15. yüzyılda yaşamış bir Osmanlı tarihçisi. "Behcetü't Tevârîh" adlı tarih kitabının yazarı olarak ün yapmıştır. Doğumunun 1388'de Amasya'da olduğu kabul edilmektedir. Tam adı "Şükrüllah bin İmâm Şihâbeddîn Ahmed bin İmâm Zeyneddîn Zekî"dir. Osmanlı ilmiye sınıfına mensuptur. II. Murad ve II. Mehmed dönemlerinde 22 yıl Osmanlı Devleti hizmetinde çalışmıştir. II. Murad döneminde Karamanoğulları Beyliği'ne elçi olarak gönderilmiştir. 1488 yılında İstanbul'da vefat etmiştir. Mezarı İstanbul Şeyh Vefâ Camisi'nde bulunmaktadır. Şükrullâh, "Behcetü't Tevârîh" isimli eserini 1456'da yazmaya başlamış, 1459'da tamamlamış ve II. Mehmed'in sadrazamı Veli Mahmud Paşa'ya sunmuştur. Farsça olarak yazılan bu eser Kanuni devrinde 1530 senesinde Türkçeye çevrilmiştir. "Behcetü't Tevârîh" on üç kısımdan oluşmuştur ve dünya tarihinin anlatılmasını hedeflemiştir. Eserin sekizinci kısmı, II. Mehmed'in tahta çıkmasına (1451) kadarki Osmanlı tarihinden bahsetmektedir. "Behcetü't Tevârîh" diğer Osmanlı tarih yazarları tarafından (özellikle Karamani Mehmet Paşa, Sarıca Kemal, Ruhi Çelebi, Mehmet Zaim) kaynak olarak kullanılmıştır. Osmanlılarla ilgili son kısmı 1939-49'da iki defa Türkçeye çevrilerek neşredilmiştir. The New Janitor (film, 1914) The New Janitor, (Yeni Temizlikçi) Charlie Chaplin' in yönetmenliğini yaptığı ve başrolde oynadığı 1914, ABD yapımı kısa ve sessiz bir komedi filmidir. Film Keystone Stüdyoları' nda çekilmiştir. Charlie bir bankada temizlikçi olarak çalışmaktadır. O kadar sakardır ki bir pencereyi temizlerken sokaktaki patronunun üzerine bir kova su döker ve kovulur. Bu sırada kumar borcunu ödeyemediği için tehditler alan banka idarecilerinden biri bankayı soymaya karar vermiştir. Fakat işler beklediği gibi gitmez ve soygun sırasında sekretere yakalanır. Bu esnada gitmek üzere olan Charlie, sekreterin yardım çağıran zile ısrarla basması üzerine yukarı çıkar; soyguncuyu durdurur ve sekreter kadını kurtarır. Gelen polis, üstü başı perişan haldeki Charlie'yi soyguncu sanarak tutuklamaya kalksa da sekreter yardımıyla durum düzeltilir. Soygunu engelleyen Charlie patron tarafından para ile ödüllendirilir. Dânişmend Gazi Danişmend Gazi ya da Danişmend Ahmed Gazi ya da Danişmend Taylu ya da İbt Taylu Danişmend Ahmet Gazi ya da Danişmend İbn-i Ali Taylu et Türkmanî; (ö. 1084) Anadolu'da kurulan ilk Türkmen beyliklerinden biri olan Danişmendliler’in kurucusu kabul edilen bir alim ve savaşçıdır. Kimi kaynaklarda oğlu Gümüştegin Ahmet Gazi beyliğin kurucusu kabul edilir Malazgirt Savaşı'ndan sonra Selçuklu hükümdarı Alparslan tarafından Kayseri, Zamantı, Sivas, Develu, Tokat, Niksar ve Amasya havalisini Danişmend Gazî ile arkadaşlarının bu yöreyi fethetme girişimine başlamaları, destansı bir roman olan Dânişmendnâme’de olağanüstü hikayelerle süslenmek suretiyle anlatılmıştır. Kendisinden sonraki Danişmendli beylerinden de zaman zaman ""Danişmend Bey"" ya da ""Emîr Danişmend"" şeklinde bahsedilmiştir. İbnü’l-Kemal’in "Keşfü’l-Akabe" adlı eserine göre Danişmend Ahmed Gazi, İsfahan’dan Anadolu’ya gelen bilge bir kişidir. Çok erken tarihlerde Selçuklu ailesine yakın olma fırsatı bulan ve hanedan üyelerine hocalık yapan Danişmend Ali Taylu; kız alıp vererek Selçuklu hanedanı ile akrabalık kurmuştur; Türkiye Selçuklu Devleti’nin atası sayılan Kutalmış’ın kayınpederidir. Danişmend Gazi, saltanat muallimi ve sultana yol gösteren bilge (dâniş) bir kişi olması yanında, bir Selçuklu komutanı olarak Selçuklu Devleti’ne hizmete vermiştir. 1071 yılında Selçuklu hükümdarı Alparslan’ın Malazgirt Savaşı’nı kazanmasında önemli payı olan komutanlardan biri oldu. Savaştan sonra Alparslan tarafından Sivas, Tokat, Niksar ve Malatya beldelerinin fethedilmesi ve yönetilmesi ile görevlendirildi. Danişmend Ahmed Gâzi 1072’de Amasya’da Danişmendli Beyliği’nin temellerini attıktan sonra 1074’te Sivas’ı ele geçirdi. Sivas şehrinin surlarının bu fetih sırasında yıkılmasına karşılık bu tarihte Sivas’ta kalıcı bir yapılanma sağlanamadı. 1084 yılında vefatına kadar Danişmendli Beyliği’nin başında kaldı. Niksar taraflarında mücadele ederken şehit oldu ve Niksar'a defnedildi. Niksar’daki Danişmend Ahmed Gazi’ye ait türbeye halk arasında “Melikgazi Türbesi” denilir. Bu durum, türbenin “"Melik Gazi"” unvanına sahip torunu Emir Gazi'ye ait olduğu şeklinde anlaşılmasına sebep olur. Türbeye Melik Gazi denmesi, Danişmendli emîrlerinin tamamına aynı zamanda Melik Gazi unvanı verilmesi ile ilgilidir. Danişmend Ahmed Gazi’nin ölümünden sonra beyliğin başına oğlu "Gümüştegin Gazi" geçmiştir. Gümüştegin, 1096 yılında başlayan Haçlı seferlerinde Haçlılar’a karşı verdiği mücadelelerle tanındı. Bazı kaynaklarda Gümüştegin’den “"Danişmend Bey"” şeklinde bahsedilmiştir. Bu durum kimi tarihçilerin Danişmend Gazi ile Gümüştegin’i aynı tarihî şahsiyet olarak değerlendirmesine yol açmıştır. Danişmend Gazi ve oğlu Melik Gazi'nin Anadolu'nun Türkler tarafından alınmasında oynadıkları rol ağızdan ağza anlatılarak bir destan haline gelmiştir. Dânişmendnâme adı verilen bu destanlar Türkiye Selçuklu Sultanı II. İzzeddin Keykavus tarafından toplattırılarak yazıya döküldü. Destanî bir roman niteliğindeki Dânişmendnâme’de, Danişmend Gazi’nin Malatya Emîri Ömer’in kızıyla evlenen Ali b. Mızrab’ın oğlu olarak dünyaya geldiği ve asıl adının Ahmed olduğu, Battal Gazi’nin torunu Sultan Turasan ile arkadaşlık ettiği, ondan gündüz savaşçılık öğrendiği, geceleri de dinî ilimler tahsil ederek âlimlik mertebesine ulaştığı ve bundan dolayı da kendisine “Dânişmend” denildiği ifade edilmektedir. Jamie Bell Jamie Bell (d. 14 Mart 1986) BAFTA ödülü sahibi İngiliz aktör. 2000 yılında Billy Elliot filmi ile En İyi Erkek Oyuncu dalında Sinema Oyuncuları Derneği Ödülleri ve Satellite Ödülleri'ne aday gösterilmiş, BAFTA ödülü kazanmıştır. Bell Bilingham'ın Stockton on Tees semtinde doğmuş olup, Eileen adınjda kendinden büyük bir kızkardeşi vardır. Onun babası olan John Bell bir alet ustasıydı. Those Love Pangs (film, 1914) Those Love Pangs (Aşk Sancıları), Charlie Chaplin tarafından yönetilmiş 1914, ABD yapımı kısa ve sessiz bir komedi filmidir. Film Mack Sennett' in sahibi olduğu Keystone Stüdios'da çekilmiştir. Charlie ve arkadaşı parkta kadınlara kur yapmaktadırlar. Arkadaşı bu esnada bir sevgili edinir, Charlie ise olası sevgilisini bir başka adama kaptırır. Çapkınlıkta başarısız olunca morali bozulur ve göle atlamak ister ama polis her seferinde bunu engeller. O da göle atlayamamanın kızgınlığını uzun boylu rakibini göle atarak çıkarır, diğer rakibinin de parasını çalar. Bu kargaşadan kaçıp sinemeya giden kızları izleyen Charlie, orada kızlarla flört eder ama onu bulan kızgın rakiplerin kavga çıkarmasıyla zor durumda kalır. Film, sinema salonunda başlayan büyük kavgada Charlie'nin perdeye fırlatılmasıyla son bulacaktır. Bensu OrhunÃ¶z Bensu OrhunÃ¶z (3 Temmuz, 1965), Tiyatro, sinema ve dizi oyuncusu. 1988 yılında, Saint Michel Fransız Lisesinden mezun oldu. Ardından, lisans eğitimini, Mimar Sinan Üniversitesi Devlet Konservatuvarı "tiyatro" bölümünde tamamladı. Bizimkiler dizisindeki çekirdek ailenin kızı "Bilge" rolüyle geniş kitlelerce tanındı. Orhunöz, Şehir Tiyatroları'nın kadrolu sanatçısı olup, sinema ve dizi filmlerde de rol almaktadır. Teinolophos Teinolophos trusleri, tek deliklilerin prehistorik bir türü, veya yumurta-koyan bir memeliydi. Erken kretase devrinde Aptian zamanında yaşamışlardır. Aşağı çene kemiğinin Flat Rocks Victoria, Avustralya'da bulunduğu bilinir. Türün ismi sanatçı Peter Trusler'den gelmektedir. Yaklaşık olarak 123 milyon yıllık yaşı, bunu en erken bilinmiş tek delikli yapar. Tür, bazı sınıflandırmalarda Steropodontidae'ye yerleştirilmiştir. Gentlemen of Nerve (film, 1914) Gentlemen of Nerve, yönetmenliğini ve başrolü Charlie Chaplin'in üstlendiği 1914, ABD tarihli sessiz ve kısa bir komedi filmidir. Chaplin'e dönemin diğer ünlü komedyenleri olan Mabel Normand ve Mack Swain eşlik etmektedir. Keystone Stüdyoları'nda çekilen film, Charlie at the Races ve Some Nerve adlarıyla da anılmaktadır. Mr. Wow-Woe (Chaplin) oto yarışlarını seyretmeye gelir fakat yarışın yapıldığı alana alınmaz. O da o sırada tanıştığı biriyle birlikte gizlice içeriye girmeyi başarır. Bu sırada sevgilisi Mr. Walrus (Mack Swain)' le birlikte yarışları seyretmekte olan Mabel (Mabel Normand) sevgilisinin başka bir kadınla alenen flört etmesiden fena halde rahatsızdır. Bir süre sonra Mabel ve Mr. Wow-Woe karşılaşırlar. Art arda gelişen aksilikler sonucunda polis Mabel'ın sevgilisini ve Charlie'nin sürekli sorun çıkaran yeni arkadaşını gotürür. Böylece birbirinden hoşlanmaya başlamış olan Mabel ve Mr. Wow-Woe başbaşa kalacaktır. Steropodon Steropodon galmani, tek deliklilerin prehistorik bir türü, veya yumurta-koyan bir memeliydi. Erken kretase devrinde orta Albian zamanında yaşamışlardır. Ornitorenk'in en erken bilinmiş akrabasıdır. Mezozoik dönem için büyük bir memeli olup 40-50 santimetre uzunluğundaydı. Opalleşmiş bir çene kemiği ve üç azı dişi vardır. Mustafa Asım Hayrullahoğlu Mustafa Asım Hayrullahoğlu (Deniz Yoldaş, d. 1948, Diyarbakır - ö. 1982, İstanbul), TKP üyesi. Yüksek öğrenimini İstanbul Üniversitesi İktisat Fakültesinde yapan Hayrullahoğlu, gençlik yıllarında, 1960'lı yıllarda, yükselen öğrenci mücadelelerine katıldı. Fikir kulübleri Federasyonu (FKF) ve Devrimci Doğu Kültür Ocakları'nda (DDKO) çalıştı. Yine bu yıllarda yükselen işçi hareketlerine bağlandı. Türkiye İşçi Partisi'ne (TİP) üye oldu. 1969 Sungurlar işçi direnişine ve o yıllarda gelişen bir dizi işçi direnişlerine katıldı. O yıllarda kurulmuş olan ve önemli bir muhalefet odağı haline gelen, DİSK kapatılmaya çalışılınca işçi sınıfının bu girişime karşı yanıtı oldukça sert oldu. 15-16 Haziran 1970'te gerçekleştirilen ve genel direnişe dönen genel grevle DİSK'in kapatılması engellendi. Hayrullahoğlu bu direnişin örgütlenmesinde önemli görevleri yerine getirdi. "Tekel Gerçek" isimli bir fabrika gazetesinin çıkmasında rol oynadı. 12 Mart 1971 askerî darbesi ile Hayrullahoğlu, birçokları gibi yasadışı çalışma hayatına geçti. 1975'te Türkiye Komünist Partisi'ne (TKP) üye oldu ve değişik düzeylerde görev aldı. Özellikle İstanbul parti teşkilatlanmasında ve sendikal alanda çalışmalarda bulundu. 12 Eylül 1980 askeri darbesinden sonra (Kasım 1982'de) polisler tarafından yakalandı. Uzun süren işkencelere rağmen parti hakkında herhangi bir açıklamada bulunmadı ve polislerce İstanbul Kasımpaşa'daki kimsesizler mezarlığına gömüldü. Mustafa Asım Hayrullahoğlu'nun annesinin şikayeti üzerine 1984 yılında Sıkıyönetim 2 Numaralı askerî Mahkemesi'nde Mustafa Asım'ın ölümüyle ilgili olarak dava açıldı. Yargılama sonunda işkence yaparak, bir kişinin ölümüne neden olmaktan siyasi şubede görevli 5 polisten, üçü (komiser muavinleri Ümit Baybek, Mehmet Yetiş ve Orhan Yaman) 1 Nisan 1986'da, onar yıl sekizer aya mahkûm oldu. Yargılanan diğer zanlılar (müdür muavini Ali Can Özgenler ve Engin Devren) ise beraat etti. Talia Shire Talia Shire (d. 25 Nisan 1946) İki kez Oscar'a aday gösterilmiş Amerikalı oyuncu. Baba II filmi ile En İyi Yardımcı Kadın Oyuncu, Rocky filminde ise En İyi Kadın Oyuncu dalında Oscar'a aday olmuştur. Oscarlı yönetmen Francis Ford Coppola'nın kız kardeşidir. Talia Shire başrolünü Sylvester Stallone ile paylaştığı Rocky film serilerinde Rocky Balboa'nın eşi "Adrien" rolüylede tanınır. 1970-1978 yılları arasında David Shire, 1980-1994 yılları arasında Jack Schwartzman ile evli kalmıştır. Jason Schwartzman, Robert Schwartzman ve Matthew Shire isminde üç çocuğu vardır. Türkçe Vikipedi Türkçe Vikipedi, Vikipedi'nin 5 Aralık 2002'de başlatılan Türkçe sürümüdür. Madde sayısına göre 30'uncu en büyük Vikipedi sürümüdür. 13 Mart 2003 tarihinde yazılan ilk madde olan Cengiz Han'dan bu yana; günü saat itibarıyla (UTC) maddeye ulaşmıştır. Tam olarak kayıtlı kullanıcısından kadarı aktiftir. hizmetlisi, bürokratı, denetçisi, gözetmeni ve devriyesi vardır. Açıldığı günden beri kez katkıda bulunulmuştur. Kasım 2006'da Altın Örümcek Web Ödülleri'nin fen kategorisinde aday olarak gösterildi. Ocak 2007'de bu yarışmada "En İyi İçerik" ödülünü kazandı. Ödül 25 Ocak 2007'de İstanbul Teknik Üniversitesi'nde yapılan bir törenle verildi. Türkçe Vikipedi'de bulunan bazı maddeler, 17 Kasım 2014 tarihinden itibaren Türkiye'deki kullanıcıların erişimine engellendi. Bu engelleme URL tabanlı olup sadece HTTP bağlantılar üzerinde etkili olmuştur. Vikipedi ve kardeş projelerinde 2013 yılından beri kayıtlı kullanıcılar için HTTPS sistemi güvenlik nedeniyle zorunlu olduğu için bu engelleme onları etkilememiştir. 12 Haziran 2015 tarihinde Wikimedia Blog'u üzerinde yapılan duyuruda Wikimedia Vakfı 2011 yılından beri üzerinde çalıştıkları HTTPS şifreleme sisteminin tüm projelerde ve tüm kullanıcılar için aktifleştirildiğini kamuoyuna açıkladı. Böylelikle sadece anonim kullanıcıları etkileyen erişim engelleme durumu tek taraflı olarak kaldırılmış oldu. Ayrıca Vakıf yaptığı açıklamada HTTPS şifreleme sistemine geçişin, hükûmetlerin uyguladığı erişim engellemelerini kaldırmanın yanı sıra kullanıcıların internet trafiğinin hükûmet, internet sağlayıcı veya üçüncü grup kişiler tarafından takip edilmesini, değiştirilmesini ya da kullanıcı bilgilerinin çalınmasını da zorlaştırdığını söyledi. Erişime engellenen maddeler aşağıdaki tabloda gösterilmektedir: günü itibarıyla Türkçe Vikipedi'de kategori mevcuttur ve bunların tanesi (% ) bir sayfaya sahiptir. 2019 yılı itibarıyla Türkçe Vikipedi'de en çok sayıda madde insan ve coğrafya kategorisindedir. Türkçe Vikipedi'de, doğa ve suç ile ilgili maddeler en yüksek kaliteye sahip iken politika ile ilgili içerikler daha sık okunur. Conta Contalar sızdırmazlık ve yalıtım sağlamak için kullanılırlar. Üst üste binmiş olan tesisat ya da makine parçalarının arasına konan sıvı ya da gaz kaçaklarını önleyen ve parçaların birbirine oturmasını kolaylaştıran levhalara verilen bir isimdir. Sızdırmazlık elemanları deri (soğuk bölgelerdeki boru hatlarında), mantar (şişe sanayiinde), keçe (boru hatlarında), kurşun (hidrolik sistemlerde ve boru hatlarında), plastik (boru hatlarında, cam sanayiinde ve otomotiv sanayiinde), asbest (buhar boru hattında), kâğıt (boru hatlarında), yapı izolasyonunda ve boru hatlarında ve kimyasal maddelerden (boru hatlarında ve metal yüzeylerde) üretilerek birçok alanda kullanılırlar. Mantar levhalardan imal edilen contalar 150 dereceye kadar ve orta basınca dayanabilirler. Günümüzde gelişen teknoloji ile üretilen malzeme kalitesi artması nedeni ile deri kullanımı çok azalmıştır, kurşunun iyi bir sızdırmazlık elemanı olmasına rağmen maliyetinin fazlalığı nedeni ile boru hatlarında kullanılırlığı çok azdır. Günümüzde asbestin zararları bilindiği için şu an tercih edilen bir sızdırmazlık elemanı değildir. Contalar bağlandığı yerdeki akışkanın sıcaklık ve basıncına göre seçilir. Conta çeşitleri: Genel olarak basınç ve sıcaklığın çok yüksek olduğu yerlerde ring – joint (halka şeklinde conta) kullanılır. Ringliden sonra en iyi spiral wound (spiral sarımlı) contalardır. Katı, sıvı ve gaz formundaki akışkanları olması gereken yerde tutan ya da sızıntı yapmasını engelleyen sızdırmazlık elemanı olan conta, kullanım alanlarına göre literatürde şu şekilde ayrılmıştır. Zilyetlik Zilyetlik, medeni hukukun eşya hukuku dalında incelenen bir hukuki kurumudur. En basit olarak bir kimsenin taşınır (menkul) veya taşınmaz (gayrimenkul) bir mal üzerindeki fiili hakimiyeti olarak tanımlanabilir. ZilyetliÄŸe sahip olan kiÅŸiye zilyet denir. Mülkiyet bir kimsenin eşya üzerindeki hakkını ifade eder. Hâlbuki zilyetlik, bu haktan bağımsız olarak sadece eşya üzerinde var olan bir hakimiyet durumunu gösterir. Bu sebeple zilyetlik mülkiyet hakkına bağlı değildir. Zilyet olan kimsenin malik olması şart değildir. Mesela, bir arabanın sahibi olan kişi o arabanın hem maliki hem zilyedidir. Ama bu arabayı kullanan şoför, arabanın bir tamirhaneye bırakılmış olması halinde tamirci, hatta sadece park etmek üzere arabanın teslim edildiği park çalışanı gibi başka kişiler de, araba kendi hakimiyetleri altında iken, zilyet sayılırlar. YÃ¼cel Hatay Yücel Hatay , (d.13 Ağustos 1946 - Lefkoşa) Kıbrıslı Türk spor yazarı. 1963 yılında Halkın Sesi gazetesinde spor muhabirliğine başladı. 1964-1967 yıllarında mücahitlik görevini yerine getirdi. Ankara’da Halkın Sesi’nin Türkiye muhabirliğini yürüttü (1967-1971). Ankara İktisadi ve Ticari İlimler Akademisi’ni bitirdikten sonra bu gazetenin spor şefliğini yaptı (1972-1975). Masa Tenisi Federasyonu’nun ilk yönetim kurulunda yer aldı (1971). Güreş Federasyonu’nda genel sekreter (1977-1986), merkez hakem komitesi asbaşkanı (1986-2000) olarak hizmet verdi. Lefkoşa Güreş Kulübü’nün kurulmasında rol oynadı (1981). 1975-77 yıllarında yayın memuru olarak çalıştığı Gençlik, Spor ve Kültür ışleri Dairesi’nde Kaynak isimli araştırma dergisinin iki sayısının hazırlanmasında yer aldı. Sosyal Sigortalar Dairesi’nde muhasebe memuru olarak çalıştı (1977-1986).1989-2005 yıllarında Kıbrıs Gazetesi spor servisinde yer alarak bu gazetede 1996-2002 yıllarında spor şefliği yaptı. 1996 yılında Basın şeref Kartı sahibi oldu. Spor Dairesi Genel Yönetim Kurulu’nda ve kurucularından olduğu Lefkoşa Türk Belediyesi Spor Kulübü’nün yönetim kurulunda yer aldı (2000-2005). Sporla ilgili bilgi ve birikimlerini 2003 yılından itibaren kitaplaştırarak yayınlamaya başladı. 2003 yılında Kıbrıs Türk Spor Yazarları Derneği’nden inceleme-araştırma başarı ödülünü ve 2004 yılında KKTC Milli Olimpiyat Komitesi’nden yılın spor yazarı ödülünü aldı. 2006 yılında arkadaşlarıyla birlikte kurduğu Güreşseverler Derneği’nde başkanlık yaptı. 1 Mart 2006’dan itibaren yayınlanmaya başlayan "Spor Dünyası" gazetesinde yazı işleri müdürü görevini yürüttü. 2017'de yazdığı kitaplar ve basın faaliyetleri nedeniyle Kıbrıs Türk Spor Yazarları Derneğinin Ahmed Sami Topcan Spor Üstün Hizmet Ödülü'ne layık görüldü. Saadet GÃ¼rses Saadet Gürses, (d. 26 Şubat 1961), Tiyatro, sinema ve dizi oyuncusu, gazeteci. 35 yıllık sanat hayatı içinde 300'e yakın filmde rol alan Gürses, bir dönem şarkıcılık denemesinde de bulunarak albüm çıkardı. Bugün gazetesinde çalıştı. 1997 yılında cilt kanseri hastalığına yakalanmasına rağmen, yedi yıl mücadele ederek sağlığına kavuştu. Gopher Gopher, bir TCP/IP protokolü. İnternette HTTP teknolojisi yaygınlaşmadan önce sitelerin sadece düz metin formatıyla sunulmasını sağlayan protokol. Veronica ve Jughead adlı arama motorları gopher sayfalarına erişmek amacıyla kullanılabilmektedir. 1991 yılında Minesota Üniversitesi tarafından geliştirilmiştir. İnternette bulunan çeşitli konular arasında araştırma yapma olanağı sağlayan bir istemci (client) programıdır. Gopher söz konusu içeriklere erişimde internet adresini bilmeksizin de erişim imkânı sağlamaktadır. 2010 yılının başında, popüler akıllı telefonlar için yerli Gopher müşterileri için yenilenen bir ilgi gördü: Android Cupcake ve üstü için açık kaynaklı bir istemci olan Overbite 2010'da alfa aşamasında çıktı. PocketGopher, birkaç Java ME uyumlu cihazlar için, kaynak koduyla birlikte 2010 yılında piyasaya çıktı. iGopher 2011 yılında iPhone ve iPad cihazları için özel bir müşteri olarak serbest bırakıldı. Gopher popülaritesi, aynı derecede rekabet eden birçok bilgisayar mimarisi ve işletim sisteminin olduğu bir zamanda yüksekti. Sonuç olarak, Acorn RISC OS, AmigaOS, Atari MiNT, CMS, DOS, klasik Mac OS, MVS, NeXT, OS/2, Unix benzeri işletim sistemleri, VMS, Windows 3.1x ve Windows 9x için birkaç Gopher müşterisi bulunmaktadır. GopherVR, 3B görselleştirme için tasarlanmış bir istemcidir ve MOO'da bile bir Gopher istemcisi vardır. Bu istemcilerin çoğunluğu TCP bağlantı noktası 70 üzerinde çalışacak şekilde kodlanmışdır. Gopher sistemi 1991 yılının ortalarında ABD'deki Minnesota Üniversitesi'nden Mark P. McCahill, Farhad Anklesaria, Paul Lindner, Daniel Torrey ve Minnesota Üniversitesi'nden Bob Alberti tarafından piyasaya sürüldü. Merkezi hedefleri, RFC 1436'da belirtildiği gibi idi: Ä°stanbul Barosu İstanbul Barosu, 5 Nisan 1878 tarihinde kurulmuştur. İstanbul'da dava vekilliği (Avukatlık) yapan 63 kişi, 5 Nisan 1878 yılında İstanbul'da ilk Genel Kurul Toplantısını gerçekleştirmiştir. Bu toplantıyı en yaşlı dava vekili (Avukat) Kostaki Sardeneski açmış ve Genel Kurul tarafından İstanbul Barosunun ilk başkanlığına Alexandre Meryem Kouli seçilmiştir. İstanbul Barosu’nun II. Genel Kurulu 1880 yılında, Galata Yıldız Hanındaki merkezinde toplanmıştır. Bu toplantı sonunda Başkanlığa, kapütülasyonların etkisiyle, II. Abdülhamit'in "hazinci hassa" hukuk müşavirliğini de yapmış, Fransuva Rusolate adında rus asıllı bir avukat seçilmiştir ve altı yıl başkanlık yapmıştır. İstanbul Barosu’nun ikinci levhasında 105 avukat kayıtlıydı. 1886 yılında Fransuva Rusolate'den İstanbul Baro Başkanlığı görevini devralan Mehmet Reşit Bey, ilk Türk ve Müslüman baro başkanı olmuştur. Kurulduğu ilk yıllarda İstanbul Barosu toplantılarını farklı mekanlarda yapmıştır. 1893 yılında ise Adliyenin üst katına taşınmıştır. Meclisi Mebusan’ın feshi ve toplantıların yasaklanması üzerine, İstanbul Barosu’nun faaliyetleri de durmuştur. 23 Temmuz 1908 tarihinde meşrutiyetin ilanı üzerine, 21 Ağustos 1908’de İstanbul Barosu’nun III.Genel Kurulu toplanmıştır. Cumhuriyet Devrinde ilk Baro Genel Kurulu, 1924 yılında, Adliye Sarayı Cinayet Mahkemesi salonunda yapılmıştır. Baro Genel Kurulu, 28 Ağustos 1924 Perşembe günü toplanmış ve Cumhuriyet dönemininin ilk İstanbul Barosu Başkanlığına Lütfi Fikri'yi yeniden seçmiştir. Avrupa'nın ve dünyanın en büyük barosu olan İstanbul Barosu, meslektaş, hukukçu ve ilgililerin mesleki deneyimlerini geliştirmek için paneller düzenlemekte ve bu panel notlarını yayımlayarak kitaplaştırmaktadır.Bugüne dek yüzü aşkın kitaba sahip olan İstanbul Barosu, aynı zamanda iki aylık İstanbul Barosu Dergisi'ni ve aylık İstanbul Barosu Bülteni'ni de yayımlamaktadır. Orhan Adli ApaydÄ±n Orhan Adli Apaydın (d. 1926, - ö. 28 Şubat 1986), Türk hukukçu ve yazar. İstanbul Haydarpaşa Lisesi ve İstanbul Üniversitesi Hukuk Fakültesi'ni bitirdi. Yazarlığa öğrencilik yıllarında Vakit Gazetesinde başladı (1945-1946). Bu yıllarda, Hür Fikirleri Yayma Cemiyetinin kurucuları arasında yer aldı. Avukatlık yaparken, yönetimine de katıldığı Yeniden Doğuş (1945-1950), Dünya, Milliyet gibi dergi ve gazetelerde yazdı. 27 Mayıs Darbesi'nden sonra, İstanbul Barosu yönetim kurulu yasaklamasına rağmen Yassıada duruşmalarında ağabeyi Burhan Apaydın ile birlikte savunma avukatlığı yaptı. 1961’de Adalet partisinden XII. dönem Aydın milletvekili seçildi. 1962’de bu partiden ayrılıp bağımsız oldu. 1972 yılında kurulan Barış Derneği'nin kuruluşunda yer aldı. 1976-1983 yılları arasında İstanbul Barosu Başkanlığı yapmıştır, 1983 yılında Adalet Bakanı tarafından Baro Başkanlığı görevinden alınmıştır. Avrupa İnsan hakları Merkezinin İstanbul’da kurucuları arasında yer almıştır. 1986'da 60 yaşında kalp krizi sonucu vefat eden Apaydın'ın naaşı Zincirlikuyu Mezarlığı'nda aile kabristanına defnedilmiştir. Lefkoşa (anlam ayrımı) Kuzey Lefkoşa Kuzey Lefkoşa, Lefkoşa şehrinin Kuzey Kıbrıs Türk Cumhuriyeti kısmında kalan ve ülkeye başkentlik yapan bölümüdür. Lefkoşa Türk Belediyesi tarafından yönetilen şehrin belediye başkanı Mehmet Harmancı'dır. Ayrıca Lefkoşa ilçesinin şehir merkezi konumundadır. Belediye'nin imkânları ile şehirde Lefkoşa Belediye Orkestrası sene içerisinde çeşitli konser ve etkinliklerde yer alır. Her sene ayrıca Kıbrıs Tiyatro Festivali'ne ev sahipliği yapar. Halk dansları ve bale gösterileri şehir içinde oldukça yaygındır. Yaz aylarında genellikle Ağustos'ta düzenlenen Uluslararası Halk Dansları Festivali, kentin kültürel planları doğrultusunda gerçekleştirilir. Şehir Türkiye'deki kardeş kentlerinden toplumsal projelerde destek görmektedir. Lefkoşa kentinde en çok oynanan sporlar arasında futbol vardır. Çetinkaya, Yenicami Ağdelen, Küçük Kaymaklı Spor Kulübü gibi Kuzey Kıbrıs Süper Liginde mücadele eden futbol kulüpleri bulunmaktadır. Kuzey Kıbrıs Türk Cumhuriyeti'nin sadece Türkiye tarafından tanınması ve de jure olarak Kıbrıs Cumhuriyeti'ne bağlı gözükmesi yüzünden bu kulüpler uluslararası müsabakalar yapamamaktadır. Türkiye'deki spor kulüpleri Kuzey Kıbrıs Türk Cumhuriyeti'nde ticari yatırımlar yapmaktadır. Fenerbahçe Spor Kulübü'nin sportif ürünlerinin satışının yapıldığı Fenerium, Lefkoşa’da Bedrettin Demirel Caddesi üzerinde açılmıştır ve Lefkoşa'da KKTC Fenerbahçeliler Derneğinin merkezi yer alır. Lefkoşa Türk Belediyesi’nin aşağıdaki şehirlerle kardeş şehir anlaşması vardır: GÃ¶reme Göreme, Nevşehir ili Merkez ilçesine bağlı bir beldedir. Geçim kaynağı turizmdir. Göreme kasabasının eski isimleri 'Matiana, Korama, Maccan ve Avcılar'dır. Göreme ile ilgili 6. yüzyıla ait bir belgede ilk olarak 'Korama' adına rastlanıldığından dolayı en eski adının bu olduğu düşünülmektedir. Göreme'nin en ünlü örenyeri Göreme Açıkhava Müzesi olarak bilinen, kayalara oyulu birçok kilisenin yer aldığı Göreme Tarihî Millî Parkı bölgesidir. The Tramp (film, 1915) The Tramp (Serseri), Charles Chaplin'in yazıp yönettiği 1915, ABD yapımı sessiz bir komedi filmidir. Chaplin'in Essanay Studios ile yaptığı altıncı filmdir. Chaplin' in Kid Auto Races in Venice (film, 1914) filminde ortaya çıkan "Tramp" (Serseri) karakteri bu film ile belirginlik kazanır. Filmin hüzünlü sonu, kahramanın iç dünyası ve üzüntüsünün seyirciye açıkça gösterilmesi buradaki "Tramp" karakterini Chaplin'in daha önceki filmlerinde görülen slapstick karakterlerden belirgin bir şekilde ayırmaktadır. Artık abartılı hareketler, gürültülü şakalar, düşüp kalkmalar üzerine kurulu kaba komedi tarzı daha sağlam karakterlerin yaratılması ile yavaş yavaş yön değiştirecektir. Charlie (Little Fellow), kırlarda dolaşırken bir ağacın altında oturup karnını doyurmak ister. Bu sırada oradan geçen bir aylak, ona çaktırmadan ekmeğini alıp yerine bir tuğla bırakınca aç kalan Charlie ot yemek zorunda kalır. Aynı hırsız biraz sonra yakınlardaki bir çiftlikten gelen Edna' ya saldırdığında Charlie yanındaki tuğlayı hırsıza vurarak kızı kurtaracak, bu esnada da ona aşık olacaktır. Hırsız yakınlardaki arkadaşlarını da çağırıp yeniden onlara saldırır; ama Charlie onları döverek göle atmayı başarır. Böylece Charlie, kendisine minnettar kalan Edna tarafından çiftliğe götürülür ve orada çalışmaya başlar. Sakarlıkları ile her yeri karıştırırken çiftliği soymak için gelen hırsızları yeniden alt eder ve bu esnada yaralanır; onun bakımını üstlenen Edna' nın da yakınlığını kazanır. Fakat bir gün Edna' nın bir nişanlısı olduğunu fark edecek ve onlara sorun olmak istemediği için kısa bir veda mektubu yazarak gizlice çiftlikten ayrılacak ve ait olduğu yaşama geri dönecektir. Buckingham SarayÄ± Buckingham Sarayı (, ), Birleşik Krallık hükümdarlarının yönetim merkezi ve Londra'daki ikametgahı. Westminster Şehri'nde bulunan saray sık sık devlet işlerinde ve yabancı devlet insanlarının ağırlanmasında kullanılır. 150 yıl kadar özel mülk olan sarayın arazisinde 1703'te Buckingham Evi olarak adlandırılan Westminster Dükü'nün konağı bulunmaktaydı. 1763'te III. George tarafından Kraliçe Charlotte için alınan bina daha sonra "Kraliçenin Evi" olarak adlandırılmaya başlandı. 19. yüzyıl boyunca John Nash ve Edward Blore gibi mimarlarca genişletilen binaya eklemeler yapıldı. Saray 1837'de Kraliçe Victoria'nın tahta çıkmasının ardından Londra'daki ikametgahı oldu. Saraya 19. yüzyıl sonu ve 20. yüzyıl başında yapılan son eklemelerde doğu cephesine kraliyet ailesinin halkı selamladığı balkon yapılmıştır. II. Dünya Savaşı'ndaki Alman bombardımanında yıkılan şapelin yerine Kraliyet Koleksiyonu'nun sergilendiği Kraliçe'nin Galerisi yapılmış ve 1962'de halka açılmıştır. Margaret Bondfield Margaret Grace Bondfield, (d. 17 Mart 1873 - ö. 16 Haziran 1953), Büyük Britanyalı sendika önderi ve Birleşik Krallık'ın ilk kadın bakanı. Çok az öğrenim gördü. On dört yaşında bir kumaşçının yanında çalışmaya başladı. Çalışma koşullarını çok kötü bulduğu için, Ulusal Tezgahtarlar Sendikası'na kuruluşu sırasında üye oldu. 1899'da İşçi Sendikaları Kongresi'nin ("Trades Union Congress" - TUC) tek kadın delegesiydi. 1923'te ise Kongre'ye başkanlık eden ilk kadın oldu. Aynı yıl İşçi Partisi'nden Avam Kamarası'na seçildi. 1929'da yeniden seçilerek Ramsay MacDonald'ın ikinci Hükümeti'nde Çalışma Bakanlığı görevine getirildi. Ama, 1931 seçimlerini kaybetti. 1938'de sendika çalışmalarını bıraktı, 1948'de TUC'un onur üyesi oldu. Yaşam öyküsü "A Life's Work" (Bir Yaşamın Ürünü) 1949'da yayımlandı. Abbas KiyarÃ¼stemi'nin filmografisi İranlı yönetmen Abbas Kiyarüstemi, çok sayıda film çekti ve senaryo yazdı. Bu tablo, yönetmenin tüm filmlerini içerir. Juan Pablo Bonet Juan Pablo Bonet (1560-1620), sağırların eğitiminde öncülük etmiş İspanyol din adamı ve eğitimci. Bonet, sağırları eğitmek ve sağır-dilsizlerin iletişim yeteneklerini geliştirmek için en eski ve en başarılı yöntemlerden birini ortaya koymuştur. "Reduccion de las letras y arte para ensenar a hablar a los mudos" (1620; "Edebiyat ve Sanat Yoluyla Dilsizlere Konuşmayı Öğretme") adlı kitabında ayrıntılı olarak anlattığı çok boyutlu bir yaklaşımla, olabilecek her tekniği kullanmıştır. Yazılı sözcükler üzerinde çalışmaya başlayarak, dilin ve dudakların açık bir telaffuz için gereken biçimi alması üzerinde durmuş ve harflerin fonetik değerlerini göstermiştir. Eğitimde ayrıca el ve parmak alfabesini de öğretmiştir. Parmak alfabesi (Bonet, "Reducción de las letras y arte para enseñar a hablar a los mudos", 1620): Halid bin Velid Halîd bin Velîd (Arapça: خالد بن الوليد, d. 592 - ö. 642) "Seyfullah" (Allah'ın kılıcı) olarak da bilinen Arap komutan. Hudeybiye Antlaşması sonrasında Müslümanlığı seçene kadar Kureyşlilerin saflarında, sonrasında İslam devletinin emrinde savaşmıştır. Kureyşlilerin Uhud Savaşında yenilmemelerinde kilit rol oynamış, emrindeki süvarilere yaptırdığı manevra ile Müslümanların yenilmesini sağlamıştır. Müslüman olduktan sonra Bizans ve Sasanilere karşı zaferler kazanmıştır. Bunların en dikkat çekeni Yermük nehri kıyısında Bizans ordusunu bozguna uğrattığı savaştır. Katıldığı yüzü aşkın savaşta yenilgiye uğramamıştır. Halid bin Velid savaş kaybetmemiş nadir komutanlardandır. Irak ve İran'ı üç yıl gibi kısa bir süre içerisinde İslam devletine bağlamıştır. Fetihleri Anadolu'da Kahramanmaraş'a kadar uzanmış ve şehri kuşatmıştır. 638 yılında Ömer bin Hattab tarafından ordu komutanlığından alınıp idari bir göreve verilmiştir. Bir yıl sonra bu görevden istifa etmiştir. 642 yılında savaş meydanında ölmediğine üzülerek yatağında eceliyle can vermiştir. Halid bin Velid yaklaşık olarak 590 yılında dünyaya geldi. Annesi Lübabe ve babası ise Mahzum ailesinden Velîd bin Mugīre'dir. Ailesi (Mahzum kabilesi) askeri konularda uzmanlaşmış ve imtiyazlı bir Kureyş kabilesidir. Gençliğinde mızrak, yay ve kılıç kullanmayı ve süvariliği öğrendi. Bedir Savaşı'na katılmayan Halid Uhud Savaşı'nda ilk defa Müslümanlara karşı savaşmıştır. Bu savaşta emrindeki atlıları Müslümanların arkasına sarkabilecek bir biçimde konuşlandırmıştır. Buna karşılık Muhammed bu atlıların yolunu savunmaları için elli okçuyu görevlendirmiştir. Savaşın başında Müslümanların üstün gelmeleri ile okçular konumlarını terkedince, Halid bin Velid fırsatı değerlendirip Müslüman ordularını emrindeki süvariler ile arkadan sıkıştırmıştır. Bu hareketi ile Halid bin Velid savaşın seyrini değiştirmiş ve Mekkelileri yenilgiden kurtarmıştır fakat savaşta bir galip taraf yoktur. Bu savaştan sonra Hendek Savaşı'nda son kez Müslümanlara karşı savaşmıştır. Hudeybiye Antlaşması'ndan sonra daha önceden Müslüman olan kardeşi Velid aracılığı ile Müslüman saflarına katılmıştır. Üç ay sonra Medine'ye ulaştı, Muhammed Gassanid yönetimindeki Suriye'ye bir elçi göndermişti, elçi Bizans imparatoruna İslamiyet çağrısı yapan bir mektup gönderdi. Ancak Mute yakınlarında elçinin yolu kesildi ve elçi öldürüldü. Haber Medine'ye ulaştığında Halid'in öfkelenmesine sebep oldu. Gassanid'in bu acımsız hareketine karşı bir sefer düzenlemek istedi. Muhammed, Zeyd bin Harise'yi ordunun başına atamıştı. Zeyd ölürse, komuta Cafer bin Ebu Talip'e ve eğer o da ölürse, komuta Abdullah bin Ebu Revaha'ya geçecekti. Eğer üç komutanda ölürse aralarından seçecekleri kişi komutan olacaktı. Bir yıl sonra 630'da, Müslümanlar Medineden ilerleyerek Mekke'yi fethetti. Mekke fatihi Halid bin Velid, dört farklı orduyla dört ayrı yerden Mekke'ye girerek fethi tamamladı. Sonraki yıllarda Huneyn ve Taif kuşatmalarına katıldı. İslam peygamberi Muhammed, onun hakkında "Hâlid Allah'ın Kılıcıdır" buyurmuştur. Yine Hâlid hakkında: "Hâlid bin Velid'e gelince, o her şeyini sizin için vermiştir, nesi var nesi yok harplerde Allah yolunda sarf etmiştir." demiştir.(Ebû Dâvûd, Sünen, I, 163). Muhammed'in ölümünün ardından İslam aleminin başına geçen ilk halife Ebu Bekir, yeni doğan dinde başlayan dönme ve isyan hareketlerinin önüne geçebilmek adına Halid Bin Velid'i çeşitli baskın ve seferlere göndermiştir. Ridde Savaşları olarak geçen bu seferde aldığı başarı ve galibiyetlerin ardından Ebu Bekir, "Analar Halid gibisini doğurmakta acizdir." sözü ile Halid Bin Velid'in ne kadar kahraman olduğunu açıklamaktadır. Arabistan yarımadasında sükunetin sağlanmasının ardından Ebu Bekir, Muhammed'in İslamiyeti yaymak için gösterdiği gayreti devam ettirerek Halid Bin Velid'i oluşturacağı 18.000 kişilik bir ordunun başında, Sasanilerin denetimi altındaki Mezopotamyaya sefere gönderir. Halid 633 yılı Nisan ve Mayıs aylarında bu bölgede Sasani ve Hristiyan Araplarla yaptığı Zincirler Muharebesi, Walaja Muharebesi ve Ullais Muharebesinden galibiyetle ayrılmış, Hîre'deki (şimdiki Necef) kaleyi fethetmiş, bölgeyi İslamiyetle tanıştırmış ve kabul etmeyenlerin ise cizye ödemesini sağlamıştır. Ordusunu Haziran ayında dinlendirdikten sonra Anbar Kalesini kuşatmış, şiddetli direnişle karşılaşmışsa da Temmuz ayında kaleyi teslim almıştır. Daha sonra Sasanilerin vasalı olan göçebe Arap kabileleriyle yapmış olduğu Ayn el-Tamr Muharebesiyle onları geri püskürtmüştür. Halid Bin Velid göstermiş olduğu başarılarla Mezopotamya'nın büyük bir bölümünü hakimiyeti altına almıştır. Fakat bu başarılardan rahatsız olan Sasani hükümdarı III. Yezdigirt, bölgeye birleşik Fars-Arap kuvvetleri takviye ederek istilayı durdurmayı hedefliyordu. Halid Bin Velid'in sağlamış olduğu istihbarat'a göre; Sasani ordusunun Fırat nehri kıyısındaki Hanafiz, Zumail, Saniyy ve Muzayyah bölgelerinde kamp kurduğunu öğrenmiştir. Böylesine büyük bir orduyla tek seferde başedemeyeceğini anlayan Halid, mevcut ordusuyla kamp kurmuş olan düşman birliklerine karşı gece baskını yapmaya karar vermiştir. Koordineli saldırılarla yapmış olduğu Muzayyah Muharebesi, Saniyy Muharebesi ve son olarak Zumail Muharebesiyle Sasani ordusuna imha etmiştir. Elindeki az kuvvetle büyük başarılar elde eden Halid Bin Velid, Sasani İmparatorluğu'nun güney ve batısındaki ordu bakiyelerinin neredeyse tamamını yok ederek başkent Tizponu savunmasız bırakmıştır. Sasani başkentine doğru sefer düzenleyerek bu işe son noktayı koymak istiyordu fakat Sasani hükümdarı Bizans İmparatoruyla anlaraşak büyük bir orduyla üzerine geldiğini öğrenince bu kararından vazgeçti. III. Yezdigirt, Herakleios'a gönderdiği mesajda; başedemediği Halid Bin Velid'e karşı birlikte hareket etmeyi önermiş, sıranın kendi İmparatorluğuna da geleceğini bildirmiş ve aralarında asırlardır devam eden düşmanlığa son vermeyi teklif etmiştir. Herakleios bu teklifi kabul ederek Sasanilerle birleşmek üzere Suriye'den destek birlikler göndermiştir. Oluşturulan ordu Halid'in üzerine gönderilmiş fakat Firaz Muharebesinde Müslüman ordusu tarafından büyük bir hezimete uğratılmıştır. Bu son savaşla birlikte Mezopotamya'nın kontrolünü tamamen eline alan Halid Bin Velid, ordusunu dinlendirdikten sonra Tizpon yolu üzerinde bir kaleyi kuşatmaya gideceği sırada Ebu Bekir'den aldığı mektupla, Bizans orduları üzerine yürümek için Suriye cephesine gönderilmiştir.| Ömer, Halid'i başkomutanlıktan azlettiği mektubu Yermuk'ta savaşta bulunan orduya gönderir. Mektupta Halid başkomutanlıktan azledilir, yerine Ebu Ubeyde bin Cerrah başkomutan tayin edilir. Savaş esnasında mektup Ebu Ubeyde'ye ulaşır. Savaş sırasında bu haber askerlerin moralini bozabilir endişesiyle Ebu Ubeyde mektubu saklar. Savaş bittikten sonra Ebu Ubeyde mektubu Halid'e gösterir. Halid hiç kırgınlık yaşamadan emre itaat edip Ebu Ubeyde'nin emrine girer. Farah Pehlevi Farah Diba (Pehlevi) (Fars: فرح دیبا, d. 14 Ekim 1938, Tahran), İran Kraliçesi ve İmparatoriçesi (Farsça: شهبانو "şahbanu"). Son İran Şahı Muhammed Rıza Pehlevi'nin üçüncü ve son eşidir. İran Hava Kuvvetlerinde görevli olan Azeri asıllı Sührab Diba'nın tek çocuğuydu. Paris'te École Spéciale d'Architecture'de eğitim gördü. 21 Aralık 1959'da Muhammed Rıza Pehlevi'yle evlendi. Bu evlilikten Rıza Pehlevi (d. 1960), Farahnaz Pehlevi (d. 1963), Ali Rıza Pehlevi (1966-2011) ve Leyla Pehlevi (1970-2001) adlarında dört çocuğu oldu. 1967'de, İran tarihinde üçüncü ve İslam devri sonrası ilk ve son kez olmak üzere Şahbanu (İmparatoriçe) unvanı alan tek hükümdar eşi oldu. 1979'da İran İslam Devrimi'nin ardından kocası ve çocuklarıyla beraber sürgüne gitti. 1980'de, kocası Muhammed Rıza Pehlevi'nin ölümünden sonra ABD'ye yerleşti. 2007 Zasyadko kömür madeni faciası 2007 Zasyadko maden faciası, 18 Kasım 2007 tarihinde Ukrayna'nın doğusundaki Donetsk bölgesinin Zasyadko yöresinde meydana gelen bir madencilik kazasıdır. Kaza metan gazının patlaması sonucu meydane gelmiş olup; patlamanın olduğu yer seviyesinin 1000 metreden daha fazla altındaydı. Toplamda 101 madencinin hayatına mal olmuş bir kaza olmuştur. Patlama anında madende 457 madenci bulunuyordu. Ölen madencilerin aileleri toplam 100.000 Grivna (1 Grivna yaklaşık 0,2777 TL) verilmesi planlanmıştır. Halihazırda, Zasyadko madeni Ukrayna'nın en büyük madenlerinden biri olup yaklaşık 10.000 kişi istihdam etmekte ve günde 10.000 tonun üzerinde kömür üretmektedir. 19 Kasım 2007'de, Ukrayna Cumhurbaşkanı Viktor Yuşçenko Zasyadko'da meydana gelen madencilik felaketinin araştırılması ve gelecekte olabilecek böyle felaketlerin önlenmesi için bir kararname imzaladı. Cumhurbaşkanı ayrıca 20 Kasım'ı ulusal yas günü ilan etti. Geçmişte olan dört madencilik kazası: Hercule Poirot Hercule Poirot (; ) Agatha Christie tarafından yaratılan, kurgusal, Belçikalı dedektif karakterdir. Miss Marple ile birlikte, Christie'nin en ünlü ve uzun süreli karakteridir ki 33 romanda ve 54 kısa öyküde boy göstermiştir. Poirot ekranlara, filmler ve diziler için, Albert Finney, Peter Ustinov, Ian Holm, Tony Randall, Alfred Molina ve en ünlüsü, David Suchet gibi çeşitli aktörler tarafından aktarılmıştır. Aynı zamanda, Poirot W.Mason'un hayali dedektifine de büyük bir benzerlik taşır. Müfettiş Hanaoud ilk olarak 1910'da "At the Villa Rose"da yani ilk Poirot romanından 6 sene önce ortaya çıkmıştır. Christie'nin Poirot'su Belçikalı'ydı. Yukarıda bahsedilen örneklerin aksine, Poirot karakterinin oluşumu 1916'daki ilk dedektif kitabının bir ürünüydü. (İlk kitabı 1920'de basılmasına rağmen). Poirot'nun Belçikalı olması sadece Belçika'nın Almanlar tarafından işgal edilmesi değil, aynı zamanda, Christie bu kitabı yazdığında, Belçikalı'lara sempati duymanın vatanseverliğin bir ifadesi olarak düşünülmesi bakımından ilginçtir. Çünkü Alman'ların Belçika'yı işgali, ülkesi için Birinci DünyaSavaşı'nda savaş nedeni olmuştur. Popülaritesi Poirot ile ilk tanıştığımız roman The Mysterious Affair at Styles (Ölüm Sessiz Geldi-Styles'daki Esrarengiz Cinayet) 1920'de ve son romanı Curtain (Ve Perde İndi...) 1975'tedir. Poirot tarihte kendisine ölüm ilanı verilen tek kurgusal kahramandır. NewYorkTimes'da "Hercule Poirot is Dead; Famed Belgian Detective" ("Hercule Poirot Öldü; Meşhur Belçikalı Dedektif") denilmiştir. Poirot, düzen hastası ve tutkunuydu. Birçok vakayı da bu tutkusu sayesinde çözmüştür. Bunun yanında Poirot, birçok vakada Arthur Hastings, Başmüfettiş Japp, Albay Race, Ariadne Oliver ve Başkomiser Battle ile birlikte çalışmıştır. Christie onu 1930'da 'çekilmez biri' olarak tanımladı ve 1960'taysa onu 'nefret uyandıran, gösterişli, can sıkıcı ve ben merkezci olarak resmetmiştir. Fakat halk Poirot'yu sevdi ve Christie onu öldürmeyi reddetti, ki bunu halkın sevdiği şeyi üretmenin kendi görevi olduğunu iddia ederek yaptı. Ve halkın sevdiği şey Poirot'ydu. Caught in the Rain (film, 1914) Caught in the Rain, Charles Chaplin' in yönetmenliğini ve başrolü üstlendiği 1914, ABD yapımı sessiz ve kısa bir filmdir. Chaplin' in Keystone Studios' daki 13. filmidir. Charlie bir pakta yarı sarhoş dolaşırken karşılaştığı bir kadına kur yapar; fakat kadının kocası Ambrose' un gelmesiyle zor durumda kalır. Charlie'yi hırpalayan kıskanç koca, karısını alıp otele gider. Uyuyacak yer arayan Charlie de tesadüfen aynı otele gidecektir. Bir hayli sarhoş olduğundan lobide oturan adamın alçılı ayağına defalarca basar, odasına gitmek için çıkması gereken merdivenlerden defalarca yuvarlanır ama çıkmayı beceremez. Yukarı çıkmayı başardığında da sarhoşluktan kendi odası yerine, parktaki olay yüzünden hala kavga etmekte olan çiftin odasına girecektir. Sonunda kendi odasına döner ve uykuya dalar. Bu sefer de Ambrose' un karısı uyurgezer olduğu için onun odasına gelir. Kadını kocasına fark ettirmeden odasına geri götürür fakat kadının odasından çıkmak üzereyken Ambrose gelir. Korku içinde, yağan yağmura rağmen iç çamaşırlarıyla balkona sığınır. Bu sefer de onun durumundan şüphelenen polisin kurşunlarına hedef olacağından mecburen içeri girecektir. Filmin sonu polislerin, Charlie'nin, onun peşindeki kocanın ve bu yanlış anlaşılmayı durduramayı başaramayan kadının koşuşturmasıyla sonlanır. Son sahnede bu yorgunluğa ve karmaşaya dayanamayan kahramanlar bayılırlar. On Küçük Zenci On Küçük Zenci, Agatha Christie'nin çok satan romanlarından biridir. Kitabın orijinal adı ""And There Were None"", "Ve Hiçbiri Kalmamıştı" veya "Ve Hiç Kimse Kalmamıştı" şeklinde Türkçeye çevrilebilir. Bu kitaba Agatha Christie, "On Küçük Zenci" adını vermiş, daha sonra fikrini değiştirip "On Küçük Kızılderili"de karar kılmıştır. Romanda olayları çözen bir dedektif yoktur. Karakterlerin tamamı birbirini şahsen tanımamaktadır. "Polisiye Yazarlar Derneğinin ve Amerika'nın Gizemli Yazarlarının" yayınladığı en iyi 100 polisiye romanı listelerinin her ikisinde de yer almıştır. Rus yönetmen Stanislav Govorukhin tarafından Desyat Negrityat adıyla sinemaya uyarlanmıştır. Geçmişte verdikleri kararları, hataları ya da ihmalkârlıkları nedeniyle insanların ölümlerine yol açmış on kişi, bunu sır olarak saklamaktadır. Bu kişiler, günün birinde Una Nancy Owen adında birinden bir mektup alırlar ve tatil amacıyla Zenci Adası'ndaki gösterişli bir malikaneye davet edilirler. Konuklar, Owen adındaki kişiyle nerede tanıştıklarını bir türlü hatırlayamazlar ama söz konusu daveti ücretsiz bir tatil fırsatı olarak görürler ve teklifi kabul ederler. Ancak adaya vardıklarında onları bir sürpriz beklemektedir: Ev sahibi ortalarda yoktur. Adada onları bekleyen yalnızca karı koca olan iki görevli vardır. İşin diğer bir ilginç yanı bu çiftin de adanın sahibini hiç görmemiş olmalarıdır. Aynı günün akşamı, akşam yemeğinin ardından misafirler aynı odada sohbet ederken gramofona konulmuş olan plak çalmaya başlar ve ev sahibinin sesinden geçmişte neden oldukları ölümlerden dolayı suçlu bulundukları ifade edilir. Plak bir yargıcın mahkemede konuşması şeklinde çalmıştır. Bu olay ortamı bir anda gerer ve konuklar, kendilerine bir eşek şakası yapıldığını düşünerek ertesi gün adadan ayrılmaya karar verirler. Ancak o gece başlayan ölümler adada kaosu ve korkuyu beraberinde getirecektir. Ertesi sabah gelmesi beklenen ve her gün yiyecek ve gerekli şeyleri getirdiği uşak tarafından belirtilen bot ertesi sabah gelmez. Sonraki günler de gelmeyecektir. Artık adaya davet edilen misafirler mahsur kalmışlardır ve bir yandan da zeki katili bulmaya çalışırken diğer yandan katilin kapanına yakalanmamaya çalışacaklardır. Evde bulunan odalarda bir çocuk şiiri asılıdır: "On küçük zenci yemeğe gitti," "Birisi kendisini boğdu ve kaldı dokuz." "Dokuz küçük zenci çok geç kalktı," "biri uyuyakaldı, kaldı sekiz." "Sekiz küçük zenci Devon'da geziye çıktı," "Biri kayboldu, kaldÄ± yedi." "Yedi küçük zenci odun kırdı," "biri kendisini kesti, kaldı altı." "Altı küçük zenci kovanla oynadı," "bir balarısı, içlerinden birini soktu, kaldı beş." "Beş küçük zenci mahkemeye gitti," "Biri idam cezası aldı, kaldı dört." "Dört küçük zenci denize gitti," "Birini balık yuttu, kaldı üç." "Üç küçük zenci hayvanat bahçesine gitti," "Birine ay覺 sar覺ld覺, kald覺 iki." "İki küçük zenci güneş altında oturdu," "Biri güneşte kızardı, kaldı bir." "Bir küçük Kızılderili tek başına kaldı." "Gidip kendisini astı ve hiçbiri kalmadı." Yemek masasının ortasında da on tane zenci biblosu vardır. Bu figürler, her gerçekleşen ölümle birlikte tek tek ortadan yok olur ve adadakiler bu figürlerin, aslında kendilerini temsil ettiğini fark ederler. Odalarda asılı olan çocuk şiirinin de olaylarla bağlantısı vardır. Adada esrarengiz bir şeylerin döndüğünü ve kendilerini büyük bir tehlikenin beklediğini anlamaları çok zor olmaz. Konukların birbirlerine hiç güvenmemesi, herkesin birbirinden kuşkulanıp, birbirini suçlamasıyla işler daha da karmaşık ve içinden çıkılmaz bir hal alır. Öyle ki, bu güvensizlik son dakikaya kadar kendini gösterecek ve bir anlamda kendilerini bekleyen sonu hazırlayacaktır. Misafir olarak geldikleri bu adada bir psikopatın kurbanı olduklarını ve birer ava dönüştüklerini anladıklarında çok geç olacaktır. Naomi Klein Naomi Klein (d. 5 Mayıs 1970) Kanadalı gazeteci, yazar ve aktivist kolektif küreselleşme konusundaki politik analiziyle biliniyor. Klein Montreal, Quebec'de doğdu. Ailesinin ve eşi Avi Lewis'in aktivizmde geçmişleri vardır. Dedesi Disney, ABD'de çalışma örgütlemesi yüzünden işten uzaklaştırıldı. Babası Michael bir doktor, Vietnam Savaşı karşıtı ve Sosyal Sorumluluk için Doktorlar'ın üyesidir. Film yapımcısı annesi, Bonnie Sherr Klein anti-pornografi filmi olan Not a Love Story'yle ün kazandı. Erkek kardeşi Seth, CCPA (Canadian Centre for Policy Alternatives)'nın British Columbia ofisinde yöneticidir. Klein'in yazma kariyeri erken yaşta The Varsity isimli Toronto Üniversitesi'nin öğrenci gazetesinde başladı. Orada yayıncı-başkan olarak hizmet etti. 2000'de Klein sonraları küreselleşme karşıtı hareketin manifestosu da olan No Logo: Küresel Markalar Hedef Tahtasında isimli kitabını yayımladı. Bu hareket No logo isimli kitabın yayımlanmasından bir ay önce Dünya Ticaret Örgütü'nün 1999'daki toplantısını kapattı. Prospect dergisi tarafında 2015 yılının Nisan ayında açıklanan ve yaklaşık 3000 kişi ile yaptığı dünyanın önde gelen düşünürleri anketinde Klein üçüncü sırada yer almıştır. Hendek Muharebesi Hendek Muharebesi, 31 Mart 627 tarihinde Yesrib'in (günümüzde Medine) pagan Araplar ve Beni Kureyza Yahudileri tarafından sonraki 27 gün boyunca kuşatılmasıdır. Mekkeli pagan Araplar ve Yahudi Beni Kureyza kabilesi ile Müslümanlar arasındaki üçüncü ve son muharebedir. Bu muharebe adını, Müslümanların savunma için şehir etrafına kazdıkları hendekten alır. Müslümanlar yaklaşık 3.000 asker ile savunma yaparken, gayrimüslimler yaklaşık 10.000 asker ile kuşatmayı gerçekleştirmiştir. Kuşatma başarısızlıkla sonuçlanmıştır. Mekkeli paganlar Uhud Muharebesi'nde kesin bir zafer kazanamamışlardı. Ayrıca Uhud Muharebesi'nden sonra Müslümanlar, Medine'nin doğusuna ve kuzeyine bazı seferler yaparak Mekke kervanlarının Mısır, Suriye ve Irak yolunu kapattırmışlardır. İslam Peygamberi, ihanetleri yüzünden Beni Nadir kabilesini Medine’den sürgün edince, onlar Hayber’e gittiler ve orada diğer Yahudileri de Peygamberle savaşmak için tahrik ettiler. Beni Nadir kabilesinin bu eylemini Hendek savaşının başlamasının asıl sebeplerinden biri olarak sayılabilir. Mekkeli paganlar kendi birliklerinin yanı sıra, Ehabiş, Kinane, Tihame, Gatafan, Fezare, Beni Esed ve Necd kabilelerinden de paralı askerler aldılar. Mekkeli paganların harekete geçtiğini haber alan Müslümanlar, öncelikle savaş için strateji belirlediler. Buna göre açıkta savaşılmayacak, savunma savaşı verilecekti. Savunmayı kolaylaştırmak amacıyla Selman-ı Farisi'nin teklifiyle şehrin ("Medine") bazı stratejik yerlerine hendekler kazılmasına karar verildi. Ayrıca kadın ve çocuklar da zarar görmemeleri için şehirdeki bazı kulelere yerleştirildiler. Sal dağında karargâh kuran Müslümanlar, küçük gruplara ayrılarak hendeği korumaya ve muhtemel hendeği aşma girişimlerini engellemeye çalıştılar. Bir iki girişim dışında paganlar hendeği aşmayı denemediler. Savaş karşılıklı ok atışlarıyla geçti. Yiyecek stoklarının bitmesi ve kuşatmanın etkisiz kalması nedeniyle paganlar, Beni Kureyza Yahudilerini savaşa katılmaları için razı ettiler. Buna göre, Muhammed'e saldırmazlık sözü veren Beni Kureyzalılar, Müslümanları arkadan vuracaklardı. Ancak durumu haber alan Muhammed, bazı ufak birlikleri bu yöne sevk etti. Bunu duyan Beni Kureyzalılar önemli bir girişimde bulunamadılar. Yalnızca bazı Yahudilerin, ailelerin bulundukları kulelere başarısız saldırma girişimleri oldu. Bunların birinde Muhammed'in halası Safiyye, kuleye tırmanan bir Yahudi'nin başını keserek diğer Yahudilerin önüne attı. Kuşatması 1 ay kadar sürdü. Soğukların artması, hatta çıkan bir fırtınanın çadırlarını dağıtması sebebiyle paganlar kuşatmayı kaldırdılar. Hendek Savaşı'nda Müslümanlardan altı kişi, paganlardan ise sekiz kişi öldürüldü. Savaştan sonra sise Beni Kureyza kabilesi kuşatıldı; on beş veya yirmi beş günlük kuşatmanın ardından kabilenin erkekleri öldürüldü. Medula Medula, Türkiye'de genel sağlık sigortası ile sağlık tesisleri arasında, sağlık tesislerinin iç süreçlerine müdahale etmeksisizin fatura bilgisini elektronik olarak toplamak ve hizmetlerin ödenmesini gerçekleştirmek için oluşturululmuş bütünleşik sistemdir. Kamu hastaneleri, üniversite hastaneleri, özel hastaneler, özel tanı merkezleri ve özel tedavi merkezleri tarafından kullanılacak şekilde geliştirilmiş bir sistemdir. II. Mahmud TÃ¼rbesi II. Mahmud Türbesi, Osmanlı padişahı Abdülmecit'in babası II. Mahmud için İstanbul'da inşa ettirdiği ve sonradan diğer padişah ve Osmanlı Hanedanı üyelerinin de gömüldüğü bir türbedir. 1840 yılında tamamlanan türbe İstanbul'un Fatih ilçesi Çemberlitaş semtinde Divanyolu caddesinde yer almaktadır. II. Mahmud'un 1839 yılında vefat etmesinden sonra yerine geçen oğlu Abdülmecit hemen babası için Mimar kardeşler Ohannes Dadyan ve Boğos Dadyan'dan bir türbe inşa etmelerini istemiştir. Türbenin yapılması için kullanılan arazi II. Mahmud'un çok sevdiği kızkardeşi Esma Sultan tarafından tahsis edilmiştir. Esma Sultan'ın o zamanlar bu arazide kendine ait bir yalısı bulunmaktaydı. Can Selman'a göre ise türbe, iki dönem Ebniye Müdürlüğü yapmış olan Mühendis Abdülhalim Efendi'nin eseridir. Pars Tuğlacı ise eserin Garabed Balyan'ın olduğunu iddia etmektedir. Ancak, bu iddiayı destekleyecek kaynak göstermemiştir. Ohannes ve Bogos Dadyan’ı da kesin bir delil olmadan mimar olarak gösteren çalışmalar mevcuttur. Divanyolu üzerinde, daha önce Sultan II. Mahmud'un kız kardeşi Esma Sultan'ın sarayının bulunduğu alana inşa edilen yapı türbe, sebil, çeşme ve bir hazire ile bekçi odalarından oluşmaktadır. Türbede Sultan Abdülaziz ve Sultan II. Abdülhamid'in de mezarları bulunmaktadır. Mühendis Abdülhalim Efendi, türbenin yanında Mekteb-i Maarif-i Adliye ve bir de kütüphane inşa eder. Aslında II. Mahmud döneminde Mekteb-i Maarif-i Adliye olmak üzere bir bina inşa edilir. Ancak Babâli’nin yanması nedeniyle yeni Babıâli’nin inşası tamamlanıncaya kadar Maarif-i Adliye olarak yapılan binanın kullanımına karar verilir. Sultan II. Mahmud'un ölümü üzerine türbesinin yanında yapılması düşünülen medresenin yerine kendi eseri olan bu okulun yapılması uygun görülür. Yeni Babıâli’nin yapılmasından sonra da eskisinin misafir konağına çevrilmesine kara verilir. Ampir üsluptaki türbe beyaz mermerlerle kaplıdır. Basamaklarla çıkılan türbe sekiz köşelidir. Kubbesi kabartma çelenk ve çiçeklerle süslüdür. Yapının içinde Hattat Mehmet Haşim tarafından yazılmış mermer bir yazıt bulunur. Türbenin içinde kubbeye asılı kristal avize Birleşik Krallık Kraliçesi I. Victoria tarafından gönderilmiştir. Kapının iki yanındaki altın yaldızlı duvar saatleri de Fransa İmparatoru III. Napolyon’un hediyesidir. Türbenin yanındaki avlu 1861 yılında hazireye (türbeye bağlı mezarlık) dönüştürülmüş ve büyük çoğunluğu 1840–1920 tarihleri arasında görev yapmış devlet adamları ve yazarlar, şairler bu avluya defnedilmişlerdir. Burada Osmanlı taş işleme sanatının en güzel örneklerini yansıtan mezar taşları ve lahitler bulunmaktadır. Türbede 11 sanduka bulunmaktadır: Javier Solana Javier Solana Madariaga (d. 14 Temmuz 1942, Madrid) İspanyol fizikçi ve siyasetçi.AB'nin dış ilişkilerdeki en etkili ismidir. İspanya'da Felipe González hükümetinde bakanlık yaptı. 1995 ila 1999 yıllarında NATO genel sekreterliğini yürüttü. 1999'dan itibaren Avrupa Birliği yüksek temsilcisi olarak görev yaptı. 2004'te Avrupa Birliği Anayasası'nın yürürlüğe gireceği 2009 tarihinden itibaren AB Dışişleri Bakanı olarak atandı. (Anayasa onaylanamadığı için bu göreve gelemeyecektir.) 18 Ekim 1999 ila 1 Aralık 2009 tarihleri arasında Avrupa Birliği Bakanlar Konseyi genel sekreterliği yapmıştır. Horatio Herbert Kitchener Horatio Herbert Kitchener, 1. Kont Kitchener (24 Haziran 1850, Ballylongford - 5 Haziran 1916), Britanyalı komutan, diplomat ve devlet adamı. Sudan'da Muhammed Ahmed el-Mehdi'nin başlattığı ayaklanmayı bastırmış, Güney Afrika Savaşı'nda başkomutan, I. Dünya Savaşı'nın başında da savaş bakanı olarak görev yapmıştır. Woolwich'teki Kraliyet Askeri Akademisi'ni bitirdi. 1874'ten sonra istihkam subayı olarak Orta Doğu'da görev yaptı. 1886'da Suakin'de (bugün Sevakin, Sudan) İngiliz Kızıldeniz topraklarının valiliğine getirildi. Daha sonra Mısır'da görevlendirilerek Kahire askeri komutanının yardımcılığına atandı. Çalışkanlığı ve askeri yetenekleri sayesinde hızla yükselerek 1892'de Mısır ordularının başkomutanı oldu. 2 Eylül 1898'de, İngiliz yönetimine karşı başlatılan ayaklanmaya önderlik eden el-Mehdi'ye bağlı güçleri Omdurman Çarpışması'nda kesin bir yenilgiye uğrattı. Daha sonra Hartum'u ele geçirerek burasını Sudan'daki İngiliz-Mısır yönetiminin merkezi haline getirdi. Sudan'ın belirli bölgelerinde Fransız egemenliğini sağlamaya çalışan Jean-Baptiste Marchand'ın komutasındaki birliklerle Faşoda'da (bugün Kodok) karşı karşıya geldi. Ortaya çıkan son derece gergin durumu çözmede gösterdiği kararlılık, ustalık ve başarı sayesinde İngiltere'deki ünü daha da arttı. 1898'de baron unvanıyla ödüllendirildi. Bir yıl sonra Sudan genel valisi olarak görev yaptıktan sonra Aralık 1899'da Mareşal Frederick Sleigh Roberts'ın kurmay başkanı olarak Güney Afrika Savaşı'na katıldı. Kasım 1900'de Roberts'ın yerine başkomutan oldu. Savaşın son 18 ayında gerilla savaşına başlayan Boerlere karşı çok sert önlemlere başvurarak yakıp yıkma taktiği ile tarlalarını yaktı, kadınlarıyla çocuklarını toplama kamplarına sürdü. Savaşı İngiltere'nin kazanmasının ardından İngiltere'ye dönerek Temmuz 1902'de İngiltere'ye dönerek Vikont unvanını aldı. Daha sonra Başkomutan olarak Hindistan'a gönderildi. Bu görevi sırasında orduyu dış saldırılara karşı koyacak biçimde yeniden düzenleyen Kitchener, Hindistan genel valisi George Curzon ile ordunun denetimi konusunda anlaşmazlığa düştü. İngiliz hükümetinin Kitchener'ı desteklemesi üzerine Curzon 1905'te istifa etti. Kitchener 1909'a değin Hindistan'da kaldı, ama genel valiliğe atanmayınca büyük bir düş kırıklığına uğradı. Eylül 1911'de Mısır valiliğine getirildi. Ağustos 1914'e değin süren valiliği sırasında borçlu köylülerin topraklarına el konmasını önlemeye ve pamuk üretimini geliştirmeye çalıştı. Muhalefeti sürekli baskı altında tuttu. İngiliz yönetimine karşı düşmanca bir tutum içinde olan Mısır hidivi Abbas Hilmi Paşa'yı (II. Abbas) görevinden uzaklaştırmak üzereyken, I. Dünya Savaşı patlak verdi. İngiltere'ye izinli olarak döndüğünde kont yapılan (Temmuz 1914) Kitchener, mareşalliğe yükseltildi ve savaş bakanlığına getirildi. Bakanlığı sırasında birçok meslektaşının savaşın kısa süreceği yolundaki görüşlerine karşı çıkarak İngiltere'nin son anda savaşa sürmek üzere 1 milyon askeri hazır tutması gerektiğini öne sürdü. Bu amaçla çok sayıda gönüllüyü silah altına alarak askerlik eğitiminden geçirdi ve yeni birlikler kurdu. Zorunlu askerliğin gerekliliğine inanmasına karşın, Başbakan Herbert H. Asquith'in siyasi nedenlerle bunun henüz gerçekleştirilemeyeceğini belirtmesi üzerine bu konudaki görüşlerini kamuoyuna açıklamaktan kaçındı. Askerlerin silah altına alınması, askeri stratejinin planlanması ve sanayinin askeri amaçlarla kullanılması gibi etkinliklerinde bürokratik engellerle karşılaştı. Ayrıca grup çalışmasından ve yetki paylaşımından hoşlanmaması da girişimlerini olumsuz yönde etkiledi. Kamuoyundaki desteğinin sürmesine karşın önce sanayi ile ilgili, daha sonra da strateji konularındaki yetkileri elinden alındı. Ama hükümetten istifa etmeyi reddetti. Resmî bir görev için Rus İmparatorluğu ile görüşmek için HMS "Hampshire" zırhlı kruvazörüne binerek Orkney Adaları'nda bulunan Scapa Flow Deniz Üssü'nden Arkhangelsk'e doğru hareket etti. Ancak Orkney Adaları'nın batısında zırhlı kruvazörün bir Alman mayınına çarparak batmasıyla öldü. Cesedi bulunamadı. Piyano rock Piyano rock ana enstürmanın piyano olduğu alternatif rock tarzıdır. Piyanoyu bazen vokalistler çalar. Büyük Britanya ile özdeşleşmiş bir tarzdır. Piyano rock tarzı Coldplay, Evanescence, Thirteen Senses, The Fray, Queen, Augustana, Jack's Mannequin, Ben Folds Five, Something Corporate, October Fall, A Fine Frenzy, Blue October, OneRepublic, Five for Fighting ve The Corrs tarafından kullanılmaktadır. Solo olarak da Elton John, Billy Joel, Gavin De Graw, Leon Russell, Daniel Powter, Lucie Silvas ve Sara Bareilles bu müzik tarzını icra eden kişiler arasındadır. Burhan ApaydÄ±n Burhan Apaydın (1924, İstanbul) - (ö. 22 Nisan 2013 İstanbul), Türk hukukçu. İstanbul Üniversitesi Hukuk Fakültesi mezunudur. İstanbul Üniversitesi Hukuk Fakültesi Teşkilatı Esasiye Hukuku Kürsüsü Asistanlığı, Serbest Avukatlık, Yazarlık, TBMM 1.(XII) Dönem Ankara Milletvekilliği ve Anayasa Komisyonu Başkanlığı yapmıştır. 1948 yılında avukatlığa başladı. Ahmet Emin Yalman, Hüseyin Emir Erkilet gibi isimleri savundu. Adnan Menderes'in teklifine rağmen milletvekilliğini kabul etmedi. 27 Mayıs Darbesi'nden sonra, İstanbul Barosu yönetim kurulu yasaklamasına rağmen Adnan Menderes'in avukatı oldu. Yassıada duruşmalarında kardeşi Orhan Apaydın ile birlikte savunma avukatlığı yaptı. Silahların gölgesinde yapılan yargılamada Adnan Menderes için "Yere düşmekle sakıt olmaz cevher kadrü kıymetten" dediği için tutuklandı. Kısa bir süre sonra serbest kaldı. Ancak yine Menderes'in savunmasını yaparken Cemal Gürsel'in Menderes'in Bayar'ın yerine Cumhurbaşkanı olmasını öneren ancak değiştirilen mektubunun aslının okunmasında ısrar ettiği için tekrar tutuklandı. 1961’de Adalet partisinden XII. dönem Ankara milletvekili seçildi. 1962 yılında Adalet Partisi'nden ihrac edildi ve Yeni Türkiye Partisi'ne katıldı. 1963 seçimlerinde Yeni Türkiye Partisi'nin İstanbul Belediye Başkan adayı oldu. 1965 yılında politikayı bırakarak avukatlığa geri döndü. Gazetecilerden tiyatroculara kadar hemen her ifade özgürlüğü davasında, yasaklanan ya da soruşturulan fikirlerde savunma tarafında yer aldı. Önemli ceza davalarında yaptığı sıradışı savunmalarla kamuoyunda tanındı. Uğur Mumcu'dan Dündar Kılıç'a, Aysel Toprak'tan, Abdullah Baştürk'e kadar pek çok kişinin avukatlığını üstlendi. Usul hukukunun ayrıntılarına hakim oluşu, savunma hakkı konusunda ısrarcı ve taviz vermez tutum, gerektiğinde çekinmeden ve defalarca reddi hakim hakkını kullanmasıyla dikkat çekti. Hemen her davasında savunma hakkının kutsallığını, ifade özgürlüğünü öne çıkardı. Kendisi Atatürkçü Düşünce Derneği (ADD) Başkanlığı yapmamıştır ancak ADD Genel Başkanlığı ile TRT kurucu yöneticiği de yapmış olan aynı isimli Av. Burhan Apaydın (Doğum:Kayseri, 1926 | Ölüm:21.12.2012) ile akrabadır. 22 Nisan 2013'te Kadıköy'deki evinde uykusunda 89 yaşında vefat etmiş, cenazesi avukat kardeşi Orhan Apaydın'ın yanında Zincirlikuyu Mezarlığı'nda aile kabristanına defnedilmiştir. Şeker Portakalı Şeker Portakalı (Portekizce orijinal ismi: "Meu Pé de Laranja Lima"), Brezilyalı yazar José Mauro De Vasconcelos'un 1968 tarihli romanı. Brezilya'nın Minas Gerais bölgesinde yaşayan fakir bir ailenin beş yaşındaki oğlu olan hayal gücü çok gelişmiş Zeze adlı çocuğun başından geçenleri konu edinir. Orijinali Portekizce olan eser 16 dile çevrilmiştir. Yazar, kendi çocukluğundan izler taşıyan kitabı 12 günde yazdığını ifade eder. Roman, "Güneşi Uyandıralım" ve "Delifişek" kitapları ile takip ederek bir seri oluşturur. 2012 yılında Brezilyalı yönetmen Marcos Bernstein yönetmenliğinde sinemaya uyarlanmışr. Yoksul bir ailenin oğlu olan Zeze, yaramazlıkları ile tüm mahalleye yaka silktiren bir çocuktur ve herkes onu “şeytanın vaftiz oğlu” olduğunu söyler. Zeze, yaramaz olmasının yanında hayal gücü geniş, okumayı tek başına sökecek kadar akıllı ve öğretmenini mutlu etmek için her gün ona bir çiçek götürecek kadar duygulu bir çocuktur. Çok küçük yaşta okula başlayan Zeze, okulda uslu ve çalışkan bir öğrenci olur; sokakta ise yaramazlıklarını sürdürür. Yalnızca ablası ve öğretmeni onun yaramazlıklarına anlayışla yaklaşır. Ailesi yeni bir mahalleye taşınmak zorunda kalınca mutsuz olan Zeze, yeni evlerinin bahçesindeki bir şeker portakalı fidanını arkadaş edinir. "Minguinho" adını verdiği (keyifli olduğu günler "Xururuca" dediği) şeker portakalı fidanı ile konuşmaktadır. Zeze, fidana gün boyu yaptıklarını ve hayallerini anlatır. Yılbaşı yaklaştığında Zeze, hediye beklentisi içinde pabuçlarını kapının önüne koyar ama işsiz ve çok yoksul bir adam olan babasının ona hediye alacak gücü yoktur. Bu yaptığının babasını nasıl üzdüğünü fark ettiğinde çok pişman olur. Babasına bir hediye alıp yaptığını telafi etmek için ayakkabı boyamak üzere yollara düşer ve filtreli sigara almak için yeterli para kazanıp babasına hediye vermeyi başarır. Zeze’nin yaramazlıklarından birisi, kasabanın en havalı arabasının arkasına asılmaktır. İlk denemesinde başarısız olur ve arabanın sahibi Portekizli Manuel Valaderes’ten dayak yer. Bundan sonra Portekizli’den saklanacaktır ama bir gün yaramazlıkları sonucu yaralandığı için okula topallayarak gittiğini gören Portekizli onu arabasına alıp eczaneye götürür; ardından limonata ve pasta ısmarlar. Zeze ile Portekizli arasında böylece bir dostluk gelişir ve sürekli birlikte vakit geçirirler. Zeze, onu babası gibi görür. Zeze, sokak şarkıcısı Bay Arivaldo ile tanışınca onun yanında sokaklarda şarkı söylemeye başlar. Babası, şarkı sözlerinin müstehcen olduğunu düşündüğü için onun Bay Arivaldo ile görüşmesini yasaklar. Zeze, bir gün babası için şarkı söylemeye karar verip Bay Arivaldo’dan öğrendiği bir şarkıyı söyleyince babası onu kemerle döver. Zeze, bu dayaktan sonra artık babasının değil Portekizli’nin oğlu olmak istediğini söyler. Yaramazlıklarından ötürü sürekli ailesinden dayak yiyen Zeze, bir gün babası ve ablası tarafından çok ağır bir şekilde dövülür, evden çıkamaz hale gelir. Zeze o süreçte ölmeyi isteyecek kadar acı çekmiştir. İyileşip Portekizli ile buluştuğunda bu düşüncesini ona açar ama Portekizli onu bu düşünceden vazgeçirir. Zeze bir gün okuldayken Portekizli’nin kaza yaptığı haberini alır ve kendini sokağa atar. Bu kaza haberi, Zeze’nin bütün yaşam sevincini yok eder. Portekizli ölmüştür. Bu arada bahçedeki şeker portakalı fidanının yol yapım çalışması nedeniyle kesileceği söylentisi çıkar. Zeze, üst üste gelen bu acılara dayanamaz, hasta olur. Kasabalılar bir türlü iyileşemeyen Zeze’yi ziyarete gelirler. Fakat o yalnızca şeker portakalı fidanı ile konuşur. Zamanla Zeze iyileşir, babası iş bulur ancak Zeze’nin çocukluğu ölmüştür; kalbi hiç iyileşmez. Porto-Novo Porto-Novo, Batı Afrika ülkesi Benin'in resmi başkenti ve 2. büyük kentidir. Hogbonou ve Adjacé olarak da adlandırılır. 2009 yılındaki nüfusu 267.191'dir. Benin'in güneydoğusunda yer alan Porto-Novo, Gine Körfezi'ndeki limanlardan biridir. Cotonou kenti kültürel ve politik bakımlardan Porto-Novo'dan daha önemlidir. Porto-Novo çevresindeki bölgede palmiye yağı, pamuk ve kapok üretilir. 1990'larda kentin sahillerinde keşfedilen petrol önemli bir ihraç malı haline gelmiştir. Porto-Novo, 6°28' Kuzey, 2°36' Doğu koordinatlarında yer almaktadır. Cabinda Cabinda, aşağıdaki anlamlara gelebilir: Büyük Postane Büyük Postane, Sirkeci PTT Merkezi İstanbul'un Fatih ilçesindeki Sirkeci semtinde yer alan Türkiye'nin en büyük postane binasıdır. Büyük Postane binasının inşaatına Posta ve Telgraf Nezareti binası olarak hizmet etmek üzere 1905 yılında başlandı. 1909 yılında inşaatı tamamlanan binanın adı 1930’larda “"Yeni Postane"”, sonradan “"Büyük Postane"” oldu. Yapı, mimar Vedat Tek'in ilk eseridir. Posta Nezareti daha önce Eminönü'ndeki Postahane-i Amire Binası'nda hizmet vermekteydi. Burada 1840'tan itibaren Yeni Cami avlusundan yürütülen posta işleri, 1890'da bu binaya, 1909'da da Büyük Postane'ye taşınmıştır. Sirkeci semtindeki Büyük Postane Caddesi üzerinde yer alır. Mısır Çarşısı ve Yeni Cami'ye yakın bir konumdadır. Birinci Ulusal Mimarlık Akımı’nın ilk örneklerindendir. Giriş kapısı üst tarafında çini işlemeli olarak eski yazı ile ""Posta Telgraf Nezareti"" yazılıdır. 4 katlı ve 3200metrekarelik binanın girişi basamaklarla yükseltilmiş ve ön cephesinin her iki köşesi de öne çıkarılıp, yükseltilerek üzerleri kubbe ile kapatılmıştır. Binanın içinde 3 kat boyunca yükselen dikdörtgen bir orta mekân ve bunu çevreleyen odalar vardır. Süslemelerde 16. yüzyıl Osmanlı üslubu hakimdir. Cephe yontma taş ve mermerdir. Tuğlalarını Vedat Tek’in özel olarak tasarladığı sanılır. Ana giriş çok büyük bir salona açılır. Çatıya dek yükselen tavan, turuncu ve mavi renk ağırlıklı camlarla kaplıdır. Bina 1927-1936 yılları arasında İstanbul Radyoevi olarak da hizmet etti. 1958 yılında tamamen posta ve telgraf işlerinde kullanılmaya başlandı. Günümüzde İstanbul Avrupa Yakası PTT Başmüdürlüğü olarak hizmet etmekte, giriş katında ise tam teşekküllü bir postane (Sirkeci PTT Merkezi) yer almaktadır. İçinde ülkenin iletişim ve telekomünikasyon tarihi hakkında bir müze de barındırır. Cristian Chivu Cristian Chivu (d. 26 Ekim 1980), Rumen eski defans oyuncudur. 2013-2014 sezonunu sonunda futbolu bıraktığını açıklamıştır. Millî takım kariyerine 1999 yılında başlamıştır. Fakat yaşlandıktan sonra Romanya Millî Takımına "Bana ihtiyacınız yok" demiştir. The Pledge Söz ("özgün ad:" The Pledge) Türkiye'de vizyona girmeyen, direkt piyasaya sürülen psikolojik gerilim filmidir. Sean Penn'in yönettiği filmde Jack Nicholson baş roldedir. Film aynı isimli romandan yola çıkarak çekilmiştir. Jerry Black (Jack Nicholson) zamanında çok başarılı bir polisti ve her olayı da çözmekte zorluk çekmiyordu. Ancak artık yaşlandığını düşünmektedir. Arkadaşları ona bir veda partisi yapmaktadır, çünkü emekliliğine çok az zaman kalmıştır. Hatta ona hep hayallerini kurduğu yere gitmeye uçak bileti de almışlardır. Ancak daha emekliliğinin başlamasına çok az varken, Nevada dağında 8 yaşlı küçük bir kızın vahşicesine öldürüldüğünü öğrenince hemen oraya gider ve aralarından kızın anne-babasına söylemekte kendisine düşer. Kızın annesi, ona kızının büyük annesinin yanında kaldığını söylemiştir ve Jerry'den bir söz alır. Jerry artık kızın katilinin kim olduğunu bulmaya yemin etmiştir. Ertesi gün hemen katil bulunur yani bahsi geçen isim olan Toby Jay Wadenah (Benicio Del Toro) hafif akıldan sorunlu, ve defalarca hapse farklı sebeplerden dolayı girmiştir. Toby bir kıza tecavüz ettiğini söyler ve hapse gönderilmek üzere yolda intihar eder. Dava kapanır. Ancak Jerry için değil. Jerry çünkü bir söz vermiştir ve sözünde durmak istemektedir. Artık emekli olduğu için yakında kasabaya yerleşecektir. Kızın büyük annesiyle sohbet eden Jerry daha sonra kızın en yakın arkadaşıyla sohbet ederken, kız ona şöyle bir şey der "O bir devle görüşüyordu". Kızın çizdiği resimler arasındada çok dikkat çeken bir resim vardır. Kız kendisini ve aynı devi çizmiştir. Devi bir insan gibi çizmiştir ve ondan kirpiler almaktadır. Bir süre sonra bu resmi Doktora (Helen Mirren) gösterir. Bir süre sonra aynı katilin seri katil olduğunu anlar. Çünkü çok benzer kurbanlar vardır ve tek ortak noktaları da devdir. Tobyde uzundu ancak resimdeki dev, Toby gibi sakallı, uzun saçlı ve kızıl derili değildi. Jerry gittiği kasabada da bir süre sonra aynı katilin yeni kurbanı kendisine seçeceğini anlar. Ve katilinse kasabadan biri olduğunu düşünmektedir. Film aşırı