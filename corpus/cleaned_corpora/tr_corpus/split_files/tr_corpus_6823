popüler gezinti mekanıdır. Tramvay hattının bu caddeden geçmesi nedeniyle cadde birden kabuk değiştirmiş, Beyoğlu'ndaki İstiklal Caddesi'ne benzemiştir. Alışveriş merkezleri açılmadan önce şehrin en lüks mağazaları bu caddede bulunmaktaydı.Özel günlerde cadde ışıklandırılmakta, süslenmekte ve hoş bir görüntü oluşmaktadır. II. Isabel II. Isabel (d. 10 Ekim 1830, Madrid, İspanya - ö. 9 Nisan 1904, Paris, Fransa), 1833-1868 arasında İspanya kraliçesi. Başarısız yönetimi yüzünden monarşinin gücünü ve saygınlığını yitirmesine yol açmış, 1868'de "Muhteşem Devrim ("La Gloriosa")" adı verilen bir ayaklanmayla yönetimden uzaklaştırılmıştır. İspanya kralı VII. Fernando'yla dördüncü karısı Maria Cristina'nın en büyük kızıydı. Babasının 1833'te ölmesinin ardından tahta çıktı. Ama tahtın meşru varisi olduğunu ileri süren amcası Carlos Maria Isidro de Borbon'un (Don Carlos) yandaşları Isabel'i tanımayı reddettiler. Don Carlos'un yandaşlarıyla Isabel'i destekleyenler arasında aynı yıl başlayan iç savaş (I. Carlismo Savaşı) 1839'a değin sürdü. Isabel'in küçüklüğünde (1833-1843) naiplik görevini önce annesi, ardından da iç savaş sırasında büyük kahramanlıklar gösteren General Baldomero Espartero üstlendi. Espartero 1843'te bir grup subay tarafından görevinden uzaklaştırıldı ve reşit ilan edilen Isabel tek başına hüküm sürmeye başladı. Isabel'in siyasi huzursuzluklar ve bir dizi ayaklanmayla geçen hükümdarlık döneminde, yönetime başta General Ramón María Narváez ve görece daha liberal olan General Leopoldo O'Donnell gibi asker kökenli siyasetçiler egemen oldu. Rejimin otoriter niteliğine karşı yükselen liberal muhalefet giderek daha çok kraliçeyi hedef almaya başladı. Kocası Francisco de Asis de Borbon'dan ayrı yaşayan Isabel'in özel yaşamına ilişkin dedikodular ve siyasi konulardaki müdahaleci tutumu, yönetiminin saygınlığının iyice sarsılmasına yol açtı. Başarısızlıkla sonuçlanan 1866 ayaklanması ve O'Donnell'le (1867) Narvaez'in (1868) ölmesi üzerine Isabel'in konumu iyice zayıfladı. Eylül 1868'de Amiral Juan Bautista ve Topete'nin donanma gücü kuvvetleri Cadiz'de bir isyan başlattılar. Cadiz 50 yıl önce Isabel'in babası VII. Fernando'ya karşı Rafael del Riego tarafından başlatılan başarılı hükûmet komplosunun başladığı şehirdi. Kara gücü generalleri olan General Prim ve General Francisco Serrano da Isabel'in devlet idaresini telin ettiler. Bu generaller İspanya'ya geri döndükleri zaman, İspanya kara güçlerinin çoğunluğu da bu isyana Isabel'e karşı katıldılar. Kraliçeye bağlı olan "moderado" generaller ve General Manuel Pavla komutasındaki ordunun bir kısmı, bu isyancılara pek etkili olmayan bir direnişte bulundular; ama General Serano komutasındaki isyancı birlikler Alcolea Muharebesi'nde galip geldiler. İsyandan sonra II. Isabel İspanya'dan ayrılmak zorunda kaldı. Paris'e yerleşen Isabel, 1870'te hayatta kalan en büyük oğlu Alfonso (1874-1875 arasında İspanya kralı XII. Alfonso) lehine tahttan feragat etti. Ancak önce İtalya Savoy Hanedanı'ndan Amedeo İspanya kralı seçildi. Fakat Amedeo da birçok politik entrika sonunda İspanya tahtından feragat etmek zorunda kaldı. Isabel'in oğlu, XII. Alfonso olarak Madrid'de İspanya Krallığı tahtına çıktı. II. Isabel Mart 1874'te kocasından ayrı yaşamaya başlamıştı. Oğlunun XII. Alfonso olarak İspanya tahtına getirilmesinden sonra da Paris'te yaşamaya devam etti. Etrafında, başlarında sekreteri Alta Villa markizi olmak üzere, ufak bir danışma grubu vardı. Birkaç defa Madrid'e gitmekten başka diğer ülkelere seyahat etmedi. Oğlu Alfonso'nun tahta çıkmasından sonra bir süre için İspanya'ya dönerek yönetimde bazı politikacılarla entrika çevirmeye çalıştı ama dönemin İspanya hükûmeti tarafından ülkeden çıkıp geri dönmemesi bildirildi. Bundan sonra Paris'te yaşadı. Ayrı yaşadığı kocası ile arasının düzeldiği bildirildi ve onun 1902'de ölümüne kadar bu iyi ilişkiler devam etti. Isabel'in Paris'te yaşadığı son yıllar, en küçük kızı Eulaila'nın evlilik sorunları ile uğraşmakla geçti. 10 Nisan 1904'te Paris'te öldü. Cenazesi İspanya'ya getirilerek El Escorial'da bulunan İspanya Kraliyet Panteonu'na defnedildi. Hans Waldmann Hans Waldmann (d. 1435, Blickensdorf, Zug Kantonu, İsviçre – ö. 6 Nisan 1489, Zürih) İsviçreli ordu komutanı ve Zürih valisi. 1483 yılında Zürih valisi olmuştur. Zürih'te Fraumünster Kilisesi önünde heykeli bulunmaktadır. Sarah Kane Sarah Kane (3 Şubat 1971 - 20 Şubat 1999), İngiliz oyun yazarı. Oyunları, aşkın kurtarıcılığı, cinsel arzu, acı ve fiziksel ve psikolojik işkence temaları üzeriedir. Oyunlarının karakteristik özellikleri, şiirsel yoğunluk, fazlalıklardan arınmış dil, tiyatro formunun araştırılması ve ilk dönem eserlerinde rastlanan aşırı ve şiddet içeren sahne aksiyonudur. Kane, dışavurumcu tiyatrodan ve Jakoben trajedi gibi naturelistik olmayan tiyatro formlarından etkilendi. Çalışmaları, naturelistik eğilimli 20. yy. İngiliz tiyatrosu anlayışıyla uyuşmaz. Basılmış 5 oyunu ve Skin adlı film için yazdığı bir senaryosu vardır. Uzun yıllar boyunca depresyon tedavisi gören Kane, 28 yaşındayken King's College Hastanesi'nde kendisini asarak intihar etti. KavaklÄ±dere, Ã‡ankaya Kavaklıdere, Ankara'da Çankaya ilçesinde bulunan bir semttir. Ankara'da sosyal yaşamın önemli merkezlerinden biri olan semtte, Tunalı Hilmi Caddesi ve Kuğulu Park gibi Ankara ile özdeşleşmiş mekanlar bulunmaktadır. Kavaklıdere, Ankara'da kültür ve sanat etkinliklerinin yoğun olarak düzenlendiği ve ilgi gördüğü semtlerin başında gelmektedir. Birçok büyükelçilik binası semtin sınırları içerisindedir. Semtin, şehrin kültürel yaşantısına katkıda bulunan birçok özel ve kamu işletmesi vardır. Özellikle tiyatro ve plastik sanatlar alanında başta Şinasi Sahnesi, Akün Sahnesi, Çağdaş Sanatlar Merkezi, Siyah Beyaz, Galeri Nev olmak üzere birçok yeni nesil ve köklü sanat merkezleri şehrin bu semtinde bulunmaktadır. Sinema tüketim kültürünün alışkanlıklarının değişmesi ile iki kült (bkz. Akün Sineması, Kavaklıdere Sineması) sinema salonunu yitirmiştir. Şehrin gece hayatının en aktif olan semti olarak da bilinen Kavaklıdere'de eğlence hizmeti veren bu lokasyonlar, Tunus Cad. ve Bestekâr sokak üzerinde toplanarak düzeni ve kültürleri ile şehirde yerleşik mekanlar haline gelmişlerdir. Tarihinde üzüm bağları ile ülkenin önde gelen şarap markalarından birinin üretim merkezi olarak da bir dönemde hatırlanmaktadır. Semtin bir de Kavaklıderem (Kavaklıdere Dayanışma ve Güzelleştirme Derneği) adında bir semt derneği bulunmaktadır. Kavaklıdere Dayanışma ve Güzelleştirme Derneği Bahçelievler, Çankaya Bahçelievler, Ankara'nın Çankaya ilçesinde bulunan bir semttir. Ankara'da sosyal yaşamın önemli merkezlerinden biri olan semtte, birçok mağaza, restoran, kafe, bar özellikle gençler tarafından ilgi görmektedir. Semtin sakinleri genellikle emekli insanlardan oluşmakta, özellikle yaz aylarında semt Ankara'nın en önemli eğlence merkezlerinden biri olmaktadır. Bahçelievler, başkent Ankara'da şehrin batı kesimine doğru planlı yayılmasını öngören bir yapılaşma sonucu ortaya çıkmıştır. Daha sonra çevreye üniversite fakültelerinin gelmesiyle, ekonomik canlanma yaşanmış ve semt meskenlerden oluşurken 1990'lı yıllardan itibaren mağazalar ve çeşitli işletmelerin açılmasıyla zamanla ekonomik ve sosyal merkez haline gelmiştir. Bahçelievler semtinde ilk yapılaşmaların Cumhuriyet'in ilk yıllarına dayandığı bilinmektedir. Aslında bir yapı kooperatifi olan ve bahçeli müstakil ev yapan bir firmadan ismi geldiği bilinmektedir. 1980'lere kadar oldukça fazla sayıda bulunan bahçeli ev sayısı yapılaşmanın ve apartman sayısının çoğalmasıyla hemen hemen yok olmuştur. Yine de Bahçelievler'in ara sokaklarında tek tük bu eski yapılara rastlanmaktadır. Bu yapılar ahşap değil betonarme oldukları için çoğunun tarihî değeri yoktur. İran Halkın Fedaileri Gerillaları Örgütü Kısaca Halkın Fedaileri de denir (Farsça: سازمان چريکهای فدايي خلق ايران Sazaman-e Cherikha-ye Feda'i Chalq-e Iran) Pehlevi rejimine karşı 1971 yılında İran'da kurulmuş Marksist-Leninist iddialı örgüt. Grup Şah Muhammed Rıza Pehlevi hükûmetini devirmek amacıyla kuruldu ve 1979 devriminden sonra İran İslam Cumhuriyeti'ni devirmek için mücadelesine devam etti. Örgüt, daha küçük olan iki grubun, Cezani-Zarifi grubuyla, Ahmadzadeh-Puyan-Meftahi grubunun birleşmesi sonucu ortaya çıktı. Cezani-Zarifi grubunun üyeleri eski Tudeh Partisi gençlik örgütü üyelerinden oluşuyordu. Ahmadzadeh-Puyan-Meftahi grubunun üyeleri ise ağırlıklı olarak Ulusal Cephe ve bağlı örgütlerden geliyorlardı. Kısa süre sonra Jazani grubu Gilan bölgesi ormanlarında gerilla savaşımı başlattı. Gerilla grubunun yakalanması ve üyelerinin öldürülmesinin ardından iki grup resmen birleşti ve İran Halkın Fedaileri Gerillaları Örgütü ortaya çıktı. Örgütün ilk toplantısı Bijan Cezani ve izleyicileri tarafından 1963 yılında gerçekleştirildi. İran'daki güçlü amerikan etkisinin ve ilerici muhaliflere karşı yürütülen baskının barışçıl eylem yöntemlerini tamamen işlevsiz kıldığı sonucuna ulaştılar. Silahlı mücadele bu nedenle kurtuluş için tek yol olarak görülüyordu. 1971-1979 arasındaki dönemde, Fedaian hareketi Şah rejiminin muazzam bir baskısıyla karşılaştı. Yaklaşık 300 Fedaian üyesi rejim tarafından öldürüldü. Bu dönemde örgütün liderlerinin büyük bölümü yakalandı ve öldürüldü. İHFGÖ (İran Halkın Fedaileri Gerillaları Örgütü) birçok iç bölünme yaşadı. 1979'da Eşref Dehgani İHFGÖ'yi gerilla savaşı çizgisinden sapmakla şuçlayarak terketti ve İran Halkın Fedaileri Gerillaları'nı kurdu. Aynı yıl eski İHFGÖ kadroları İran Devrimci İşçiler Örgütü'nü kurdular. İHFÖG, 1980 yılında İHFGÖ (Çoğunluk) ve İHFGÖ (Azınlık) olarak ikiye bölündü. Asıl örgütten ayrılan İHFÖG (Azınlık) daha radikal bir çizgi izledi. 1981 1 Mayıs'ında binlerce İHFGÖ (Çoğunluk) destekçisi Tahran'da toplandı. Örgüt burada gerilla savaşı yürütmeyi durdurduğunu ilan etti ve İran Halkın Fedaileri Örgütü (Çoğunluk) ismini aldı. 1980'lerin başlarında Çoğunluk grubu yarı-açık politik etkinlik sürdürdü. "Kar" adlı yayın organı 100 000 dolayında tiraja sahipti. Grup yeni hükûmetin anti-emperyalist söylem ve Irak'a karşı savaş çabaları gibi bazı konumlarını destekledi. Bununla birlikte, aynı dönemde Çoğunluk kadrolarının önemli bir bölümü İran hapishanelerinde tutuluyordu. 1983 yılında Çoğunluk grubu İslami hükûmet tarafından ezildi. Binlerce kadrosu hapse atıldı, birçoğu yargılanmadan infaz edildiler. 1988-1990 arasında İHFGÖ (Çoğunluk) bir iç değerlendirme ve önceki konumlarının özeleştirisi dönemi geçirdi. Günümüzde bu örgüt cumhuriyetçi ve laik partiler arasında bir birlik kurmaya çalışmaktadır. Çoğunluk grubu, Avrupa Parlamento'sunda 23 Ekim 2007'de Avrupalı temsilcilerin de katıldığı bir toplantı gerçekleştirmiştir. İran Halkın Fedaileri Gerillaları Örgütü (Azınlık) grubundan 1983 yılında ayrılanlar İran Halkın Fedaileri Gerillaları Örgütü (Kimlik Arayışı Programı) diye anılan grubu oluşturdular. Bu grup Mehdi Same tarafından yönetilmektedir. 1985 yılında Azınlık'tan kaynaklanan başka bir grup yeniden İran Halkın Fedaileri Gerillaları Örgütü ismini aldı. İHFGÖ (Azınlık) grubunun geri kalanı, 1997 yılındaki 6. Konferans'ında isminden "gerilla" ve "halk" ifadelerini çıkararak, Fedai Örgütü (Azınlık) ismini benimsedi. Bu grup İran'da yasaktır ve günümüzde etkinliği daha çok ülke dışıyla, özellikle Avrupa'yla sınırlanmıştır. İHFGÖ kökenli olarak bilinen diğer gruplar şunlardır: Komünist Fedailer Birliği Örgütü, İran Halkın Fedaileri Birliği Örgütü (kuruluş 1994). Glenn Gilberti Glenn Gilberti (d. 12 Kasım 1968), bilinen adıyla Disco Inferno, bir Amerikan güreşçidir. Tekniği ile tanınır. Scott Hall'un yakın arkadaşıdır. Ringe dans ederek çıkar ve kırmızı-siyah pantolonu çok ilgi çeker. GameFront GameFront ya da eski adıyla Filefront, bilgisayar ve video oyunlarının yama, modifikasyon gibi dosyalarının bulunabileceği bir web sitesidir. 25 Mart 2009'da yapılan açıklamaya göre, 30 Mart'ta kapanmış olacaktı. Fakat Nisan ayına geçildiği halde dosyalarda bir kayıp olmayınca bunun kötü bir 1 Nisan şakası olduğu düşüncesi yaygınlaşmıştı. Yapılan açıklamaya göre FileFront'un orijinal kurucuları, FileFront'u, Ziff Davis Media'dan satın aldı. Bu nedenle de FileFront kapanmadı veya dosyalara bir zarar olmadı. Kısacası, FileFront artık kurucularının kontrolündedir ve kapanmayacaktır. Tudeh Tudeh Partisi veya Tude Partisi (Farsça: حزب توده ایران, "Hizb-i Tude-yi İran"), İran'da kurulan bir komünist partidir. Tam ismi İran Kitlelerinin Partisidir. Sovyetler Birliği Komünist Partisi'yle yakın ilişki içinde olmuştur. Tudeh, 1953 yılında başbakan Musaddık rejimine karşı yapılan darbeyle ve daha sonra Ruhullah Humeyni tarafından sürdürülen tasfiyelerle etkisizleştirilene kadar, İran'daki başlıca politik partilerden biri konumundaydı. İran'da komünist hareketin tarihi geç 19. yüzyıla dayanır, bu dönemde sanayideki hızlı büyüme ve ülkenin böylece feodalizmden kapitalizme geçişi sürecinin etkisiyle, Marksizm ilk kez ulusun entelektüel yaşamına ve işçi sınıfına nüfuz etmeye başlamıştır. Rusya ve Azerbaycan'a yakın bir ülke olarak İran Marksist ve sosyal-demokrat politik yeraltı etkinliklerinin başlıca merkezlerinden biri haline gelmiştir. İran Komünist Partisi, İranlı sosyal-demokratlarının birinci kongresinin sonucunda, Haziran 1920'de Gilan vilayetindeki Bandar-e Anzali'de kurulmuştur. İran Anayasal Devriminin liderlerinden birisi olan Heidar Amou Oghly, yeni partinin genel sekreteri oldu. Aynı zamanda, Mirza Koochak Khan Jangali (Küçük Han), Anayasal Devrimin diğer bir lideri ve aynı zamanda devrimci Jangali ("Cengeli", ormancılar, ormanda saklananlar anlamında) hareketinin liderlerinden birisi olarak, Sovyet Kızıl Ordusunun yardımıyla Gilan Sovyet Cumhuriyeti'ni kurdu. Tahran'daki Qajar sarayı üzerinde hakimiyeti olan İngilizler, Cengeli hareketine sızmak üzere ajanlarını gönderdiler. Bunlar özenle hazırlanmış bir komplo planına göre hareket ederek hem yeni kurulan Gilan Sovyet Cumhuriyetinin hem de Komünist Partinin merkezi hükûmet tarafından yok edilmesini sağlamakla görevlendirilmişlerdi. Yeni Şah, Şia mollalarının iktidarını sınırlandırmak gibi birçok reformu uygulamaya koydu ama aynı zamanda otoriter bir diktatörlük tesis etti. 1941-42 İttifak ordularının işgali Rıza Şah'ın iktidardan düşmesi ve Güney Afrika'ya zorunlu sürgünüyle sonuçlandı. Birçok politik mahkûm bunun ardından serbest kaldı ve bu yeni atmosferde, milliyetçi ve sosyalist gruplar gelişme fırsatı bularak yaygınlaştılar. 29 Eylül 1941'de, Tudeh Partisi resmen kuruldu, Süleyman Muhsin İskenderî parti başkanı seçildi. 1944 yılında parti 14. Meclis seçimlerine katıldı ve sekiz adayı seçildi. Bu andan itibaren parti muazzam biçimde büyüdü ve İran politikasında başlıca güçlerden biri haline geldi. Tudeh, İran’da 1941-1949 arasındaki dönemde 25 bin üyeye kendine bağlı sendikalarda örgütlenmiş 400 bin işçinin desteğine sahipti. 1949 yılında parti Şah Muhammed Rıza Pehlevi'ye karşı başarısız bir suikast girişiminden dolayı suçlandı. Buna rağmen parti, 1950'lerin başında yeniden legalleşinceye kadar yeraltına geçerek çalışmasını sürdürdü. 1951 yılında Muhammed Musaddık, Şah tarafından başbakan atandı ve kendisinin mensup olduğu milliyetçi parti Ulusal Cephe'yle Tudeh Partisi arasında güçlü ilişkiler kurdu. Musaddık petrolün ulusallaştırılmasını ele aldı ve Anglo İranian Oil Company (İngiliz İran Petrol Şirketi) --günümüzde British Petrolium (BP)-- aracılığıyla İran petrolünü kontrol eden ve büyük karlar elde eden İngiliz hükümetinin çıkarlarına zarar veren birçok sosyal reformu uygulamaya geçirdi. 1953 yılında Amerikan CIA örgütü ve İngiliz istihbaratı, emekli general General Zahedi ve Albay Nassiri'ye Musaddık'a karşı bir hükûmet darbesi gerçekleştirmeleri için destek verdi. Bu müdahale sonucunda Musaddık başbakanlık süresini doldurmadan görevinden zorla el çektirildi. Bazı yorumcular bu müdahalenin temelinde İngilizlerin ve Amerikalıların, Musaddık'ın Sovyetler Birliği'yle daha sıkı bağlar kurmasından korkmalarının yattığını iddia ederken, diğer bazıları esas nedenin petrol çıkarları olduğunu savunmuştur. Arkasındaki nedenler ne olursa olsun, darbe Şah Muhammed Rıza Pehlevi'nin elinde diktatörlük yetkileri toplamasıyla ve Musaddık'ın Ulusal Cephesi ve Tudeh Partisi de dahil olmak üzere politik grupların büyük çoğunu yasaklamasıyla sonuçlanmıştır. Her iki parti etkinliğini yeraltında sürdürmüştür. 1955 yılında çok sayıda askeri personelin Tudeh Partisi içinde aktif oldukları ortaya çıkarıldı. Bunlar derhal tutuklandı ve idam edildi. Sonuçta Tudeh Partisi Şah rejiminin saldırılarına direnemez hale geldi ve hareket düşüşe geçti. Partinin Merkez Komitesi 1950'lerin sonuna doğru fiilen tamamen yeniden örgütlendi. 1960'larda ABD Dış İşleri Bakanlığı parti üyelerinin sayısını yaklaşık olarak 1500 olarak tahmin etti. 1965 yılında Parti ana grupla güney İran'daki aşiretleri silahlandırarak şiddete dayalı bir mücadele sürdürmeyi savunan bir fraksiyon arasında ikinci bir bölünme yaşadı. Bu fraksiyon büyük zarara yol açtı ve parti birliğinin yeniden sağlanması üç yıl aldı. 1966 birçok parti üyesi, Merkez Komitesinden Ali Khavari ve Parviz Hekmatjoo ve Asef Razmdideh ve Saber Mohammedzadeh de dahil olmak üzere tutuklandı ve idam cezasına çarptırıldı. Bu karar uluslararası protestolara ve Avrupa'da açlık grevlerine yol açtı. Bu eylemler hükümeti cezaları ömür boyu hapis olarak hafifletmeye zorladı. Bu olaylar İran'daki işçilerin mücadelesine daha büyük sempati oluşmasına yol açtı ve partide bölünmeden sonra birliğin yeniden sağlanmasına katkıda bulundu. Tudeh Partisi bu noktadan sonra en güçlü yeraltı hareketlerinden birisi haline geldi ve İran İslam Devrimi'nin gerçekleşmesine katkıda bulundu. 1970'lerin başında Kuzey İran'daki Mazandaran civarında gerilla hareketi ortaya çıktı. 1970'ler aynı zamanda yaygın işçi grevlerine ve gösterilerine sahne oldu ve üniversite kampüsleri de devrimci etkinliğin yatağı haline geldi. Tudeh Partisi etkinliğini dramatik biçimde arttırdı, birçok genci saflarına kattı ve çok sayıda bölgesel komiteler örgütledi. 1978 Ekim'inde Tudeh, petrol rafinerilerinin olduğu Abadan bölgesinde grev başlatarak ve bu grevi tüm ülke genelindeki petrol rafinerilerine yayarak petrol üretimini durdurur. Devrimden sonra, politik tutukluların birçoğu serbest kaldı ve diğer sol gruplarla birlikte Tudeh Partisi de başkanlık ve parlamento seçimlerine yıllardan sonra ilk kez katılma fırsatı elde etti. Bununla birlikte, Meclis'teki çoğunluğu Ayetullah Behesti'nin İslam Cumhuriyeti Partisi kazandı ve sol ve milliyetçi gruplar politik arenanın dışına itilmeye başlandı. Yeni seçilen Başbakan, Ebu'l Hasan Beni Sadr, başlangıçta Humeyni'ye yakın bir isim olarak, politik gelişmeler karşısında giderek muhalefete kaydı ve İran politikasına hakim olmaya başlayan mollalara ve dini fraksiyonlara karşı koydu. 1981'de İslami Cumhuriyet Partisi'nin hakim olduğu Meclis, Beni Sadr'ı görevinden uzaklaşmaya zorladı. Bu olay halkın tüm kesimleri arasında bir protesto ve gösteriler dalgasının ortaya çıkmasına yol açtı. Beni Sadr ülkeden kaçtı. Humeyni'ye sadık olan Silahlı Devrimci Komiteler (Pasdaran olarak tanındı) hem milliyetçi, hem de sol gruplardan binlerce genci ve politik eylemciyi tutukladı. Bunlar daha sonra aslında bir Azeri olan Ayetullah Sadık Halhali tarafından yargılandı ve infaz edildiler. Bu yargılamalarda verdiği kararlarla Halhali sonradan "Cellat Yargıç" diye anılmaya başlamıştır. O sıralarda neredeyse tüm sol gruplar İslami güçlere karşıyken Tudeh lider kadrosu yeni rejimde yer alma ve mollalarla işbirliğine gitme kararı aldı. Bunun sebebi, birçok rakip solcu grubun ortadan kaldırılması ve rekabetin olmamasından dolayı avantaj elde etmek istemeleri olabilir. Ancak en akla yatkın açıklama, kurulduğu günden beri her dönem esas olarak Sovyet dış siyasetinin İran'daki bir uzantısı olarak varlığını sürdüren ve uluslararası Sosyalist hareket içinde Sovyetler Birliği siyasetine en bağlı sovyetik parti olan Tudeh'i yönlendiren Sovyetler Birliği'nin o sıralardaki Tahran yanlısı politikasıdır. Dönemin ünlü sovyetik "kapitalist olmayan yol", "üçüncü yol" vb. teorisinin ateşli savunucusu Tudeh, Sovyetler Birliğinin İran'daki molla rejimine 1982'ye kadar anti-emperyalist bir içerik atfetmesi ve ilerici bir güç olarak görmesi nedeniyle rejimle işbirliğine devam etti.Ancak 1982'de Tudeh bu tutumundan vazgeçti. İslami hükûmet ise Tudeh gazetelerini kapatarak tüm Tudeh üyesi memurları işten çıkardı. İran ordusunun saldırgan Irak ordusunu püskürterek Irak topraklarında ilerlemeye başlaması üzerine Tudeh hükümete Birleşmiş Milletler'in sunduğu barış teklifini kabul etme çağrısında bulunarak, savaşı devam ettirmenin emperyalislerin işine yarayacağı uyarısında bulundu. Bunun üzerine hükûmet derhal öncelikle lider kadroları daha sonrasında ise 5000'i bulan Tudeh üyesi ve destekçisini tutuklayarak hapse attı. Parti 1983'te resmen yasaklandı. Mayıs 1983 ile mayıs 1984 arası hemen hemen tüm Tudeh liderleri önceleri tek tek, daha sonra beraberce televizyonlara çıkıp "vatana ihanetlerini", "yıkıcılık ve bozgunculuklarını" ve "dehşet verici suçlarını" itiraf ettiler ve İslam dinini överek İslami rejimin Marksizm-Leninizm'e üstünlüğünü ilan ettiler. Tudeh'in bitişinin büyük finali Mayıs 1984'te oldu. Partinin ana teorisyeni ve kurucu üyesi İhsan Taberi televizyona çıktı. 50 yıllık solcu olan Taberi izleyicilere, 1982 tutuklamalarından sonra girdiği cezaevinde "büyük İslami düşünür" Ayetullah Mutaharri'yi okuduğunu ve son 40 yıldır yazdığı her şeyi reddetme noktasına geldiğini söyledi. Bütün hayatının "yıkıcı", "zarar verici" ve tamamen "sahte" olduğunu artık anladığını, bunun nedeninin emperyalizm ve Siyonizm ile ilişkileri olan, Şah Pehlevi "beslemesi" masonlar, Ahmet Kasravi gibi sekülerler ve Batılı liberal ve Marksistler gibi güvenilmez düşünürlerin fikirleri olduğunu söyledi. Taberi konuşmasında sık sık dine, 12 imama ve İslami düşünürlere atıflarda bulunarak büyük ruhani gücünden ötürü İslam dinine şükretti. Tarafsız gözlemcilere göre ise Taberi'nin itirafları özgür iradeyle verilmemiş, Tudeh merkez komitesini oluşturan Taqi Keymanash ve 13 diğer üyenin hapishane sorgulamaları esnasında şüpheli ölümleri bu itirafın alınmasında psikolojik zorlayıcı unsur olmuştu. Bu tasfiyelerin sonucunda parti giderek çöktü, çok sayıda üyesi ülkeyi terk ederek sürgün hayatı yaşamaya başladı. 1988 İran siyasi suçlu idamları esnasında binlerce mücahit ve solcu tutuklu ile beraber çok sayıda Tudeh üyesi de idam edildi. Yine de parti tamamen yok edilememiştir ve İran'da 1992 yılında sürgünde seçilen yeni bir Merkez Komiteyle bir yeraltı politik örgütü olarak faaliyetini sürdürmektedir. Parti günümüzde Ali Havari liderliğindedir. GÃ¼zel ile Hayvan (film) Güzel ile Hayvan, 1946 Fransa yapımı romantik fantezi filmidir. Özgün adı La Belle et La Bête olan film Anglosakson ülkelerinde Beauty and the Beast olarak adlandırılır. Türkiye'de zaman zaman Güzel ve Çirkin adı ile gösterime sunulduğu da olmuştur. Fransız romancı Jeanne-Marie Le Prince de Beaumont'un 1756'da yazmış olduğu çok bilinen ünlü masalından yola çıkarak Jean Cocteau'nun senaryosunu yazdığı ve yönettiği filmin başrollerinde Jean Marais ve Josette Day oynamışlardır. Cocteau'nün gedikli oyuncusu Marais bu filmde üç rolü birden oynuyor. Bu film yönetmenin 1930'da yönettiği Bir Şairin Kanı'ndan (Le Sang d'un Poète) sonraki ikinci sinema filmidir. Filmin büyüleyici siyah beyaz görüntülerini Henri Alekan çekmiş, müziğini ise Georges Auric yapmıştır. Sinema eleştirmeni Roger Ebert'e göre Le Sang d'un Poète bir şair tarafından çekilmiş bir sanat filmiydi, oysa "La Belle et La Bête" bir sanatçı tarafından yapılmış şiirsel bir filmdir. Şair yönetmen Cocteau'nün en iyi filmlerinden biri, belki de başyapıtı olan bu film sinemadaki diğer "Güzel ile Hayvan" uyarlamaları arasında uyarlandığı esere en sadık olanıdır. Oyuncuların olağanüstü performanslarının yanı sıra metaforlar ve Freudyen imgelerle dolu filmin şiirsel anlatım tarzı, makyaj, kostüm ve özel efektlerin mükemmelliği ve inandırıcılığı filmi unutulmaz yapan etmenler arasındadır. İlk gösterimi Eylül 1946'da Cannes Film Festivali'nde yapılan film aynı yıl yine Fransa'da "Louis Delluc" ödülünü almıştı. İflasın eşiğindeki tüccar (Marcel André) bir oğlu ve üç kızı ile bir köyde yaşamaktadır.Kızlardan kendini beğenmiş,bencil ve şirret olan Felicie ve Adelaide,üçüncü kız Belle (Josette Day) üzerinde tahakküm kurmuş ve onu adeta bir hizmetçi gibi kullanmaktadırlar.Bir gün ormanda yolunu kaybeden tüccar karşısına çıkan garip bir şatoya girer.Kızı Belle için bir gül kopardığı esnada şatonun sahibi çıkagelir.Şatonun sahibi sihirli güçlere sahip yarı hayvan yarı insan bir yaratıktır.Tüccar'a kızlarından birisini kendisine vermediği takdirde onu öldüreceğini söyler.Kızlarından Belle babasını kurtarabilmek için kendini feda eder ve şatoya gider.Burada yaratığı tanıdıkça,onun göründüğü kadar vahşi ve acımasız olmadığını keşfeder. Hep önce şair sonra yönetmen olduğunu söyleyen Cocteau, şiirde sözcüklerle yaptığı şeyi sinemada görüntülerle oynayarak yapıyordu. Cocteau bir zamanlar şöyle söylemişti: ""Tarih sonunda yalanlara dönüşen gerçeklerden oluşur, efsane (mit) ise sonunda gerçeğe dönüşen yalanlardan ibarettir."" Mitlere çok benzeyen peri masalları da görünüşte masum çocuk hikâyeleri gibi gözükse de içlerinde gizliden gizliye bir alt metin bir bilgelik barındırırlar, bağnazlar tarafından yüzyıllardır yasaklanmaya çalışılan Dünyanın gerçek tarihini şiirsel bir efsane şeklinde muhafaza ederler. Cocteau peri masallarının bu gizli gücünün farkındaydı. Cocteau, 18. yüzyılda yazılmış peri masalı "La Belle et La Bête" nin de sembollerle ve metaforlarla dolu bir mit olduğunu hemen anladı, bu hiç de basit bir çocuk hikâyesi değildi. İlk metaforları filmde "Hayvan" 'ın yaşadığı büyülü şatoda görürüz. Bu ücra ve kasvetli şatonun görkemli salonları loş ve ıssızdır. Adeta şeytani bir mekandır, mumlar koridorlarda duvara monte edilmiş insan kolu şeklinde şamdanlar tarafından tutulmaktadırlar, şömine ateşi kendi kendine parlar söner, heykeller hareket eder, aynaların içinden geçilebilir vb. Ev sahibi de bir hayvan görünümünde olmasına rağmen giyim kuşamı ve davranışlarıyla bir aristokrat gibi hareket eder. Özellikle karşısındaki kadına davranışında bu asil tavrı daha da belirginleşir. Bütün bu özellikleriyle şeytanı simgeler. "Güzel" ise İsa'nın bir metaforudur. Kişisel güç ve servet peşinde koştukları için Katolikliği ve Protestanlığı temsil eden kızkardeşlerinin aksine saf ve sadık (babasına) kalabilmiştir. Cocteau filmlerinde ayna ötekini, zıtlığı, karşı tarafı temsil eder ve 'diğer' dünyaya, yeraltı dünyasına geçiş kapısı olarak kullanılır. Bu filmde ise büyülü ayna kişinin gerçek mizacını temsil etmektedir. "Güzel" aynaya baktığında ölmekte olan babasını görür, kendisini de aynada "Hayvan" ın görüntüsü şeklinde görür. Ayna kırılınca "Hayvan" zayıf düşer ve ölür. Freudyen imgelere gelince, Elektra kompleksiyle ilgili olarak "Pamuk Prenses", "Uyuyan Güzel", "Sinderella" gibi birçok peri masalında olduğu gibi "Güzel ile Hayvan" hikâyesinde de anne figürü ortada yoktur. Ana karakter ("Güzel") kendisine düşkün, hoşgörülü bir babayla yaşamaktadır, olmayan annenin rolünü üstlenmiştir, evi çekip çeviren ve babaya bakan odur. Hem babasının evinde hem de "Hayvan"ın şatosunda yumuşak başlı, itaatkar ve sabırlıdır. Başlangıçta "Hayvan"ın evlenme teklifini şiddetle reddeden "Güzel"in aslında için için, çirkin bile olsa güçlü, koruyucu bir erkek figürüne ihtiyacı olduğunu ve ondan etkilendiği ve gitgide ona tutulduğu kolayca anlaşılır. Bir analiste göre "Hayvan"ı ilk gördüğünde ona çirkin gelmesinin sebebi henüz babasına bağlı (Elektra kompleksi) olduğu için dünyevi ilişkilere hazır olmamasıdır. Ensest tabusuna sadık kalarak "Hayvan" ile cinsel ilişkiyi reddeder, ama ileriki zamanlarda Elektra kompleksinden kurtulacak ve "Hayvan"ı yakışıklı bir prens olarak görecektir. Filmin özgün müziğini Georges Auric bestelemişti. Ancak 1995 'te besteci Philip Glass bu film için, filmle tam senkronize bir opera bestelemişti . Sunum şu şekilde olacaktı; Orkestra ve opera sanatçıları eseri yorumlarlarken arkalarındaki beyaz perdeye ses kuşağı kaldırılmış olan filmin projeksiyonu yapılacaktı. Piyasada mevcut olan aynı isimli Opera CD'sini de filmi izlerken aynı teknikle evlerde izlemek mümkündü (Ancak opera 2 CD'den oluştuğu için filmi bir ara duraklatmak gerekiyordu). Film ABD'de ikinci kez Criterion Collection tarafından DVD'ye basıldığında bu opera da ikinci bir ses kuşağı olarak DVD'ye eklenmiştir, yani istendiğinde filmi seyrederken ses kuşağını kapatıp filmle senkron olan opera'yı dinlemek de mümkün olmaktadır. Philip Glass, Jean Cocteau'nün iki filmi için daha benzer çalışmalardan yapacaktır. Bu filmler Orphée (1950) ve Les Enfants terribles'dir (1950). Not:Yukarıdaki listede animasyon filmleri hariç tutulmuştur. Güzel ve Çirkin (anlam ayrımı) Güzel ve Çirkin kelimesinin farklı anlamları: MÃ– 470 Endülüs (anlam ayrımı) Endülüs kavramı aşağıdaki anlamlara gelebilir: Kiriş (okçuluk) Okçulukta kiriş, yayın tutturulduğu ve çekildiği sert iptir. Eski Türkçede kirişe "tirkeş" ya da "çile" de denmektedir. Saf ipekten yapılan sert bir sicimden oluşur. Kirişin ortası, ok tutturabilmek için belli miktarda iplik sararak kalınlaştırılır. Günümüzde polyesterden yapılma kirişler kullanılmaktadır. Hafif, sağlam ve aşınma ile suya karşı dayanıklı olması yeğlenir. ASTM, ISO ve JSA gibi farklı standartları mevcuttur. Suni malzemeler ve ipek yok iken gerip bükülerek kurutulmuş küçükbaş hayvan bağırsağı rutubetten korunarak kullanılırdı. Azog Azog, J.R.R. Tolkien'in kurgusal orta dünya evreninde hayali bir karakterdir. İlk olarak, yazarın "Hobbit" adlı kitabında adından söz edilmektedir. Azog, Moria orklarının lideri olarak "Azunulbizar Muharebesinde" Ork güçlerine kumanda etmiş ve aynı yerde sonradan yardıma gelen Demir Tepe cücelerinin genç önderi Dáin Demirayak tarafından katledilmiştir. Moria, Balrog tarafından cücelerin elinden alındıktan sonra hiçbir cüce oraya ayak basmaya cesaret edememişti, bu Thror'a kadar böyle devam etti. Thror, Moria'ya girmeye cesaret ederek burada Azog ve goblinlerin bir koloni kurduğunu gördü. Fakat Orklar tarafından görüldü ve Azog bizzat Thror'un kellesini alarak cesedini kirletti. Bu olay uzun yıllar süren "Cüce-Ork Savaşlarının" başlamasına neden olmuştu. Azog sonradan "Cüce-Ork Savaşlarında" yer aldı ve bu savaşların sonuncusu olan "Azunulbizar Muharebesi"'nde goblin saflarının başındaydı. Bu savaşta Thror oğlu Thráin, tek gözünü kaybetti ve soylular da dahil olmak üzere, birçok cüce can verdi. Onun ölümü, kısa vadede savaşlar bitirecek ancak uzun yıllar sonra dolaylı bir şekilde, Beş Ordular Muharebesi'ne sebep olacaktı. Peter Jackson'ın sinema üçlemesi Hobbit'te ise senaryo biraz değiştirilmiş ve Azog, Erebor'un geri alınması hikâyesine dahil edilmiştir. Üçlemede Azog'u, Spartacus'teki Crixus rolüyle tanınan Manu Bennett canlandırmaktadır. Makedonya'dan Ortaasya'ya Enver PaÅŸa Makedonya'dan Ortaasya'ya Enver Paşa, Şevket Süreyya Aydemir'in Enver Paşa'nın hayatını anlatığı üç ciltlik biyografik kitabı. Kitabın İlk cildi 1970 İkinci Cildi 1971 Üçüncü Cildi 1972 yılında Remzi Kitabevi tarafından yayımlanmıştır. Kitap 1860 yılında başlar, Enver Paşa'ın ailesi hakkında oldukça uzun bir giriş yapıldıktan sonra Enver Paşa'nın hayatına girilir. Makedonya'da yaşanan çatışmalar, II. Meşrutiyet'in ilanı, II. Abdülhamit'in devrilmesi, 31 Mart Vakası, Trablusgarp, I.ve II. Balkan Savaşları 1913 yılındaki Bab-ı Ali baskını, I. Dünya Savaşı'na giriş, Doğu Cephesinde yaşananlar ve yenilgi, İttihat ve Terakki cemiyetinin kurucu üyelerinin yurt dışına kaçışları, Sovyet Rusya ve Kurtuluş Savaşı esnasında Türkiye ve Türkiye dışındaki Türkler ve Sosyalist hareketler incelenmiştir. Bu durum içinde yol bulmaya çalışan Enver Paşa ve İttihatçılar o dönemin koşulları altında irdelenmiş, yapılan hatalar ve başarılar üzerinde tarafsızca durulmaya çalışmıştır. Kitap genel olarak bir devrin incelenmesidir. Aydemir Tek Adam, İkinci Adam ve Makedonya'dan Ortaasya'ya Enver Paşa adlı çalışmaları ile 19. asrın sonlarından 20. asrın ortalarına kadar uzanan bir dönemi farklı coğrafyalarda farklı ideolojileri bir bütün olarak ele almıştır. Bu seriye Suyu Arayan Adam ve Menderes'in Dramı da eklenince dönemine damgasını vuran dört devlet adamının hayatını ele alan bir yakın tarih serisi ortaya çıkar. Tavaif-i Mülûk Tavaif-i Mülûk; Mülûkü't Tavaif ya da Tayfa (Arapça: ملوك الطوائف) Endülüs Emevi Devleti'nin 1031 yılında çökmesi üzerinde İber yarımadasında kurulmuş ve 1031-1090 yılları arasında hüküm süren Müslüman emirlikler için kullanılan tabirdir. Arapça'da fırka, grup anlamında kullanılan "tâife" ve hükümdar, yönetici anlamında kullanılan "melîk" sözcüklerinin çoğul halleriyle oluşmuş bir ifadedir. Hükümdarlar grubu, devletler topluluğu gibi bir anlam içeren sözcük siyasi olarak merkezi idare yapısını kaybetmiş Endülüs bölgesinin o dönemini ifade etmek için kullanılmıştır. Endülüs Emevi Devletinin son halifesi olan III. Hişam 1031 yılında meliklikten ve hilafetten feragat ettiğinde Endülüs toprakları çok sayıda bağımsız devletçiklere bölündü. Bu devletçikler hem kendi aralarında çarpışmaya başladılar, hem de İspanya'nın Hristiyan devletçiklerinin de saldırılarıyla karşı karşıya kaldılar. Bazı tavfa devletleri para karşılığı Hristiyan şövalyeleri de ordularında kullandılar. Örneğin El Cid (Arapça'daki El-Seyid adından gelir) adıyla tanınan Rodrigo Díaz de Vivar bunların en ünlüleri arasında yer alır. Bu karmaşık durum Reconquista'yı hızlandırdı ve İspanya'da İslam'ın varlığını zayıflattı. 1085-1090 yıllarında Kuzey Afrika'dan gelen Murabıtlar Tayfa devletlerini yıkarak İber yarımadasındaki Müslümanları tekrar bir bayrak altında toplamayı başardılar. Caferiye Sarayı (Aljaferia) bu dönemin önemli bir eseridir. Brandy ve Bay Bıyık Brandy ve Bay Bıyık, Disney Channel kanalında yayınlanan ABD yapımı bir çizgi dizidir. Hikâye Amazon Ormanları'na düşen bir köpek (Brandy) ve bir tavşan (Bay Bıyık) hakkındadır. Brandy kendini beğenmiş ve moda düşkünüdür. Bıyık ise tam tersine iyi yürekli ama oldukça deli dolu bir tavşandır. Dizi 2004-2006 yılları arasında yayınlanmıştır, Disney Channel'da 12 Ocak 2012 gecesinden itibaren yeniden kanalda yayına başlamıştır. Ayrıca bunlardan farklı olarak çizgi dizinin her bölümünde farklı karakterler de görünür. Bu arada Brandy 15, Bıyık 7 yaşındadır Cenk TaÅŸkan Cenk Taşkan (d. 1947, Kınalıada), asıl adıyla Majak Toşikyan, Türkiye Ermenisi besteci, müzisyen. Başta Nükhet Duru, Hümeyra, Nilüfer, Ajda Pekkan, Neco, Coşkun Demir, Tanju Okan, Sibil Pektorosoğlu, Sezen Aksu ve Aşkın Nur Yengi olmak üzere birçok şarkıcıyla çalıştı. Evli ve bir çocuk babasıdır. Müziğe profesyonel olarak 1965 yılında gitarist olarak başladı. 1966’da askere gidene kadar Erol Büyükburç Orkestrası’nda gitar çaldı. Askerde iken beste yapmaya başladı. Şarkı sözü yazarı Mehmet Teoman ve Nükhet Duru ile Türkiye’nin ilk ekip çalışmasını gerçekleştirdi. İlk albümleri Bir Nefes Gibi çeşitli yayın organları tarafından son 30 yılın en iyi albümü seçildi. 1977'de Korhan Abay ve Ali Poyrazoğlu ile yaptığı Yaşa Sevgili Dünya adlı kabare kapalı gişe oynadı. Şiir 45'liğini yaptığı "Hastane" isimli eseri, Sezen Aksu tarafından başka sözlerle Dört Günlük Bir Şey olarak okundu. 1981'de Kanada'ya gitti, 1996'da Türkiye'ye dönene kadar orada yaşadı. Kanada'da Ermenice besteler yaptı. Megahit-Uluslararası Akdeniz Şarkı Yarışması'nda "Yaşam boyu onur ödülü" aldı. 2005'te Avrupa Birliğine destek amacıyla yapılan "Sevgiyle el ele" konserlerinde orkestra şefliği, koro ve orkestra aranjörlüğü yaptı. Nükhet Duru, 60 kişilik S. Vartanants Korosu ve Bartev Garyan'ın katılımıyla yapılan, canlıolarak kaydedilip CD olarak piyasaya çıkan konserde sadece kendisine ait Ermenice ve Türkçe eserler seslendirilmiştir. Ermeni müziğine katkıları nedeniyle Ermenistan hükümeti tarafından 2010'da “Gomidas” şeref madalyasına layık görüldü. Ahtamar kilisesi için bestelediği oratoryo Marmara gazetesinin 70. yıl kutlamasında senfonik orkestra, koro ve solistler tarafından sesledirildi. Hrant Dink için bestelediği oratoryo, ilk kez 2012'de Hrant Dink ödül töreninde seslendirilmiştir. 24 Eylül 2015 tarihinde Ermenistan Diaspora Bakanlığı tarafından Erıvan’a sadece kendi eserlerini sergilemek amacıyla davet edilmiştir. Kendisine Hagop Mamigonyan şefliğinde Lusavoriç Korosu - Senfonik Orkestra ve değişik tarzlarda 3 Solist katılmıştır: Bartev Garyan-Sibil ve Lida, Ayrıca aynı gün Hrant Dink için bestelediği Oratoryo’ nun Dünya Prömiyeri de Erivan da yapılmıştır.katilan sanatcilar :Aylin Ateş-Boğos Yeğyazar ve Sercan Gazeroğlu. Aynı Oratoryonun Istanbul premıyeri 24 Ocak 2016 da Lütfü Kırdar salonunda gerçekleşti.Solistlerın kadrosuna Soprano Dr.Karin Çubukcuyan Bozkurt katıldı. Yine aynı Oratorio 16 Nisan 2016 da America-Los Angeles ta İstanbul Ermenileri Derneği tarafından organize edilerek Ambassador Auditorium (Pasadena) da sahnelendi. Katılan Sanatçılar, Maestro Stepan Gozumian idaresinde Pan Armenian Korosu—Soprano Alenoush Yeghnazar-Soprano Nadima Avakian-Tenor Raffi Kerbabian. AynÄ± Oratorio 18 ve 19 Mart 2017'de Montreal'de ve 25 Mart 2017 de New York'ta sahnelendi. Montreal'de Hamazkain Knar Korosunu ve Orkestrayı Maestro Lorie Antounian, New York'ta Birleşik koro ve orkestrayı Kris Kalfayan idare etti. Katılan Solistler: Karin Çubukçuyan Bozkurt (Istanbul), Boğos Yeğyazar (Yerevan) ve Elie Berberian (Montreal). 350'den fazla yayımlanmış eseri olan Taşkan'ın popüler olan parçaları arasında Nükhet Duru'nun seslendirdiği Beni Benimle Bırak, Cambaz, Anılar sayılabilir. Eserlerini seslendiren sanatçılar: Nükhet Duru, Nilüfer, Sezen Aksu, Ajda Pekkan, Tanju Okan, Neco, Zuhal Olcay, Hümeyra, Ayşegül Aldinç, Modern folk üçlüsü, Coşkun Demir, Nil Burak, Salim Dündar, Beyaz Kelebekler, Ferdi Özbeğen, Pakize Suda, Mustafa Süder, Deniz Arcak, Cenk Eren, Kartal Kaan, Deniz Türkali, Yeşim Salkım, Levent Yüksel, Goncagül Sunar, Petro, Atılgan Gümüş, Ayten Alpman, Demet Tuncer, Ayça Varlıer, Sibil Pektorosoğlu, Aylın Ateş, Kevork Tavityan, Andre (Ermenistan) Işıl Yücesoy. Bülent Yetiş, Hakan Bahar, Kerem D. Gohar Hovhannisyan (Ermenistan). Elie Berberian (Montreal) Öykü Gürman,Funda Arar, Kalben, Sena Şener, Taşkan, 26 Nisan 2015 tarihinde 15. Direklerarası Seyirci Ödülleri'nde "Çöl Fırtınaları" oyunu ile Özgün Tiyatro Müziği Ödülüne layık görüldü. 24 Nisan 2016'da 16. Direklerarası Seyirci Ödülleri'nde, "Frankenstein" oyunu ile En İyi Efekt Tasarımı ödülünü aldı. Ermenistan’ ın büyük şairlerinden Kevork Emin’ in yazmış olduğu Sasuntsineru Bar (The Dance of The Sasountsis) şiirini tam bir saatlik dans gösterisi formatında besteledi, Bu gösterinin dünya premieri modern bale formatında 24 Eylül 2018 tarihinde Ermenıstan da Erivan şehrınde yapıldı.Yaklaşık 50 kişilik bir dans grubu ve vurgulu çalgılar eşliğinde sahnelendi. Aynı gösteri Ermenistanın Gyumri şehrinde de büyük bir başarıyla tekrarlandı. "9 Kasım 2018 de Amerikanın Los Angeles şehrinde bulunan “Western Diocese" of "the Armenian" Apostolic Church of North America” Khachadourian korosunun 40 cı yıldönümü etkinlikleri münasebetiyle Maestro Stepan Gozumian önderliğinde tamamıyla kendi eserlerinden oluşan bir konser düzenlenmistir. Daha önce Ermenistan'da Premieri yapılan Sasountsineru Bar (The Dance Of The Sasountsis) gösterisi, 7 Mayıs 2019 tarihinde İstanbul'daki Bakırköy Dadyan Okulunun 175 senesini kutlama kapsamında Bakırköy Belediyesinin önemli katkılarıyla Leyla Gencer Opera salonunda büyük bir başarıyla sahnelendi. Abdurrahman Han Abdurrahman Han (Peştuca: عبدر رحمان خان) (d. 1844 - ö. 1 Ekim 1901), 1880-1901 arasında hüküm süren Afganistan emiri. Barakzay hanedanının mensubu olan Abdurrahman Han, hanedanın kurucusu olan Dost Muhammed Han'ın torunu, Muhammed Afzal Han'ın oğludur. Babası ile amcası Azam Han'ın Dost Muhammed Han'ın yerine geçen kuzeni Şir Ali'ye karşı verdikleri çetin ve uzun süreli iktidar mücadelesinde önemli bir rol oynamıştır. Şir Ali'nin 1869'daki zaferi Abdurrahman'ı Rusya Türkistanı'na sürgüne gitmak zorunda bıraktı. İngiliz-Afgan Savaşı'nın patlak vermesinden bir yıl sonraya, yani Şir Ali'nin öldüğü 1879'a değin Semerkand'da yaşadı. 1880'de Afganistan'a döndü ve halkı tarafından sevgiyle karşılandı. İngilizlerin bir çözüme yanaşmalarına değin Kuzey Afganistan'da kaldı. Buna göre, İngilizler onu emir olarak tanımalarına karşılık Abdurrahman da dış ilişkilerinde İngilizlere denetleme hakkı tanıyordu. Emir olarak, ülkedeki huzursuzlukları yatıştırıp iktidarını sağlamlaştırdı. 1880-1887 arasında güçlü Gılzay kabilesinin düzenlediği bir ayaklanmayı ve başını kuzeni İshak Han'ın çektiği beklenmedik bir isyanı bastırdı. Ayrıca, Herat'ta üslenerek topraklarına aralıklı olarak akınlar düzenleyen Şir Ali'nin oğlu Eyüb'ü de kesin bir yenilgiye uğrattı. Abdurrahman dönemi, Afganistan'ın Rusya ile olan kuzeybatı sınırını belirleyen anlaşma dolayısıyla da önem taşır. Sir Mortimer Durand başkanlığındaki bir İngiliz heyeti ile 1893'te Kabil yakınlarında yapılan görüşmeler sonucunda varılan anlaşmayla Abdurrahman, Durand hattını sınır kabul ederek, doğu sınırındaki kabileler üzerindeki babadan oğula geçen bazı haklarından vazgeçti. Abdurrahman, ülkenin yönetim sistemini de yeni bir düzene soktu ve iç reformlar başlattı. Ülkeye yabancı uzmanlar getirtti, savaş gereçleri yapmak için gerekli donanımı ithal etti, tüketim mallarıyla yeni tarım araçları imalatını başlattı ve Afganistan'ın ilk modern hastanesini kurdu. Dağınık bir halka örgütlü bir hükûmet sistemini kabul ettirdi. Hindistan'daki İngilizlerle ve Çarlık Rusyası ile ilişkilerinde dengeyi korudu. Puerto Varas Puerto Varas, Şili'nin güneyinde Los Lagos Bölgesi'nde (Region X), yaklaşık 33.000 nüfuslu bir şehirdir. Puerto Montt'un yaklaşık 20 km kuzeyinde bulunur. Puerto Varas Llanquihue Gölü'nün güney kıyısında yer alır. 560 kilometrekare civarı alanıyla bu göl Şili'nin en büyük ikinci gölüdür. Puerto Varas'dan gölün kuzeydoğusuna bakıldığında 2652 metre yükseklikteki görkemli Volcán Osorno görülür. Ortalama ısı derecesi yazın 14 °C, kışın 6 °C civarındadır. 1552'de Pedro de Valdivia Llanquihue Gölü'ne ulaşır. 1846'dan itibaren Alman göçmenler göl çevresinde yerleşirler. Puerto Varas 27 Temmuz 1854'te kurulur ve 30 Ekim 1897'de şehir haklarını elde eder. Turizm Puerto Varas'ın en önemli unsurudur. Liman, balıkçılık ve tarım ekonomide aynı şekilde önemli rol oynarlar. Şehir hemen Panamerikan kenarında elverişli bir konumda olup, ekonomi merkezi Puerto Montt'a kolay ulaşılır. Şehir, Llanquihue Gölü çevresi ve Osorno ile Calbuco yanardağları gezileri için elverişli bir çıkış noktasıdır. Şehrin göl kıyısı alanındaki gezilerde çok sayıda gül bahçesinden geçildiğinden Puerto Varas, ""güller şehri"" olarak da tanımlanır. Şehirde kuruluş zamanından kalma çok sayıda tarihi binalarla kuvvetli bir Alman etkisi hissedilir. En bilindik görülmeye değer yeri "Alman Kilisesi" ahşap konstrüksiyon olup, Almanya Schwarzwald'da bulunan bir kiliseden esinlenilmiştir. Çevre olta balıkçıları, yelkenciler, biniciler, dağcılar ve kanocular için zengin imkânlar sunar. Şehrin kendisine ait bir casinosu vardır, gastronomik açıdan çok çeşit sunar. Saigo Takamori (d. 23 Ocak 1828 Kagoshima, Satsuma - ö. 27 Eylül 1877 Shiroyama, Kagoshima), Japon samuray, asker ve siyesetçi. 1828'de doğdu. İyi bir savaşçı olarak yetiştirildi.1868-1869 yılları arasında İmapatorluk rejimi ile Tokugawa Bakufu arasınada gerçekleşen Boshin Savaşı'nda İmparatorluk rejimi adına savaştı.Japonya'da gerçekleşen modernleşmeye karşı çıkarak,1877'de Satsuma İsyanı'nı başlattı.1877'de gerçekleşen Shriyoma Savaşı'nda sayıca ve teknolojik bakımdan üstün olan İmparatorluk ordusuna karşı kaybetti.Savaştan sonra samurayların Bushido geleneklerine uyğun olarak harakiri yöntemiyle intihar etti.İmparator Meiji isyanına rağmen ölümünden sonra onu affetti ve itibarını iade etti. Son Samuray filmindeki Katsumoto bu kişiden esinlendirilmiştir. Castra Praetoria Castra Praetoria, Roma İmparatorluğu döneminde Praetorian muhafızların Roma'nın hemen dışında bulunan kışlası ("castra"). Roma tarihçisi Suetonius'a göre, 23 yılında İmparator Tiberius'um emrinde çalışan praefectus praetorio Lucius Aelius Sejanus tarafından yaptırılmıştır. Kışla, Roma kentinin hemen dışında inşa edilmiştir ve 440 x 380 metre ölçülerinde kesintisiz yüksek taş duvarlarla çevrilmiştir. Kışlayı çeviren duvarın üç tarafı sonradan Aurelian Duvarlarıyla birleştirilmiş olup ve bazı parçaları günümüzde bile net olarak görülebilmektedir. Şehrin hemen yanındaki bu bölge kışlanın inşaasından sonra "Castro Pretorio" olarak adlandırılmaya başlanmıştır. Castra Praetoria, Maxentius'un Batı Roma İmparatoru olarak görev yaptığı sırada İtalya'yı işgal eden ve aynı zamanda Praetorian Muhafızları dağıtan I. Konstantin tarafından yıktırılmıştır. Tarih sahnesine son kez 312 yılında Milvian Köprüsü savaşında çıkmışlar ve Constantinus'un zaferinin ardından muhafızlar İmparatorluğun farklı köşelerine gönderilmek suretiyle resmi olarak dağıtılmışlardır. Fili ve Kili Fili ve Kili J. R. R. Tolkien'in kurgusal epik Orta Dünya serisindeki cüce karakterleridir. Fili ve Kili, Yurtsuz Cüce kralı Thorin'in kız kardeşi Dis'in oğullarıdır. Fili üçüncü çağın 2859. yılında, Kili ise 2864. yılında doğmuştur. Uzun süre gezgin ve yurtsuz bir halkın mirasçıları olarak madenlerden kömür çıkararak yaşamışlardır. Thorin ve kafilesine katıldılar. Kafilenin en genç üyeleri olmaları sebebiyle, Tehlikelerde hep en önden yollanırlardı. Kafileye yol boyunca çok yardım ettiler. Thorin'in emrinden çıkmazlardı.. Kafilenin amacı; eski krallıkları olan Erebor'daki hazineyi Ejder Smaug'tan geri almaktı. Profesör Tolkien'in "The Hobbit" isimli kitabı bu kafilenin yaşadığı macerayı ele alır. Kafilenin son durağı olan Erebor'da Ejder Smaug'un ölümüne,Thorin'in dağın dibindeki kral olmasına ve Beş Ordular Savaşı'na şahit oldular. Savaş başta oldukça kötü giderken ve Ork kralı Azog zafere çok yakınken; Thorin, Fili ve Kili başta olmak üzere tüm kafile, silah kuşanmış bir şekilde savaşa karıştılar. Yaptıkları saldırı sayesinde, orklar yenilmeye başlar.Ancak Thorin Kili, Fili ve Dwalin'i yanına alır ve Azog'u öldürmeye giderler.Oraya gittiklerinde her yer boştur. Thorin, Kili ve Fili'yi araştırmaları için kulelere gönderir.Ancak bu bir tuzaktır.Gandalf bunu savaştakilere söylediğinde Bilbo yüzüğünü takarak onlara bunu haber vermeye gider.Ancak geç kalmıştır.Azog Fili'yi acımasızca öldürür.Bunu gören Kili oraya fırlar ardından da Thorin gelir.Bu sırada Legolas ve Tauriel de kuleye gelmişlerdir.Tauriel Kili'yi ararken Bolg ona saldırır.Tauriel tam ölecekken Kili gelir ve Tauriel kurtulur.Ancak Bolg Kili'yi Tauriel'in gözleri önünde öldürür.Bu sırada Thorin de Azog'la savaşmış ve onu öldürmüştür.Fakat Thorin de aldığı yaralar sonucu Bilbo'nun yanında ölür. Öldüklerinde Fili 77, Kili ise 82 yaşındadır. Yani daha bir cüceye göre çocukluktan yeni çıkmış gibilerdir. Genç yaşlarına rağmen kahramanlıkları sayesinde adlarını Orta Dünya tarihine altın harflerle yazdırmışlardır. Carrhae Muharebesi Carrhae Savaşı, MÖ 53 yılında, Carrhae şehri yakınlarında (şimdi Harran) Roma Cumhuriyeti adına Romalı general Crassus ve Part İmparatorluğu adına Spahbod ("General") Surena arasında yapılan ve Partlar adına mutlak bir zaferle sonuçlanan savaş. Roma tarihinde, MÖ 63 yılında Sezar, Crassus ve Pompey tarafından oluşturulan 1. Triumvirlik, farklı güçlere sahip üç kişinin aralarında sürekli olarak iktidarı ele geçirmek için birbirleriyle çekişmelerine neden olmuştur. Gövde gösterisi olarak Sezar; Galyaya karşı askeri sefer düzenlemiş, Pompey; İspanya ve Anadolu'yu istila ederek ele geçirmiş, Crassus ise gladyatör Spartaküs tarafından başlatılan ve Roma'yı derinden sarsan isyanı kanlı bir şekilde bastırmıştır. Fakat Spartaküs ile yapılan savaş sırasında Pompey'in destek kuvvetlerle yetişerek isyancıları imha edişini ve kazanılan zaferi senatoda kendi lehine çevirişini hazmedemeyen Crassus, rakipleri gibi ün ve servetini çoğaltmak adına doğu'ya sefer düzenleme kararı almıştır. Oluşturacağı orduyu denizaşırı bir yolculuk ile, Roma hakimiyeti altında bulunan Anadolu'dan geçirmeyi ve oradan da doğudan gelen en önemli ticaret yollarına hakim olan Part İmparatorluğunu istila etmeyi planlamaktadır. Oysaki yakın zamanda Anadolu'da hüküm süren Pontus Krallığı, Lucius Licinius Lucullus ve Pompey'in büyük uğraşları sonucu yeni kontrol altına alınmış, Pompey ile Part kralı III. Phraates ile ticari anlaşma imzalanmıştır. Crassus Mezopotamya'nın ele geçirilmesiyle elde edilecek zenginliğin ticari anlaşmayla elde edileceğinden daha fazla olduğu konusundaki görüşlerini senatoya kabul ettirmiş ve başlatacağı seferi onaylatmıştır. Crassus servetinin büyük bir kısmını yapacağı sefer için oluşturacağı orduya harcamıştır. İlk olarak 7 Lejyonluk (yaklaşık 34.000 Lejyoner) kuvvet oluşturdu. Daha sonra, Sezar'ın Galya seferi sırasında kendisine sağladığı finansal desteği kullanarak ondan 4.000 hafif piyade ve oğlu Publius komutası altında 4.000 süvari tedarik etmiştir. MÖ 55 yılı sonbaharında Brindiside toplanan ordu gemiler aracılığıyla denizden yola çıkmış ve Lidyada karaya ayak basmıştır. Sahil şeridi boyunca ilerleyen Roma ordusu, Kapadokyalıların kendilerine erzak sağlaması ve yön tayininde yardımcı olmaları sayesinde MÖ 53 yazında Zeugma'ya varmıştır. Burada Crassus, Roma Cumhuriyetinin vasalı olan Ermenistan kralı II. Artavasdes'den gelen; ordusunun Ermenistan'a yürümesini, orada 16.000 süvari ve 30.000 piyade ile orduya takviye güç saylayarak Partlara kuzeyden saldırması teklifini reddetmiştir. Üst düzey subaylardan olan Gaius Cassius Longinus'un ısrarla karşı çıkmasına rağmen bu yolu takip ederse seferinin uzayacağını, Partlara en kısa yoldan saldırarak Mezopotamya'yı bir an önce ele geçirmek için acele ettiğini bildirmiştir. Crassus ordusuyla birlikte Fırat nehrini geçtiği sırada, önceden Pompey'e hizmette bulunmuş olan Nebatilerin şefi Ariamnes'in sağlamış olduğu 1.000 kadar atlı okçuyu ordusuna dahil ederek yoluna devam etmiştir. Fakat Ariamnes, Crassus bölgeye varmadan Part kralı II. Orodes ile anlaşarak ona haber gönderdiği için Partlar da savaş hazırlığına başlamıştır. II. Orodes, Ermeni kralının Crassus'a yaptığı tekliği öğrenince Ermenileri cezalandırmak için ordusunun büyük bir bölümünü kuzeye göndermiştir. Spahbod Surena komutası altında ise 9.000 atlı okçu, 1.000 katafrakt ve atlı okçuların ok ikmalini karşılamak için 1.000 deveyi Roma ordusunu oyalamak için sefere çıkarmıştır. Yol boyunca Ariamnes'den Part İmparatorluğu'nun ordusu hakkında, zayıf ve dağınık oldukları gibi yanlış bilgiler alan Crassus, büyük bir zafer kazanacağını düşünerek tedbirsiz davranmıştır. II. Artavasdes'in orduları birleştirme konusundaki ısrarını bir kez daha reddeden Crassus, ordusunu su kaynaklarından uzak ve sıcak çöl bölgesinden ilerletmeye devam etmiştir. Surena komutasındaki ordunun nerede olduğunu öğrenebilmek için Ariamnes komutasındaki süvari birliğini keşfe çıkartan Crassus, onlardan bir daha haber alamayınca ihanete uğradığını anlamıştır. Carrhae yakınlarındaki mevkiide Roma ve Part orduları karşı karşıya gelmiştir. Birdenbire Part ordusunu karşısında bulan Crassus şaşırmış ve paniğe kapılmıştır. Ordunun cesurca bir saldırı için geleneksel merkezde uzun piyade hattı ve kanatta süvariler formasyonunu öneren Gaius Cassius Longinus'un önerisini reddeden Crassus, orduyu içi boş bir kare oluşturacak biçimde düzene sokmuştur. 12 Kohort'a bölünen ordu kanatlara süvarilerin yerleştirilmesiyle desteklenmiştir. Bu sayede ordu, saldırıdan çok savunma düzenine geçerek içinde bulunduğu psikolojisini belli etmiştir. Çünkü sefer boyunca ordu, sıcak ve su eksikliğinden dolayı hırpalanmıştır. Partlar da karşı cephede savaş düzenine geçmiş, merkezde ağır süvariler kanatlarda ise atlı okçular olacak biçimde dizilmişlerdir. Surena katafraktların üzerini pelerinlerle örterek savaş öncesi ordusunun asıl ezici gücünü gizlemiş, bu sayede rakip ordu tarafından ne olduğu anlaşılamadığı için korkutucu bir etki yaratmaya çalışmıştır. Ayrıca develerde bulunan savaş davulları ve zilleri sürekli çalmak suretiyle gürültü çıkararak düşman ordusunun moralini bozmayı hedeflemiştir. Atlı okçuların Roma ordusu üzerine saldırıya geçmesiyle savaş başlamıştır. Part okçularının paralı askerler kohortuna ardı ardına yaptıkları ok saldırısı sonucu ağır zayiat vermeye başlandı. Roma piyadelerinde bulunan kalkanlar (Scutum) Part oklarını durdurmaya yetmiyordu. Çünkü atlı okçuların kullandıkları yaylar kompozit İskit yaylarıydı ve bu yaylar normal bir yaya göre hem çok uzak mesafeye ok atabiliyor hem de daha etkili atış derecesi sağlıyordu. Kohortların başlarında bulunan senturyonların vermiş oldukları emir doğrultusunda askerler Testudo formasyonuna geçerek korunmaya çalışmışlardır. Fakat Part okçuları bu farklı savunma düzeni karşısında ne yapacaklarını hemen kavramış ve askerlerin bacaklarına doğru nişan almaya başlamışlardır. Atlı okçuların sadaklarındaki okun tükenmesiyle birlikte geri geçildiklerini fark eden Crassus, ordunun sağ kanadındaki 4 kohortu ve oğlu Publius komutasındaki Galyalı süvarileri düşman ordusunun sol kanadına doğru yüklenme emri verdi. Crassus düştüğü talihsiz durumu kendi lehine çevirmenin planlarını kuruyordu ve gönderdiği birlik sol kanadı oyalamayı başarırsa Part ordusunu sağ kanatlarından çevirmeyi hedeflemişti. Ancak Crassus'un unuttuğu bir şey vardı; atlı okçular zırhsızdı ve bu durum onlara sürat ve çeviklik katıyordu. Publius'un komuta ettiği süvari birliği şiddetli bir saldırı için atağa geçtiği Surena tarafından anlaşılınca, atlı okçuların sadakları yenileriyle değiştirildi ve ani bir çeviklikle saldırı birliğinin etrafı sarılmaya başlandı. Bunun ardından katafraktların üzerindeki pelerinler de çıkartılarak ışıltılı zırhlarının altında saldırıya hazırlanmaları sağlandı. Bu elit süvariler baştan aşağı atları da dahil olmak üzere demir zırhla kaplanmıştı ve Roma ordusuna karşı istenilen etki sağlanmıştı. Publius'un askerleri düzensiz olarak saldırmaya çalışıyorlardı ve etraflarının sarıldığını farkedemediler. Part okçularının aynı anda başlattığı ölümcül ok saldırısı Galyalı süvarileri hızla imha etmeye başladı. Ölen yaklaşık 1.300 süvarinin içerisinde Publius da bulunmaktaydı. Arkadan gelen 4 kohortun kaderi de katledilen süvarilerden farklı olmadı. Saldırıya geçen askerler okların kurbanı oldu ve Crassus uygulamaya çalıştığı planın işe yaramadığını görünce tamamen umutsuzluğa kapıldı. Surena, Publius'un kesilmiş başını teşhir için düşman ordusuna doğru gönderdiğinde Crassus, oğlunu kesilmiş başıyla karşılaşmış ve içine düştüğü acıdan dolayı kendini kaybetmiştir. Daha sonra Part okçuları Roma piyadelerini zayıflatmak için 2. kez salvoya kalkmışlar ve orduya her yönden ok yağdırmaya devam etmişlerdir. Surena bu saldırının bitmesini beklemeden katafraktların saldırıya geçmelerini emretmiştir. Part okçularının okları tekrar tükendikten sonra elit süvariler ölümcül darbeyi indirmek için hızlarını artırmışlardır. Lejyonerler ok saldırısının ardından gelen atlı süvarilerin ezici gücüne karşı koyamayarak çok ağır zayiatlar verdiler. Akşama kadar süren savaş, Crassusu'un kendini biraz toparlayarak geri çekilme kararı vermesiyle sona erdi. Roma ordusu Carrhae kasabasına doğru kaçarken arkalarında 20.000 ölü ve 10.000 esir bırakmışlardı. Ertesi gün Surena, Crassus ile anlaşmaya varabilmek için ordusunu toplayıp Romalıların kamp kurduğu kasabayı ablukaya almışlardır. Crassus'a gönderilen mesajda seferden vazgeçmesi durumunda, Fırat nehrini hiçbir saldırı olmaksızın güvenli bir şekilde geçecekleri yazmaktaydı. Crassus oğlunu kaybettiği için düzgün kararlar alamıyor, seferden vazgeçmeyi gururuna yediremiyordu, fakat ordu komutanları bu teklifi kabul etmezse kendi askerlerinin isyan edeceğini bildirdi. Crassus Surena ile anlaşmaya gittiği sırada, Partların kurmuş olduğu tuzağa düşerek ele geçirildi ve yanlarında bulunan Romalı generaller öldürüldü. Part İmparatorluğu merkezine götürülen Crassus, idam edilirken kadın elbiseleri giydirilerek aşağılanmış, açgözlülüğüyle alay edilmek içinse boğazına eritilmiş altın dökülerek öldürüldü. Roma, Partlara karşı aldığı bu yenilgiyle aşağılanmış oldu ve alınan esirler Part İmparatorluğunda kullanılmak için ülkenin çeşitli yerlerine dağıtıldı. Kral Orodes bu zaferle birlikte Ermenistan'a gönderdiği ordusuyla bir kez daha zafer kazanıp ülkeyi işgal ederek kendine bağladı. Ancak Surena'nın az bir kuvvetle büyük bir orduya karşı almış olduğu galibiyet Kral Orodes'i endişelendirmiş ve ardından Surena'nın da idam edilmesini sağlamıştır. Daha sonra Part ordusunun başına geçen Kral, Suriye'ye düzenlediği seferlerde başarısız olmuştur. Bu savaşla yenilmez Roma Lejyonerlerinin prestiji sarsılmıştır. Öldürülen Crassus'un hayatta kalan generallerinden olan Gaius Cassius Longinus, yenilen ordudan geriye kalan 4.000 askerin hayatını kurtarmış, Suriye'ye proquaestor olarak atanmış ve iki yıl boyunca Suriye'yi Part saldırılarından korumaya çalışmıştır. Başarıları yazar Cicero tarafından övgüyle bahsedilmiştir. Gaius Cassius Longinus daha sonra MÖ 44 yılında Sezar'a karşı kurulan suikast komplosunda önemli bir rol oynamıştır. III. Thorin Taşmiğfer Thorin Taşmiğfer, Dain Demirayak'ın oğludur. Üçüncü çağın 2866. yılında doğdu. Babasının yüce cüce kralı olmasıyla önemli bir mevkiye geldi. Thorin Taşmiğfer yüzük savaşı sırasında Sauron'un yolladığı ordulara karşı, babası Dain ve Ozan Torunu Meşel (İngilizcesi Brand) ile omuz omuza savaştı ve tarihe adını yazdıran az sayıda cücenin arasına girdi. Gloin oğlu Gimli'den sonra kral hanedanının yaşça en küçük üyesidir. Babası ve Meşel Vadi Muharebesi'nde ölünce, Prens Meşel'in oğlu II. Ozan Göl İnsanlarının lideri, Thorin Taşmiğfer ise Demir Tepeler cüceleri ve Yalnız Dağ (Erebor) cücelerinin tek komutanı hale geldi. Savaş ortasında cücelerin yüce kralı olması kötü bir kaderdi. Yalnız Dağ'ın içine sığındılar ve tüm Mordor orduları Yalnız Dağ'ı kuşattı. Thorin Taşmiğfer,son bir umutsuz saldırı yaptı ve ölümüne savaşmak için dağdaki kapıdan II.Ozan ve askerleri ile saldırıya çıktı. Giderek azalan orduları ile birlikte ölmek üzereyken Frodo Baggins tek yüzüğü ateşe attı ve tüm kötülük sonsuza dek sona erdi. Thorin Taşmiğfer, aydınlık ve mutlu zamanlarda cüceleri huzurla yönetti. Kral II. Ozan da göl insanları kralı oldu ve aydınlık zamanlarda göl insanlarını yönetti. Praefectus Praefectus (Latince "praefectus"), Antik Roma'da çok çeşitli tipleri bulunan bir tür resmi görevli. Bir praefectus'unmakamı, bölümü ya da kontrol ettiği alan prefecture olarak adlandırılır, ancak Roma sonrası dönemlerde bazı durumlarda prefecture veya aksine ("vice versa") sahip olmayan praefectuslara da rastlanır. "Praefectus", Roma İmparatorluğunda genellikle ilave yetkilere sahip, alt sınıftan üst sınıfa kadar pek çok derecesi bulunan askeri ve sivil memurlara verilen çok sayıda resmi unvandan biridir. Bu memurların yaptırım gücü, kendi makamlarından ziyade daha üst bir otorite tarafından verilen yetkilere dayanırdı (Bu makama genellikle vir Magistra tarafından seçilirlerdi.). Praefectus praetoriolar, başlangıçta, generallerin arazide kişisel güvenliklerini sağlamakla yükümlü birliklerin komutanıyken sonradan önemleri artmış ve Roma İmparatorluğu'nda İmparatorları görevden alan ve yerlerine yenilerini çıkartabilen bir güç konumuna ulaşmışlardır. İmparator Diokletian'ın tetrarşi kurumunu ( 300 civarı) oluşturmasından sonra ortaya çıkan dört praefectus praetorio yöneticisi olmuşlardır. Zengin ve stratejik bir tahıl ambarı olduğundan, İmparatorlar tarafın paranoyaklık derecesinde sevilen ve önem verilen bir kraliyet mülkü olan Mısır, "Praefectus augustalis" adı verilen, doğrudan İmparator Augutus'a bağlı ve onun adına eyaleti yöneten bir praefectus praetorioya sahipti. Yardımcı birlikler için kendi halklarına vurgu yapan özel unvanlar: Martin Sheen Martin Sheen (3 Ağustos 1940) Emmy ve Altın Küre Ödülü sahibi Amerikalı oyuncudur. Kendisi en çok "Apocalypse Now" filmindeki "Yüzbaşı Willard" rolüyle ve "The West Wing" isimli TV dizisindeki Başkan Josiah Bartlet rolüyle ünlüdür. Emilio Estevez, Ramon Luis Estevez, Renee Estevez ve Charlie Sheen (Carlos Estevez) isimli 4 çocuğu vardır ve hepsi oyuncudurlar. Kendisi Susan Sarandon, Sean Penn gibi Irak savaşı karşıtı sinemacılardandır. Sheen İrlanda göçmeni Mary Ann ve Parderrubias Galiçya kökenli fabrika işçisi Francisco Estévez'in oğulları olarak Dayton, Ohio'da doğdu. DAX DAX (Deutscher Aktienindex), Alman BirleÅŸik Borsa Endeksi. DAX, Almanyanın en önemli hisse senedi endeksidir. En büyük otuz şirketi içerir. DAX 1988 yılında Almanya'nın Frankfurt kentinde bulunan işadamları tarafından hisse senetlerini kontrol altında tutmak ve borsada kartelleşmeyi engellemek amacıyla kuruldu. Almanya'nın en önemli şirketlerinin hisse senetlerini barındıran Alman borsası endeksi, Alman borsasının nabzını tutuyor. DAX'ın içerisinde yer alabilmek için Prime Standard adı verilen kriterlere sahip olunması, ticari şirketin ekonomik durumunun şeffaf olması ve şirketin toplam gelirinin % 33'ünün borsada dönüyor olması gerekiyor. Dow Jones Borsası endüstri endeksi Dow Jones Borsası endüstri endeksi (İngilizcesi "Dow Jones Industrial Average" (kısaca: "DJIA") ABD'nin önemli hisse senedi endekslerinden biri. En büyük otuz şirketi içerir. İlk yayını 26 Mayıs 1896 da yapıldı, endeks 40,94de sayıma başladı. Endeks 30 kuruluştan oluşmaktadır: Hong Kong Korsanları Hong Kong Korsanları 1959 İngiltere yapımı macera filmdir. Özgün adı Ferry to Hong Kong ("Tr: Hong Kong feribotu") olan film 11 Şubat 1961 tarihinde Türkiye'de sinemalarda gösterime girmişti . Yönetmenliğini Lewis Gilbert'ın yaptığı filmin önemli rollerinde Curd Jürgens, Orson Welles ve Sylvia Syms oynamışlardır. Lewis Gilbert, Vernon Harris'le birlikte filmin senaryosunu da yazmıştır. Geçmişi karanlık,alkolik bir başbelası olan Avusturya'lı Mark Conrad (Curd Jürgens) sıklıkla karıştığı bar kavgaları nedeni ile Hong Kong polisi tarafından sınır dışı edilmiştir. Kaptan Hart (Orson Welles)'ın idaresindeki bir nehir gemisi ile Macao'ya gönderilir. Conrad'ın evrakları eksiktir ve Macao yetkilileri onun karaya çıkmasına izin vermezler. Conrad artık geminin daimi bir yolcusu olmuştur ve kendisinden nefret eden kaptanla aynı mekanı paylaşmak zorunda kalır. Gemi ile birlikte limandan limana seyahat ederlerken bir gün patlayan bir kasırga ve ardından nehir korsanlarının saldırısı karşısında Conrad amaçsız bir serseri olarak yaşantısı sürdürmekle, kaybettiği kişiliğine tekrar kavuşmak arasındaki seçimini yapacaktır. İkinci İntifada İkinci İntifada veya El Aksa İntifadası (Arapça: انتفاضة الأقصى‎ Intifāḍat al-ʾAqṣā; İbranice: אינתיפאדת אל-אקצה‎Intifādat El-Aqtzah), Eylül 2000'den 2005 yılına kadar devam eden ikinci Filistin ayaklanmasıdır. İsrail ve Filistin arasındaki çatışmalar Şubat 2005 yılında Ariel Şaron ve Mahmud Abbas'ın katıldığı Sharm ek-Sheikh Zirvesi ile sona ermiş. Ayrıca Oslo Savaşı olarak da bilinir. Toplam ölü sayısı Filistin tarafında 3000 ve İsrail tarafında 1000 i buldu ve ayrıca 64 yabancı da hayatını ayaklanma sürecinde kaybetti. B’Tselem’in raporlarına göre, 30 Nisan 2008 tarihine kadar öldürülen Filistinlilerin 35.2% si ayaklanmalarda aktif bir şekilde rol aldı, 46.4% ü ayaklanmalara katılmadı ve 18.5% inin katılıp katılmadığı bilinmiyor.. Yine B’Tselem raporlarına göre, İsrail tarafında ölenlerin 31.7% si güvenlik güçlerinden ve 68.3% ü sivillerdendi. Diğer yandan, İsrail Uluslararası Terörle Mücadele Enstitüsü’nün 2005 tarihli bir çalışmasına göre, Filistinliler arasında yaşamını kaybedenlerin çoğunluğu mücahitti. Enstitü, İsrailli şiddete başvuranların, 22% olduğu ve sivillerin, 78% olduğu sonucuna vardı. Bundan önceki Birinci İntifada 1987 ve 1993 yılları arasında gerçekleşti. Mescid-i Aksa, 8. Yüzyılda inşa edilen, El Haram El Şerif ya da Yahudiler için Tapınak Tepesi olarak adlandırılan yerdeki, müslümanlar için önemli bir camiye verilen isimdir. Bu yer Yahudiler için en kutsal, Müslümanlar içinse üçüncü en kutsal alandır. “İntifada” ise arapça olup ayaklanma anlamına gelmektedir. İkinci İntifada, 1987-1993 yılları araşındaki Birinci İntifada’dan sonra gerçekleşen ikinci Filistinli ayaklanmasıdır. İntifada bazen İsrailliler tarafından Oslo Savaşı (מלחמת אוסלו) olarak da adlandırılır. Bunun sebebi İsrail’in Oslo Anlaşmaları’nda yaptığı bazı tavizlerdi. Bazıları da Yaser Arafat’ın Savaşı olarak adlandırır. Bunun sebebi ise, ayaklanmanın Arafat tarafından organize edildiği düşüncesidir. Oslo Anlaşmalarıyla, İsrail, Gazze Şeridi ve Batı Şeria’dan aşamalı olarak silahlı kuvvetlerini geri çekmeyi ve Filistinlilerin kendi kendilerini yönetme hakkını tanımayı, kabul etti. Böylece bu bölgelerde Filistin yönetimi kurulacaktı. Filistin tarafında ise, Filistin Halk Kurtuluş Örgütü İsrail’i tanıdı ve boşaltılacak yerlerdeki iç güvenliği sağlama sorumluluğunu üstlendi. Filistinlilerin bölgedeki yönetimi gelecek beş yıllık geçiş döneminde geçerli olacak ve bu dönemde kalıcı bir çözüm için müzakereler sürecekti. Ama realitelere bakıldığında, sonuç, iki tarafında Oslo süreciyle ilgili hayal kırıklığna uğraması oldu. Oslo Anlaşmalarının imzalanmasını takip eden beş yılda, 405 Filistinli ve 256 İsrailli öldürüldü. İsrailliler için bu sayı geçen on beş yıldaki can kayıplarından fazla bir sayıydı (geçen on beş yıldaki can kayıplarının toplam sayısı 216 idi ve bu sayının 172 si Birinci İntifada süresinde öldü). 1995 yılında, Şimon Peres, Oslo Anlaşmalarına karşı olan Yahudi Yigal Amir tarafından öldürülen İzhak Rabin’in yerini aldı. 1996’daki seçimlerde, İsrailliler, Likud Partisi adayı Benyamin Netanyahu’nun liderliğindeki sağcı koalisyonu seçti ve Netanyahu’yu 1999 yılında İşçi Partisi’nden Ehud Barak takip etti. 11-25 Temmuz 2000 tarihlerinde, Camp David’deki Orta Doğu Barış Zirvesi, ABD başkanı Bill Clinton, İsrail Başbakanı Ehud Barak ve Filistin Yönetimi Başkanı Yaser Arafat arasında başladı. Konuşmalar tarafların birbirlerini suçlamasıyla sona erdi. Anlaşmalara engel dört madde vardı: sınırlar, Kudüs ve Tapınak Dağı, mülteciler ve geri dönüş hakları, ve İsrail’in güvenlik endişeleri. 13 Eylül 2000 tarihinde, Yaser Arafat ve Filistin Yasama Konseyi, Özgür Filistin Devleti’nin tek taraflı ilanını erteledi. Peres, ABD Dışişleri Bakanı Madeleine Albright’ın isteğiyle, yerleşim yeri inşasını kısıtlı bir şekilde yürüttü ama Netanyahu, İsrailli yerleşim alanları içinde yeni yerleşim alanları inşasına devam etti ve Doğu Kudüs’teki Har Homa’da yeni bir yerleşim alanı inşa etme planını gündeme getirdi. Buna rağmen, Netanyahu, 1991-92 Şamir hükûmetinin çok arkasında kaldı ve Oslo Anlaşmalarının herhangi bir yasak koymamasına rağmen yeni yerleşim birimleri inşa etmekten kaçındı. Oslo’dan önce yerleşim birimi inşaları (1991-92): 13.960; Oslo’dan sonra (1994-95): 3,840, 1996–1997: 3,570. Barak daha ılımlı bir yerleşim sistemi üzerinde uğraştı. Amacı daha militan kanalı marjinalleştirmekti. Kasım 1998’deki Wye Nehri Anlaşmasından sonra kurulan 12 yeni karakolları kapatacağı garantisini verdi, ama hali hazırda Batı Şeria’da bulunan yerleşim alanlarını 3000 yeni evle genişletme planı yaptı. Bu plan Filistinli liderler tarafından kınamayla karşılandı. Oslo Anlaşması’nda hali hazırda bulunan yerleşim birimleri içinde yeni inşaalara karşı yasak olmasa da, Filistinli anlaşma destekçileri, inşaanın devam etmesinin anlaşmanın ruhuna ters düşeceğini, kalıcı çözümü kötü etkileyeceğini ve Barak’ın barışa olan isteğinin samimi olmadığını göstereceğini belirttiler. Filistinliler sadece İsrail’in terk ettiği A ve B bölgelerinde değil, ayrıca İsrail’in yönetimindeki C bölgesinde yerleşim birimi inşaasına koyuldu. Bazıları Yaser Arafat ve Filistin Yönetimi’nin intifadayı önceden planladıklarını iddia etti. Bu iddia için genelde, Aralık 2000’deki, zamanın Filistin Yönetimi İletişim Bakanı İmad Falouji’nin yaptığı konuşmayı alıntı olarak kullanırlar. Konuşmasında Falouji, intifadanın Arafat’ın Camp David Zirvesi’nden dönmeden önce dikkatlice planlandığını belirtti. David Samuels, 28 Eylül öncesi askeri hazırlıklar hakkında kanıtlar barındıran, Filistin Demokratik Halk Kurtuluş Cephesi eski askeri komutan Memduh Nofal’ı alıntı yapar. Nofal, Arafat’ın “şimdi kavgaya gidiyoruz, o yüzden hazır olmalıyız” dediğini belirtti. Barak, Mayıs ayında, her türlü ihtimale karşı herhangi bir intifada girişimini engellemek için planlarını hazırlamıştı. İsrail Güvenlik Güçlerine ait sniperlar, ayaklanmanın ilk günlerinde birçok sayıdaki Filistinlinin ölümüne sebep oldu. Bu Barak’ın taktiklerinden biriydi. Arafat’ın intifadayı planladığı fikrine bir destek te Hamas lideri Mahmud El-Zahar’dan geldi. Eylül 2010’da, Arafat’ın 2000’deki Camp David Zirvesi’nin istediği gibi sonuçlanmayacağını fark edince, Hamas, El Fetih ve El-Aksa şehitleri tugayına, İsrail’e karşı askeri operasyonlar düzenlemesi emrini verdi. Mosab Hassan Yusuf, İkinci İntifada’nın, Arafat tarafından organize edilmiş bir politik manevra olduğunu iddia etti. Yusuf’a göre, Arafat, uluslararası kurbanlık sembolü olarak çok zenginleşti. Bu statüyü bırakıp, işleyen bir toplum kurma sorumluluğunu almaya hazır değildi. Arafat’ın eşi Suha Arafat, Aralık 2012’de Dubai televizyonuna, ayaklanmayı kocasının planladığını anlattı. “Camp David müzakereleri fiyaskosundan hemen sonra, onunla Paris’te buluştuk... Bana Camp David’in başarılı olamadığını, Paris’te kalmam gerektiğini söyledi. Neden diye sordum. Intifada başlatacağını, ondan Filistin meselesine ihanet etmesini istediklerini ve prensiplerden vazgeçmesini istediklerini söyledi.” Mayıs 2000’de İsrail’in Lübnan’dan çekilmesiyle birlikte, Filistin Kurtuluş Örgütü yetkilisi Faruk Kaddumi gazetecilere: “Biz optimistiz. Hizbullah’ın direnişi haklarını arayan diğer araplara örnek olarak gösterilebilir” dedi. Mitchell Raporunda (Barış sürecinin başarısız olmasının nedenleri üzerinde çalışan komiteye ait rapor) İsrail Hükûmeti şunları belirtti: Şiddetin ortaya çıkmasındaki en büyük katalizör, Camp David müzakerelerinin bozulmasıydı ve uluslararası toplumun Filistin’in konuyu kördüğüme bağlamasını takdir etmesiydi. Şiddet Filistin Yönetimi liderleri tarafından planlanmıştı. Böylece, Filistinli can kayıpları yaratıp diplomatik kazanımlar elde edeceklerdi. Aynı rapora göre, Filistin Özgürlük Örgütü, İntifadanın planlandığını kabul etmemiş ve Camp David müzakerelerinin, İsrail’in gücünü artırmak için bir girişim olduğunu belirtmişti: Raporun sonuçlarına göre: Şaron’un gezisi El Aksa Ayaklanmasına sebep olmadı. Ama gezinin zamanlaması yanlıştı ve provokatif etkileri önceden görülmeliydi ve ayrıca: Elimizde Filistin Yönetiminin eline geçen ilk fırsatta şiddet içeren bir ayaklanma hazırlığı yaptığına dair sonuç verecek kanıtlar yok ve aynı şekilde, İsrail’in de böyle bir durumda ölümcül cevaplar vereceğine dair planlar yaptığını da sonuçlandıramayız. Mitchell raporu mayıs 2001'de yayınlandı. 29 Eylül 2001’de Marwan Barghouti, Al-Hayat’a verdiği bir röportajında, intifadaki rolünü açıkladı. Eylülün sonunda olaylar patlamadan önce son günleri yaşadığımızı biliyordum, ama Şaron’un El Aksa Camii’ne varması, intifadanın patlaması için en uygun zamandı... Şaron’un gezisinden önceki gece, yerel bir televizyondaki panele katıldım ve halka ertesi sabah El-Aksa Camii’ne gitmeleri çağrısında bulunabildim. Şaron’un huzurlu bir şekilde El-Haram El Şerif’e varıp geri gitmesi imkansızdı. Bitirdim ve sabah El-Aksa’ya gittim... Aramızda bulunan farklı görüşlere sahip insanlar yüzünden başarılı çatışmalarda bulunamadık... Şaron gittikten sonra, iki saat orada kaldım ve nasıl cevap vereceğimiz üzerinde tartıştık ve bütün şehirlerde aynı anda nasıl yanıt verebileceğimizi konuştuk. Bütün Filistinli bölgelerle iletişime geçtik. Filistinliler tarafından El Aksa İntifadası olarak adlandırılan bu ayaklanma, sivil popülasyonun ayaklanmasını ve İsrail Güvenlik Güçleri ile Filistinli siviller arasındaki askeri çatışmaları içerdi. Ariel Şaron’un, müslümanlar arasında El-Haram El Şerif olarak bilinen, hem Müslümanlar hem de Yahudiler için kutsal olan, Tapınak Tepesi’ni ziyaret ettiği esnada Filistinliler arasında protesto başladı ve bu protesto İsrail güvenlik güçleri ve protesto eden kalabalık arasında çatışmanın başlamasına sebep oldu. Ayaklanmanın, bir sonraki, 29 Eylül Cuma günü, namaz ibadetini gerçekleştiren müslümanların yakınlarında İsrail polisinin ve askerlerinin bulunmasının sebep olduğu çatışmalardan ve ölümlerden dolayı başladığına inananların var olmasına rağmen, İkinci İntifada, 28 Eylülde Likud Partisi başbakan adayı Ariel Şaron’un 1000 güvenlik görevlisiyle Tapınak Tepesine varmasıyla başladı. Ziyareti esnasında Şaron; “Tapınak tepesi ellerimizdedir ve ellerimiz de de kalacaktır. Yahudilerin en kutsal mekanlarından biri olarak, burayı ziyaret etmek her Yahudinin hakkıdır” dedi. Filistinliler bu söyleneni bir provokasyon olarak görüp, İkinci İntifadanın nedeni olarak adlandırırken diğer birçok kişi Yaser Arafat’ın ayaklanmayı önceden hazırladığını iddia etmiştir. Bill Clinton gibi bazı isimler, tansiyonun yükselmesinin sebebini Haziran 2000’de gerçekleşip başarısız olan Camp David Zirvesi olarak gördü. Bu isimler, İsrailliler ve İsrail Güvenlik güçleri, 27 Eylül itibarıyla İsrailli can kayıplarının başlamasından dolayı, ayaklanmalara Camp David başarısızlığının neden olduğuna inanır. Birçok yerde, anaakım medya, Şaron’un gezisini İkinci İntifada’nın başlama sebebi olarak yansıttı. Şaron’un ziyaretinden sonraki ilk beş günde, protestolar ve çarpışmalar sonucu İsrail polisi ve güvenlik güçleri 47 Filistinliyi öldürüp 1885 ini yaraladı ve Filistinliler ise 5 İsrailliyi öldürdü. Filistinliler İkinci İntifada’yı, devam eden, İsrail’in topraklarını ele geçirmesine karşı milli kurtuluş çabalarının bir parçası olarak görürler ve İsrailliler ise ayaklanmayı Yaser Arafat tarafından organize edilen Filistin terörizmi olarak görürler. Birinci İntifada da olduğu gibi, Filistinliler, toplu protestolar, grevler, İsrailli askerler ve sivillere yönelik saldırılarla ayaklanmayı yürüttü. Saldırı metodları arasında, intihar bombaları, İsrail’e doğru ateşlenen roketler ve havan topları, içinde çocukların da olduğu sivil ve askerlerin alı koyulması, silahla saldırılar, cinayetler, bıçaklamalar, taşlamalar ve linçler vardı. İsrail’in ayaklanmaya karşı tavırları içinde kontrol noktaları kurmak ve sıkı sokağa çıkma yasakları vardı. Filistin yönetiminin polis ve hapishane gibi binalarına yönelik stratejik saldırılar, Filistin’in ayaklanmaları durdurmaları için atılan stratejik adımlar arasındaydı. İsrail’in Güney Lübnan’dan çekilmesinden sonra kaybolduğuna inanılan caydırıcı ayaklanma kontrolü tekrar uygulamaya konuldu. Bazı İsrailliler de ayaklanmaları Oslo Savaşı (מלחמת אוסלו) ya da Arafat Savaşı olarak da adlandırır. Sebepleri, Oslo Anlaşmalarındaki Filistin tarafından kaybedildiği düşünülen noktalar ve Arafat’ın ayaklanmayı düzenlediğinin düşünülmesidir. Hem İsrail hem de Filistinliler, Oslo sürecinin başarısızlığından dolayı bir birini suçlamaktadır. 11-25 Temmuz 2000 Camp David Zirvesi, Birleşik Devletler Başkanı Bill Clinton, İsrail Başbakanı Ehud Barak ve Filistin Yönetimi Genel Başkanı Yaser Arafat arasında gerçekleşti. Barak ve Arafat daha sonra zirvenin başarısızlığıyla ilgili birbirlerini suçladı. Zirvede anlaşmaya varılmasını engelleyen dört esas engel vardı: sınır, Kudüs ve Tapınak Tepesi, Filistinli mülteciler ve geri dönüş hakkı ve İsrail’in güvenlik endişeleri. 28 Eylülde, İsrail muhalefet lideri Ariel Şaron, Likud partisinden bir delegasyon ve yüzlerce ayaklanma polisiyle, Müslümanlar için üçüncü en kutsal yer olan El Aksa Camii’nin içinde bulunduğu Tapınak Tepesi’ni ziyaret etti. Bu alan İsrail’in 1980’de Doğu Kudüs’ü topraklarına eklemesiyle, İsrail’in egemenliğine girdi. Alan, Yahudiler için en kutsal alandır. Şaron, İsrail İçişleri Bakanının, Filistin Yönetimi güvenlik şefinden gezi esnasında bir problem çıkmayacağına dair aldığı teminattan sonra,bölgeye girme izni aldı. Şaron aslında El Aksa Camii’nin içine girmedi ve normal turist saatlerinde alana girdi. Colin Shindler olanları şu şekilde açıkladı: “ İsrail istihbaratı, İçişleri Bakanı Şlomo Ben-Ami’ye beklenen planlanmış bir şiddet riski olmadığını belirtti. Bu üstü kapalı bir şekilde Filistin Önleyici Güvenlik Başkanı Jibril Rajoub tarafından teyit edildi. Rajoub Şlomo’ya, Ariel Şaron’un Haram’ı gezebileceğini fakat Camii’ye güvenlik sebeplerinden dolayı girmemesi gerektiğini söylemişti”. Şaron’un alandan ayrılmasından kısa bir süre sonra, Kudüs’te yaşayan sinirli protestocular alanın dışında isyanı patlattılar. İsrail polisi göz yaşartıcı gaz ve plastik mermilerle cevap verdi. Filistinliler ise taş ve mermiler atıyordu ve 25 polisi yaraladı. Üç Filistinli plastik mermilerden yaralandı. Şaron’ın bölgeyi ziyaret etmesindeki amaç, İsraillilerin Tapınak Tepesi’nde bulunma hakkına sahip olduğunu anlatmaktı, buna rağmen, Likud sözcüsü Ofir Akunis’e göre, amaç, Likud iktidarı geldiğinde Tapınak Tepesi’nin İsrail egemenliğinde kalacağını göstermekti. Ariel Şaron’un hükûmeti, bölgeyi Filistinlilerin eline vermekle suçlamasına cevap olarak, İsrail hükûmeti Şaron’a bölgeyi ziyaret etmesi için izin verdi. Niyetini öğrenince, Yaser Arafat, Saeb Erakat ve Faysal Hüseini gibi önemli Filistinli isimler, Şaron’dan ziyareti iptal etmesini istediler. Filistinliler 10 gün önce, Sabra ve Şatilla katliamını anmışlardı. Kahan Komisyonu, Sabra ve Şatilla Katliamı gerçekleştiğinde Ariel Şaron’un Savunma Bakanı olduğunu gerçeğinden dolayı, Filistinlilerin Şaron’u katliamdan sorumlu tuttuklarını belirtti. Filistinlilere göre Şaron katliam ve intikam tehlikesini göz ardı etmişti ve bu katliamı durdurmak için önlemler almamıştı. Şaron’un İsrail’in kontrolü altındaki Beyrut’ta bulunan popülasyonu korumada gösterdiği bu ihmalkarlık, görevini yerine getirmemek olarak görüldü ve istifası önerildi ama Şaron istifa etmedi. Daha sonra bir barış yürüyüşünde bir İsraillinin ölmesiyle görevinden ayrıldı ama İsrail kabinesinde kaldı. Filistinliler Şaron’un ziyaretini bir provokasyon ve istila gördüler çünkü yüzlerce korumayla gelmişti. Eleştiriler, Şaron’un, ziyaretinin şiddeti tetikleyeceğini bildiğini ve ziyaretinin politik olduğunu belirtti. Yossef Bodansky’e göre, Clinton’ın önerisi Yahudilerin Tapınak Tepesi’ni ziyaret etme ve o bölgede dua etme haklarına yönelik garantiler verdi... Şaron, Yahudilerin Tapınak Tepesine ziyaretlerinde bir sorun