zıpkınları ve taşbaltalarıyla haklarından gelebildikleri bu hayvanla­ rın resimlerini yaparlarsa gerçek hayvanların da kendi güçlerine boyun eğeceğine inanıyorlardı. Tabii ki bu bir varsayımdır, ama yine de, bugün bile eski göreneklerini koruyan ilkel topluluklar arasında sanatın gördüğü işlevle oldukça iyi desteklenen bir varsayım. Bildiğim kadarıyla, günümüzdeki bu topluluk­ lar arasında tarih öncesi insanlarının kullandığı bu tür sihirleri aynen uy­ gulayan yoktur. Ama onlar için sanat çoğunlukla, imgelerin gücüne duyu­ lan benzer inanışlara yakından bağlıdır. Günümüzde hâlâ yalnızca taş araç kullanan ve büyüsel amaçlarla kayalıklara hayvan resmi çizen kimi ilkel topluluklar vardır. Dinsel şenliklerinde hayvan kılığına girerek, hayvanlar gibi hareket ederek kutsal danslar yapan bazı kabileler de vardır. Onlar da, böyle yapmakla, bir bakıma, av hayvanına karşı güç sağlayacaklarına ina­ nırlar. Bazen de, tıpkı masallardaki gibi, bazı hayvanlarla akraba oldukla­ rına, tüm kabilenin bir kurt, karga veya kurbağa kabilesi olduğuna bile inanırlar. Oldukça garip inanışlardır bunlar. Ama şunu unutmayalım ki, bu düşünceler, sanıldığı gibi, bizim kendi çağımızdan fazla uzakta sayıla­ mazlar. Romalılar, Romulus ve Romus'un bir dişi kurt tarafından emziril- 15.000-10.000 dolayları 43 diğine inanıyorlardı. Bu kurdun bronz bir imgesi, Roma'da Capitol'de du­ rurdu. Son zamanlara kadar Capitol'ün merdivenleri yakınında bir kafes­ te canlı bir dişi kurt beslenmiştir. Trafalgar Meydanında canlı aslanlar bes­ lenmez ama İngiliz Aslanı karikatürlerde inatla yer alır. Doğal olarak, bu tür armacı veya karikatürcü bir simgecilikle, ilkellerin hayvan akrabaları saydıkları totemlerin kökleşmiş inancı arasında büyük bir fark vardır. Bu ilkellerin, bazen, aynı zamanda hem insan hem hayvan olunabilen bir tür düş dünyasında yaşadıkları anlaşılmaktadır. Birçok kabilenin bu hayvan­ ları canlandıran maskeleri vardır. Özel törenlerde bu maskeleri kullandık­ larında, kendilerini biçim değiştirmiş, karga veya ayı haline dönüşmüş hissederler. Korsanlık veya polisçilik oynayan çocuklar gibidirler ve oyu­ nun nerede bittiğini, gerçeğin nerede başladığını fark etmezler. Çocukla­ rın çevresinde daima büyüklerin dünyası vardır, Gürültü yapmayın. ve­ ya Haydi, yatma vakti geldi. deyip dururlar. İlkellerin yanılsamalarını bozacak benzer bir dünya yoktur, çünkü kabilenin her üyesi dans ve ayin törenlerine, kendilerinden geçerek katılırlar. Hepsi, kuşaktan kuşağa bu törenlerin anlamını öğrenmişler ve bu törenler onların içine öylesine işle­ miştir ki, bunların dışına çıkıp davranışlarını eleştirel gözle değerlendirme şansları çok azdır. İlkeller gibi bizim de, peşin kabul ettiğimiz birtakım inanışlarımız vardır. Birileri çıkıp sorgulayıncaya dek, bunların farkına bi­ le varmayız. Bütün bunların sanatla pek az ilgisi olduğu söylenebilir, ama gerçekte, sanatı çeşitli biçimlerde etkileyen bu inanışlardır. Birçok sanat yapıtının amacı bu garip törenlerin bir parçası olmaktır ve bu durumda önemli olan şey, söz konusu heykel ya da resmin bizim standartlarımıza göre güzelliği değil, yarattığı etki, yani istenen büyüsel etkiyi sağlayıp sağlamadığıdır. Sanatçılar ayrıca, bu yapıtları, her biçimin, her rengin ne anlama geldiğini bilen kendi kabile halkı için yaparlar. Sanatçılardan beklenen şey bunları değiştirmeleri değil, sadece tüm bilgi ve becerilerini çalışmalarına uygula­ malarıdır. Benzer örnekler bulmak için yine çok uzaklara gitmeye gerek yok. Ulu­ sal bir bayrağın özelliği, her yapımcının kafasına göre değiştirebileceği renkli bir kumaş parçası olmasından ileri gelmiyor. Bir evlilik yüzüğü, is­ tenildiği gibi takılan veya değiştirilen bir süs değildir. Yaşantımızın kural­ larla belirlenmiş gelenek ve töreleri içinde, yine de beğeni ve beceriye bı­ rakılan bir özgürlük ve seçme payı kalmaktadır. Noel ağacını düşünelim. Noel ağacının başlıca özellikleri göreneklerimiz tarafından belirlenmiştir. Ama her ailenin, o ağacı o ailenin ağacı yapan kendi gelenek ve tercihleri de vardır ve onlar yapılmasa ağaç güzel görünmez. Ağacın süslenmesi için önemli an gelip çatınca, pek çok şeye karar vermek gerekir. Bu dala bir kandil mi koymalı. Tepedeki süsler yeterli mi dersiniz. Bu yıldız çok mu ağır acaba. Yoksa bu taraf fazla mı dolu. Belki bir yabancıya bütün bu ta- 44 salar garip gelebilir. Örneğin, süssüz ağaçların daha zarif olduğu düşünü­ lebilir. Ancak, bunun anlamını bilen bizler için, ağacın bizim kafamızdaki düşünceye göre süslenmesi çok önemlidir. İlkel sanat, önceden saptanmış bu çeşit bir yol izler ama, yine de sanat­ çıya kendi yeteneğini gösterme olanağı bırakır. Kimi kabile zanaatçılarının ulaştıkları teknik ustalık gerçekten şaşırtıcıdır. Şunu hiçbir zaman aklı­ mızdan çıkarmamamız gerekir İlkel sanat derken, buradaki ilkel sözcü­ ğü, o sanatçıların kendi zanaatlarına ilişkin bilgilerinin ilkelliği anlamına gelmiyor. Tam tersine. Birçok ilkel kabile oymacılıkta, sepet örmede, deri sepilemede ve hatta maden işlemede gerçekten akla durgunluk veren bir beceriye ulaşmıştır. Tüm bu işlerin, ne denli kaba araçlarla yapıldığı düşü­ nülürse, yüzyıllar süren uzmanlaşma sürecinde, bu ilkel zanaatçıların elde ettikleri işçilik sabrı ve güveni karşısında şaşırmamak olanaksızdır. Ör­ neğin Yeni Zelanda'da yaşayan Maoriler, tahta oymacılıkta gerçekten mu­ cizeler yaratmışlardır (resim 22). Kuşkusuz, bir şeyin yapılmasının güç oluşu, onun mutlaka bir sanat eseri olduğunu göstermez. Böyle olsaydı, içinde yelkenli modeli bulunan şişeleri yapanların, üstün değerli sanatçı­ lar arasında sayılmaları gerekirdi. Ama kabile sanatının bu örnekleri, sa­ natçının daha iyisini de yapabileceğini göstermelidir bize. Onların bizden farklı olan tarafları zanaatsal düzeyleri değil düşünce tarzlarıdır. Ta işin başında bunun bilincinde olmamız çok önemlidir, çünkü sanatın tüm ta­ rihi, gittikçe gelişen teknik yetkinleşmenin tarihi değil, değişen düşünce tarzının ve kurallarının tarihidir. Kabile sanatçılarının belirli koşullarda, doğayı olduğu gibi yansıtmada, Batılı bir usta kadar doğru yapıtlar vere­ bildiklerinin kanıtlan, gittikçe daha çok sayıda ortaya çıkıyor. Birkaç on yıl önce Nijerya'da asıllarına çarpıcı bir biçimde benzeyen bir küme bronz­ dan baş bulunmuştur (resim 23). Bunlar yüzyıllarca önce yapılmışa benze­ yüzyıl başlan Oyulmuş ağaç, 32 x 82 cm. Museum of Mankind Londra 46 mektedir ve o yerin sanatçılarının bu teknikleri bir yabancıdan öğrenmiş olmalarını düşündürecek hiç­ bir belirti de yoktur. O halde, ilkel sanatı bunca ayrıksı kılan şey ne ola­ bilir. Belki bir kez daha kendimize dönüp, hepimizin yapabileceği deneylere başvuralım. Bir parça kâğıt alıp, üzerine bir yüz resmi çiziktirelim. Kafası için bir daire, burnu için bir çizgi ve bir çizgi de ağzı için ya­ palım. Bu gözsüz karalamaya şöyle bir bakalım. Da­ yanılmayacak denli hüzünlü değil mi. Zavallıcık gö­ remiyor, çünkü gözleri yok. Ona bir göz yerleştir­ me isteği duyuyoruz ve iki nokta yapınca ne kadar rahatlıyoruz çünkü en azından bize bakabiliyor ar­ tık. Hepimiz bunu eğlendirici bir oyun gibi görürüz, ama yerliler için bu bir oyun değildir. Üzerine basit bir yüz yerleştirilen bir ağaç direk onun gözünde bambaşka bir şeye dönüşür. Ona göre bu ağaç parça­ sının sihirli gücü vardır. Gözleri olduğuna göre, onu insana daha fazla benzetmesi gerekmez artık. Resim 24, Polinezyalıların Oro adını verdikleri bir savaş tan­ rısını gösteriyor. Polinezyalılar eşsiz yontuculardır, ama belli ki, heykelin insan vücudunu tam doğruluk­ la yansıtmasını gerekli görmemişler. Gördüğümüz, iplikten örülü bir kumaşla kaplanmış bir ağaç parça­ sı. Yalnızca gözler ve kollar, aynı ipliğin hükümleriy­ le kabaca belirtilmiş, ama dikkat edersek, bunlar ağa­ ca garip bir güç vermeye yetmiş. Henüz sanat diya­ rında sayılmayız ama, yaptığımız karalama deneyi bir şey daha öğretebilir bize. Rasgele çizdiğimiz yüzün biçimini mümkün olan her şekilde değiştirelim. Ör­ neğin gözleri noktacık değil de artı işareti veya gerçek göze hiç benzemeyen işaretlerle gösterelim. Burun yerine bir daire çizelim, ağız yerine bir kıvrım koya­ lım. Burnun ve ağzın yerleri hemen hemen aynı kal­ dığı sürece, bir sorun yok demektir. Yerli sanatçı için bu bulgu belki de büyük bir anlam taşıyordu. Ona figürlerini ya da yüzlerini, kendinin en çok beğendiği ya da yaptığı işe en uygun düşen biçimlerle yapmayı öğret­ ti. Elde edilen sonuç, gerçek yüzlere pek benzemeyebilirdi ama, rasgele ka­ raladığımız yüzde eksik olan, bütünlük ve çizgi uyumunu kazanmıştı. Re­ sim 25'te, bir Yeni Gine maskesi görüyoruz. Bir güzellik örneği olmayabi­ lir ve zaten amacı da bu değildir Köyün gençlerinin bunları giyip, hortlak kılığına girerek kadınları ve çocukları korkuttukları törenler için yapılmış- 14 yüzyıl Kumaş örtülü ağaç parçası, uzunluğu 66 cm Museum of Mankind, Londra 49 lardır. Bu hortlak bize ne kadar şaşırtıcı veya itici gözükse de, sanatçı­ nın, onun yüzünü yaparken kullandığı geometrik biçimleri bir araya geti­ rişinde yine de doyurucu birtakım şeyler var. Dünyanın bazı yerlerinde, bazı ilkel sanatçılar, inançlarıyla ilgili değişik figürleri ve totemleri süslü biçimlerle canlandırmak için, ince teknikler ge­ liştirmişlerdir. Örneğin, kuzey Amerika'daki yerliler arasında, çok keskin bir doğa gözlemini, bizim nesnelerin gerçek görünümü dediğimiz şeye il­ gisizlikle birleştiren sanatçılar vardır. Avcılar, kartalın gagasının veya kun­ duzun kulaklarının gerçek biçimini bizden çok daha iyi bilirler. Fakat on­ lara, tüm bu belirleyici özelliklerinden yalnız biri yetebilir. Bir kartal gaga­ sı olan maske bir kartaldır. Resim 26'da kuzey-batıdaki Haida kabilesi re­ isinin, önünde üç totem direği olan evinin bir modeli görülüyor. Biz bu­ rada birbiri üzerine bindirilmiş maskelerden başka bir şey göremiyoruz, ama bir direk bir yerliye kabilesinin eski bir efsanesini resimlerle verir. Bi­ ze efsane de simgelenişi kadar garip ve tutarsız gelebilir ama yerlilerin ka­ fa yapısının bizden farklı oluşuna artık şaşmamamız gerekir 26 Haida kabilesinin reisine ait bir konut modeli, kuzey batı Amerika Kızılderilileri American Museum of N'atural History, New York Bir zamanlar Gwais Kun kentinde sabahtan akşama kadar yatakta pinekle­ yen bir genç varmış. Kaynanası genci azarlamış. O da utanıp evden kaçmış. Bir gölde yaşamaya, insan ve balina yiyerek karnını doyuran bir canavarı öl­ dürmeye karar vermiş. Büyülü bir kuşun yardımıyla, ağaç kütüklerinden bir tuzak hazırlamış. Üstüne de, yem olsun diye iki çocuk asmış. Canavarı yaka­ lamış. Canavarın derisini giyinip balık avlamaya koyulmuş. Avladığı balıkla­ rı da, kendisine karşı bunca sert davranan kaynanasının eşiğine hiç sektirme­ den bırakmaya başlamış. Kadın, bu beklenmedik armağanlardan o denli hoş­ lanmış ki, sonunda, kendisinin güçlü bir büyücü olduğuna inanmış. Sonunda genç adam, kadına tüm gerçeği anlatınca, kadın öyle utanmış ki utancından oluvermiş. Ortadaki kazığın üstünde, bu öykünün bütün kahramanlarının resmi yer alıyor. Girişin altındaki maske, canavarın yediği balinalardan biri. Girişin üstündeki büyük maske ise canavarın kendisi. Hemen sonra, talihsiz kay­ nananın figürü geliyor. Daha yüksekteki gagalı maske de kahramana yar­ dım eden kuşu ve ardından, canavarın derisine bürünmüş kahramanı, ya­ kaladığı balıklarla görüyoruz. Tepedeki figürler yem niyetine kullanılan çocuklardır. Bu yapıt bize, garip bir hevesin ürünüymüş gibi gelebilir ama onu ya­ panlar için, ciddi bir girişimdir. Yerlilerin o vakitler sahip oldukları ilkel araçlarla, o kocaman direklerin oyulması yıllar alıyordu. Kimi zaman da, güçlü bir başkanın konutuna saygı gösterisinde bulunmak ve onu öteki konutlardan ayrı kılmak amacıyla, köyün tüm erkekleri çalışmalara katkı­ da bulunuyorlardı. 50 Bunca sevgi, bunca çabayla yaratılmış bu yapıtların anlamını, gerekli açıklama yapılmadan anlayamayız belki de. İlkel sanatın ürünleri çoğun­ lukla böyle oluyor. Resim 28'deki maske bize nükteli gelebilir ama, gülünç asla. Çünkü kanlı yüzüyle insan yiyen bir dağ şeytanını temsil etmektedir. Ama gerekli açıklama yapılmasa da, doğal biçimlerin tutarlılıkla değişikli­ ğe uğratıldığı mükemmel uyumu gözlemleyebiliriz. Nitekim, sanatın ya­ bansı başlangıçlarında yapılmış ve ne için yapıldığı açıklaması unutulmuş ama yine de hayran olduğumuz pek çok güzel yapıt vardır. Eski Ameri­ ka'nın büyük uygarlıklarından geriye kalan tek şey, onların sanatı dır. Sanat sözcüğünü tırnak içine aldım. Bu gizemli yapıların ve imgelerin gü­ zellikten yoksun olduklarını düşünerek yapmadım bunu - çünkü pek ço­ ğu hayran olunacak yapıtlardı - amacım, bunların zevk için ya da süsleme için yapılmadıklarını belirtmek. Günümüz Honduras'mdaki Copan kalın­ tılarının bir sunağından ürkünç kafatası heykeli {resim 27), o toplulukların dinlerinin zorunlu kıldığı, insanların tüyler ürpertici bir biçimde kurban edilişini anımsatıyor. Bu heykellerin gerçek anlamları hakkında çok az şey bilinmesine karşın, bunları bulup sırlarına girmeye çalışan araştırıcıların heyecan verici çabaları, bu heykellerin başka ilkel kültürlerin yapıtlarıyla karşılaştırabilmeleri için yeterli bilgileri sağlamıştır. Bu topluluklar kuşku­ suz sözcüğün sıradan anlamında ilkel değildiler. XVI. yüzyılda, İspanyol ve Portekizli serüvenci istilacılar geldiğinde Meksika'da Aztekler, Peru'da İnkalar uçsuz bucaksız topraklarda egemenlik sürüyorlardı. İlk yüzyıllar­ da, Orta Amerikalı Mayaların büyük kentler kurduğunu ve hiç de ilkel de­ mlemeyecek bir yazı ve zaman ölçüm (takvim) sistemi geliştirdiklerini bi­ liyoruz. Nijerya zencileri gibi, Colombo öncesi Amerika halkları da, bir in­ san yüzünü, aslına pek benzer biçimde imgeleştirme yeteneğine sahiptiler. Kapkacağa şaşılacak ölçüde insan başı biçimini vermek eski Peruluların 27 dolayları 37 X 104 cm, Museum of Mankind, Londra 28 İnuit dans maskesi, Alaska'dan 1880 dolaylan Boyalı ahşap, 37 x 25.5 cm, Museum far Völkerkunde, Staatliche Museen, Berlin hoşuna gidiyordu (Resim 29). Eğer bu uygarlıkların ürünleri bize çok uzak ve doğa dışıymış gibi görünüyorlarsa, bunun nedeni, aktarmak istedikleri düşüncelerde saklıdır. Resim 30, Meksika'ya İspanyolların gelişinden hemen önceye, Aztek dö­ nemine ait olduğu sanılan bir heykeli göstermektedir. Araştırmacılar, adı Tlaloc olan bir yağmur tanrısını simgelediğini düşünüyorlar bunun. Bu tropikal ülkelerde yağmur, insanlar için genellikle ölüm kalım sorunudur. Çünkü yağmur yağmazsa ürünler kuruyabilir, halk açlıktan kırılabilir. Bu nedenle, yağmur ve fırtına tanrısının, yerlilerin imgeleminde korkunç gü­ ce sahip bir şeytan görünümüne bürünmesine hiç şaşmamalı. Onların im­ geleminde, gökteki şimşek kocaman bir yılana benzer ve bu yüzden birçok Amerika topluluğu, çıngıraklı yılanı kutsal ve güçlü bir yaratık sayar. Nite­ kim Tlaloc'un figürünü daha dikkatle incelersek şunu gözlemleriz ağız çenelerinden dışarı fırlayan kocaman zehir dişleriyle birbirine bakan iki çıngıraklı yılanın başlarından, burun ise birbirine geçişmiş yılanların vü­ cudundan oluşmuştur. Belki gözleri de kıvrılmış yılan gibi görülebilir. Bi­ linen kalıpların dışında bir yüz kurmak isteğinin, bizim gerçeğe tıpatıp uygun heykel sanatı görüşümüzden nice uzaklara gidebileceğini böylece gözlemleyebiliriz. Bu yolla, bazen bu yönteme iten nedenlerden bir işaret olsun yakalayabiliriz. Yağmur tanrısının imgesine, yıldırım gücünü temsil eden kutsal yılanların vücudu çok uygundu. Bu, garip putları yaratan kafa yapısını kavramak istersek, ilkel uygarlıklarda, sanatsal yaratmanın yalnız­ ca büyü ve dine bağlı olmadığını, aynı zamanda ilk yazı biçimini de oluş­ turduğunu anlamaya başlayabiliriz. Eski Meksika sanatında, kutsal yılan, sadece bir çıngıraklı yılanın resmi değildi. Şimşeği anlatabileceği gibi, fırtı­ nayı hatırlatan veya onu belki büyüyle etkilemek isteyen gerçek anlamda bir simge olabilirdi. Bu esrarengiz başlangıçlar hakkında çok az şey bilini­ yor. Ama sanatın öyküsünü derinliğine anlamak istersek, arada bir harf­ lerle resim arasında var olan kanbağını anımsamamız yararlı olacak. Yerkürenin her yerinde bir sanat biçimi mutlaka vardır, ama sürekli bir çaba olarak sanat tarihi, güney Fransa'nın mağaralarında veya kuzey Ame­ rika'nın yerlileri arasında başlamamıştır. Bu yabansı başlangıçları günü­ müze bağlayacak kültür kalıntıları yok. Oysa zamanımızın sanatını, günü­ müzün herhangi bir evini veya reklam afişini, yaklaşık beş bin yıl önce Nil vadisinde yeşeren sanata bağlayan, ustadan çırağa, ondan da sanatsevere veya kopyacıya aktaran doğrudan bir kültür ilişkisi var. Nitekim, Yunan ustaların Mısır okullarına gittiğini göreceğiz ve biz hepimiz Yunanlıların öğrencileriyiz. Bu nedenle Mısır sanatı bizler için ölçülemeyecek bir önem taşımaktadır. Herkes Mısır'ın, tarihin uzak ufkunda kilometre taşları gibi dikili du­ ran, zamanın hışmına uğramış taştan dağların, yani piramitlerin (resim 31) ülkesi olduğunu bilir. Ne kadar uzak ve gizemli görünseler de, çok şey söy­ lüyor bize bu piramitler. Onlar bize, bir kralın yaşam süresi içerisinde, taş­ tan o dev kütlelerin dikilmesini mümkün kılabilecek yetkinlikte örgütlen­ miş bir ülkeden binlerce işçi ve tutsağı madenlerden taş çıkarmak, onları inşaat alanına çekmek ve kral mezarı tamamlanıncaya kadar yıllarca çalış­ tırıp o taşları en ilkel araçlarla bir bir dizdirebilecek kadar zengin ve güçlü krallardan söz ediyorlar. Hiçbir kral ve hiçbir topluluk, yalnızca bir anıt dikmek için bunca masrafı ve eziyeti göze alamazdı. Nitekim, kralların ve kullarının gözünde piramitlerin pratik bir işlevi vardır. Kral, halkı üstün­ de egemenlik süren kutsal bir varlık sayılıyordu. Bu dünyadan ayrıldığı za­ man da, yanlarından geldiği tanrıların arasına yükselecekti. O, gökyüzüne çıkarken, piramitler, olasılıkla, onun çıkışını kolaylaştıracaklardı. Ama her şeyden önce onun kutsal bedeninin korunmasını sağlayacaklardı. Çünkü Mısırlılar, ruhun öte dünyada yaşamını sürdürebilmesi için, bedenin ko­ runması gerektiğine inanıyorlardı. Bu yüzden karışık bir mumyalama yöntemiyle ve bedeni sargılara sararak, cesedin bozulmasını önlüyorlardı. Piramit, kralın mumyası için dikiliyor, ceset ise, bu koskoca taş dağının tam ortasma, yine taştan bir mezar içine yerleştiriliyordu. Ölü odasının duvarlarına, tüm çevreye, dünya ötesi yolculuğunda krala yardımcı olaca­ ğına inanılan büyüsel işaretler çiziliyordu. Sanat tarihinde, eski inanışların rolü konusunda bize bir şeyler söyleyen 58 yalnızca insan mimarisinin bu çok eski kalıntıları değildir. Mısırlılar için sadece bedenin korunması yeterli değildi. Eğer kralın dış görünümü de yok olmazsa, o zaman sonsuza dek yaşaması kesinlik kazanıyordu. Bunun için, heykelcilerden, aşınmaz ve çetin bir granite, kralın portresini oyma­ ları isteniyordu. Bu oyma imgeyi ruh o imgede ve imge sayesinde yaşama­ sını sürdürsün diye, mezara, kimsenin göremeyeceği bir yere koyuyorlar­ dı. Heykelci sözcüğü o zaman, yaşamı koruyan kişi ile eş anlama geliyor­ du. Benzer törenler başlangıçta yalnız krallar için yapılırdı. Çok geçmeden saraydaki soylular da, kral piramidinin çevresine düzenli sıralarla dizilmiş daha küçük mezarlar yaptırdılar. Giderek, biraz önemli herkes, öte dünya için tedbirlerini almaya, içinde kendi ruhunun yaşayacağı, ölülere sunulan yiyecek ve içecekleri kabul edebileceği, mumyasının ve kendi oyma imge­ sinin yer alabileceği pahalı mezarlar sipariş etmeye başlar oldu. Piramitler çağının, yani Eski Krallık'ın dördüncü sülalesinin bu ilk portrelerinden bazıları, Mısır sanatının en üstün yapıtlarından sayılır (resim 32). Bunlar­ da, kolay kolay unutulamayan bir görkemlilikle yalınlık bir arada bulunur. Heykelci, belli ki, modeline ne yaranmaya çalışmış, ne de onun yaşamının hoş bir anını yakalamaya çabalamış. Heykelciyi ilgilendiren sadece öz olan'mış. İkincil her türlü ayrıntıya boş vermiş. Bu portrelerin bizi bu denli etkileyebilmesinin gizi, insan başının temel öğeleri üzerinde böylesi­ ne yoğunlaşma yeteneğidir belki de. Çünkü neredeyse geometrik denebi­ lecek katılıklarına rağmen, 1. Bölüm'de sözünü ettiğimiz yerli maskeleri gibi {sayfa 47, 51, resim 25, 28) ilkel değil bunlar. Ne de, Nijeryalı sanatçıla­ rın (sayfa 45, resim 23) doğalcı portreleri gibi gerçeğe benzerlik endişesindeler. Doğa gözlemiyle bütünün tutarlılığı öylesine yetkin bir biçimde dengeye sokulmuş ki, onların gerçekçilikleri kadar uzak ve sonsuz oluşla­ rı da bizi etkiliyor. Geometrik düzenlilikle keskin doğa gözleminin bu kaynaşımı, tüm Mı­ sır sanatının özelliğidir. Bu özelliği, en iyi şekilde mezarların duvarlarını süsleyen kabartmalar ve resimlerde izleyebiliriz. Ölünün ruhundan başka hiç kimsenin görmemesi gereken bir sanata, süslemek sözcüğü pek ya­ kışmıyor. Gerçekte de bu yapıtlar haz kaynağı olsun diye yapılmamıştır. Görevleri, yaşamı korumak tı. Bir vakitler, acımasız bir geçmişte, güçlü biri öldüğünde, öte dünyada kendine yaraşır bir hizmetçi topluluğuna sa­ hip olsun diye, o güçlüyü, öldürülen uşakları ve tutsaklarıyla birlikte göm­ me geleneği vardı. Bu tür gelenekler daha sonraları ya çok acımasız ya da çok masraflı sayılmış ve imdada sanat yetişmiştir. Yeryüzü büyüklerinin alayını, gerçek uşaklar yerine, resim ve imgeler oluşturmaya başladı. Mısır mezarlarında bulunan resim ve araçlar, çoğu erken kültürlerde de rastlan­ dığı gibi, ölenin ruhuna öte dünyada yardımcı olabilecek dostlar sağlama amacıyla ilişkilidir. 32 Büst, M . Ö . 2551-2528 dolaylan Gize'de bir mezarda bulunmuştur kireçtaşı, yükseklik 27.8 cm Kunsthistorisches Museum, Viyana 60 Bu kabartmalar ve duvar resimleri, Mısır'da binlerce yıl önce nasıl yaşanıldığmı gösteren canlı bir imge sunarlar bize. Yine de ilk kez bakan ki­ şiler onları oldukça şaşırtıcı bulabilir. Bunun nedeni Mısırlı ressamların gerçek yaşamı imgeleştirme tarzlarının bizimkilerden çok farklı oluşudur. Bu belki de onların resimlerinin değişik amaçlara hizmet etmesi nedeniy­ ledir. Onlar için önemli olan güzellik değil, resimlerinin eksiksiz olması­ dır. Sanatçının görevi, her şeyi, en açık ve kalıcı bir biçimde korumaktı. Bu nedenle sanatçı, doğayı rasgele seçilmiş herhangi bir görüş açısından re­ simlemiyordu. Resmini belleğinden ve resimdeki her şeyin kusursuz bir belirginlikle görünmesini isteyen katı kurallara uyarak yapıyordu. Nite­ kim bu ürünler bize, bir ressammkinden çok, harita çizimcilerinin üslu­ bunu anımsatırlar. Bunun basit bir örneğini gollü bir bahçeyi betimleyen 1400 dolayları Teb'deki bir mezardan duvar resmi, 64 X 74.2 cm British Museum, Londra 34 Hesire'nin portresi, mezarının tahta kapısından, M . Ö . 2778-2723 dolayları Ahşap, yüksekliği 115 cm Mısır Müzesi, Kahire resim 33'te görüyoruz. Eğer biz böyle bir resim yapmak isteseydik konuya hangi açıdan yaklaşmanın daha iyi olacağını düşünürdük. Ağaçların biçi­ mi ve özellikleri yalnızca yanlardan en iyi görülür. Gölcüğün biçimini en iyi görmek içinse üstten bakmak gerekir. Mısırlılar bu konuyu bir sorun yapmamış gölü üstten ağaçları da yandan görüldüğü şekilde çizmişlerdir. Öte yandan göldeki kuşlar ve balıklar üstten bakıldığında ne oldukları an­ laşılmayacağı için, gölcük üstten çizilirken kuşlar ve balıklar profilden çi­ zilmiştir. Böyle basit bir resimde sanatçının bu yöntemini kolayca anlayabiliriz. Genellikle çocuklar da benzer bir yöntem kullanırlar. Ama Mısırlılar bu yöntemleri uygulamada çocukların hiçbir zaman olamayacağı ölçüde, ıs­ rarlı olmuşlardır. Her şey objenin en karakteristik açısından gösterilmeli­ dir. Resim 34, bu yöntemin insan figürüne uygulanışını gösteriyor. Baş, yandan daha iyi göründüğü için, ressamlar başı yandan çiziyordu. Ama insan gözünü düşünürsek, biz onu önden göründüğü gibi düşünürüz. O halde, yandan görünen yüz üzerine, karşıdan görünen bir göz ekleniyor­ du. Vücudun üst bölümü, omuzlar ve göğüs en iyi önden görünüyordu. Böylece kolların bedene nasıl bağlandığı gösterilebiliyordu. Ama hareket halindeki kollar ve bacaklar en iyi yanlardan görülürdü. Mısırlıların bu re­ simlerde böylesine garip bir biçimde düz ve çarpık görünmesinin sebebi budur. Mısırlı sanatçılar ayrıca, ayakları dıştan göstermekte güçlük çekiyorlardı. Bu yüzden, ayakları, baş­ parmaktan başlayarak yukarıya doğru, yan­ dan çiziyorlardı. Bunun sonucu olarak, her iki ayak da içten çizilince kabartmadaki ada­ mın sanki iki sol ayağı varmış gibi görünü­ yordu. Mısırlı sanatçıların insanların böyle göründüğünü düşündükleri sanılmamahdır. Onlar, bir kuralı izlemekten öte bir şey yap­ mıyorlar ve bu kural sayesinde, insan figü­ ründe önemli saydıkları her şeyi imgeye soka­ biliyorlardı. Belki de bu kurallara böylesine katı bağlılıklarının büyüsel amaçlarla da iliş­ kisi vardır. Çünkü kolu kısaltılmış ya da kesilip atılmış bir adam, ölülere sunulması gelenekleşmiş şeyleri nasıl alır ve taşıyabilir­ di. Ğ2 Burada şunu da söylememiz gerekiyor ki, Mısır sanatı, sanatçının belir­ li bir anda görebileceği şeye değil, belirli bir kişiye veya yere ait olduğunu bildiği şeye dayanıyordu. İlkel sanatçının, figürlerini, iyi çizebildiği biçim­ lerle kurmaya çalışması gibi, Mısırlı sanatçı da figürlerini, ona öğretilmiş, bildiği örneklerden çıkarıyordu. Ama sanatçı, yaptığı resimde, yalnızca bi­ çim bilgisini kullanmakla kalmayıp, bu biçimlerin neyi temsil ettiğini de dikkate alıyordu. Kimi zaman birisine Büyük patron dediğimiz olur. Mısırlı bir sanatçı, böyle bir adamı, uşaklarından veya karısından daha bü­ yük çizmek zorundaydı. Bu kuralları ve gelenekleri öğrendikten sonra, Mısır yaşamını yansıtan resimlerin dili de anlaşılmış olur. yaklaşık 1900 yıllarına denk düşen Orta Krallık denilen dönemde yaşamış bir Mısırlı soylunun mezarında, duvarların nasıl süslendiği hakkında iyi bir fikir vermektedir. Hiyeroglif yazıları, bu adamın gerçekte kim olduğunu, yaşamında hangi unvanlara ve payelere sahip bulunduğunu kesinlikle söylüyorlar. Şimdi okuyalım Adamın adı Chnemhotep'miş. Doğu Çölü'nün yöneticisiymiş. Menat Chufu prensiymiş. Kralın sırdaşıymış. Saraya bağlı birisiymiş. Hem Horus, hem Anubis rahibi ve de Rahiplerin Başıymış. Tüm Kutsal Sırların da başıymış. işin daha etkileyici yanı, Mumyalayıcıların da başı olması. Sol 1900 dolaylan Beni Hassan'da bulunmuştur Kari Lepsius tarafından orijinalinden yapılmış çizim, Denkrnâîer, 1842 63 yanda, karısı Cheti, odalık Jat'la birlikte, bumeranga benzer bir tür ağaç si­ lahla, yaban kuşları avlarken görülüyor. Oğullarından biri, resimde küçük çizilmiş olsa da Sınırlar Başyöneticisi unvanını taşıyor. Alttaki şeritte, ba­ lık avı işlerine bakan Mentuhotep'in yönetiminde, dolu bir ağı çekerlerken görülüyor. Yukarda, kapının üstünde, yeniden Chnemhotep'le karşılaşı­ yoruz. Bu kez, ağla su kuşları yakalamakta. Mısırlı sanatçının kullandığı yöntemleri bilince, bu tuzağın nasıl işlediğini kolayca anlayabiliyoruz. Kuş avcısı, sazdan yapılmış bir perdenin ardına gizlenip, açık bir ağa (ağın üst­ ten görünümü çizilmiş) bağlanmış bir ip tutuyor. Kuşlar, yemin üzerine konar konmaz ipi çekiyor ve ağ, kuşları da içine alarak kapanıyor. Chnemhotep'in arkasında, büyük oğlu Nacht'ı ve hem hazineye bakan, hem de mezarların düzenlenmesiyle görevli kişiyi görüyoruz. Sağ yanında, büyük balık avcısı, av hayvanından yana zengin, av tanrıçasına bağlı diye tanım­ lanan Chnemhotep'i, balıkları zıpkınlarken görüyoruz (resim 36). Bize ba­ lıkların çekilişini göstermek için, suyu sazlıkların arasına çıkaran Mısırlı sanatçının izlediği kuralları bir kez daha gözlemliyoruz. Yazıt şöyle diyor Kayığıyla, papirüs yataklarını, av kuşlu gölcükleri, sazlık ve akarsuları do­ laşarak, iki çatallı zıpkınıyla otuz balığı delip geçiyor. Suaygırı avlanılan günler ne kadar coşturucudur. Alt şeritte eğlendirici bir bölüm var Adamlardan birisi suya düşmüş. Arkadaşları da onu balık sanıp sudan çı­ karmaya çalışıyor. Kapıyı çevreleyen yazıt, ölülere armağanların hangi günler sunulduğunu belirtiyor ve tanrılara edilecek duaları içeriyor. Ğ4 Göz bir kez bu Mısır resimlerine alışınca, onlardaki gerçekdışılık siyah -beyaz bir fotoğraftaki renk eksikliği kadar az rahatsız eder bizi. Hatta bu Mısır yönteminin büyük yararlarını da sezmeye başlıyoruz. Hiçbir şey bu resimlerde, rasgele yapılmış izlenimi taşımıyor. Her şey nerede yapılmışsa, orada yapılması gerekirmiş diyoruz. Bir kalem alıp, bu ilkel Mısır resim­ lerinden birini kopya etmeye çalışmakta yarar var. Bu yoldaki her girişi­ min sonucu hep gülünç, dengesiz ve çarpık olacaktır. Ya da benim tüm gi­ rişimlerim bu sonucu verdi. Mısır resimlerinin her ayrıntısını birbirine bağlayan düzen o denli güçlü ki, en ufak bir değişiklik tüm birliği altüst et­ meye yetiyor. Mısırlı sanatçı, çalışmasına duvarı düz çizgilerle bölerek baş­ lıyor sonra figürlerini bu çizgilere göre yerleştiriyordu ama bu geometrik düzen duygusu, onun doğanın ayrıntılarını şaşılası bir doğrulukla gözlem­ lemesini engellemiyordu. Her bir kuş veya balık öylesine bir gerçeklikle çi­ zilmiştir ki, hayvan bilimciler bugün de o kuşun veya balığın türünü he­ men saptayabilirler. Resim 35'in bir detayı olan resim 37, böyle bir ayrıntı­ yı gösteriyor. Bunlar, Chnemhotep'in kuş ağının yanındaki ağaçtaki kuş­ lardır. Burada sanatçının işini sadece üstün bir ustalıkla değil, aynı zaman- 6) 38 1285 dolaylan Ölen kimsenin mezarına yerleştirilen ve Ölüler Kitabı ndan bir sahneyi betimleyen papirüs yükseklik 39.8 cm British Museum, Londra da, renge ve çizgiye olağanüstü bir biçimde duyarlı bir gözle yaptığını gö­ rüyoruz. Mısır sanatının en önemli üstünlüklerinden birisi, her heykelin, resmin veya mimari biçimin, sanki tek bir yasaya uygun olarak mekânda yer al­ masıdır. Bir halkın bütün yaratılarının uyduğu görülen bu yasaya biz, üs­ lup diyoruz. Bir üslubu neyin oluşturduğunu sözcüklerle anlatmak çetin bir iş, ama onu gözle bulgulamak daha çetin. Tüm Mısır sanatını yöneten kurallar, her yapıta denge ve ağırbaşlı bir uyum katmaktadır. Mısır üslubu, her sanatçının gençlik çağından başlayarak öğrenmesi ge­ reken, çok katı bir yasalar topluluğundan oluşuyordu. Oturan heykeller ellerini dizlerine koymak zorundaydılar. Erkeklerin tenleri, kadınlarınkinden daha koyu bir renkle boyanmalıydı. Her Mısır tanrısının görünümü, önceden sıkı sıkıya saptanmıştı. Gök tanrısı Horus'u ya bir doğan ya da doğan başlı olarak ölüm tanrısı Anubis'i de ya bir çakal ya da çakal başlı olarak gösterme zorunluluğu vardı {resim 38). Sonra her sanatçı güzel yazı yazma sanatını öğrenmek, imgeleri ve hiyeroglif simgelerini, açıklık ve belginlikle taşa oymak zorundaydı. Ancak bütün bu kuralları öğrendikten sonra, çıraklık dönemini bitirmiş sayılıyordu. Hiç kimse de ondan, değişik bir şey istemiyordu. Kimse ondan özgün olmasını beklemiyordu. Tam *7 ^^j0L^~&^ ertiti sunak 5x39 ,s an e tersine, geçmişin hayran kalınan anıtlarına en iyi yaklaşmasını bilen kişi, olasılıkla, en iyi sanatçı sayılıyordu. Bu yüzden, Mısır sanatı üç bin yıldan uzun süren bir zaman içinde, çok az değişmiştir. Yeni modaların ortaya çıktığı, sanatçıdan yeni konuların istendiği doğrudur ama, insan ve doğanın tasviri özde aynı kalmıştı. Yalnızca bir kişi, Mısır üslubunun demir parmaklıklarını sarsmasını bildi. O da, Mısır'ın korkunç istilasından sonra kurulan ve Yeni Krallık diye anılan 18. sülalenin bir kralı oldu. IV. Amenofis adındaki bu kral, res­ mi dini benimsemiyordu. Eski geleneğin kutsadığı birçok alışkanlığı kal­ dırıp, halkının, böylesine çok ve garip şekilde betimlenen tanrılarına saygı göstermek istemedi. Onun için tek bir yüce tanrı vardı, o da Aton'du. Aton'a taptı ve onu, ucunda ödül veren elleri bulunan ışınlarını gönderen güneş biçiminde imgeleştirtti. Tanrının adından esinlenerek, kendisine de Ekhnaton adını taktı. Öteki tanrıların rahiplerinin etkisinden korunmak için, sarayını, bugünkü El Amarna'ya taşıdı. Ekhnaton'un ısmarladığı resimler, yenilikleri nedeniyle, o günün Mı­ sırlılarını hayli şaşırtmış olmalıdır. Bu resimlerde, önceki firavunların görkemli ve katı özsaygmlıklarmdan bir şey kalmamıştı artık. Onun yeri­ ne, kutsayan güneşin altında, karısı Nefertiti ile birlikte çocuklarını sever­ ken resmini yaptırtmıştı (resim 40). Kimi portrelerinden çirkin olduğunu görüyoruz {resim 39). Belki, sanatçıların, kendisini tüm insansal zaaflarıy- 68 la resmetmelerini istiyor, belki de bir peygamber gibi olağanüstü önemi­ ne inandığı için, gerçeğe bağlı kalmayı yeğliyordu. Ekhnaton'un yerini Tutankhamon aldı. Bu kralın mezarı, içindeki tüm gömüyle birlikte, 1922 yılında bulundu. Mezardan çıkan yapıtlardan bazıları, hâlâ Aton dininin başlattığı yeni üslubun izlerini taşıyor. Özellikle kral tahtının arkalığı (re­ sim 42) kral ve kraliçeyi, bir karı-koca içtenliği içinde gösteriyor. Kral, ka­ tı Mısır tutuculuğunu şaşkına uğratacak şekilde, Mısır standartlarına göre tembelce bir duruşla tahtında oturuyor. Karısı ondan daha küçük değil artık. Altın bir küre biçiminde betimlenen güneş tanrısı, yukardan uzattı­ ğı elleriyle onları kutsarken kadın, elini kocasının omzuna zerafetle koyu­ yor. Mısır yapıtlarından daha az katı kurallarla yapılan kimi yabancı yapıt­ ların etkisinin, 18. sülale zamanındaki bu sanatı yenileştirme akımında kralın işini kolaylaştırmış olduğu düşünülebilir. Denizaşırı bir adada, Gi­ rit'te, hızlı hareketi betimlemekten hoşlanan sanatçıları olan becerikli bir topluluk yaşıyordu. XIX. ikin­ ci binde gelişebilmiş olması neredeyse inanılmaz göründü. Aynı üsluptaki başka yapıtlar Yunanistan yarımadasında da bulundu. Bir aslan avının be­ timlendiği Miken kaması (resim 41), kutsanmış üslup kurallarından sap­ masına izin verilen Mısırlı her sanatçıyı kesinlikle etkileyecek bir devinim duygusu ve bir çizgi özgürlüğünü dile getiriyor. Ne var ki, Mısır sanatının bu açılımı uzun sürmedi. Daha Tutankha­ mon zamanında, eski inanışlar yeniden geçerlik kazanmaya başladı ve dış dünyaya açılan pencere yeniden kapandı. Mısır üslubu, o çağdan önce bin yıldan uzun bir süre varlığını nasıl sürdürmüşse, ondan sonra da bin yıl­ dan fazla sürdü ve herhalde Mısırlılar bu üslubun sonsuza dek süreceğine inanıyordu. Müzelerimizde bulunan Mısır yapıtlarının, tapınak ve saray gibi yapılarının çoğu bu geç döneme aittir. Geç dönemde yeni konular iş­ lendi, yeni yapılar dikildi ama, sanatın gelişmesine temelde yeni hiçbir şey eklenmedi. 42 1330 dolayları Firavunun mezarında bulunan altın kaplama ve boyalı tahtadan ayrıntı Mısır Müzesi, Kahire 41 1600 dolaylan Miken'de bulunmuştur bronz üstüne altın, gümüş ve savatla süslenmiş, uzunluğu 23.8 cm Ulusal Arkeoloji Müzesi, Atina 70 Kuşkusuz Mısır, binlerce yıl, Ortadoğu'da kurulmuş büyük ve güçlü imparatorluklardan sadece biriydi. Hepimiz Kutsal Kitap'tan bili­ yoruz küçük Filistin Dicle ve Fırat vadisinde doğan Asur ve Babil İmpatorluklarıyla, Nil' deki Mısır Krallığı arasında uzanır. Yunancada iki nehir arasındaki vadi anlamına gelen Mezopotamya'nın sanatını, Mısır sanatından daha az tanıyoruz o da, kısmen, bir rastlantı sonucu. O vadilerde taş yatakları yoktu. Yapı­ ların çoğu pişirilmiş tuğladandı. Tuğla, zama­ na ve elverişsiz hava koşullarına dayanamayıp toz oldu gitti. Taş heykel de oldukça azdı. Fa­ kat bu sanatın erken örneklerinden pek azmin günümüze ulaşmış olmasının biricik nedeni bu değildir. Temel neden, olasılıkla bu insan­ ların Mısırlıların dinsel inançlarına, yani ru­ hun varlığını sürdürebilmesi için insan bede­ ninin ve dış görünümünün korunması gerek­ tiği inancına sahip olmamalarıdır. Çok eski­ lerde, Sümerler denilen bir halkın Ur başken­ tinde egemen olduğu bir zamanda, krallar, öte dünyada hizmetten yoksun kalmasınlar diye, hâlâ tüm uşaklarıyla, köleleri ve tüm varlıklarıyla birlikte gömülüyorlardı. Bu döneme ait kimi mezarlar bulunmuştur ve bu eski ve barbar kralların bazı ev eşyalarını British Museum'da hayranlıkla izlemek mümkündür. Bunlarda ilkel boş inanç ve za­ limliğin yanında, ne kadar sanatsal incelik ve ustalığın bulunduğu gözlem­ lenebilir. Örneğin, mezarların birinde, masalsı hayvanlarla süslenmiş bir harp vardı (resim 43). Bu hayvanlar, yalnız genel görünüşleriyle değil, Sümerlilerin simetri ve özen duygusuna uygun olarak sıralanışlarıyla da, bi­ zim armalarımızda görülen hayvanlara benziyorlar. Bu masalsı hayvanla­ rın ne anlama geldiğini tam olarak bilmiyoruz, ama şu kuşkusuz ki, bize çocuk kitaplarının sayfalarından alınmış gibi gelen bu sahneler, geçmiş çağların mitolojisiyle ilgiliydi ve son derece ciddi ve önemli bir anlam taşı­ yorlardı. Mezopotamya'da sanatçılar mezarların duvarlarını süslemekle görev­ lendirilmiyorlardı ama, onlar da başka bir yolla da olsa, güçlülerin canlı olarak korunmasına imgenin yardım etmesini sağlamak zorundaydılar. Mezopotamya kralları, en eski zamanlardan beri, savaş zaferlerini, yendik­ leri kabileleri ve aldıkları ganimetleri anlatmak için anıtlar yaptırma gele­ neği gütmüşlerdi. Resim 44'te savaş kazanan ve yendiği düşmanları ayağı­ nın altına almış kralı, öteki düşmanları kendisinden merhamet dilerken 2600 dolaylan Ur'da bulunmuştur altın kaplama ve kakmalı tahta British Muscum, Londra 72 betimleyen bir kabartma (rölyef) görülüyor. Bu anıtların ardındaki dü­ şünce, belki de, zaferlerin anısını canlı tutmak değildi sadece. İmgelerin gücüne duyulan o eski inanç, bunların yapılmasını emredenleri, hiç yoksa ilk zamanlarda etkilemiş olmalıdır. Herhalde onlar da kralın ayağı, alt edi­ len düşmanın boynu üzerinde durdukça boyunduruk altına alman kabile­ nin bir daha başkaldıramayacağına inanıyorlardı. Sonraları bu anıtlar, kralın savaş seferlerinin tam bir resimsel öyküsüne dönüştü. IX. yüzyılda yaşamış olan Asurlu Kral II. Asurnazirpal çağına aittir. Bu kabartmalarda, çok gü­ zel örgütlenmiş bir savaş seferinin tüm aşamalarını izleyebiliyoruz. Resim 45'te bir kaleye yapılan saldırının detaylarını görüyoruz Savaşta kullanılan makineler çalışıyor, kaleyi koruyanlar aşağı düşüyor ve bir kulenin tepe­ sinde bir kadın boş yere feryat ediyor. Bu sahnelerin resmediliş biçimi, bi­ raz Mısır yöntemini andırıyor, ama belki biraz daha az düzenli ve daha az 883-859 dolayları Asurnazirpal'in Nemrud'daki sarayından, kaymaktaşı (su mermeri) üstüne kabartma British Museum, Londra 73 katı bir üsluplu. Bunlara bakarken 2000 yıl öncesinden bir haber filmi iz­ liyor gibi oluyoruz. Gerçek ve inandırıcı sahneler bunlar. Fakat daha dik­ katle baktığımızda, ilgi çekici bir durumla karşılaşıyoruz O korkunç sa­ vaşlarda birçok ölü ve yaralı verildiği halde, içlerinden bir tanesi bile Asurlu değil. Demek, böbürlenme ve propaganda sanatı daha o zamanlarda ge­ lişmiş. Ne var ki biraz hoşgörülü olabiliriz bu Asurlulara karşı. Belki onlar da bu öyküde sık sık sözü edilen boş inançların etkisi altındaydılar yani, bir resimde, basit bir resimden daha çok şey olduğuna inanıyorlardı. Bel­ ki bu nedenle yaralı bir Asurlu resimlemek istemiyorlardı. Artık böylece başlamış olan öyküsel anlatım geleneği çok uzun yıllar sürdü. Geçmişin muzaffer komutanlarını yücelten tüm bu anıtlarda savaş öyle büyük bir sorun değil. Sen sadece bir görün senin görünmenle düşman rüzgârdaki bir saman çöpü gibi dağılıverir. VII. ve V. yüzyıllar arası Tarihte görülen en erken sanat üslupları, güneşin acımasızlıkla kavurduğu ve ancak nehirlerin suladığı toprakların besin verdiği vahalarda doğulu kralların baskılı yönetimi altında doğdu ve bu üsluplar binlerce yıl hemen hemen hiç değişmedi. Bu imparatorlukları çevreleyen denizin daha yumu­ şak iklimli diyarlarında, doğu Akdeniz'in irili ufaklı birçok adasında, Yu­ nanistan ve Küçükasya (Anadolu) yarımadalarının girintili çıkıntılı kıyıla­ rında yaşam koşulları ise çok daha değişikti. Bu bölgeler, tek bir yönetici­ ye bağlı değildi. Serüvensever denizcilerin deniz deniz dolaşarak ticaret ve yağmayla, şatolarında ve liman kentlerinde sayısız zenginlikler biriktiren korsan-kralların barınağıydı. Bu bölgenin en önemli merkezi, başlangıçta Girit adaşıydı. Girit'in kralları, Mısır'a bazen elçiler gönderecek denli zen­ gin ve güçlüydüler ve Girit sanatının Mısır sanatına bile etkisi olmuştu (sayfa 68). Sanatı Yunan topraklarında ve özellikle de Miken'de taklit edilen Gi­ rit'te, hangi halkın egemen olduğunu hiç kimse tam olarak bilmiyor. En son yapılan araştırmalar, burada, Yunancanın çok eski bir türünün konu­ şulduğunu doğrular nitelikte. ıooo yılları dolayların­ da, Avrupa'dan gelen savaşçı kabileler, engebeli Yunan yarımadasına ve Küçükasya kıyılarına indiler, buraların halkıyla çarpışarak, onları boyun­ durukları altına aldılar. Uzun süren bu savaşlar sırasında yok edilen bu sa­ natın parlaklık ve güzelliğine dair elimizde kalan bilgi çok azdır. Bunlar da yalnızca bu çarpışmaları anlatan türkülerle günümüze ulaşmıştır. Bu tür­ küler Homeros destanlarıdır. Yeni gelenler arasında ise, tarihte tanıdığı­ mız birtakım Yunan boyları da vardır. Yunanistan üzerindeki egemenliklerinin ilk yüzyıllarında, bu kabilele­ rin sanatı oldukça kaba ve ilkeldi. Bu sanatta, Girit üslubuna özgü sevinç­ li devinimi bulmak olanaksızdı. Katılık yönünden daha çok, Mısırlıları aş­ mış sayılabilirdi. Kapkacak eşyası, basit geometrik motiflerle süslenmişti ve betimlenecek her sahne bu katı düzenlemenin bir parçasını oluşturu­ yordu. Örneğin resim 46, bir cenaze alayını gösteriyor. Ölü, cenazenin ta­ şındığı teskerede yatıyor. Sağda ve soldaki yas tutan kadınlar ise, hemen hemen tüm ilkel topluluklara ortak, törensel bir ağır davranışla, ellerini başlarına koymuşlar. VII. Bu yalın ve açık-seçik düzenlemeden bazı izler, Yunanlıların o eski za­ manlarda getirdikleri mimari üsluba da sızmıştır ve işin tuhafı, bugün hâ­ lâ bizim kent ve köylerimizde bile yaşayagelmektedir. Resim 50, adını Dor kabilesinden alan eski üslupta yapılmış bir Yunan tapmağını gösteriyor. Bu kabile, sertlik ve ağırbaşlılıklarıyla tanınan Spartalılar soyundandı. Ni­ tekim bunların binalarında, yersiz, amacı olmayan hiçbir şey bulamazsı­ nız. Muhtemelen bu tür tapınakların ilk yapılanları ağaçtandı ve tanrının imgesini saklamak amacıyla içlerinde duvarla çevrili bir bölmeleri bulu­ nuyordu. Çevrelerinde, tavanın ağırlığını taşıyan güçlü ağaç payandalar vardı. 600 yıllarına doğru, bu basit yapıları taştan yapma­ ya başladılar. Ağaç payandaların yerini, enine konmuş ağır taş kirişleri ta­ şıyan sütunlar aldı. Bu ağır taş kirişlere arşitrav adı verilir ve sütunlar üze­ rine oturan tüm birimin adı da entablatürdür. Entablatürün üst kısmında eski ağaç yapıların izlerini görürüz. Burada sanki eski ağaç kirişlerin uçla­ rı görülür. Yan yana duran üç kiriş gibi görünen bu taş levhaya Yunancada üç yiv anlamına gelen triglif adı verilir. Trigliflerin arasında da metop denilen ve üzerinde süsleyici kabartmalar bulunan taş levhalar yer alır. Açık bir biçimde ağaç yapılara öykünen bu eski tapmaklarda insanı en çok etkileyen şey, yalınlık ve bütünün uyumudur. Bunları yapanlar, dört köşe paye veya yuvarlak sütunlar kullanmış olsalardı, bina ağır ve hantal görü­ nebilirdi. Oysa bu mimarlar, sütunları ortada hafifçe genişletip yukarı doğru da giderek inceltmek özenini göstermişlerdir. Sütunlar böylece, sanki tavan, ağırlığıyla onları ezmeksizin, hafifçe itiyormuşçasına, nerdeyse esnek bir görünüm kazanmışlardır. Sanki, üstlerine yüklenen ağırlığı hiçbir zorlanma sergilemeden taşımaya özen gösteren canlı varlıklar gibi­ dirler. Bu tapmakların bazıları geniş ve görkemli oldukları halde Mısır ya­ pıları gibi dev boyutlarda değillerdir. Bunların insanlar tarafından insan­ lar için yapıldığı hissedilir. Gerçekte de Yunanlılar arasında tüm ulusu zorla kendisi için köle gibi çalıştıracak kutsal bir hükümdar yoktur. Yunan kabileleri sayısız kent ve limanlara yerleşmişlerdi. Küçük topluluklar ara­ sında büyük düşmanlıklar, birçok anlaşmazlıklar olmuştu ama, kabileler­ den hiçbiri tümünü egemenliği altına almayı başaramadı. Yunanistan'ın bu kent-devletleri içinde, Attika bölgesindeki Atina, sa­ nat tarihinde, öteki kentlere göre daha çok ün ve önem kazandı. Özellikle Atina'da, tüm sanat tarihinin en büyük ve en şaşırtıcı devrimi burada meyve verdi. Bu devrimin ne zaman ve nerede başladığını söylemek güç. VI. yüzyılda, Yunanistan'da taştan ilk tapınak­ ların yapılmaya başlandığı dönemde. Daha önceleri, Doğunun eski impa­ ratorluklarının sanatçılarının kendilerine özgü bir mükemmeliyete ulaş­ mak için çaba sarfettiklerini biliyoruz. Onlar atalarının sanatını, mümkün olduğunca sadakatle taklit etmeye ve öğrenmiş oldukları kutsal kurallara sımsıkı bağlı kalmaya çalışıyorlardı. Yunanlı sanatçılar, taştan heykeller 78 oymaya başladıkları zaman, Mısırlı ve Asurlu sanatçıların bıraktıkları noktadan işe koyuldular (resim 47). Mısırlı örnekleri inceleyip onlara öy­ kündüklerini Mısırlılardan, ayakta duran bir adam figürünü kurmayı, vü­ cudun değişik bölümlerini ve bu bölümleri tutan kasları ortaya çıkarmayı öğrendiklerini gösteriyor. Ama bu resim aynı zamanda, bu heykelleri ya­ pan sanatçının, ne kadar iyi olurlarsa olsunlar, bu kurallara uymakla ye­ tinmediğini, kendi hesabına kimi denemelere giriştiğini de göstermekte­ dir. Dizkapaklarının gerçek görünüşünün nasıl olduğunu bulmayı istedi­ ği belli. Bunu tümden başaramamış olabilir onun yaptığı heykelin dizkapakları, Mısır heykellerinin dizkapaklarmdan daha az inandırıcı bile görü­ nebilir. Ama asıl önemli olan şey, eski reçeteleri izleyecek yerde, kendi gözleriyle bakmaya karar vermesidir. Bundan böyle, insan vücudunu imgeleştirmek, önceden hazırlanmış bir formülü öğrenme sorunu olmaktan çıkmıştı. Her Yunan heykelcisi, belirli bir vücudu nasıl imgeleştireceğini kendisi bilmek istiyordu. Mısırlılar, sanatlarını bilgiye dayandırmışlardı. Yunanlılar gözlerini kullanmaya başladılar. Bu devrim bir kez başladıktan sonra, artık onun durma noktası olamazdı. Yunanlı heykelciler, araştıra araştıra, insan figürünü imgeleştirmek için yeni teknikler, yeni yollar bul­ dular. Her yenilik başkalarınca da tutkuyla uygulanıyor, bu kez de onların bulgularıyla zenginleşiyordu. Birisi bedeni oyma yolunu keşfediyor, bir başkası, heykelin daha bir canlılık kazanması için ayaklarının ikisini bir­ den yere pek sağlamca basmaması gerektiğini buluyordu. Bir başkası da, ağız köşelerini hafifçe yukarıya bükerek, bir yüze, onu gülümsüyor gibi göstererek, canlı bir ifade verebileceğini bulguluyordu. Mısır yöntemi, kuşkusuz, birçok yönden daha güvenlikliydi. Yunan sanatçılarının deney­ leri bazen amacına ulaşamadı. Örneğin gülümseme, itici bir sırıtmaya dö­ nüşebilirdi yere aşırı az sağlam basış yapmacıklı gibi görünebilirdi. Ama Yunan sanatçılarını bu güçlükler yıldıramadı. Dönüşü olmayan bir yola girmişlerdi artık. Ressamlar da aynı yolu izlediler. Onların çalışmalarıyla ilgili bilgileri­ miz, Yunan yazarlarının bize söylediklerinden öteye gitmiyor. Fakat birçok Yunanlı ressamın, çağlarında, heykelcilerden daha ünlü kişiler olduğunu bilmemiz önemlidir. Belirsiz de olsa erken Yunan resim sanatıyla ilgili bilgi edinmemizin tek yolu, çanak çömlek resimleridir. Bu resimlenmiş çanak çömlekler içine çiçek koymaktan çok, şarap ve yağ kondukları halde genel­ likle vazo adıyla tanımlanırlar. Vazoların resimlenmesi Atina'da önemli bir sanayi haline gelmişti. VI. yüzyılda resimlenmiş en eski vazo­ larda bile hâlâ Mısır üslubunun izleri sezilir [resim 48). Burada Homeros destanlarının iki kahramanı Akhilleus ile Aias'ı, çadırlarında dama oynar­ ken görüyoruz. Her iki figür de hâlâ tam profilden gösteriliyor. Gözleri de 615-590 dolayları Mermer, yüksekliği 218 ve 216 cm Arkeoloji Müzesi, Delphoi 8l 49 Savaşa hazırlanan genç, M . Ö . 510-500 dolaylan Kırmızı-figürlü üslup ta vazo, Euthymedes imzalı )âiksekliği 60 cm Staatliche Antikensammlungen ıınd GIyptothek, Münih VII. hâlâ karşıdan gösterilmiş. Ama vücut­ ları, Mısır yöntemiyle verilmiyor ar­ tık. Kolları ve elleri de çok açık ve katı bir Mısır üslubuyla verilmemiş. Res­ sam, belli ki, böyle karşı karşıya otur­ muş iki insanın, gerçekte nasıl görün­ düğünü düşlemeye çalışmış. Diğer kı­ sımlarını omuz kapattığı için, Akhilleus'un sol elinin yalnızca bir parçası­ nın görülmesini önemsemiyor. Ne de kendini, orada yer aldığım bildiği her şeyi gösterme zorunluluğunda duyu­ yor. Eski kural bir kez parçalandıktan, sanatçı bir kez yalnızca gördüğüne güvenmeye başladıktan sonra, gerçek anlamda bir toprak kayması başla­ mıştır. Ressamlar, bulguların en bü­ yüğünü gerçekleştirip perspektif kısaltımı (foreshortening) buldular. 500 yılından az önce, ta­ rihte ilk kez, karşıdan görünen bir ayağın resmini çizme cesaretini gös­ terdiklerinde, sanat tarihinde kor­ kunç bir dönüşüm oldu. Günümüze varan binlerce Mısır ve Asur yapıtla­ rında böylesi görülmemişti hiç. Resim 49'daki Yunan vazosu, bu bulgunun ne denli bir gururla benimsendiğini belgeliyor. Burada, savaş zırhlarını giyen genç bir savaşçıyı görüyoruz. Yanlarda ona yardım eden, ve muhtemelen ona öğütler veren ana-babası, hâlâ katı bir profille betimlenmiş. Ortadaki gencin başı da öyle. Bu başın, karşıdan görünen vücutla uyuma sokulması çabasının, ressam için pek ko­ lay bir iş olmadığını görebiliyoruz. Sağ ayak da bilinen güvenli yöntemle çizilmiş, ama sol ayak kısaltımlı yapılmış ve beş parmak da, sıra sıra dizil­ miş küçücük çemberlere dönüşmüş. Ufak bir ayrıntı üzerinde bu kadar durmamız abartmalı gelebilir. Ama bu ayrıntı, eski sanatın artık öldüğü ve gömüldüğü anlamına geliyor. Yine bu, sanatçının artık resimdeki her şeyi en iyi ayırdma varılan biçimiyle vermeyi amaçlamadığını, objeyi gözlemle­ diği açıdaki biçimini hesaba kattığı anlamına geliyor. Ve sanatçı, bu ayağın hemen yanında, yapmak istediğinin ne olduğunu gösteriyor bize. Delikan­ lının kalkanını hayalimizde tasarladığımız gibi yuvarlak göstermiyor yan­ dan bir duvara dayanmış olarak gösteriyor. 82 Bu resme ve bir önceki resme bakınca, Mısır sanatının verdiği dersle­ rin hemen bir yana atılıp bırakılmadığını fark ediyoruz. Yunanlı sanatçı­ lar hâlâ figürlerinin dış hatlarını mümkün olduğu kadar görünür çiziyor­ lar ve görünümlerini bozmaksızın resme girebilecek, insan vücudu ile il­ gili tüm bildiklerini resme sokmaya çalışıyorlardı. Hâlâ sert dış hatları ve dengeli düzenlemeyi seviyorlardı. Doğada göz­ lerine çarpıveren şeyleri gördükleri gibi kopyalamaktan çok uzaktılar. Es­ ki kural, tüm o yüzyıllar içinde geliştirilmiş insan biçiminin örnek imgesi, hâlâ onların başlangıç noktasıydı. Sadece bunların tüm detaylarıyla kutsal olduklarını düşünmüyorlardı artık. Yunan sanatının büyük devrimi olan, doğal biçimlerin ve perspektif kısaltımm bulgulanması, insanlık tarihinin kuşkusuz en şaşırtıcı bir döne­ minde gerçekleştirildi. Bu çağ, Yunan kentlerinde yaşayan insanların tan­ rılarla ilgili eski gelenek ve efsaneleri sorguladığı ve cisimlerin doğası üze­ rinde korkusuzca durulduğu bir çağdır. Bu çağ, bugünkü anlamda bili­ min, felsefenin ve Dionysos onuruna yapılan bayramlardan tiyatronun doğduğu çağdır. Bununla birlikte, o zamanın sanatçılarının, kentin aydın sınıfından kimseler olarak kabul edildiklerini düşünemeyiz. Kentlerinin işlerini yürüten, vakitlerini meydanlarda sonu gelmeyen tartışmalarla ge­ çiren zengin Yunanlılar, hatta belki de şairler ve filozoflar bile, heykelciler ve ressamları, aşağı tabakadan kimseler olarak sayıyorlardı. Sanatçılar, el­ leriyle çalışıyorlardı ve karınlarını doyurmak için çalışmak zorundaydılar. Dökümhanelerinde ter ve kir içinde oturuyorlar, sıradan emekçiler gibi çalışıyorlar, bu yüzden de kibar tabakanın üyeleri sayılmıyorlardı. Yine de kent yaşamında yüklendikleri görev, Mısırlı ya da Asurlu bir zanaatçınınkine göre, çok üstündü. Çünkü Yunan kentlerinin çoğu, özellikle de Ati­ na, hali vakti yerinde züppe tabakanın bu sıradan işçileri aşağıladığı ama yine de belirli sınırlar içinde yönetime katılmalarına izin verdikleri bir de­ mokrasi ile yönetiliyordu. Yunan sanatı, Atina demokrasisinin en yüksek döneminde gelişiminin doruğuna ulaştı. Atina, Persli istilacıları Perikles'in önderliğinde yendik­ ten sonra, Perslilerin yakıp yıktığı her şeyi yeniden inşa etmeye başladı. 480 yılında Persliler tarafından yakılıp, yağmalanmıştı. Şimdi bunlar mermer olarak, eşi görül­ memiş bir parlaklık ve görkemlilikle yeniden yapılacaktı (resim 50). Züp­ pe birisi değildi Perikles. Eski yazarların anlattıklarına bakılırsa, zamanı­ nın sanatçılarına kendine eş kimseler gibi davranıyordu. Tapınakların ta­ sarımında mimar İktinos'u görevlendirmişti. Tanrıların heykellerinin ya­ pımı görevini ve tapmakların süslenmesi işinin denetimini ise heykelci Fidias'a vermişti. Fidias'ın ünü, günümüze ulaşmayan yapıtlara dayanır. Ama bu yapıtla­ rın aslında nasıl olduklarını düşlemlemeye çalışmak önemlidir, çünkü biz, 450 dolaylan Bir Dor tapınağı 84 sanatın o çağda hâlâ hangi amaçlara hizmet ettiğini kolayca unutuyoruz. Kutsal Kitap'ta, Peygamberlerin putataparhğa karşı ateş püskürdüğünü okuyoruz ama, bu sözlere somut bir anlam veremiyoruz genellikle. Yeremya kitabında, şu türden sözlere sık sık rastlanır (x. 3-5) Çünkü kavimlerin dinsel törenleri boş yeredir Çünkü bir ustanın eliyle, bir baltayla ormanda kesilmiş bir ağaç parçasına, bunlar altından ve gümüşten süsler yapmışlardır bozulmasın diye de çivilerle ve çekiçle onu pekiştirmişler­ dir. Bir palmiye gibi dik dururlar ve konuşamazlar. Onları taşımak ve tut­ mak gerekir, çünkü yürüyemezler. Onlardan korkmayınız onlar kötülük ya­ pamazlar, ne de iyilik yapabilecek bir tarafları vardır. Yeremya'nın sezindirmek istediği şey, ağaçtan ve değerli madenlerden ya­ pılan Mezopotamya putlarıdır. Fakat Yeremya'nın sözleri, onun yaşadığı çağdan yalnızca birkaç yüzyıl sonra yaratılmış, Fidias'm yapıtlarına da he­ men hemen aynı ölçüde uygun düşer. Büyük müzelerde, klasik dönemin ak mermerden heykel sıraları önünden geçerken, bunlar arasında, Kutsal Kitap'ın sözünü ettiği putların da bulunduğunu çoğunlukla unutuyoruz. O heykellere tapılıyordu garip büyücülüklerle kurbanlar sunuluyordu onlara ve binlerce, on binlerce inançlı kimse kalpleri umut ve korkuyla dolu olarak ve peygamber Yeremya'nın da söylediği gibi bu heykel ve oyulmuş imgelerin aynı zamanda gerçekten onların tanrıları olup olmadı­ ğını merak ediyorlardı. Nitekim, antik dünyanın hemen bütün ünlü hey­ kellerinin yok olmasının başlıca nedeni, Hıristiyanlığın zaferinden sonra, kâfir tanrıların heykellerinin parçalanmasının kutsal bir görev sayılmasıdır. Müzelerimizde yer alan heykellerin büyük çoğunluğu, gezginler ve ko­ leksiyoncular için bahçelere ya da halk hamamlarına süs olsun diye Roma çağında yapılmış sadece ikinci el kopyalardır. Bunlar Yunan sanatının ün­ lü başyapıtları hakkında bize az da olsa bir fikir verdikleri için müteşekkir olmamız gerekir. Ne var ki, bu yetersiz taklitler, hayal gücümüzün yardı­ mı olmaksızın, tehlikeli bir biçimde kafamızı karıştırabilir. Yunan sanatı­ nın canlılıktan yoksun, sönük ve cansız olduğu ve bu Yunan heykellerinin alçı görünümleri ve boş bakışlarıyla eski resim okullarını hatırlattığı biçi­ mindeki yaygın düşünceden de geniş ölçüde bu kopyalar sorumludur. Ör­ neğin, Fidias'm, Parthenon'daki Athena tapmağı için yonttuğu, kocaman Pallas Athena heykelinin Roma çağında yapılmış kopyası (resim 51), bi­ ze pek etkileyici gözükmemektedir. Onun gerçekte nasıl olduğunu düşle­ mek için, eskiden kalan betimlemelere başvurmak zorundayız 11 metre yüksekliğinde, yani bir ağaç kadar yüksek, her yanı değerli malzemelerle kaplanmış, zırhı ve giysileri altından teni fildişinden bir heykel. Zırhlıymış giysileri altın'dan, teni fildişindenmiş. Kalkan üzerinde ve zırhın ki­ mi bölümlerinde canlı, parlak renkler egemenken gözler, parıldayan de- 51 447-432 dolayları Fidias'in ahşap, altın ve fildişi kullanarak yapmış olduğu orijinal eserin Roma dönemine ait mermerden kopyası, yüksekliği 104 cm Ulusal Arkeoloji Müzesi, Atina 87 52 470-460 dolaylan OIympia'daki Zeus Tapınağı'rıdan mermer parça, yüksekliği 156 cm Arkeoloji Müzesi, Olympia VII. ğerli taşlardanmış. Tanrıçanın altm başlığının üstünde birkaç tane kartal başlı aslan varmış. Kalkanın içinde kıvrılmış duran kocaman yılanın göz­ leri de kuşkusuz parlak taşlardan yapılmıştı. Tapınağa girince, karşısında birden bu dev heykeli gören kişi, gizemli bir korku duyacaktı. Kuşkusuz bu heykelin görünümünde Peygamber Yeremya'nın karşı çıktığı eski boş inanç nesnelerine bu imgeyi hâlâ bağlayan, ilkel ve yabanıl bir şeyler var­ dı. Ama tanrıları heykellerde yaşayan korkunç şeytanlar sayan ilkel inanç­ lar önemini çoktan yitirmişti. Fidias'm düşleyip biçimlediği gibi bir Pallas Athena , basit bir puttan, bir şeytandan daha fazla bir şeydi. Elimizde­ ki tüm belgeler, onun heykelinin insanlara tanrılarının niteliği ve anlamı hakkında oldukça farklı bir fikir veren değerinden söz ediyor. Fidias'ın Athena'sı, yüceleştirilmiş bir insansal varlıktı. Gücünü, büyülerden değil, güzelliğinden alıyordu. Onun zamanındaki insanlar Fidias'ın sanatının Yunanistan'da yaşayan halka yeni bir tanrısal anlayış getirdiğini fark et­ mişlerdi. Fidias'ın iki büyük yapıtı, Athena ile OIympia'daki Zeus heykeli yok olup gitmiştir ama, bu heykellerin içinde oldukları tapınaklarla birlikte Fidias çağının bazı süslemeleri bugün hâlâ varlığını sürdürmektedir. En es­ ki olanı Olympia tapınağıdır. 457 yılında bitirilmiştir. Arşitravın üzerindeki kare yü­ zeylerde (metoplarda) Herakles'in kahramanlıkları anlatılır. Resim 52, Ba­ tı kızları Hesperid'lerin meyvelerini almaya gönderilen Herakles'in öykü­ südür. Herakles'in bile başaramayacağı kadar zor bir iştir bu. Batı kızları­ nın bahçesinde, dünyayı omuzlarında taşıyan Atlas ile karşılaşır. Ona el­ maları kendi yerine alması için yalvarır. Atlas bunu bir şartla kabul eder Herakles de bu süre içinde onun omuzundaki yükü taşımalıdır. Bu ka­ bartma Atlas'ın altın elmalarla, omuzundaki korkunç yükü hiç kıpırdamaksızm taşıyan Herakles'in yanma gelişini gösteriyor. Herakles'in tüm kahramanlıklarmdaki sevimli yardımcısı Athena da, büyük çabasında işi­ ni kolaylaştırmak için onun omuzuna yastık koyuyor. Athena'nın sağ elin­ de bir zamanlar madenden bir mızrak da varmış. Tüm öykü, şaşkınlık ve­ rici bir yalınlık ve açık seçildikle anlatılmış. Sanatçının hâlâ bir figürü, yüz­ den veya yandan, belirgin bir biçimde göstermeyi yeğlediğini seziyoruz. Athena'yı karşıdan görüyoruz yalnızca başı, yana, Herakles'e doğru çevri­ li. Bu figürlerde, Mısır sanatında egemen olan kuralların etkisini hâlâ sez­ mek güç değil. Ama Yunan heykellerindeki bu yücelik, görkemli sükûnet ve güçte, eski kurallara gösterilen saygının da payı olduğunu hissediyoruz. Çünkü bu kurallar artık sanatçının özgürlüğüne hiçbir engel oluşturmu­ yorlar. Vücudun yapısını göstermenin önemli olduğu yolundaki eski an­ layış (belli başlı eklemlerin olduğu gibi gösterilmesi, bütün'ün nasıl oluş­ tuğu konusunda bize yardımcı olurlar), sanatçıyı, kemiklerin ve kasların anatomisini incelemeye ve giysi kıvrımlarının altında bile inandırıcı bir 89 VTI. Bu bize garip bir adet olarak görünebilir. Resim 53'tcn ayrıntı fere karşılık tablolarının yapılıp kiliseye asılmasını düşünmeyiz. Bunlar halkın inanaçları ve dinsel törenleriyle yakından ilişkiliydi. Bu heykelin başı (resim 54), bir kimsenin Yunan sanatı hakkında sadece kopyalara bakarak elde edebileceği genel izlenimden inanılmaz derecede farklıdır. Bu- 90 nunla birlikte böyle bir baş ne fazla süslü ne de kabadır. Sanatçı, kuşkusuz, gerçekte var olan bir yüzü, tüm eksiklikleriyle taklit etmeyi amaçlamamış tersine insan biçimi hakkında sahip olduğu bilgilerden yola çıkarak biçim­ lendirmiştir bu yüzü. Araba sürücüsünün, aslına iyice benzeyip benzeme­ diğini bilmiyoruz - olasılıkla, bizim bu sözcüğe verdiğimiz anlamda hiç benzemiyordu. Ama bu, yalınlığı ve güzelliği olağanüstü inandırıcı bir in­ san imgesidir. Klasik Yunan yazarları tarafından sözü bile edilmeyen bu çeşit çalışma­ lar, atlet heykellerinin en ünlüsü olan ve Fidias'la aynı kuşakta yaşamış olduğu sandan Atinalı heykelci Miron'un yaptığı Disk Atıcısı (Discobolos) heykelini görmemekle neler kaçırdığımızı bize hatırlatıyor. Bu heyke­ lin nasıl bir şey olduğu hakkında bize en azından genel bir fikir verebile­ cek birçok kopyası bulunmuştur {resim 55). Genç atlet ağır diski tam at­ mak üzereyken gösterilmiş. Öne eğilmiş, atışına daha büyük bir güç kat­ mak için kolunu geriye doğru savurmuş. Hemen peşinden, davranışına tüm vücudunu katarak, dönüp diski fırlatacak. Bu davranış atletin amacı­ na o denli uygun ki, çağımız atletleri Yunan üslubu disk atmayı onu ör­ nek alarak öğrenmeye çalışmışlardır. Ne yazık ki, umut ettikleri kadar ko­ lay olmamıştır bu. Çünkü Miron'un heykeli, bir spor filminin durdurul­ muş bir karesi değil, bir Yunan sanat çalışmasıdır. Nitekim, daha iyi ince­ lendiğinde, sanatçının, o olağanüstü devinim etkisini, özellikle çok eski sanatsal yöntemleri yeni bir uyarlamayla işleyerek elde ettiği görülür. Heykelin karşısına geçip, yalnızca dış çizgilerini dikkate alırsak, birden, Mısır sanatı geleneğiyle yakınlığının ayırdına varırız. Miron da, Mısırlı sanatçılar gibi, gövdeyi karşıdan, kol ve bacakları yandan yontmuş ve yine onların yaptığı gibi, insan vücudunun bölümlerini en iyi göründüğü açı­ dan ortaya koymuştur. Ama gerçekte eski ve yıpranmış olan bu kural, Miron'un elinde bambaşka bir şeye dönüşmüştür. Vücudun öğelerini, inandırıcı bir benzerlikten uzak, katı bir duruşta vermek yerine, canlı bir modele aynı duruşu aldırmış ve sonra vücudun hareketini heykele inan­ dırıcı bir biçimde uyarlamıştır. Disk atana en uygun devinimin bu olup olmadığı o kadar da önemli değildir. Asıl önemli olan, çağının ressamla­ rının mekâna egemen olmaları gibi, Miron'un da devinime egemen ol­ mayı başarmasıdır. Günümüze ulaşan tüm özgün Yunan yapıtlarından, Parthenon'daki heykeller, belki de bu yeni özgürlüğü en iyi bir biçimde yansıtanlardır. Parthenon (resim 50) Olympia Tapmağı'ndan yirmi yıl kadar sonra ta­ mamlanmıştır. Bu kısa sürede sanatçılar, inandırıcı bir betimlemenin so­ runlarını çözmede daha bir kolaylık ve rahatlığa kavuşmuşlardır. Bu tapı­ nağı süsleyen heykelcileri bilmiyoruz, fakat kutsal bölmedeki Athena heykeli Fidias'm olduğuna göre, öteki heykellerin de onun atölyesinden çıkmış olduğu düşünülebilir. 450 dolaylan Miron'un yaptığı bronz orijinalin Roma dönemine ait mermer kopyası, yüksekliği 155 cm Museo Nazionale Romano, Roma 92 440 dolaylan Parthenon'daki mermer frizden ayrıntı British Museum, Londra Resim 56 ve 57, tapmağın iç duvarlarının üstünde çepeçevre uzanan uzun bantın ya da frizin üzerindeki süslemeleri, tanrıça onuruna yılda bir kez yapılan dini töreni gösteriyor. Bu törenlerde, her zaman spor oyunla­ rı ve gösteriler yapılırdı. Bunlardan birisi de, tehlikeli bir ustalık gösteri­ siydi. Dörtnala koşan dört atın çektiği arabayı, inip binerek sürmeyi öngö­ rüyordu. Resim 56'da böyle bir gösteri görülüyor. Kabartma çok zarar gör­ müş olduğu için, ilk bakışta bu parçanın konusunu fark etmek güç gelebi­ lir. Nitekim, kabartmanın yalnızca bir bölümü kopmakla kalmamış aynı zamanda, figürleri koyu renk arka plandan parlak bir şekilde ortaya çıka­ ran tüm renkler de yok olmuş. Değerli mermerin kendi renk ve örgüsü o denli güzeldir ki, bize kalsa onu boyamak geçmez aklımızdan. Oysa Yu­ nanlılar tapmaklarını bile kırmızı ve mavi gibi çok kontrast renklerle boyuyorlardı. Her şeye karşın, özgün yapıttan çok az şey de kalmış olsa, Yu­ nan heykellerinin orada olmayan parçalarını unutup, mevcut olanın tadı­ na varmak her zaman zahmete değer bir çaba olmuştur. Sözünü ettiğimiz 440 dolayları Parthenon'daki mermer frizden ayrıntı British Museum, Londra 94 parçada ilk gördüğümüz, yan yana duran dört attır. Bunların başları ve bacakları, sanatçının bütün'ü katı ve soğuk hale dönüştürmeden, kemik­ lerin ve kasların yapısını vurgulamadaki ustalığını gösterecek kadar ko­ runmuştur. Hemen ardından, aym şeyin insan figürleri için de geçerli ol­ duğunu görürüz. Kalan parçalara bakarak, figürlerin nasıl bir özgürlükle hareket ettiklerini, kasların nasıl ortaya çıkmış olduğunu düşlemleyebiliriz. Perspektif kısaltım, artık sanatçı için önemli bir sorun oluşturmuyor. Kalkanı tutan kol mükemmel bir rahatlıkla çizilmiş. Aynı şey miğferin uçuşan tepeliğiyle rüzgârın savurup kabarttığı pelerin için de söylenebilir. Ne var ki sanatçı bu yeni buluşlara kapılıp gitmiyor. Mekân ve hareketi sağlayışını göstermek ne kadar hoşuna giderse gitsin, sanatçının sadece kendi ustalığım gösterme kaygısında olmadığı izlenimini duyumsuyoruz. Figür grupları diri ve canlı olmalarına rağmen binanın duvarları boyunca dolanan törensel alay kompozisyonuna yine de tam bir uyum gösteriyor­ lar. Sanatçı Yunan sanatının Mısırlılardan aldığı kompozisyon bilgisinden ve Büyük Uyanış öncesinin geometrik düzenlemelerinden bir şeyleri ko­ rumuş, işte Parthenon'daki frizi (süs kuşağını) böylesine kolay anlaşılır ve tüm detaylarıyla tam yerinde yapan da bu bilinçli çalışmadır. Bu büyük dönemin tüm Yunan ürünlerinde figürlerin dağılımında bu bilgelik ve ustalık görülür. Ama bu çağın Yunanlılarının bundan da daha fazla değer verdikleri bir başka şey vardır Her duruş ve devinimdeki insan gövdesini betimlemedeki bu yeni özgürlüğün, betimlenen figürlerin iç ya­ şamlarını yansıtmada da kullanılması. Büyük düşünür Sokrates'in bir öğ­ rencisinden öğrendiğimize göre, kendisi de heykelcilik eğitimi gören dü­ şünür, sanatçılardan bunu istiyordu. Heykelciler, hareket eden gövdeyi etkileyen duyguları özenle gözlemleyerek, ruhsal yapf'yı betimlemeliydiler. Vazo resimleyen zanaatçılar, yapıtları yitmiş olan bu büyük ustaların buluşlarına bir kez daha ayak uydurdular. Resim 58, Odysseia'dan alman etkileyici bir öyküyü betimliyor Kahraman Odysseus, on dokuz yıllık bir ayrılıktan sonra, kilde değiştirip değneği, torbası ve çanağıyla, dilenci kdığında eve döndüğünde, yaşlı dadısı ayağını yıkarken, bacağındaki yara izinden onu tanır. Sanatçı, bizim Homeros'ta okuduğumuzdan farklı bir anlatışı betimlemiş olmalı, çünkü vazonun üstündeki yazıda, dadının adı değişiktir ve sahnede domuz çobanı Eumaros görülmemektedir. Sanatçı, bu öykünün temsil edildiği bir oyun görmüş de olabilir, çünkü bu yüzyıl­ da, Yunan oyun yazarlarının tiyatro sanatını yarattıklarını biliyoruz. Fakat dramatik ve etkileyici bir şeyler olduğunu sezebilmek için gerçek metne ihtiyaç duymuyoruz çünkü dadı ile kahraman arasındaki bakışma, sözler­ le söylenebileceklerden çok daha fazlasını söylüyor bize. Yunan sanatçıla­ rı, insanların birbirine söyleyemedikleri duyguları dışa vurmada gerçekten ustalaşmışlardı. 5. yüzyıl dolaylan Kırmızı-figürlü üslup ta vazo yüksekliği 20.5 cm Museo ArcheoJogico Nazionale, Chiusi 97 VII. İşte bu yetenek, gövdenin duruşunda ruhsal yapı yı bize sezdirerek, resim 59'daki gibi basit bir mezar taşını büyük bir sanat yapıtına dönüştür­ mektedir. Kabartma, taşın dikili olduğu yerde gömülü Hegesos'u gerçek yaşamındaki gibi resmediyor. Önünde genç bir hizmetçi kız duruyor ve ona, içinden bir ziynet eşyası seçmesi için sunduğu anlaşılan bir mücevher kutusu uzatıyor. Yanında karısıyla tahtında oturan Mısırlı Tutankhamon'un betimlenmesiyle (sayfa 69, resim 42) karşılaşılabileceğimiz sakin bir sahnedir bu. Mısır yapıtında da dış çizgiler mükemmel bir şekilde be­ lirgindir, ama Mısır sanatının eşsiz bir dönemine ait olmasına karşın, ol­ dukça katı ve doğallıktan uzaktır. Oysa Yunan kabartması, acemice sınır­ lamaları aşmıştır artık,-ama, kompozisyonun duruluğunu ve güzelliğini koruyarak. Bundan böyle pozisyon, geometrik ve köşeli değil, özgür ve ra­ hattır. Üst bölümün, iki kadının kollarının bükümüyle çerçevelenişi, bu çizgilerin iskemlenin eğik çizgileriyle oluşturduğu karşıtlık, Hegesos'un güzel elini odak noktası haline getiren basit yöntem, kumaşın vücudun kıvrımlarından akışı öylesine uyumlu bir sakinlikte ki, bütün bunlar dün­ yaya V. yüzyılda Yunan sanatıyla doğan yalın uyumun yaratılmasına kat­ kıda bulunuyor. IV. I. yüzyıllar arası V. yüzyılın sonuna doğru, sanatçılar güçlerinin ve becerilerinin tam bilincine varmış­ lardır. Halk da aynı bilince ulaşmıştır. Sanatçıların hâlâ zanaatçı sayılma­ larına ve olasılıkla züppelerce hor görülmelerine karşın, sayılan gittikçe artan bir sürü insan, onların çalışmalarıyla, bu çalışmaların yalnızca din­ sel veya siyasal amaçları için değil, kendi değerleri için de ilgilenmeye baş­ lamıştır. İnsanlar çeşitli kentlerde ünlü ustalar çıkaran çeşitli sanat okul­ larının değerlerini, yani bunların farklı yöntemlerini, üsluplarını ve gele­ neklerini birbiriyle kıyaslıyordu. Okullar arasındaki bu kıyaslama ve yarış­ manın sanatçıları daha fazla çalışmaya ittiğine ve onların Yunan sanatın­ da hayran olduğumuz çeşitlilikleri yaratmasına yardımcı olduğuna hiçbir kuşku yoktur. Mimaride değişik üsluplar yan yana kullanılmaya başlandı. Parthenon {sayfa 83, resim 50), Dor üslubuyla kurulmuş, ama Akropolis'teki daha sonraki yapılarda iyon denilen üslubun biçimleri kullanılmış­ tı. Bu tapınakların dayandığı ilke Dor üslubundaki tapınaklarınkiyle ay­ nıydı ama görünüşleri ve özellikleri farklıydı. Bunu en mükemmel şekilde gösteren yapı Erechtheion (resim 60) adı verilen tapınaktır. İyon tapmağı­ nın sütunları daha az güçlü kuvvetlidir. İncecik direkleri andırırlar. Sütun başlığı ise, süssüz bir yastık değildir artık. Çatıyı taşıyan kirişin dayanağı olma işlevini sürdüren bu yapı öğesi yan kıvrımlarla çok süslü bir görü­ nüm kazanmıştır. Bu yapıların uyandırdığı bütünsel izlenim, incelikle iş­ lenmiş ayrıntılarıyla, sonsuz ve rahat bir zerafettir. Aynı rahatlık ve zerafet özellikleri, Fidias'tan sonra gelen kuşakla başla­ yan bu dönemin heykel ve resimlerini de belirler. Atina bu dönemde, hem kendisinin hem de Yunanistan'ın refahına son veren korkunç bir savaşa tutuşmuştu Sparta ile. M.Ö. 408 yılında, oldukça kısa süren bir barış ant­ laşması sırasında, Akropolis'teki küçük zafer tanrıçası tapmağına, işlenmiş mermerden bir korkuluk eklendi. Bu korkulukta yer alan heykeller ve süs­ lemeler İyon üslubunda da görülen, incelik ve arılığa yönelik beğeni değiş­ mesinin izini taşırlar. Ne yazık ki buradaki kabartmalar zarar görmüştür. Ama kafası ve kolları olmayan bu kırılmış figürün hâlâ ne kadar güzel ol­ duğunu göstermek için bunlardan birini yine de burada vermek istiyorum 420-405 dolayları İyon düzenindeki bir tapınak (resim 61). Zafer tanrıçalarından birini, yürürken çözülüveren sandalını bağlarken görüyoruz. Bu apansız duruverme ne denli bir zerafetle veril­ miş. İncecik kumaş, o güzel vücudun üstüne nasıl bir yumuşaklık ve do­ lulukla düşüyor. Bu ürünler bize sanatçının artık her istediğini yapabildi­ ğini gösteriyor. Hareketleri ya da perspektif kısaltımı anlatmada artık onu hiçbir güçlük durduramıyor. Bu kolaylık ve ustalık onu belki de biraz bi­ linçlendirmiş olmalıdır. O, görevinin bir dinsel tören alayını betimlemek olduğu­ nu biliyor bunu, elinden geldiğince en açık ve iyi bir biçimde vermek için çaba gösteriyordu. Ama büyük bir sanatçı olduğunun, binlerce yıl sonra genç-yaşlı tüm sanatçıların kendisinden söz edeceğinin pek bilincinde de­ ğildi. Zafer tapınağının frizi olasılıkla bir davranış değişmesinin başlangı­ cını gösteriyor. Bu sanatçı müthiş gücünden haklı olarak gurur duyuyor­ du. Ve böylece IV. yüzyılda sanata yaklaşım giderek değişti. Fidias'ın hey­ kelleri, tanrıların betimlemeleri olarak, tüm Yunanistan'da ün kazanmış­ tı. Buna karşılık, IV. yüzyıl tapınaklarının büyük heykelleri, ünlerini, ken­ di sanatsal güzelliklerine borçludurlar. Öğrenim görmüş Yunanlılar artık şiirleri ve tiyatro oyunlarını tartıştıkları gibi resim ve heykelleri de tartışı­ yorlar güzelliklerini övüyorlar ya da biçim ve üsluplarını eleştiriyorlardı. 61 408 dolayları Atina'daki Zafer Tapınağını çevreleyen korkuluktan mermer, yüksekliği 106 cm Akropolis Müzesi, Atina 103 63 Resim 62'den ayrıntı IV. Bu yüzyılın büyük heykelcisi Praksiteles, işçiliğindeki zerafet ve yaratılarının ince ve içten etkileyici niteliğiyle ünlüydü. Övgüsü birçok şiire giren en ünlü yapıtı, Aşk tanrı­ çası Aphrodite'nin yıkanmak için banyoya girişini betimliyordu. An­ cak bu yapıt yok olmuştur. XIX. yüzyılda Olympia'da bulunan bir yapıt, çoğu kişi tarafından onun el­ leriyle yaptığı özgün bir çalışma ola­ rak kabul edilir (resim 62-63). Ama bundan emin olamayız. Bu çalışma bronz bir heykelin sadece hatasız mermer bir kopyası da olabilir. Heykelde, kucağında çocuk Dionysos'u tutan ve onunla oynayan tanrı Hermes betimleniyor. Eğer sayfa 79, resim 47'ye bakarsak iki yüzyılda, Yunan sanatının ne kadar büyük yol aldığını gözlemleyebiliriz. Praksiteles'in yapıtında, hiçbir katılık izi kalmamıştır artık. Tanrı, özsaygısını hiç de zedelemeyen bir kendini bırakış içinde duruyor karşımızda. Fakat, eğer Praksiteles'in böyle bir sonuca ulaşmasını sağlayan yöntem üzerine düşünürsek, o zaman bile eski sanattan öğrenilen şeylerin unutulmamış olduğunu fark etmeye başlıyoruz. Praksiteles de vücudun eklemlerini bize gösterme, onun işleyişini elverdiğince açık bir biçimde anlatma endişesindedir. Ama şimdi bütün bunlara, heykeli katılaştırmadan, ona canlılığın­ dan hiçbir şey yitirtmeden ulaşıyor. Derinin yumuşaklığı altında, kasların ve kemiklerin nasıl hareket ettiklerini göstermesini, tüm zerafet ve güzelli­ ğiyle canlı bir vücut izlenimi vermesini biliyor. Ne var ki, Praksiteles'in ve diğer Yunanlı sanatçıların bu güzelliğe bilgi aracılığıyla ulaştıklarını bilmek gerekiyor. Bu Yunan heykelleri kadar simetrik, düzgün yapılı ve güzel hiç­ bir vücut yoktur. İnsanlar çoğunlukla sanatçıların yaptığı şeyin pek çok modeli inceleyip beğenmedikleri öğeleri dışladıklarını yani gerçek bir in­ sanın görünümünü dikkatle kopyalayarak işe başladıklarını ve onların mükemmel vücut düşüncelerine uymayan çarpıklıkları ya da ayırt edici özelliklerini atarak heykelleri güzelleştirdiklerini düşünürler. Bu yüzden herkes, Yunanlıların doğayı idealleştirdiklerini söyleyerek onları bir portreyi düzelten ve küçük kusurları örten bir fotoğrafçı düzeyine koyar. Fakat düzeltilmiş bir fotoğraf ve idealleştirilmiş bir heykel kişilikten ve can­ lılıktan yoksundur genellikle. O kadar çok şey atılmış ve silinmiştir ki, mo- 104 350 dolaylan Yunan orijinalin Roma dönemine ait mermer kopyası, yüksekliği 224 cm Museo Pio Ciementino, Vatikan delden kala kala soluk ve tatsız bir gölge kalmıştır geriye. Aslında, Yunanlı­ ların yaklaşımı bunun tam tersiydi. Bütün bu yüzyıllar boyunca, sözünü ettiğimiz sanatçılar, eski kalıplara daha bir can katmaya çalışmışlardır. On­ ların yöntemleri, en olgun meyvesini Praksiteles zamanında verdi. Eski tip­ lemeler, yetenekli heykelcinin ellerinde, hareket edip soluk almaya başla­ mıştı ve önümüzde gerçek insanlar gibi, ama bir başka ve daha iyi bir dün­ yanın yaratıkları gibi duruyorlardı. Bunlar, gerçekte başka bir dünyanın varlıklarıdır, ama bunun nedeni, Yunanlıların öteki insanlardan daha sağ­ lıklı veya daha güzel olmaları değildir - böyle bir şey düşünmek için hiçbir neden yoktur.