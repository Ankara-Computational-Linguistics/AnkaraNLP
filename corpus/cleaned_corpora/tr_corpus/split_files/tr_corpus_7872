70 km/s. Pegasitlerin radiantı Pegasus burcunda, α Pegasi yıldızının 5 derece kadar batısındadır. Bu meteor yağmurunun kaynağının C/1979 Y1 (Bradfield) kuyruklu yıldızı olduğu tahmin ediliyor. Orta Avrupa için en iyi izleme süresi, radiantı ufuk çizgisinin yeteri kadar üzerinde ancak o zaman çıktığından gecenin ikinci yarısıdır. Onur AyÄ±k Onur Ayık (d. 29 Ocak 1990, Walsrode, Almanya) Türk-Alman futbolcudur. Akhisar Belediyespor forması giymektedir. Futbola 5 yaşında SV Viktoria Rethem takımında başladı ve 2004'e kadar bu takımda forma giydikten sonra, SV Werder Bremen takımına geçti. 2005 yılında U-15 takımı ile Kuzey Almanya şampiyonluğu yaşadı. 2007'den itibaren U-19 takımında oynamaya başladı. 2008-09 sezonunda 21 maçta 9 gol atarak takımının Kuzey Almanya şampiyonu olmasını sağladı ama Almanya genelinde başarılı olamadılar. Aynı sezon SV Werder Bremen II takımına yükseldi. 3. ligde oynayan takım ile 30 Ağustos 2008'de FC Rot-Weiß Erfurt karşısında ilk profesyonel maçına çıktı. Sonraki sezon 30 maçta 11 gol atarak takımın en golcü ismi oldu. 2010-11 ve 2011-12 sezonlarında da A takım ile ikinci takım arasında mekik dokudu ancak ikinci takımda golle buluşamadı. 21 Şubat 2010'da ilk kez Werder Bremen formasını Bundesliga'da giydi. Bayer 04 Leverkusen karşısında 66. dakikada Peter Niemeyer'in yerine girdi. 4 gün sonra ise Avrupa Ligi'nde Marko Marin'in yerine dahil olup FC Twente Enschede karşısında oynadı. Sonraki sezon oynadığı tek Bundesliga maçı yine Leverkusen karşısındaydı. Aynı sezon ilk kez UEFA Şampiyonlar Ligi maçına Tottenham Hotspur karşısında çıktı. Şubat 2011'de çapraz bağlarının kopması ile sezonu kapatan futbolcunun sakatlığı sonraki sezona da sarktı. Düzeldikten sonra ikinci takımla oynarken bir başka sakatlık daha yaşayarak sezonu kapattı. 2012-13 sezonu öncesi 2. Bundesliga ekipleri Paderborn 07 ve Dynamo Dresden tarafından denendi. Eylül ayında ise 3. Liga ekibi Preußen Münster tarafından denenip hazırlık maçında oynatıldı. Bu kulüplerle anlaşamayan futbolcu, devre arasında dördüncü lig ekibi FC Oberneuland'a transfer oldu. Sezon sonunda takımının iflas etmesiyle serbest kaldı. 2013-14 sezonu öncesi Almanya'dan ayrılan futbolcu, 3 seneliğine Süper Lig ekiplerinden Elazığspor ile anlaştı. 15 Haziran 2014'te 1. Lige düşen Elazığspor'dan 250.000 Euro karşılığında 3 yıllık sözleşme ile Süper Lig ekiplerinden Kardemir Karabükspor'a transfer oldu. 2015 - 2016 sezonunda Akhisar Belediyespor'a transfer olan Onur Ayık'a, teknik direktörü Cihat Arslan tarafından maçlarda dakika verilmeye başlanmıştır. Onur Ayık, Türk millî takımlarında forma giymeyi tercih etti. 2006'da U-16 takımı ile Viktor Bannikov turnuvasına katılıp, 4 maçta da oynadı. U-18 takımı ile 3 gol kaydetti. U-19 ile 2009 Avrupa 19 Yaş Altı Futbol Şampiyonası elemelerinde ilk turda bir maçta bir gol attı, ikinci turda ise iki maçta bir gol attı. Şampiyonaya katılan Türkiye kadrosuna dahil edilen futbolcu üç maçta da forma giydi.Mart 2014'te ise kariyerinde ilk kez Slovakya maçı için Türkiye A2 takımının kadrosuna dahil edildi. Alex Turner Alexander David Turner (d. 6 Ocak 1986), İngiliz müzisyen, İndie Rock grubu Arctic Monkeys'in solisti, gitaristi ve bestecisidir. Alex Turner, Penny ve David Turner'ın tek çocuğudur. Sheffield'de (1997'den 2002'ye) Stocksbridge Lisesi'nde okumuştur. İngilizce öğretmeni Steve Baker onu, "geleneklere uymayan, biraz farklı hali orijinal espri anlayışı, zeka ve parlaklığıyla" hatırlamaktadır. Ergenlik yıllarının çoğunu Roots Manuva tarzı rap müzik dinleyerek geçirmiş, ilgisi ileriki yıllarda Strokes ve Libertines gibi gitar bazlı gruplara kaymıştır. Turner'ın ebeveynleri yılbaşı için 2001'de ilk gitarını almışlardır. Ailesi bir seneliğine üniversiteyi ertelemesine izin vermiş, bu sıralarda Turner barmenlik yapmıştır. Turner'ın bir açıklaması eğer müzik alanında başarılı olmasaydı Manchester Üniversitesi'nde İngilizce okuyacağı yönündedir. Alex Turner, Arctic Monkeys ve The Last Shadow Puppets'ta solistlik, bestecilik ve gitaristlik yapmaktadÄ±r. Turner, arkadaşı ve bazı Arctic Monkeys kliplerinin yönetmenliğini yapmış Richard Ayoade'nin film anlamında çıkışını yaptığı 2010 filmi Submarine için Arctic Monkeys'in albümü Suck It and See'de de bulunan Piledriver Waltz'ı da barındıran 6 şarkı besteledi ve yorumladı. Film müziği albümü, ABD ve Birleşik Krallık'ta 18 Mart 2011'de yayınlandı. Ayrıca Matt Helders'ın NME dergisine verdiği röportaja göre, Turner R U Mine?/Electricity single'ından sonra bir solo parça kaydetti. 2008'in Ekim'inde, Turner kısa hikâye anlamındaki çıkışını, grup arkadaşlarının derlemesi 'a söylenmiş sözler şarkısı "A Choice of Three"'yi yorumlamıştır. Turner ve Dizzee Rascal, Rascal'ın albümü 'Maths and English"ten 'Temptation Greets You Like Your Naughty Friend' şarkısında birlikte çalışmıştır. Turner'ın, Flourescent Adolescent'in ek yazarı olan Johanna Bennett'le iki yıllık bir ilişkisi oldu. Daha sonra model ve sunucu Alexa Chung ile Nisan 2007'den 2011 Temmuz'una kadar birliktelerdi. Chung aynı zamanda The Last Shadow Puppets'ın 'My Mistakes Were Made For You' şarkısının klibinde oynamıştı. Alex Turner, Ağustos 2011'den beri model ve oyuncu Arielle Vandenberg ile birlikteydi. Çift 2014 başında ayrıldı. Ardından Alex 2015'in mayıs ayından 2018'e kadar Taylor Bagley ile bir birliktelik sürdürdü. Bilinen en son ilişkisi Louise Verneuil ile olup 2018'de başladı. KKTC Bayındırlık ve Ulaştırma Bakanlığı Kuzey Kıbrıs Türk Cumhuriyeti Bayındırlık ve Ulaştırma Bakanlığı, Kuzey Kıbrıs Türk Cumhuriyeti hükûmetine bağlı olarak çalışan ve bayındırlık ve ulaştırma işlerinden sorumlu olan bakanlıktır. 2004 Yaz OlimpiyatlarÄ±'nda Saint Lucia Saint Lucia, Yunanistan'ın başkenti Atina'da düzenlenen 2004 Yaz Olimpiyatlarına biri atletizmde, diğeri yüzmede olmak üzere iki sporcuyla katıldı. İlk katılımını 1996 Yaz Olimpiyatları'nda yapan Saint Lucia, dört yılda bir düzenlenen bu organizasyona üçüncü defa sporcu gönderdi. Yarışan iki sporcudan genç olanı 17 yaşındaki Natasha Sara Georgeos iken diğer sporcu Zepherinus Joseph 29 yaşındaydı ve bu oyunlarda Saint Lucia adına bayrağı taşıyan isim oldu. Ülke adına yarışan sporcuların hiçbiri madalya alamadı. Atlet Zepherinus Joseph, o sene 81 sporcunun bitirebildiği erkekler maraton branşında yarıştı ve yarışı Slovakya adına yarışan sporcunun yaklaşık 4 dakika önünde 80. sırada tamamladı. Saint Lucia adına yarışan en genç sporcu unvanını elinde bulunduran Natasha Sara Georgeos, kadınlar 100 metre kelebekte ilk dalga sporcuları arasında 6. ve genel sıralamada 38. oldu, böylece bu dalı sonuncu olarak tamamladı. Erkekler maraton Zepherinus Joseph KadÄ±nlar 100 metre kelebek Türkiye millî futbol takımı hat-trick'leri listesi Türkiye millî futbol takımı hat-trickleri listesi, Türkiye millî futbol takımı tarihinde bir futbol maçında üç veya daha fazla gol atan (hat trick yapan) oyuncuları içerir. İlk maçını 26 Ekim 1923'te Romanya'ya karşı oynayan Türkiye'nin ilk hat-trick'i 17 Haziran 1924'te, Finlandiya'ya dört gol atan Zeki Rıza Sporel'den geldi. Şu ana kadar Türkiye formasıyla 13 farklı futbolcu, 17 kez hat-trick yaptı. Zeki Rıza Sporel, Cemil Turan, Hakan Şükür ve Tuncay Şanlı iki maçta hat-trick yapma başarısını gösterdi. Zeki Rıza Sporel, Hakan Şükür (iki kez) ve Oktay Derelioğlu ise takım tarihinde bir maçta dört gol birden atan üç oyuncu oldu. Not: Sonuç kısmına önce Türkiye millî futbol takımının attığı gol yazılmıştır. Fenerbahçe (erkek voleybol takımı) 1939-40 sezonu Fenerbahçe (erkek voleybol takımı) 1939-40 sezonunda yeniden toparlandı. II. Dünya Savaşı'nın başladığı ancak savaşın etkisinin henüz Türkiye sınırlarına yaklaşamadığı bir döneme denk gelen 1939-40 sezonunda Fenerbahçe erkek voleybol takımı dört yıl aradan sonra muhtelif turnuvalarda boy gösterdi. Fenerbahçe, İstanbul Erkekler Voleybol Ligi düzenlenemeyince sadece İstanbul Ajanlığı tarafından 17 Mart-17 Nisan 1940 tarihlerinde düzenlenen Teşvik Turnuvasına katıldı. Fenerbahçe'yi de eleyen Galatasaray şampiyon oldu. Ardından Galatasaray Kulübü tarafından düzenlenen turnuvaya katıldı. Takımların üç gruba ayrıldıkları turnuvada Fenerbahçe Altıntuğ, Alemdar, Beylerbeyi, Beyoğluspor ve Doğuspor'la birlikte "beyaz grup"ta yeraldı. Grup liderinin belirleneceği Beylerbeyi maçına çıkamayınca hükmen mağlup oldu ve elendi. Fenerbahçe (erkek voleybol takımı) 1940-41 sezonu Fenerbahçe (erkek voleybol takımı) 1940-41 sezonunda İstanbul Erkekler Voleybol Ligi'nde şampiyon oldu. Şube Kaptanlığına getirilen Yüksek Mühendis Mehmet Yalçıner'in gayreti, şubenin canlanmasına olanak vermiştir. Final B takımlar arasındaki turnuvada da Fenerbahçe ve Galatasaray final oynadılar ve rakibini yenen Fenerbahçe bu katagoride de birinci olarak çifte şampiyonluk yaşadı . Danny Saucedo Saucedo, ilk şöhretini E.M.D grubunun bir parçası olarak kazandı daha sonra grupta anlaşmazlıklar çıkınca gruptan ayrılmaya karar verdi. İsveç'i Eurovision da temsil edebilmek için Melodifestivalen 2011'de "In The Club" isimli şarkısıyla yarıştı ve ikinci olabildi. 2011 Eurovision Şarkı Yarışması 'nın finalinde, İsveç'in oylarını sunmuştur. 2012 yılında tekrar Melodifestivalen'de yarışmak için "Amazing" isimli şarkısıyla başvurmuştur. 2013'te Gina Dirawi ile beraber İsveç'in ulusal finali olan Melodifestivalen'da sunuculuk yapmıştır. Fenerbahçe (erkek voleybol takımı) 1941-42 sezonu Fenerbahçe (erkek voleybol takımı) 1941-42 sezonunda İstanbul B Takımlar Ligi'nde mücadele etti ve bu kategoride ikinci kez üstüste şampiyon oldu.. Fenerbahçe (erkek voleybol takımı) 1942-43 sezonu Fenerbahçe (erkek voleybol takımı) 1942-43 sezonunda takımın dağılmış olması nedeniyle maçlara çıkamadı ve İstanbul Erkekler Voleybol Ligi'nde mücadele edemedi. Galatasaray'ı geride bırakan Beyoğluspor üstüste ikinci şampiyonluğuna ulaştı. Fenerbahçe (erkek voleybol takımı) 1943-44 sezonu Yeniden toparlanan Fenerbahçe (erkek voleybol takımı) 1943-44 sezonunda İstanbul Ligi'nde mücadele etti ve üçüncü oldu. Muhtar Sencer ve Mehmet Berkok'un öncülüğünde takım yeniden hayat buldu (Muhtar Sencer aynı zamanda sarı-lacivertli kulüpte 1944 yılında bir basketbol takımının kurulmasına da öncülük yapmıştı). Fenerbahçe (erkek voleybol takımı) 1944-45 sezonu Fenerbahçe (erkek voleybol takımı) 1944-45 sezonunda İstanbul Erkekler Voleybol Ligi'nde mücadele etti ve üçüncü oldu. Sezon başında Spor Oyunları Bölge Müdürlüğü tarafından düzenlenen Ajanlık (Teşvik) Turnuvası'nın finalinde ise Beyoğluspor'a mağlup oldu. Tuva (anlam ayrımı) Tuva, aşağıdaki anlamlara gelebilir: Ahmediye Camii (Üsküdar) Ahmediye Camii ya da Kefçe Dede Camii, İstanbul'un Üsküdar ilçesinin Ahmediye Mahallesi'nde yer alan, Osmanlı Dönemi'nden kalma tarihi bir camidir. Tersane emini İbn'ül Emin Ahmed Ağa tarafından yaptırılmıştır. Yapımına 1721 yılında başlanan cami, 1 yıllık inşaat sürecinden sonra 1722 yılında ibadete açılmıştır. Cami mimari olarak Osmanlı esintilerini yansıtmaktadır. Zamanla harap olan cami, 1861 ve 1885 yıllarında onarılmıştır. 1965 yılında tekrar onarılmıştır. Özgün planda bir cami olarak inşa edilmiştir. Daha sonra haziresi, imareti, muvakkithanesi, çeşmesi, sıbyan mektebi, medresesi, kütüphanesi ve sebili yapılmıştır. Cami, köşe başında kalmıştır. Caminin bulunduğu bölge 2008 yılındaki düzenlemelere değin Kefçe Dede Mahallesi olarak anılıyordu. Cami, Malatyalı İsmail Ağa Cami'ye çok yakındır. Caminin banisi İbn'ül Emin Ahmed Ağa hazirede medfundur. Fenerbahçe (erkek voleybol takımı) 1945-46 sezonu Fenerbahçe (erkek voleybol takımı) 1945-46 sezonunda İstanbul Erkekler Voleybol Ligi'nde mücadele etti. Fenerbahçe ezeli rakibi Galatasaray'ı beş yıl sonra 2-1 yenerek şampiyonluğa ortak oldu. Tarihinde yedinci kez şampiyonluğa yaklaşmışken bir ihmal sonucu şampiyonun belirleneceği Beyoğluspor maçına beş kişi çıkınca alınan yenilgi neticesinde bu fırsat kaçırıldı. Toprak ilmi Agroloji; ("Yunanca "agros" (tarla, kara) ve "logos" çalışma") toprak bilimi ile aynı anlama gelir. Toprağın yeryüzündeki sınıflandırılması, cinsleri, doğal kaynak alanları gibi konularla ilgilenir. Tsengel Sengel, veya Tsengel (Moğolca:Цэнгэл/ Tsengel), Türkçe: Sengel veya Çengel — Moğolistan'ın batısında çoğunluğunu Kazak Türklerinin oluşturduğu Bay-Ölke ilindeki bir ilçe olup buranın halkının nüfusu da Tuva Türklerinden oluşmuştur. İl merkezine 80 km, Moğolistan başkenti Ulan-Bator şehrine ise 1720 km aralıkta yer alır. Hizmet sektörüne yönelik okul, hastane ve turizm merkezleri vardır. Tsengel adı Tıva (Tuva) Türkleri tarafından Sengel adıyla söylenir ve buradaki Tıva Türklerine "Sengel Tıvaları" denilir. Nüfusun büyük çoğunluğunu Tuva Türkleri oluşturur. Moğolistan sınırları içindeki Altay dağlarını oluşturan dağ sırtları içinde Hüyten dağı (4374 m), İh Türgen (3507), Çagaanhayrhan (3628), Bitüü (3654), Undurhayrhan (3941), Çengelhayrhan (3943) ve başka dağlar. Dağ arası akarsular arasında Kobdo, Çagaan, Harganat ve buralardaki göller Hoton Gölü, Hurgan ve çok sayıda küçük tuz gölleri bulunur. Karaca, yaban keçisi, kurt, tilki burada görülen hayvanlardır. İklimi sert olup Ocak sıcaklık ortalamaları -20-25 °C, Haziran ise +8-12 °C'dir. Yıllık ortalama yağış miktarı 280–500 mm. Volfram, demir, deÄŸerli madenler bulunur. 2003 FIFA Konfederasyonlar Kupası kadroları Bu listede 2003 FIFA Konfederasyonlar Kupası'nda mücadele eden takımların kadroları yer almaktadır. Kadrolar şöyle; Teknik direktÃ¶r: Francisco Maturana Teknik direktÃ¶r: Jacques Santini Teknik direktör: Zico Teknik direktÃ¶r: Mick Waitt Teknik direktÃ¶r: Carlos Alberto Parreira Teknik direktör: Winfried Schäfer Marc-Vivien Foé, turnuvada yarı finalde Kolombiya maçında hayatını kaybetti. Teknik direktör: Şenol Güneş Teknik direktÃ¶r: Bruce Arena Sylvia Nasar Sylvia Nasar (d. 17 Ağustos 1947, Rosenheim) Almanya doğumlu Amerikalı ekonomist ve yazardır. En çok bilinen kitabı John Forbes Nash'in hayatını kaleme aldığı ve sinemaya uyarlanan Akıl Oyunları eseridir. Özbek asıllı ABD vatandaşı ve CIA mensubu Ruzi Nazar'ın kızıdır. Beyköyü, İskeçe Beyköyü, Yunanistan’ın İskeçe ilinin Topiros belediyesine bağlı bir köydür. Beyköyü ismini, civarında bulunan ve bölgenin (Osmanlı Zamanınında) toprak ağaları olup da bey olarak hitap edilen zenginlerle çevrili olmasından almaktadır. Türk dilinde birçok köyün son heceleri köy ile biterken Beyköyü beylerin köyü olarak dile getirildiği için son heceler köyü olarak bitmektedir. İskeçe'nin güneyinde, Karasu (Nestos) nehri ile denizin kesiştiği noktaya oldukça yakın sayılabilecek bir noktada kurulmuş, tarihi çok eskilere dayanan bir Türk köyüdür. Yakın çevresinde Zeynelli (Ziloti), Taraşmanlı (Erasmio), Göynüklü (Iliopetra), Gencerli (Kentiti), Mıkmıllı (Mikrohori), İlhanlı (Evlalon), Bekeovası (Dekarho), Öksüzlü (Orfano), Kırköyü (Kirnos), Kurthasanlı (Kremasti), Nohullu ve Büyükosmanlı (Mangana) köyleri yer almaktadır. Köyün ve bölgenin verimli topraklar üzerinde bulunmasından dolayı zamanın zengin Türk beyleri bu bölgeyi yurt edinmişlerdir. Osmanlı İmparatorluğu, Karamanoğulları'nın devlet hakimiyetine son verdikten sonra Konya Karaman civarındaki Türkleri Balkanlara sürmüş ve bunlar arasından zengin bir kesimde bu bölgeye yerleşmiştir. Ayrıca bölgenin İpek Yolu üzerinde olmasıda bölgeyi bu kişilere çekici kılmıştır. Köye ilk olarak kimlerin yerleştiği tam olarak bilinmemektedir. Bizler ilk olarak günümüzden 250 veya 300 yıl öncesine kadarki zamana uzanabilmekteyiz. Fakat mezarlıkta bulunan mezar taşlarındaki yazılardan köyün kuruluşunun 1500'lü yılların sonlarına denk geldiği anlaşılmaktadır. Net olarak bilinen ilk Beyköylüler soy ve lakaplarına göre şöyle sıralanmaktadırlar. Keloğulları, Osman Araplar, Komşular (Öncesi, Hacı Mustafalar), Çakıroğulları ve Gombaklar. Hangi soyun önce geldiği tam olarak bilinmemekle birlikte, Keloğulları olasılığı daha ağır basmaktadır. Bugünkü Beyköyü'nde bu 5 soydan da aileler mevcuttur. Köyün kuruluşu ne kadar da 400 yılı biraz aşmış gibi görünse de bu tarih biraz yanıltıcıdır. Çünkü 1500'lü yılların sonu köyün son kez kurulduğu yerin tarihidir. Köy, daha önce 2 kez daha farklı yerlere kurulmuş fakat yer değiştirmek zorunda kalmıştır. Yani köyün ilk kurulduğu yer, "Kale" olarak adlandırılan bölgenin yanındaki Geçtim (Geçkin Baba) Baba'dır. Bu da Türklerin bölgeye ilk geldikleri zamana denk gelmektedir. Bugünkü köyün yaklaşık 2.5 km güneydoğusundadır. Köyün Geçtim Baba'dan neden taşındığı bilinmemektedir. Geçtim Baba ile ilgili bilinenler, bölgede lüle üretilip demirciliğin de çok yaygın olmasıdır. Bugün hala Kale ve civarında çeşitli kalıntılara ve özellikle de lüle taşlarına rastlanmaktadır. Köyün kurulduğu 2. yer ise Armutlu gölbaşıdır. Armutlu'da ne kadar kalındığı bilinmemekle beraber Armutlu gölbaşını neden terk edildiği bilinmektedir. Bugünkü köyün 1 km güney doğusunda kalan Armutlu veba hastalığından dolayı terk edilmiştir. Armutlu'dan sadece 4 aile sağ kalmayı başarmış ve bugünkü Beyköyü'nü kurmuşlardır. Bugün Kocamezarlıklar olarak bilinen bölge Armutlu gölbaşının mezarlığı olup veba hastalığından ölenlerin çokluğundan ve hemen hemen aynı zamanda defnedilmelerinden dolayı Kocamezarlıklar ismini almıştır. Beyköyü nüfusu, 400 civarında Türk, 850 civarında Yunan ve 250 civarında Pontoslu Rum’dan oluşmaktadır. Köyün ekonomisi ağırlıklı olarak tarım ve hayvancılığa dayalıdır. Esnaf, zanaatkâr ve işçilerde ufak bir yer tutmaktadırlar. https://web.archive.org/web/20091027231617/http://www.bilgisayar.gr/beykoyu/ Lil scrappy Lil Scrappy, Lil Jon ile beraber çalışan Amerikalı rapçidır. Head Bussa adlı şarkısıyla ün kazanmıştır. Ayrıca Money In the Bank ve No Problem şarkıları oldukça dikkat çekmiştir. Gazlı bez Gazlı bez, günümüzde daha çok tıp alanında kullanım bulmuş seyrek ve gevşek dokulu bir tür ince bez. İngilizce'de "gauze" şeklinde yazılan "gazlı bez", bu dile Fransızca "gaze" sözcüğünden geçmiştir. Bazı kaynaklara göre bu sözcük de, Filistin'de yer alan bir şehir olan Gazze'den köken almaktadır. Ortaçağ'da dokumacılıkta oldukça ilerlemiş bir bölge olan Filistin'de ipekten dokunan ve "gazzatum" adı verilen ince bir kumaş, Hristiyan olmayanlarla ticaretinin yasaklanmış olmasına rağmen 13. yüzyıl'da Avrupa'ya ihraç edilebilmiştir Başka bir teoriye göre de kelimenin kökeni Arapça ve Farsçada "ham ipek" anlamına gelen "qazz"dır. "Gazlı bez" ilk önceleri ipekten üretiliyordu ve giysi yapımında kullanılıyordu. Günümüzde daha çok pamuktan üretilmekte ve tıbbi amaçlarla kullanılmaktadır. Gazlı bezden yapılan tıbbi gereçler arasında "sargı bezleri" ve "gaz tamponlar" başta gelmektedir. Gaz tamponlar yara pansumanında, ameliyatlarda kan ve sıvıların kurulanmasında, ayrıca geçici olarak kanama durdurmada ve jinekolojide hijyenik maksatlarla kullanılmaktadır. Bu nedenle gaz tamponların yapıldığı pamukların sıvıyı çabucak içine çeken, yani hidrofilik özellikli olması gerekmektedir. Ameliyatlarda kullanılanlar önceden otoklavlarda mikroplarından arındırılırlarken, pansuman amacıyla kullanılanlarına bazen çinko oksit vb antiseptik maddeler emdirilmektedir. Gazlı bezin bir başka kullanım alanı da ciltçiliktir. Kitap fasiküllerinin sırtlarını bir arada tutmak ve onu da cilt kapağına tutturmak için kulanılır. Rosenheim Rosenheim, Almanya'da bulunan bir şehir. Bavyera eyaletinin nüfus bakımından ondördüncü, Yukarı Bavyera'nın Münih ve Ingolstadt'tan sonraki üçüncü büyük şehridir. Miou-Miou Miou-Miou (d. 22 Şubat 1950, Paris), Fransız oyuncu. Oynadığı ilk filmi 1971 yapımı "George Le Tueur 1971 Sentimental Life" olan Miou-Miou, Fransız sinemasında sıradışı kişilikteki rolleri başarıyla oynayan bir oyuncu olmuştur. 1997 yapımı dram filmi "Nettoyage à sec" filminde de başrolde oynamıştır. Otuz Tiran Otuz Tiran (Yunanca: οἱ τριάκοντα τύραννοι), Atina ve Sparta arasında MÖ 404'te gerçekleşen Peloponez Savaşı sonrasında Sparta tarafından Atina'da yönetime yerleştirilen oligarşi. Yönetimleri esnasında Atina'da basitçe Oligarşi veya Otuzlar olarak bilinirlerdi. "Despot, zorba" gibi anlamlara gelen "tiran" sözcüğü sonraki dönem tarihçiler tarafından eklenmiştir. Critias liderliğindeki oligarşi aşırı muhafazakâr görüşlere sahipti. Baskıcı rejimleri esnasında yaklaşık 1500 vatandaş öldürüldü. Ilımlı vatandaşların çoğu şehri terketti. Terkedenler bir ordu toplayarak geri döndüler ve MÖ 403 yılındaki Piraeus Savaşı'nda Otuz Tiran'ı yendiler. Otuzlar kaçtılar ancak sonraki birkaç yıl içerisinde teker teker öldürüldüler. Xenophon'un "Hellenica" 2.3.2. adlı eserindeki listeye göre: Stanislas Merhar Stanislaw Merhar (d. 23 Ocak 1971, Paris), Sloven asıllı Fransız oyuncu. Sinema, tiyatro alanında ve TV filmlerinde rol aldı. İlk filmi başrolünü Fransız oyuncu Miou-Miou ile paylaştığı "Nettoyage à sec" filminde elde etti. Canlandırdığı "Loic" karakteriyle César Ödülleri'nde "Umut Veren Erkek Oyuncu" ödülünü kazandı. Zenne (film) Zenne, eşcinsel olduğu için 15 Temmuz 2008 tarihinde vurularak öldürülen Ahmet Yıldız'ın hikâyesinden esinlenerek yazılan bir hikâyeden uyarlanan film. Yönetmenliğini Ahmet Yıldız'ın arkadaşları Caner Alper ve Mehmet Binay'ın üstlendiği film 13 Ocak 2011 tarihinde vizyona girmiştir. Filmin müzikleri Demir Demirkan ve Paolo Poti tarafından hazırlanmıştır. İstanbul'a fotoğraf çekimleri yapmak için gelen Alman fotoğrafçı Daniel Bert, bir gece kulübünde Zennelik yapan Can ve doğulu muhafazakâr bir aileden gelen Ahmet ile tanışır. Can zenneliğin yanı sıra çalıştığı fal kafedeki işinden çıkarılınca maddi yönden zor duruma düşer. Babası Güneydoğu Anadolu Bölgesi'nde ölen, ağabeyi Cihan da askerlikten ruhen hasarlı döndüğünden annesi Sevgi onu askere göndermez, o da bu nedenle yeni bir işe giremez. Ahmet bir yandan iri yarı bir adamla buluşmakta diğer yandan Danny'i şişman birine dönüştürmeye ve bıyık bırakmaya zorlamaktadır. Amacının ne oluğunu anlamakta güçlük çeken Danny onu takip eder, bu kişiye çantasındaki yüksek miktarda paraları vermekte olduğunu fark eder. Danny, gerçeği söylemesi konusunda Ahmet'i sıkıştırınca daha altı yaşındayken ailesiyle yaşadığı trajik bir olayın kurbanı olduğunu öğrenir. Annesi Kezban'ın fiziksel özürlü oluşu, onu töre kaidelerine sıkı sıkıya bağlı, acımasız bir kadına dönüştürmüş, Ahmet'in peşine bir takipçi tutmuştur. Danny, güvenliklerinin kalmadığını kavrayınca harekete geçer, Ahmet'i de yurtdışına kendisiyle birlikte gelmesi konusunda ikna etmeye çalışır; ancak Ahmet askerliğini yapmamış olduğu için pasaport alamayacağını söyler. Tek çare olarak, askeri heyetten ‘eşcinsel raporu’ almanın yollarını ararlar. Bunun için davranışları, kıyafetleri ve seks esnasında çekilmiş resimleriyle askeri heyeti ikna etmeleri gerekmektedir. Ahmet, bu defa kendi rızası ve isteğiyle, önceden Can'ı şiddetle eleştirdiği hale yani bir Zenne'ye dönüşür. 2011 Antalya Altın Portakal Film Festivali'nde 5 ödül kazanarak o yılın en çok Altın Portakalını kazanan film olan Zenne, SİYAD Ulusal En İyi Film, En İyi İlk Film, En İyi Yardımcı Kadın Oyuncu (Tilbe Saran), En İyi Yardımcı Erkek Oyuncu (Erkan Avcı) ve En İyi Görüntü Yönetmeni (Norayr Kasper) ödüllerini kazanmıştır. Sercan Sararer Sercan Sararer Osuna (d. 27 Kasım 1989, Nürnberg, Almanya), Annesi İspanyol ve Babası Türk olan Almanya doğumlu millî futbolcudur. Almanya 4. lig takımı Türkgücü München'de forma giymektedir. Futbola 1. FC Röthenbach takımında başlayıp 11 yaşında SpVgg Greuther Fürth altyapısına transfer oldu. 2006-07 sezonunda U-19 takımında oynamaya başladı. Sezon sonuna doğru SpVgg Greuther Fürth II takımına geçip, dördüncü lig Oberliga Bayern'de forma giymeye başladı. 9 Aralık 2006'da ilk maçına VfL Frohnlach karşısında çıktı. İlk sezonunda lig ikincisi oldular. 2007-08 sezonunda bir kez daha lig ikincisi olurlarken 10 gol kaydedip A takıma yükselmeyi başardı. Sonraki iki sezon ara ara Regionalliga Süd adını alan dördüncü seviyede forma giymeye devam etse de gol kaydedemedi. 2008'de 2. Bundesliga'da oynayan Fürth takımının A kadrosuna yükseldi. 19 Ekim 2008'de TSV 1860 München karşısında ilk kez forma şansı buldu. 5 Aralık 2008'de 1. FSV Mainz 05 karşısında üçüncü maçında kariyerinin ilk golünü attı. 90. dakikada attığı golle galibiyeti getiren isim oldu. Sonraki sezonun başını sakatlık nedeniyle kaçırdı ve bu nedenle ilk sezonu kadar başarılı bir performans gösteremedi. 2010-11 sezonu ise Sararer'in parladığı sezon oldu. Takımı ligi dördüncü olarak bitirirlerken, Sararer de yedi gol atarak kendi kariyer rekorunu kırdı. Ayrıca istatistiklerinde dört asist ve DFB-Pokal'da bir gol vardı. 2011-12'de Bundesliga'ya çıkmayı hedefleyen takımda 34 lig maçının hepsinde oynadı. Attığı dokuz golün yanında yaptığı 13 asistle de 2. Bundesliga şampiyonu olarak bir üst lige çıkan Fürth'ün en önemli ismi oldu. Aynı sezon Almanya Kupası ilk turunda Eimsbütteler TV Hamburg'u 10-0 yendikleri maçta 4 gol atarak Almanya'da adını duyuran futbolcu, bu kupada çeyrek final başarısı da yaşadı. Ancak Sararer'in Bundesliga'daki ilk sezonu çok başarılı geçemedi. 25 Ağustos 2012'de Bayern Münih ile oynanan ilk hafta maçında 90 dakika sahada kalarak ilk Bundesliga maçına çıktı. Bir sonraki hafta galip gelseler de bu maçtan sonra Fürth, galibiyet orucuna girdi. 24 Kasım 2012'de 1. FC Nürnberg maçında iki sarı karttan oyundan atılan Sararer, ilk sarı kartından sonra rakip kaleci Raphael Schäfer'a tükürdüğü için ekstradan üç maç ceza aldı ve ilk yarıyı erken kapattı. 31 Mart 2013'te Bundesliga'da ilk golünü Eintracht Frankfurt'a attı. Sakatlığı nedeniyle sezonu beş hafta öneceden kapattı. Fürth, ligi sonuncu bitirerek küme düştü. Sararer ise sezon bitmeden bir başka Bundesliga ekibi olan VfB Stuttgart ile bedelsiz olarak anlaştı. 2013-14 sezonundan itibaren Bundesliga ekiplerinden VfB Stuttgart ile 4 yıllık kontrat imzaladı. Ancak Sararer'in Stuttgart kariyeri parlak geçmedi. İlk aylarda kadroya alınmayan futbolcu, Ekim ayının sonlarında dakika bulmaya başladı. Ocak ayına kadar toplamda sadece 54 dakika forma giyen futbolcu, sezonun ikinci yarısında sakatlıklarının da etkisiyle forma şansı bulamadı. 2014-15 sezonunda 3. Liga'da oynayan VfB Stuttgart II'de oynamaya başladı. A takım için yeterli görülen Sararer, Ekim ayından itibaren tekrar Stuttgart'ta denendi ancak futbolcu yine etkili olamadı. 2015-16 sezonunda Fortuna Düsseldorf'a transfer oldu. Takım ligde başarılı olamasa da Sararer, eski günlerinden sinyaller vererek sezonu üç gol, sekiz asist ile tamamladı. Öte yandan zaman zaman geçirdiği sakatlıklar ile sahadan uzak kalıyordu. Bir sonraki sezon kariyerinin en iyi dönemini geçirdiği Fürth'e geri döndü. Ancak geçirdiği sakatlıklar nedeniyle sadece 16 maçta forma şansı bulabildi. Sırtındaki sakatlığı nedeniyle 2016-17 sezonunu erken kapayan futbolcu, bir sonraki sezonun da ilk yarısını kaçırdı. Fürth'te gösterdiği iyi performans sonucunda 2014 FIFA Dünya Kupası elemeleri hazırlık kampı için 15 Mayıs 2012 tarihinde açıklanan Türkiye millî futbol takımı kadrosunda kendisine yer buldu. Hazırlık kampının birinci maçında Gürcistan karşısında ilk 11'de maça başlayarak ilk kez millî formayı giymiş oldu. 3-1 biten maçta Hamit Altıntop'un attığı maçın ilk golünün asistini yaptı. Millî takımdaki ilk resmi maçında 2014 FIFA Dünya Kupası elemeleri grubunda Hollanda'ya karşı forma giydi. Magnezyum diborür Magnezyum diborür (MgB) süperiletken, yakıt pili gibi gelişmiş teknolojilerde kullanılan; aynı zamanda üretimleri de gelişmiş teknoloji gerektiren rafine bor bileşiği . Süperiletkenliği 2001 Mart ayında "Nature" dergisinde yayınlanmıştır. Kritik sıcaklığı (Tc) 39 K (−234 °C; −389 °F) dir. Tarkan: Viking KanÄ± Tarkan: Viking Kanı, kurgusal karakter Tarkan üzerine yazılmış "Viking Kanı" isimli çizgi romandan uyarlanan 1971 yapımı fantastik Türk filmi. Mehmet Aslan tarafından yönetilen film Sezgin Burak'ın filmle aynı addaki çizgi romanına sadık kalınarak çekilmiştir. "Tarkan" serisinin üçüncü filmi olan bu filmde ilk iki film ve devam filmlerinde de olduğu gibi Tarkan karakterini Kartal Tibet canlandırmıştır. ""in devam filmi olan yapımda Tarkan'ın Avrupa Hun İmparatoru Attila'nın kızı Yonca Hatun'u Viking Kumandanı Toro ve Çin Prensesi Lotus'un elinden kurtarma çabaları işlenmektedir. Film, Karadeniz'in kuzeyi üzerinden gelen Avrupa Hunları'nın başbuğu Attila'nın Avrupa ülkelerini birer birer fethettiği günlerde geçmektedir. Avrupa Orta Çağ'ın karanlıklarında yaşarken İskandinav Yarımadası'nda o devrin en barbar kavmi yaşamaktaydı: Vikingler. Uzun tekneleriyle azgın Kuzey Denizi'ni aşarak güneydeki Avrupa sahillerine inerek buraları merhametsizce talan ediyorlar, her tarafı yakıp yıktıktan sonra canlı ve cansız ganimetleri memleketlerine götürüyorlardı. Avrupa üzerinde esen Hun kasırgası bütün Avrupayı çiğneyip geçmiş ve ülkeleri savunmasız bırakmıştı. Bu durumdan yararlanan Vikingler yağmalarını devam ettiriyorlardı. Çünkü büyük Hun başbuğu Attila fethettiği ülkelerin başına küçük Hun kuvvetleri bırakarak batıya doğru hareket ediyordu. Bundan faydalanan Vikingler fırsat kolluyorlar, zayıf buldukları yere saldırıyorlardı. Vikinglerin her yere saldırdığı hatta Çinlilerle ittifak kurduğu bu dönemde Attila'nın kızı Yonca Hatun bir Hun kalesine sığınır. Viking Kumandanı Toro da savunmasını zayıf gördüğü kaleye saldırır, Tarkan'ın sadık dostu Kurt'u öldürür ve Yonca Hatun ile kaledeki Hun kadınlarını esir edip kaleyi ateşe verir. Hatta Tarkan'ı da yaralar. Yonca Hatun'u Çin imparatorunun kızı Lotus'a teslim etmek niyetinde olan Toro, Kral Geroya karşı isyan eder ve yeni kral kendisi olur. Devrik kralı ise dev bir ahtapota kurban eder. Ateşe verilen kaleden kurtulan ve zamanla sağlığına kavuşan Tarkan ise Vikinglerin peşinden yola çıkar ve Vikinglere esir düşer. Bu arada Viking Kralı Gero'nun kızı Ursula seferden Viking kalesine döner ve babasının öldürüldüğünü, yeni kralın Toro olduğunu öğrenir. Babası öldürülen Ursula ile Yonca Hatun'u kurtarmak isteyen Tarkan'ın yolları kesişir ve Toro ile Lotus'un peşine düşerler. "Tarkan" ve "" ile büyük bir seyirci kitlesi edinen "Tarkan" serisinin üçüncü filmi olarak 1970'te başlayıp 1971 yılında tamamlanan Sezgin Burak'ın çizdiği "Viking Kanı" serüveninin çekilmesine karar verilmiştir. Serüvenin sonlandığı aynı yıl çekimlere başlanmış ve 1 Kasım 1971 tarihinde film gösterime girmiştir. Ören Film stüdyolarında hazırlanıp Acar Film stüdyolarında seslendirilen film Arzu Film ve Tuna Film tarafından dağıtılmıştır. Film, Ertem Eğilmez, Teoman Tümer ve Nahit Ataman'ın yapımcılığında çekilmiştir. Yönetmen koltuğunda ise bir önceki filmde olduğu gibi Mehmet Aslan yer almıştır. Senaryo ise Sadık Şendil tarafından Sezgin Burak'ın eseri üzerine yazılmıştır. Yapımda yer alan ahtapot sahneleri filme farklılık katmıştır. Filmin uyarlandığı "Viking Kanı" serüveninde bir cezalandırma unsuru olarak kullanılan ejderha ikonu dönemin teknik yetersizlikleri nedeniyle filme ahtapot olarak aktarılmıştır. Vikingler tarafından idam edilecek kişilerin yem olarak sunulduğu ahtapot dünya sinemasında denizde kullanılan ilk maketlerden biridir. Maket ahtapotun hareketleri maketin içine giren bir yapım görevlisi tarafından sağlanmış, kollar ise kolların ucuna bağlanan ipler sayesinde hareket ettirilmiştir. Filmde serinin daha önceki filmlerinin aksine farklı bir jenerik müziği kullanılmıştır. John Barry'nin "Kış Aslanı" adlı film için 1968 yılında bestelenen müzik çoğunlukla Vikinglerin yer aldığı savaş sahnelerinde kullanılmıştır. Ayrıca yine John Barry tarafından bestelenen Zulu film müziği de Viking sahnelerinde kullanılmıştır. Sovyet besteci Dmitri Şostakoviç'in 1937'de bestelediği ve ilk iki filmde kullanılan jenerik müziği olan 5. Senfoni ise Tarkan'ın savaş sahnelerinde kullanılmıştır. Bolu Dağı Bolu Dağı, Bolu ilinde bulunan dağdır. Düzce Ovası ile Bolu Ovasını birbirinden ayırır. 1993 yılında başlayan 2007 yılında bitirilen Bolu Dağı Tüneli bu dağdan geçmektedir. Ankara-İstanbul arasında geçiş noktası konumunda olduğundan stratejik öneme sahiptir. Orçun Karaoğlanoğlu Orçun Karaoğlanoğlu, (d. 1 Ekim 1987 Balıkesir) doğumlu Türk eski milli kanocudur. Kanoya lise yıllarında başlayan sporcu Avrupa şampiyonalarında Türkiye'yi temsil etmiştir. Rita Hester Rita Hester, 28 Kasım 1998'de Allston (Boston), ABD'de öldürülen Afroamerikan transgenderdir.. Ölümünün ardından olaya tepki koymak isteyen yaklaşık 250 kişi mumlu eylem yaptılar. Eylemin tarihi, Uluslararası Transseksüel Anma Günü ilan edilmiştir. Günah Keçisi Günah Keçisi, 2011 yapımı Türk komedi filmidir. Başrollerini Şahin K, Nuri Alço ve Coşkun Göğen'in paylaştığı film, 21 Ocak 2011 tarihinde Türkiye'deki 100 sinema salonunda gösterime girdi. "Misafir" ve "Ağır Abi" filmleriyle beraber "Jüri Özel Tek Başlı Bamya Ödülü"ne layık görüldü. Almanya’daki şöhretli, zengin, fakat mutsuz hayatını arkasında bırakıp sade ve normal bir hayata kavuşma arzusundaki Şahin K, Bodrum’da yaşamaya karar verir. Kötü şöhreti yüzünden kaybettiği oğlu Caner’e kavuşmak için çabalarken kasabanın sıkıntılarını da çözecek bir halk kahramanı haline gelir. Peşini bırakmayan şöhreti onu farklı maceralara sürükleyecektir. Bayreuth Festivali Bayreuth Festivali (), 19. yüzyılda Almanya'nın Bayreuth kentinde Alman besteci Richard Wagner'in opera performanslarının sunulduğu ve her yıl düzenlenen müzik festivali. Bu Festivali Richard Wagner'in kendisi tasarlamışdı. HaÃ§adur Malumyan Haçatur Malumyan, Aknuni (1863, Meğri - 1915) Ermeni gazeteci ve politik aktivisttir. Taşnaksütyun'un en faal ideologları arasında gösterilmektedir. Haçatur ilk eğitimini Tiflis'teki Nersisyan Okulu'nda almıştır. Daha sonra Cenevre Üniversitesi'nde okurken tanıştığı Kristofor Mikaelyan ile Viyana'da "Droşak" ("bayrak") adlı dergiyi çıkardılar. 1907'de Viyana'da IV. Ermeni Devrimci Federasyonu Konferansı'na delege olarak katılan ve daha sonra Paris'te karşıt Osmanlı partileriyle Osmanlı Anayasasını tekrar yürürlüğe koymak için toplantı düzenlemiştir. Jön Türk hareketini iyi karşılayan Haçaduryan 1914'ten sonra Konstantiniyye'de çalışmaya başlamıştır. Osmanlı İçişleri Bakanlığı'nın Ermeni entelektüellerin sürgününe dair kanununa rağmen Aknuni İçişleri Bakanı Talat Paşa'ya sadık kalmış ve "Bu imkansız! Muhtemelen Talat bunu bilmiyor!" demiştir. Malumyan Ermeni Kırımı sırasında hayatını kaybetti. Robert G. Edwards Robert Geoffrey Edwards (d. 27 Eylül 1925 - 10 Nisan 2013), Büyük Britanyalı fizyolog, üreme tıbbı ve özellikle "in-vitro fertilizasyonun (IVF)" öncüsü bilim insanı. Cerrah Patrick Steptoe ile birlikte, Edwards ilk tüp bebek olan Louise Brown'ı (25 Temmuz 1978 tarihinde) IVF ile başarılı bir şekilde dünyaya getirmişlerdir. Edwards, ""İn vitro fertilizasyonun gelişimi için"" yaptığı çalışmalarından dolayı 2010 Nobel Fizyoloji veya Tıp Ödülü'ne layık görüldü. Katay Katay Han Göğün beşinci tabakasında mukîm "“Yaradanlar Yaradanı”" olarak da bilinen Kıtay, Kıday, Kaday ya da Koday Yayuci - Türk ve Altay mitolojisinde Deprem Tanrısı ya da Demirci Tanrısı olarak karşımıza çıkmaktadır. Kırk boynuzlu boğasıyla deprem oluşturduğuna inanılan Koday Yayuci'nin boğasının kızıp sinirlendiğinde ayaklarını yere sürterek hafif sarsıntılar hasıl ettiğine inanılmaktaydı. Ayrıca, burnundan soluması ise hafif seslere dönüşür. Daha çok kızdığında ise ayaklarını yere vurur. Daha da kızınca boynuzlarını toprağa geçirip yeryüzünü sallar. Homurtuları ise depremin gürültüsünü meydana getirir. Katay Han, dokuz davulludur. Kendisine dokuz han bağlıdır. Tanrılarının soyundan gelir. Kendisine kırmızı inek kurban edilir. Demirciler bu ineğin kanını çekiç, örs, körük gibi aletlerine sürerler ve hayvanın yüreğini de demirci ocağına atarlardı. Demirci ocağında yakılan mas (meşe) ağacı da kutsal sayılır. Demircilerin araçları da kutludur. Bu araçların her birinin koruyucu ruhu (iyesi) bulunur. Hiçbir üstün gücün egemenliği altına girmeyi kabul etmez. Yeraltındaki demir evinde yaşar. Yeraltında yaşadığı için kötü bir varlık olarak tanındığı halde aslında hayırsever bir yapıya sahiptir. Ergenekonda Demir Kayayı eriten demircilere o yardımcı olmuştur. Demirciliğe kabul törenine katılan çırakların gücünü sınamak için onlara zarar verir fakat sonra bu verdiği zararları ortadan kaldırır. (Kat) kökünden türemiştir. Mecaz olarak yeri göğü birbirine katan anlamını içerir. Katılık ve sertlik içeriğine de sahiptir. Moğolca Hatah, zorluk anlamı içerir. Katay Kuman dilinde arkadaş, yoldaş demektir. Eski Türkçe Kat/Kad/Kas kelimesi rüzgar, fırtına, tayfun demektir. Kıtımak, yenmek demektir. Moğolca kökenlidir. Carol W. Greider Carolyn Widney ""Carol"" Greider (d. 15 Nisan 1961), Amerikalı moleküler biyolog. Johns Hopkins Üniversitesi'nde profesör, "Moleküler Biyoloji ve Genetik Bölümü Direktörü". Elizabeth Blackburn'ün Kaliforniya Üniversitesi'nde yüksek lisans öğrencisi iken, 1984 yılında telomeraz enzimini keşfetti. Greider, kromozom uçlarındaki telomer yapısı ile ilgili araştırmalara öncülük etmiştir. Elizabeth Blackburn ve Jack W. Szostak ile birlikte telomer yapısının telomeraz enzimi ile ilerleyici kısalmalardan nasıl korunduğunu keşfetmesi sebebiyle 2009 Nobel Fizyoloji veya Tıp Ödülü'nü kazandı. Ã–ztekin Oto Öztekin Oto (d. 14 Şubat 1957, İzmir), Türk doktor, akademisyen. Hacettepe Üniversitesi Tıp Fakültesi mezunu olup, yaptığı kalp ameliyatları ile tanınmaktadır. Prof. Dr. Öztekin Oto, halen Dokuz Eylül Üniversitesi Tıp Fakültesi Kalp Damar Cerrahisi Anabilim Dalı'nda öğretim üyeliği yapmaktadır. Avrupa Kalp Damar Cerrahisi Derneği'nin üyesidir. İngiltere, ABD, Japonya, Almanya, İsviçre, Hollanda, Belçika, Avusturya, Norveç ve Mısır'da çok sayıda konferans vermiş ve uluslararası kongrelerde aktif katılımcı olarak bulunmuştur. 2010 ve 2015 yıllarında Avrupa Kalp Damar Cerrahisi Kongresi'nin başkanlığını yapmıştır. Avrupa Kalp Damar Cerrahisi Derneği'nin geleneksel yıllık kongrelerinin 2 kez Türkiye'de yapılmasını sağlamıştır ve ülkesine ev sahipliği yaptırmayı başaran, Prof. Dr. Aydın Aytaç'tan sonra tek doktordur. Türkiye'de ilk pediatrik kalp ve akciğer naklini 1998 yılında gerçekleştirmiştir. 1980 yılında Hacettepe Üniversitesi Tıp Fakültesi'nden mezun oldu ve 1986 yılının Ekim ayında Göğüs ve Kalp Damar Cerrahisi uzmanı oldu. 1989 yılında İzmir'e giderek Dokuz Eylül Üniversitesi Kalp Damar Cerrahisi Anabilim Dalı'nı kurdu. 1990 yılında doçent, 1992 yılında profesör unvanını aldı. 2004 Haziran ayında Türkiye Kalp ve Sağlık Vakfı'nı kurdu. 2010 yılında Avrupa Kalp Damar Cerrahisi Muhasip Üyeliğine seçilmiştir. 2012 yılında yapılan seçim ile ilk kez bir Türk doktoru Avrupa Kalp Damar Cerrahisi Derneği Yönetim Kurulu Başkanlığı'na seçilmiştir. Avrupa Kardiyotorasik Cerrahi Derneği üyesi olan Öztekin Oto, Avrupa Torasik ve Kardiyovasküler Cerrahlar Kurulunda (EBTCS) olup, EBTCS sınavında her yıl jürilik yapmaktadır. Ayrıca Transplantasyon Enstitüsü Müdürlüğü görevini sürdürmektedir. Öztekin Oto, bir kız çocuk babasıdır. İngilizce ve Almanca bilmektedir. Mirkelam (albüm) Mirkelam, Mirkelam'ın ilk albümüdür. Albümde yer alan Her Gece ve İstanbul'da o yılların en çok dinlenen parçalarından olmuştur. Albümde 10 şarkı bulunmaktadır. Yaşar Halit Çevik Yaşar Halit Çevik, (d. 1955 Gölcük, Kocaeli) Türk büyükelçi. 1974 yılında Darüşşafaka'yı bitirdi. 1978 yılında Ankara Üniversitesi Siyasal Bilgiler Fakültesi Uluslararası İlişkiler Bölümü'nden mezun oldu. İngilizce bilmektedir. Büyükelçi Refika Nihal Çevik ile evli olup iki çocuk babasıdır. Yaşar Halit Çevik, 1979'da Dışişleri Bakanlığı'nda ve Kültür İşleri-İkili Ekonomik İşler Dairesi'nde üçüncü kâtip olarak göreve başladı. 1981'de Hartum büyükelçiliğinde ikinci kâtip olduktan sonra 1983'te Stuttgart Başkonsolosluğu'nda konsolos, 1987'de Çok Taraflı Ekonomik İşler Dairesi’nde başkâtip, 1989'da Atina-Pire Başkonsolosluğu'nda başkâtip, 1991'de Atina Büyükelçiliği'nde müsteşar oldu. Çeşitli görevlerden sonra 1995-1997 yıllarında Zürih başkonsolosu, 2002-2004 yılları arasında Dışişleri Bakanlığı Müsteşarı Uğur Ziyal'in özel müşaviri ve 2004-2009 yılları arasında Suriye büyükelçisi, 2009 yılında Dışişleri Bakanlığı İkili Siyasî İşler müsteşar yardımcısı oldu. 2012-2016 yıllarında BM nezdinde Türkiye Daimî Temsilcisi olarak görev yaptı. 15 Ekim 2016 - 16 Kasım 2018 tarihleri arasında Yunanistan Büyükelçisi olarak görev yapmıştır. Görev süresi dolan Ertuğrul Apakan'ın yerine AGİT Ukrayna Özel Gözlem Misyonu Başkanlığına aday gösterilmiştir. 1 Haziran 2019 tarihi itibarıyla bu görevi yürütmektedir. Adnan Karahan Adnan Karahan (d. 11 Eylül 1964 Trabzon), kaleci mevkiinde forma giymiş futbolcudur. Futbolu bıraktıktan sonra kaleci antrenörlüğü yapmaya başlamıştır. 3. Lig'de Uşakspor'da profesyonel olmuş Etibank Sas'ta oynamıştır. Alanyaspor'da oynamış ligde Aydınspor ve Muğlaspor formalarını giydikten sonra 1993-94 sezonunda Antalyaspor'a transfer olmuştur. O sezon Rüştü Reçber'in yedeği olarak görev aldığı Antalyaspor ile 2. Lig'de şampiyonluk kazanarak Süper Lig'e çıkmıştır. Süper Lig'deki ilk sezonunda Sloven kaleci Boska Boskoviç'in, ikinci sezonunda Ramazan Silin'in yedeği olarak görevine devam etti. 1996-97 sezonunda 1. kaleci olarak görev yapmaya başlayan Adnan 2001-02 sezonunun sonuna kadar Antalyaspor kalesini korudu. Futbolu bırakmadan önce memleketi Trabzon'a dönerek 1 sezon da Akçaabat Sebatspor'un formasını giydi ve aktif futbol yaşantısına son verdi. Futbolu bıraktıktan sonra antrenörlük kurslarını başarıyla tamamlayarak sertifikalarını aldı. Aydınspor, Erzurumspor, Zeytinburnuspor, Türk Telekom, Konyaspor, Orduspor ve Kasımpaşa kulüplerinde antrenörlük yaptı. Teknik direktör Metin Diyadin'in ekibinde yer alarak Orduspor'da çalışmaya başlayan Adnan, Metin hocayla birlikte görevden ayrılmıştır. Metin Diyadin ekibiyle yoluna devam eden Adnan Karahan, Kasımpaşa'da da Metin Diyadin ekibinde kaleci antrenörü olarak görev yapmıştır. Hem Orduspor'da hem de Kasımpaşa'da Süper Lig'e yükselme sevinci yaşamıştır. 1896 Yaz OlimpiyatlarÄ±'nda atletizm 1896 Yaz Olimpiyatları'ndaki atletizm yarışmaları 6 ile 10 Nisan tarihleri arasında, Panathinaiko Stadyumu'nda gerçekleştirildi. Atletizm kapsamında düzenlenen maraton etkinliklerinin ise sadece bitiş kısmı stadyumda yapıldı. 1896 oyunları kapsamında düzenlenen dokuz spor arasında en fazla ulustan sporcunun katıldığı atletizm müsabakalarında, 10 ülkeden 64 sporcu mücadele etti. 10 sporcunun temsil ettiği Amerika Birleşik Devletleri 9'u altın olmak üzere toplamda 17 madalya kazanarak atletizmdeki en başarılı ülke oldu. Onu 2 altın madalyalı Avustralya ile teki altın olmak üzere 10 madalyalı ev sahibi Yunanistan izledi. Olimpiyatlardaki yarışmalar sonucunda birincilere gümüş madalya, zeytin dalı ile diploma; ikincilere bronz madalya, defne dalı ile diploma verilirken üçüncülere herhangi bir ödül verilmemekteydi. Uluslararası Olimpiyat Komitesi ise oyunlarda ilk üç sırayı elde eden sporcuları sırasıyla altın, gümüş ve bronz madalya almış olarak kabul etmektedir. Atletizm müsabakalarında yarışan Danimarka ve İsveç'i temsil eden sporcular madalya almayı başaramadı. Öte yandan Şili Olimpiyat Komitesinin iddiasına göre Luis Subercaseaux isimli sporcu; 100, 400 ve 800 metre yarışlarında mücadele etmiş ve madalya kazanmayı başaramamıştır. Resmî raporlarda ise böyle bir bilgi yer almamaktadır. Ferid Murad Ferid Murad (d. 14 Eylül 1936), Arnavut asıllı Amerikalı doktor ve farmakolog, 1998 yılı Nobel Fizyoloji veya Tıp Ödülü sahibi. Aynı zamanda Kosova Sanat ve Bilimler Akademisi fahri üyesi. Ferid Murad çalışmalarıyla; nitrogliserin ve benzeri ilaçların kardiyovasküler sistemde sinyal molekülü olarak çalışan nitrik oksit (NO) salınımı yoluyla kan damarlarını genişlettiğini gösterdi. Sinyal sürecindeki eksik adımlar Robert F. Furchgott ve Louis J. Ignarro tarafından dolduruldu. Bu üç araştırmacı yaptıkları çalışmalarla 1998 Nobel Fizyoloji veya Tıp Ödülü'nü paylaştılar. Henrik Sjöberg Henrik Sjöberg (20 Ocak 1875, Uppsala - 1 Ağustos 1905, Helsingör), İsveçli atlet ve jimnastikçi. Atina'da düzenlenen 1896 Yaz Olimpiyatları'nda yarışmıştır. Oyunlardaki tek İsveçli sporcu olan Sjöberg, atletizm etkinlikleri kapsamında yapılan 100 metre, disk atma, uzun atlama ve yüksek atlama müsabakaları ile jimnastik etkinlikleri kapsamında yapılan atlama müsabakalarında yarıştı. Bu yarışlarda herhangi bir madalya kazanamayan sporcunun en büyük başarısı yüksek atlamada elde ettiği dördüncülük oldu. 100 metre yarışlarında finale yükselmeyi başaramazken; atlama, uzun atlama ve disk atma yarışmalarında elde ettiği sıralar bilinmemektedir. 1896 Yaz OlimpiyatlarÄ±'nda Bulgaristan Bulgaristan, Atina'da düzenlenen 1896 Yaz Olimpiyatlarına Charles Champaud isimli sporcuyla katıldı. Oyunlar esnasında Bulgaristan'ın Sofya şehrinde bulunan İsviçre vatandaşı Champaud'u bazı kaynaklar İsviçre adına yarıştı olarak kabul etse de Uluslararası Olimpiyat Komitesi, Bulgaristan adına yarıştığını belirtmektedir. Pyunlardaki jimnastik etkinlikleri kapsamında düzenlenen üç kategoride mücadele eden sporcu, herhangi bir madalya kazanmayı başaramadı. Bu sonuçla Bulgaristan; İsveç, İtalya ve Şili ile birlikte madalya kazanamayan dört ülkeden biri oldu. Cumhuriyet Parkı (Lefkoşa) Cumhuriyet Parkı, Lefkoşa'nın kuzey kesiminde bir parktır. Gönyeli bölgesinde bulunur. Yaklaşık 100 dönümlük bir alan kaplamaktadır. 13 Ocak 2012 günü hayatını kaybeden KKTC Kurucu Cumhurbaşkanı Rauf Denktaş buraya defnedilmiştir ve bir anıt mezar yapılacaktır. Denktaş'ın kabri, parkta bulunan Türk Mukavemet Teşkilatı Anıtı'nın 150 metre kadar güneyinde yer almaktadır. 1896 Yaz Olimpiyatları'nda İtalya İtalya, Yunanistan'ın başkenti Atina'da düzenlenen 1896 Yaz Olimpiyatlarına bir sporcuyla katıldı. Atıcılık etkinliklerinde kapsamındaki tek bir müsabakada mücadele eden Giuseppe Rivabella, herhangi bir madalya kazanmayı başaramadı. Oyunlarda yarışmayı planlayan diğer bir İtalyan sporcu Carlo Airoldi ise önceleri profesyonel olarak atletizm yarışmalarına katıldığı ve para ödülü aldığından amatör bir sporcu olmadığı gerekçesiyle diskalifiye edildi. Tarkan: AltÄ±n Madalyon Tarkan: Altın Madalyon, kurgusal karakter Tarkan üzerine yazılmış "Altın Madalyon" isimli çizgi romandan uyarlanan 1972 yapımı fantastik Türk filmi. Mehmet Aslan tarafından yönetilen film Sezgin Burak'ın çizdiği filmle aynı addaki çizgi roman ile farklı konular işlemektedir. Çizgi romanda macera Roma İmparatorluğu'nda geçmekte iken filmdeki senaryo Vandallar üzerine yazılmıştır. "Tarkan" serisinin dördüncü filmi olan bu filmde ilk üç film ve devam filminde de olduğu gibi Tarkan karakterini Kartal Tibet canlandırmıştır. ""nın devam filmi olan yapımda Tarkan'ın Avrupa Hun İmparatoru Attila'nın nişanlısı Honoriyayı ve oğlunu, Vandal Kralı'nın elinden kurtarma çabaları işlenmektedir. Film, Karadeniz'in kuzeyi üzerinden gelen Avrupa Hunları'nın başbuğu Attila'nın Avrupa'nın büyük bölümünü fethettiği günlerde geçmektedir. "Tanrının Kırbacı" adıyla tanınan Avrupa Hun İmparatoru Attila akıncılarının önünde Batı Avrupayı istila ediyor, krallıklar deviriyor, ülkeler fethediyordu. Güçlü Hun başbuğunun önünde dize gelip kılıcını teslim edenlerden biri de Batı Vandal kralıydı. Attila ona ülkesini ve tacını bağışlarken kralın genç ve güzel kızı Honoriyayı gördü. İmparatorlukları titreten yüce kahraman bu saf ve masum güzelliğe ilgisiz kalamadı, ona aşık oldu. Attilayı dize getiren bu büyük aşk Honoriya'nın kalbinde de yerini bulmuştu. Hayatlarında bir daha sevemeyecekleri kadar sevdiler, seviştiler... Fakat ayrılmaları gerekiyordu. Çünkü büyük akıncı Attila ülkesine ülkeler katmak için büyük fethine devam etmeli, savaşmalıydı. Attila ayrılırken Honoriyaya bir altın madalyon verdi ve ""dünyanın neresinde olursam olayım bana bu madalyonu gönderdiğin anda koşup sana geleceğim"" diye and etti. Attila, Honoriyayı babasına emanet ederek ordularının başında sefere çıktı. Hun atlıları zaferden zafere koştular ama Hun hakanının geride bıraktığı Vandal ülkesinde kargaşalar baş gösterdi. Gaddar Doğu Vandal kralı, Honoriya'nın babası ve kendisinin öz kardeşi olan Batı Vandal kralının ülkesini istila etti; kardeşini öldürerek onun tahtına oturdu, kanlı bir saltanat kurdu. Attila nice zaferlerden sonra geriye döndüğünde sevdiği kadının ölüsünü bile bulamadı. Eski Vandal ülkesinin yerinde artık yeni ve düşman bir krallık vardı. Yüce kahraman bu düşmana haddini bildirmek için otağını ülkenin dolaylarına kurmuş savaş hazırlıkları yapıyordu. Bu sıralarda Attila madalyonu taşıyan bir ulak sayesinde bulduğu Honoriya ve oğluna kavuşamadan Vandal kralının tuzağına düşer. Tarkan yetişip Attilayı kralın elinden kurtarırken Honoriya ve oğlunun kaçırılmasını engelleyemez. Tarkan'ın amacı bu kez Attila'nın oğlunu ve nişanlısını kurtarmaktır. Karşısında ise çılgın bir kral, maskeli bir kraliçe, gaddar bir vezir ve bir sürü Vandal askeri vardır. Tarkan ve Kurt işe koyulurlar. Bu zorlu görevde onlara Tarkan'ın eski dostu Kulke ile onun cambaz arkadaşları yardım edecektir. Filmin orijinalinde bulunan bazı sahneler RTÜK'ün yayın ilkelerine uymaması nedeniyle kırpılmış ve bu sahneler filmin televizyonda yayınlanan versiyonunda yer almamıştır. Bu nedenle 68 dakika süren filmin televizyon yayını orijinalinden çok daha kısadır. Örneğin Vandal kralının Goshayı dirilttiği sahne filmin televizyonda yayınlanmayan sahnelerinden birisidir. Bu sahnede bir rahibe ve bir dansöz kaçırılarak çırılçıplak bir halde çarmıha gerilerek kurban ediliyor ve bıçaklanarak vücudundan akan kanlar bir kanal vasıtasıyla Gosha'nın iskeletinin bulunduğu havuza aktarılıyor. Kanla beslenen iskelet ise yavaş yavaş diriliyor ve Gosha tekrar hayata dönüyor. Fakat bu sahne televizyon yayınında yer almamakta, rahibenin kaçırıldığı sahnenin hemen ardından Gosha'nın dirildiği sahneye atlanmaktadır. Yine televizyonda yer almayan sahnelerden biri de Kulke'nin karısı Erka'nın dev bir örümcek ağına yakalandığı sahnedir. Bu sahnede Erka, Gosha tarafından hipnotize ediliyor ve dev bir örümcek ağına yakalanıyor. Gosha, ağa yapışan Erka'nın üzerine geliyor ve kanını içiyor. Televizyonda ise bu sahne yer almamakta yalnızca Erka'nın ağa yakalanışı yer almaktadır. Ayrıca Tarkan'ın Gosha ile dövüştüğü sahne de televizyon yayınında kesilen sahnelerden birisidir. Bu sahnede duvarları ve zemini kırmızı olan bir odada Tarkan ile yüzünde maskesi olan bir savaşçı kılıçla dövüşüyor. Tarkan bir süre sonra savaşçıyı alt ediyor, üzerindeki giysiyi kılıcıyla yırtıyor ve kadın savaşçının göğüsleri açılıyor. Tarkan ikinci bir hamleyle savaşçının maskesini çıkarıyor, Gosha'nın yüzü meydana çıkıyor ve Tarkan hipnotize olarak yere düşüyor. Odanın zemininde birdenbire bir örümcek ağı deseni oluşuyor ve Gosha yerde baygın yatan Tarkan'ın kanını içiyor. Bir sonraki sahnede ise Gosha bir mahzende, dev bir örümcek ağının içindeki Tarkan'ın karşısında çırılçıplak dans ediyor. Fakat tüm bu sahneler de televizyon yayınında kırpıldığı için görülmüyor. Tarkan'ın, Gosha'nın maskesini düşürdüğü andan itibaren kırpılan sahnenin ardından farklı bir sahneye geçiliyor. "Tarkan", "" ve ""nın ardından "Tarkan" serisinin dördüncü filmi olarak 1972'de Sezgin Burak'ın çizdiği "Altın Madalyon" serüveninin çekilmesine karar verilmiştir. 1972'de çekilmeye başlanan film aynı yıl gösterime girmiştir. Ören Film stüdyolarında hazırlanıp Bükey Film stüdyolarında seslendirilen film Arzu Film tarafından dağıtılmıştır. Film, Ertem Eğilmez'in yapımcılığında çekilmiştir. Yönetmen koltuğunda ise önceki iki filmde olduğu gibi Mehmet Aslan yer almıştır. Senaryo ise Sadık Şendil tarafından Sezgin Burak'ın eseri üzerine yazılmıştır. Filmde serinin ilk iki filminde jenerik müziği, ""'nda ise sahne müziği olarak kullanılan Sovyet besteci Dmitri Şostakoviç'in 5. Senfonisi bu filmde kullanılmamıştır. Ayrıca filmin tema müziğinin bestecisi ise bilinmemektedir. Harrison Birtwistle Sir Harrison Birtwistle CH (d. 15 Temmuz 1934, Accrington) bir İngiliz opera ve batı klasik müzik bestecisidir. 15 Temmuz 1934'te Accrington, Lancashire'da doğmuştur. Müzik öğrenmeye 7 yaşında iken kendisine bir klarnet satın alan ve bir yerel bando şefinden müzik dersleri almasını sağlayan annesinin teşviki ile başlamıştır. Birtwistle 1952'de "Royal Manchester College of Music (günümüzde Royal Northern College of Music)"'nden bir bursla müzik, klarnet calma ve kompozisyon eğitimine başladı. Kendi ile aynı sınıfta sonradan besteci olarak isim yapan Peter Maxwell Davies ve Alexander Goehr, virtozo piyanist olan John Ogdon ve orkestra şefi olan Elgar Howarth bulunmaktaydi. Birtwistle bu arkadaşları ile birlikte "New Music Manchester" grubunu kurdu. Bu grupun amacı Manchester'de serial müzik ve diğer tip modern müzik konserleri vermekti. 1955'te Manchester'deki müzik eğitimini bitirip Londra'da Royal College of Music'e gidip orada "kompozisyon" dersleri almaya başladı. Bitirince müzik öğretmenliği kariyerine atıldı ve 1962-1965'te Dorset'te "Cranborne Chase Okulu"'nda müzik öğretmeni olarak hayatını kazanmaya başladı. Bu arada 1957'de kısa bir süre için Slough'da bulunan bir firmada satıcılık da bile yaptı. 1965'te "Harkess Bursu" ile ABD'ye de kompozisyon üzerinde eğitim için gitti. İlk temsil edilen opera eseri 1966-1967'de ABD'de Princeton Üniversitesi'nde sahnelen Punch ve Judy oldu. Bundan sonra müzik besteciliğini kariyer olarak seçti. 1975'te yeni kurulan "Royal National Theatre (Kraliyet Milli Tiyatrosu)" kurumunun müzik direktörlüğü görevini aldı ve bu görevde 1983'e kadar kaldı. 1994-2001 döneminde Londra Üniversitesi, King's Colege'de "Henry Purcell Kompozisyon Profesörü" olarak çalıştı. "Royal Academy of Music"'de günümüz müziği direktörü ve Londra Filarmonik Orkestrası'nda mükim müzik direktörü olarak da görev yapmıştır. Birtwistle 1986'de Britanya Kraliçesi tarafından "Sir" unvanı ile şereflendirildi. 2001'de yine bir kraliyet şeref unvanı olan "CH - Companion of Honour (Seref Refakatçısı)" unvanı verildi. 1987'de ABD'de "Louisville Üniversitesi Kompozisyon için Grawemeyer Ödülü" ve 1995'te "Prix Ernst von Siemens" müzik ödülü kazandı.2006'da kendine verilen "Ivor Novello Ödülü" merasiminde pop müzikçilerini çok gürültülü olarak müzik çalmakla ve çok müziksel klişeler kullanmakla itham etti. Birtwistle 'ın müziğinin İgor Stravinski ve Olivier Messiaen'dan etkilendiği bildirilir. Opera müziğinin çok gürültülü ve şiddet dolu olduğu kabul edilmektedir; örneğin bunlardan şikayet eden ünlü İngiliz bestecisi Benjamin Britten Birtwistle'ın Punch ve Judy adli eserinin ilk temsilinde tiyatroyu eser bitmeden terketmiştir. Opera eserleri (örneğin "Orfe'nin Maskesi") çok kere doğrusal olmayan dramatik karakterdedir. [[Kategori:1934 doğumlular]] [[Kategori:Accrington doğumlular]] [[Kategori:Modern dÃ¶nem bestecileri]] [[Kategori:Ä°ngiliz opera bestecileri]] [[Kategori:20. yüzyıl İngiliz müzisyenleri]] [[Kategori:20. yüzyıl klasik müzik bestecileri]] [[Kategori:21. yüzyıl klasik müzik bestecileri]] [[Kategori:King's College London öğretim üyeleri]] [[Kategori:Royal Academy of Music'te öğrenim görenler]] [[Kategori:Royal Academy of Music öğretim üyeleri]] [[Kategori:İngiliz klasik müzik bestecileri]] [[Kategori:Grawemeyer Ödülü sahipleri]] [[Kategori:Ivor Novello Ödülü sahipleri]] [[Kategori:YaÅŸayan insanlar]] [[Kategori:Berlin Sanat Akademisi Ã¼yeleri]] İsveç Olimpiyat Komitesi İsveç Olimpiyat Komitesi (, kısaca SOK), İsveç'in Ulusal Olimpiyat Komitesi. 1913 yılında kurulan kurum, diğer Olimpiyat komiteleri gibi ülkenin Olimpiyat Oyunları ile ilgili düzenlemelerinden sorumludur. Ayrıca Avrupa Olimpiyat Komitelerinin 49 üyesinden biri konumundadır. Komitenin kuruluşundan günümüze kadarki başkanları aşağıdaki gibidir: Randy Blythe David Randall "Randy" Blythe (21 Şubat 1971 doğumlu) Amerikalı groove metal grubu Lamb Of God'ın ve yan proje grubu Halo of Locusts'un vokalisti. Cannabis Corpse ve Overkill gruplarında da yardımcı vokalistlik yapmıştır. Lamb of God albümlerinde D. Randall Blythe olarak bilinir. Gençken, Sex Pistols, Misfits, Bad Brains, Anthrax, Motorhead, Slayer ve Pantera'ı kendine örnek almıştır. 2005'te A Life Once Lost'un "Hunter" albümünde metalcore kıyafetiyle çalışır. Bunun yanında "Vulture" şarkısında ek vokal olarak yer alır. 2007'de Iron Gag albümüyle birlikte tekrar onlarla çalışır. Daha sonra Overkill grubunun "Skull and Bones" şarkısında ve Gojira'nın The Way of All Flesh albümünün "Adoration for None" şarkısında ortaya çıkar. Blythe aynı zamanda Halo of Locusts olarak bilinen yan proje grubunun da vokalistidir. Halo of Locusts'un "For the Sick" albümüne katkıda bulunmuş ve "Dixie Whiskey" şarkısını yorumlamıştır. Killswitch Engage'in "(Set This) World Ablaze"i, Machine Head'ın "Elegies"i, "", "Working Class Rock Star" ve Melissa Cross'in "The Zen of Screaming"'i gibi birçok akranının DVD'sinde yer almıştır. Brian Pulido'ın yazıp yönettiği "The Graves" (2009) adlı filmde Luke rolüyle görev almıştır. 28 Haziran 2012'de Çek Polisi tarafından iki yıl önce Prag'da bir konser esnasında sahnede gerçekleşen cinayet suçundan tutuklandı. Blythe ölümle sonuçlanan kasıtlı adam yaralamaktan, beş ile on yıl arasında hapis yatabilirdi. Ancak 3 Ağustos 2012 tarihinde 400 bin dolar kefaletle serbest bırakıldı. 5 Mart 2013'te görülen son oturumda da Randy Blythe tekrar 3 adet yargıcın karşısına çıktı ve suçlu bulunmadığı kesin olarak kararlaştırıldı. TÃ¼rkiye biteyi, Oxalis "APG III sınıflandırma sistemi" Alem: Plantae Klad: Angiosperms Klad: Eudicots Klad: Core eudicots Klad: Rosids Klad: Eurosids I Takım: Oxalidales Familya: Oxalidaceae Cins: Oxalis Oxalis (Ekşi yonca) Mahir Sağlık Mahir Sağlık (d. 18 Ocak 1983, Paderborn, Batı Almanya), Türk-Alman futbolcudur. Almanya 5. lig takımlarından KV Hessen Kassel formasını giymektedir. Sağlık, futbola Paderborn şehri takımlarından Grün-Weiß Paderborn'da başladı. 14 yaşında şehrin en büyük takımı SC Paderborn 07 takımına transfer oldu. 2000 yılında profesyonel olan futbolcu, 27 Ağustos 2000'de ilk maçına DFB-Pokal'da Hansa Rostock karşısında çıktı. Ancak A takımda sürekli forma şansı bulması 2001-02 sezonunun sonlarında oldu. Dönemin üçüncü ligi Regionalliga Nord'da ilk kez 10 Mart 2002'de Fortuna Düsseldorf karşısında forma giydi. İlk golünü ise ikinci lig maçında Preußen Münster'e attı. Sonraki sezon ise 10 golle oynadı. Borussia Dortmund II'yi 5-0 yendikleri maçta hat-trick yaptı. Bu başarılı performansının sonucu olarak 2003-04 sezonunun başında 2. Bundesliga ekibi LR Ahlen'e transfer oldu. Ancak sadece iki maçta, toplam 33 dakika süre aldı ve kendini ispat edemedi. Bu nedenle devre arasında Paderborn'a geri kiralandı. Sadece 15 maçta yedi gol attı ancak üçüncü olarak bir üst lige yükselmeyi az farkla kaçırdılar. 3. ligde olmasına rağmen gösterdiği performansla dikkat çeken futbolcu, bu sefer de Bundesliga ekiplerinden Borussia Dortmund'a kiralandı. 17 Temmuz 2005'te UEFA Intertoto Kupası'nda RC Genk karşısında Dortmund ile ilk maçına çıktı. Bu maç ayrıca oynadığı ilk Avrupa kupası maçı oldu. 75. dakikada Sahr Senesie'nin yerine girmişti. Rövanş maçında kendi sahalarında 1-0 geriye düşünce Bert van Marwijk tarafından devre arasında Sebastian Kehl ile maçı kurtarmak için oyuna alınsa da maçı 2-1 kaybederek kupadan elendiler. Yeterli bulunmayan ve Jan Koller-Ewerthon ikilisinin ardında kalan Sağlık, sezonu yine Regionalliga Nord'da Borussia Dortmund II takımıyla geçirdi. 30 maçta 12 gol atmasına rağmen takım küme düştü. 2005-2006 sezonunda ülkesinden çıkıp Avusturya Bundesliga ekiplerinden FC Admira'ya transfer oldu. 23 maçta üç gol üç asist ile oynayan futbolcu, takımının küme düşmesine engel olamadı ve sezon sonunda bu takımdan da ayrıldı. Almanya'ya geri dönmeye karar veren futbolcu 2006-2007 sezonuna Regionalliga Süd ekiplerinden 1. FC Saarbrücken'de başladı. Futbolcu 28 maçta 15 golle takımının en golcü ikinci ismi oluyordu, ancak üst üste üçüncü kez takımı küme düştü. Bu sefer Regionalliga Nord ekibi Wuppertaler SV Borussia'ya transfer oldu. Buradaki ikinci resmi maçı olan kupa maçında FC Erzgebirge Aue takımına normal sürede bir gol, bir de penaltılarda gol atarak tur atlamalarına yardımcı oldu. Ligdeki ilk golü ise dördüncü haftada geldi. Daha sonra golleri ile dikkat çeken futbolcu, 34 maçta attığı 27 golle ligin gol kralı oldu. Beş maçta ikişer gol atan futbolcu, Eintracht Braunschweig'a hat-trick yapmıştı. Gollerinin yanında 8 asist yaptı. Almanya Kupası performansıyla da kendini büyük takımlara tanıttı. İkinci tur Hertha Berlin'i 2-0 yendikleri maçta bir asist yapan futbolcu, sonraki tur Bayern Münih'e bir gol attı. Ancak güçlü rakiplerine 5-2 elendiler. Gol krallığının ardından 2008'de Felix Magath tarafından VfL Wolfsburg takımına transfer oldu ve bir kez daha bir Bundesliga takımının kadrosuna girdi. Almanya Kupası'nda 1. FC Heidenheim 1846'i yendikleri maçta ilk kez Wolfsburg forması giyen Sağlık, iki gol atarak iyi bir başlangıç yaptı. 16 Ağustos 2008'de Dortmund'ta bulamadığı şansı Wolfsburg'da bulup, 1. FC Köln karşısında devre arasında maça dahil oldu ve ilk Bundesliga maçına çıktı. Bir hafta sonra, yine devre arası oyuna dahil olduğu maçta VfL Bochum'a gol atıp ilk Bundesliga golünü kaydetti. Aynı sezon ilk kez UEFA Kupası'nda oynayan futbolcu, dört maçta forma şansı buldu. 17 Aralık 2008'de AC Milan'a deplasmanda attığı golle, maça beraberliği getiren, hem de Wolfsburg'un grup birincisi olmasını sağlayan futbolcuydu. Ancak Edin Dzeko ve Grafite'nin başarılı performansları yüzünden çok forma şansı bulamayan ve bir kez VfL Wolfsburg II maçında Regionalliga'da forma giyen futbolcu, devre arasında bir başka Bundesliga ekibi Karlsruher SC'ye kiralandı. Ancak burada da başarılı olamadı, bir maç yine Regionalliga takımı olan Karlsruher SC II'de forma giydi ancak gol bulamadan sezonu kapattı. Sezon sonunda Wolfsburg Almanya şampiyonu olurken, Karlsruhe de küme düştü. 2009-10'da da Wolfsburg'da forma şansı bulamayacağı belli olunca eski takımı SC Paderborn 07'ye kiralandı. Bu sefer 2. Bundesliga'da olan takımla başarılı bir performans gösterdi. İlk maçında 1. FC Union Berlin iki gol atan futbolcunun ilk 2. Bundesliga golleri bunlar oldu. Sezonu 15 gol sekiz asistle tamamladı. 2010-2011'de Wolfsburg'dan ayrılan futbolcunun yeni durağı VfL Bochum oldu ve bu takımla üç yıllık sözleşme imzaladı. Burada 26 maçta üç gol attı. Averaj ile lig üçüncüsü olup, Bundesliga'ya çıkmak için play-off oynadılar. Bu maçların ikincisinde son 15 dakika forma şansı bulsa da Bundesliga'ya çıkamadılar. Sonraki sezon ise aynı ligdeki FC St. Pauli'ye transfer oldu. İlk resmi maçında Eintracht Trier'e kupada gol atsa da elendiler. İlk sezonunda 23 maçta 5 gol kaydetti. Sonraki sezona da Almanya Kupası'nda iki golle başlasa da sezon içinde forma şansı bulamadı. 9 Ocak 2013'te tekrar 2. Bundesliga'daki eski takımı SC Paderborn 07'ye transfer oldu. 2013-2014 sezonunda Bundesliga'ya çıkma mücadelesi veren takımın en önemli silahlarından biri oldu. 26 Ekim 2013'te Fortuna Düsseldorf'u 6-1 yendikleri maçta dört gol birden attı. O sezonu 29 maçta 15 gol üç asistle kapattı ve Jakub Sylvestr ile 2. Bundesliga gol krallığını paylaştı. Lig ikincisi olan Paderborn, Bundesliga'ya çıkma hakkı kazandı. Uzun bir süreden sonra Bundesliga'ya dönmeye hazırlanan Sağlık, sezon başında adelesinden sakatlanıp ilk haftaları kaçırmak zorunda kaldı ve 2 Kasım 2014'te Hertha Berlin maçı ile Bundesliga'ya geri döndü. 22 Kasım 2014'te eski takımı Borussia Dortmund ile oynanan maçın son 10 dakikasında oyuna giren futbolcu, bir dakika sonra takımına beraberliği getiren golü attı. Ancak sezonun devamında da zaman zaman oyuna sonradan dahil olan joker oyuncu konumunda kullanıldı. Sağlık, 11 maçı bir gol bir asist ile tamamladı ve Paderborn'un küme düşmesine engel olamadı. 2015-16 sezonun ilk yarısında zaman zaman forma şansı bulup iki gol atan futbolcu, sezonun ikinci yarısında takım yönetimi ile sorunlar yaşadı ve fazla forma şansı bulamadı. Şubat ayında beşinci ligdeki ikinci takımla da maçlara çıktı. Sezon sonunda Sağlık, Paderborn'dan ayrıldı. 2016-2017 sezonunda Macar ekibi Vasas FC'ye transfer oldu. 6 Ağustos 2016'da Újpest FC ile oynanan maçta ilk kez Vasas forması giydi ve kısa sürede takımın ilk 11 oyuncularından biri haline geldi. Ancak ligdeki ilk golü biraz geç geldi ve 15 Ekim 2016'da MTK Budapest'i 3-2 yendikleri maçta iki gol atarak ligde açılışı yaptı. Vasas, ligi uzun süre lider götürse de sezonu üçüncü olarak tamamlayabildi. Sağlık ise 25 maçta altı gol, dört asistlik bir katkıda bulundu. Sağlık, özellikle Magyar Kupa performansı ile göz doldurdu. Attığı yedi gol ve yaptığı beş asist ile takımını kupa finaline taşıdı. Ancak kupayı finalde Ferencváros'a penaltılarla kaybettiler. Sağlık, 120 dakika forma giydiği maçta penaltı kullanmadı. Vasas, lig üçüncülüğü sayesinde 2005'ten sonra ilk kez Avrupa kupalarında oynamaya hak kazandı. Sağlık da bu sayede 2017-18 sezonu başında Beitar Jerusalem ile oynanan maçta forma şansı bularak yıllar sonra Avrupa kupalarında tekrar mücadele etmiş oldu. 7 Eylül 2017'de kariyerinde ilk kez Türkiye'ye gelen Mahir Sağlık, 2. Lig ekiplerinden Sakaryaspor ile 2 yıllığına anlaştı. 3 gün sonra Türkiye kariyerinin ilk maçına Bugsaşspor karşısında çıktı. 1 Ekim 2017'de Zonguldak Kömürspor ile oynadıkları maçta iki gol kaydederek Türkiye'deki ilk gollerini atmış oldu. Mahir Sağlık, Türk millî takımını seçen çift pasaportlu futbolculardan biridir. İlk kez 2000'de düzenlenen Balkan Gençler Şampiyonası'nda U-17 kadrosuna dahil edildi. İki maçta forma giyen futbolcu, Türkiye'nin Yunanistan'ı 5-2 yendiği finalde son golü kaydetti. 2001'de ise Atatürk Kupası turnuvasında U-18 forması giydi. Türkiye'nin kazandığı turnuvada 4 maçta 1 gol attı. 2001'de U-19 forması giymeye başladı. 2002 U-19 Şampiyonası elemelerinde 3 maçta 2 gol atsa da elemeleri geçemediler. 2003'te U-20'ye yükseldi. Bu seviyede Toulun Turnuvası'na katıldı. 3 maçta 1 gol kaydetti. Zaytung Zaytung mizahi ve ironik haberler veren, Türkiye merkezli bir internet sitesidir. “The Onion News” adlı mizansen haberler yapan bir ABD sitesinden etkilenilerek hazırlanmıştır. Zaytung adı, Almanca'da gazete anlamına gelen “Zeitung” kelimesinden gelir. Zaytung ilk kurulduğu 2010 yılında sadece aslı olmayan haberlere yer veriyordu, sonradan bunun yanına "Son Dakika", "Astroloji", "Spor", "Dergi", "ZTN", "Fotohaber", "Video", "Halkın Sesi" ve "BLOG" bölümleri de eklendi. Siteden haberi olmayanların bazen sitenin yaptığı yalan haberleri ciddiye aldıkları da olmuştur. Zaytung, 2012 yılında APRIL Yayıncılık aracılığı ile bir de Almanak çıkarmıştır. 2009-2011 yılları arasındaki Haber, Astroloji, Dergi, Son Dakika ve Foto Haberler'e yer verilmiştir. 2015 yılının Şubat ayında sitede çalışan Cengiz Bayram, H. Nihat Güneş, Evren Kuçlu ve Uğur Ceviz ayrılarak Resmi Gaste isimli yeni bir mizahi haber sitesi kurmuşlardır. Ergun Babahan Ergun Babahan (d. 1960, İzmir), Türk gazeteci, köşe yazarı ve televizyoncu. 1960 yılında İzmir’de doğdu. İlk ve orta öğrenimi tamamladıktan sonra İstanbul Üniversitesi Hukuk Fakültesi'nden mezun oldu. Ardından Amerika'da Stanford Üniversitesi ve Maryland Üniversitesi, College Park'ta eğitim gördü. Gazeteciliğe İzmir'de Yeni Asır’ta başladı. Daha sonra Sabah Gazetesi'nde yazı işleri müdürlüğü ve genel yayın yönetmen yardımcılığı yaptı. Yeni Binyıl gazetesinde genel yayın yönetmenliği yaptı. 2002 senesinde Akşam Gazetesi'nde Ankara Temsilciliğinde bulundu. Aynı yıl Sabah Gazetesi'ne tekrar dönen Babahan, genel yayın yönetmenliğini üstlendi. 2009'da Star Gazetesi'nde köşe yazarlığı yapmaya başlayan Babahan'ın 2011 genel seçimleri Öncesinde MHP kasetleri ile alakalı Devlet Bahçeli aleyhine yazdığı yazı yüzünden yüzlerce Ülkücü tarafından Star gazetesi binası önünde protesto edildi. 2012 yılında Twitter'da Fethullah Gülen ve cemaatine (FETÖ/PDY) yönelik yorumları nedeniyle tepki gören Babahan'ın görevine 2012'de son verildi. Millet Gazetesi'nin kuruluşu ile Ekim 2014'te köşe yazarlığına geri döndü. Babahan, 12 Mayıs 2012'de oynanan Fenerbahçe-Galatasaray maçının ardından polisin sert müdahalesi için önce ""Fenerbahçe stadı artık Tahrir meydanıdır" diye bir twitter mesajı attı. Ardından attığı mesajda ise "Bu kupa ABD'ye girsin" diye yazınca Sabah ve Today's Zaman gazetelerindeki işinden atıldı. Twit olayı medyada geniş yankı buldu ve Babahan sert eleştiriler aldı. Attığı tweet'in bir harf hatası yüzünden yanlış anlaşıldığı, aslında "Bu kupa ABD'ye gitsin" demek istediğini söyleyerek özür diledi ve kendini savundu. Fethullah Gülen'e yakın Gazeteciler ve Yazarlar Vakfı Yönetim Kurulu üyesi Faruk Mercan, Babahan'ın özrünün kabul edildiğini söylese de Babahan, tekrar basına dönemedi. Mehmet Fatih Ceylan Mehmet Fatih Ceylan 6 Ekim 1957 tarihinde Bursa'da doğmuştur. Robert Koleji ve 1979 yılı Ankara Üniversitesi Siyasal Bilgiler Fakültesi Uluslararası İlişkiler Bölümü mezunudur. 1979 yılında Dışişleri Bakanlığı'nın Kıbrıs İşleri Dairesi’nde aday meslek memuru olarak göreve başlamış çeşitli diplomatik görevlerin ardından 2006-2009 arasında Sudan büyükelçiliğinde bulunmuş, 2009-2010 yıllarında İkili Siyasi İşler Genel Müdürlüğü (Doğu Avrupa ile Kafkasya ve Orta Asya ülkeleriyle ilişkileri kapsamaktadır) görevini yürütümüştür ardından 2010-2013 yıllarında Doğu Avrupa, Kafkasya, Orta Asya ve Uluslararası Güvenlik işlerinden sorumlu Müsteşar Yardımcısı (İkili Siyasi İşler Müsteşar yardımcılığı) olmuş ve 20 Eylül 2013 - 15 Kasım 2018 tarihleri arasında NATO Daimi Temsilciliği görevini yürütmüştür. Fatih Ceylan, evli ve 3 çocuk babasıdır. 2009 yılında adı Türkiye'nin NATO genel sekreter birinci yardımcılığı için geçmiş, ayrıca 2010 yılında ise Türkiye'nin Kırgızistan Özel Temsilcisi olarak da görev yapmıştır. Numan Hazar Numan Hazar (d. 24 Eylül 1945 Tarsus, Mersin) Türk diplomat. 1966 yılında Ankara Üniversitesi Siyasal Bilgiler Fakültesi'nden mezun olduktan sonra Dışişleri Bakanlığı’nda çalışmaya başladı. 1977-1980 yıllarında Cumhurbaşkanlığı Genel Sekreterliği Özel Kalem Müdürü, 1980 yılında Cumhurbaşkanlığı Özel Kalem Müdürü Vekili oldu. Nijerya büyükelçiliği (1995-1998), Dışişleri Bakanlığı müşavirliği ve İslam Konferansı Örgütü ve Afrika Ülkeleri Koordinatörü (1998-2000), İkili Siyasi İşler genel müdürlüğü (Afrika ve Doğu Asya, Pasifik'ten sorumlu) (2000-2001), Avrupa Konseyi daimi temsilciliği (2001-2004) ve UNESCO daimi temsilciliği (2004-2006) gibi önemli görevlerde bulundu. Dışişleri Bakanlığı Müşavirliği, Milli Savunma Bakanlığı Dış Politika danışmanlığı (2007-2009) görevlerini; ayrıca 1998 yılında kısa bir süre Dışişleri Bakanlığı Teftiş Kurulu üyeliği görevini yürüttü, 2009-2010 yıllarında Teftiş Kurulu başkanı oldu ve 2010 yılında emekli oldu. Ekonomik İşbirliği Teşkilatı Akil Adamlar Grubu Başkanıdır. SÃ¼ha Umar Ahmet Süha Umar (d. 18 Eylül 1945, İstanbul), Türk büyükelçi. 1966 Ankara Üniversitesi Siyasal Bilgiler Fakültesi mezunudur. Dışişleri Bakanlığı'nda çeşitli görevlerin ardından 1995-1998 yıllarında Ürdün büyükelçiliği görevini yürüttü ve ardından kendi isteğiyle 1999’da emekli oldu. 2002’de Dışişleri Bakanı'nın isteği üzerine tekrar göreve dönüp, 2003 yılında Dışişleri Bakanlığı müşaviri oldu. 2004 yılında İkili Siyasi İşler Genel Müdürü olarak göreve başladı, 2008-2010 yıllarında Sırbistan büyükelçisi oldu ve yaş haddinden emekli oldu. Ayrıca 2002 yılında Sosyaldemokrat Halk Partisi'nin MYK üyesi ve Parti sözcüsü olarak görev yapmıştır. Alexandre Théodore Brongniart Alexandre-Théodore Brongniart (d. 15 Şubat 1739, Paris - ö. 6 Haziran 1813, Paris) Fransız mimar. Fransa'nın başkenti Paris'te doğmuştur ve 1767 yılında Fransa'nın tanınmış bir ailesinden gelen Anne-Louise d'Egremont ile evlenmiştir. Eşi ve kendisi kraliyet sarayında ressamlık yaparken tanışmıştır. Ünü simaların protrelerini yapan Marie Louise Élisabeth Vigée-Lebrun kızları Alexandrine-Emilie Brongniart'ın portresini yapmıştır. Şu anda Londra Müzesi'nde sergilenmektedir. Ünlü yapıtları olarak Fransa'daki ünlüler mezarlığı olan ve Napolyon Bonapart tarafından yaptırılan Père Lachaise Mezarlığı, Hôtel de Bourbon-Condé ve Hôtel de Monaco gösterilebilir. Brongniart kendi yapıtı olan Père Lachaise Mezarlığı'na defnedilmiştir. NSN NSN ÅŸu anlamlara gelebilir: Erenler Erenler, Sakarya'nın bir ilçesi. Sakarya merkezinin güneydoğu bölümüdür. Doğusunda Akyazı ve Karapürçek, batısında Arifiye, kuzeyinde Adapazarı, güneyinde Geyve ilçeleri ile komşudur. 1911 yılında bağımsız köy olan Hacıoğlu ile Erenler ayrı mahallelere çevrilerek Ada kazasına bağlanmıştır. Erenler Köyü sınırları geniş bir köydü. Merkez mahalle, Tabakhane, Küpçüler Mahallesi ve Hacıoğlu Mahallesi'nden oluşan tek bir muhtarlık idi. Toplam nüfusu 2000'i geçmesi ile belediye kurma çalışmalarına başlanmıştır. 14 Mayıs 1963 tarihinde resmi gazetede yayınlanan kararname doğrultusunda Erenler Belediyesi tüzel kişiliği kurulmuştur. 19 nisan 1964 seçimleri ile belde belediyesi çalışmaya başlamıştır. İlk belediye binası Erenler Merkez Camii yanındaki ilkokul binasıdır. 5747 sayılı büyükşehir belediyesi sınırlarında ilçe kurulması yasasına istinaden 22 Mart 2008'de Bekirpaşa ve Çaybaşıyeniköy belediyeleri kapatılıp Erenlere bağlanmış ve Erenler ilçesi kurulmuştur. Bölgenin fethi sırasında şehit olanların defnedildiği tepede bir de tekke bulunmaktadır. Yakınlarda "Sakar Baba" türbesinin de bulunmasından dolayı bölgeye "Erenler" adı verilmiştir. Sakarya'da üretim yapan iki traktör fabrikasından birisi ilçe sınırlarında faaliyet göstermektedir. TürkTraktör Erenler Fabrikası TEM kenarında, Alancuma köyü yakınlarındadır. İlçede; Yeşiltepe, Erenler, Yeni mahalleleri ile D100 boyunca Kozluk, Pirahmetler ve Nakışlar köylerinde fabrikalar bulunur. Wrath Wrath Amerikan groove metal grubu Lamb of God'ın altıncı stüdyo albümü. 23 Şubat 2009'da yayınlanan albüm ilk haftasında 68.000 satış yaparak Billboard 200'e 2. sıradan giriş yaptı. 2010'da Birleşik Devletler'de toplamda 202.000'in üzerinde satış yaptı. Pure American Metal Pure American Metal, 2004 yılında Amerikan grup Lamb of God tarafından "As the Palaces Burn" ve "Ashes of the Wake" CDlerinin arasındaki süreçte yayımlanan bir EP'dir. EP, "Ashes of the Wake" albümünün ilk single olacağı açıklanmayan "Laid to Rest"in demosunu içerir. Ermanno Wolf-Ferrari Ermanno Wolf-Ferrarı (d. 11 Ocak 1876 Venedik, İtalya - o. 21 Ocak 1948, Venedik ) bir İtalyan opera ve batı klasik müzik bestecisi ve müzik eğitimcisidir. Wolf-Ferrari 1876'da Venedik'te Alman asıllı bir ressam olan baba ile İtalyan asıllı karısının oğlu olarak dünyaya geldi. Annesinin soyadı olan Ferrari'yi 1895'ten sonra kendi soyadına ekledi. Çocukluğundan beri müzik dersleri almaktaydı, ama babası gibi bir ressam olmak istiyordu. Bu nedenle Venedik ve Roma'da akademilere gidip resim dersleri aldı ve resim çalışmak için Münih'e de gitti. Fakat Münih'te fikrini değiştirdi. Alman müzik hocası olan Josef Rheinberger'den müzik dersleri almaya başladı ve Münih müzik konservatuvarına kaydını yaptırdı. Orada kontrapuan ve kompozisyon derslerine devam etti. 1890'li yıllarda ilk müzik eserini besteledi. 19 yaşına girince konservatuvardan ayrıldı ve Venedik'e geri döndü. Orada koro şefi olarak çalışmaya başladı. Evlendi ve Max Winterfeld adını verdiği bir oğlu oldu. Orada bulunan İtalyan opera bestecileri (Arrigo Boito ve Giuseppe Verdi) ile arkadaşlıklar kurdu. 22 Şubat 1900 La Fenice operaevinde Külkedisi masalından uyarlanmış "Cenerentola" operasının prömiyeri verildi. Bu opera eseri İtalya'da hiç tutulmadı. Wolf-Ferrarı Almanya, Münih'e geri döndü ve bu eserin revize edilmiş yeni versiyonu Bremen'de 1902'de sahnelendi ve çok tutundu. Genç bestecinin hazırladığı "La Vita Nuova" kantatası da çok popüler oldu ve Avrupa ve dünyanın önemli müzik merkezlerinde çok tutuldu. Wolf-Ferrarı'nın sonraki opera eserlerinin çoğu Venedikli tiyatro eseri yazarı Carlo Goldoni'nin komedi farslarından uyarlanmıştır. Bu opera eserleri müzik bakımdan yenilik getirme yerine eklektik ve melodik idi ve seyircileri kahkahalara boğmaktaydı. Bu Goldoni'den uyarılmış operaların her biri uluslararası başarı kazandı. Bu eserler arasında Le donne curiose (1903), I quatro rusteghi (1906) ve Il segreto di Susanna (1909) bulunmaktaydı ve hepsi de Almanya'da prömiyerleri yapılan komedi operalarıydı. I. Dünya Savaşı'ndan hemen önceki yıllarda dünya operaevlerinde en çok sahnelenen operalar Wolf-Ferrarı'nın bu operaları olmuştu. I. Dünya Savaşı Wolf-Ferrari için hiç iyi sonuçlar vermedi. Eserleri Almanya'da çok tutulmaktaydı ama 1915'ten sonra Almanya ve İtalya savaşın değişik taraflarındaydı. Wolf-Ferrarı Zürih'e yerleşti. Ama o yıllarda tek bir eseri "Gli amanti sposi" sahnelendi. Savaştan sonra eserleri ancak 1920'li yıllarda yeniden popüler olmaya başladı. Bunlar "Das Himmelskleid" (1925) ve William Shakespeare'in Hırçın Kız