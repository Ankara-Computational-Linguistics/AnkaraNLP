Leviler ayrıca öğretmenlik ve hakimlik yapıp mülteci şehirlerinin devamlılığını sağlarlardı. "Ezra kitabı"nda anlatıldığına göre İkinci Tapınağın yapımından sorumluydular. Mısır'da Tanrı'ya bağlı kalan tek kabile Levi kabilesiydi. Leviler, Mısır'dan çıkış sırasında İsrailoğulları Altın Buzağı'ya tapmaya başladıkları zaman Musa kanunlarına sadık kaldılar, Tapınak'ta özel rahip statüsünde olmalarının sebebi de bu olduğu düşünülür. Sayılar kitabında Levilere Kohenlere yardımcılık ve Tapınağın bakımı görevleri verilmiştir: "2 Sen ve oğulların Levha Sandığı'nın bulunduğu çadırın önünde hizmet ederken, atanız Levi'nin oymağından kardeşlerinizin de size katılıp yardım etmelerini sağlayın. 3 Senin sorumluluğun altında çadırda hizmet etsinler. Ancak, siz de onlar da ölmeyesiniz diye Kutsal Yer'in eşyalarına ya da sunağa yaklaşmasınlar. 4 Seninle çalışacak ve Buluşma Çadırı'yla ilgili bütün hizmetlerden sorumlu olacaklar. Levililer dışında hiç kimse bulunduğunuz yere yaklaşmayacak. 6 Ben İsrailliler arasından Levili kardeşlerinizi size bir armağan olarak seçtim. Buluşma Çadırı'yla ilgili hizmeti yapmaları için onlar bana adanmıştır." Neviim'de Levilerin önemini anlatan kısımların bazıları şunlardır: "22 Kulum Davut'un soyunu ve bana hizmet eden Levililer'i sayılamaz gök cisimleri kadar, ölçülemez deniz kumu kadar çoğaltacağım. 23 RAB Yeremya'ya şöyle seslendi: 24 Bu halkın, 'RAB seçtiği iki aileyi de reddetti' dediğini görmüyor musun? Halkımı öyle küçümsüyorlar ki, artık bir ulus saymıyorlar onu." "4 Levi'yle yaptığım antlaşmanın sürmesi için size bu buyruğu gönderdiğimi bilesiniz." Böyle diyor Her Şeye Egemen Rab. 5 Onunla yaşam ve esenlik verecek bir antlaşma yaptım ve bana saygı göstersin diye kendisine bunları verdim. Benden korkup adıma saygı gösterdi. 6 Doğru öğüt ağzındaydı. Dudaklarında hile yoktu. Benimle esenlik ve doğruluk içinde yürüdü. Birçoklarını da suç yolundan döndürdü." "1 "İşte ulağımı gönderiyorum. Önümde yolu hazırlayacak. Aradığınız Rab ansızın tapınağına gelecek; görmeyi özlediğiniz antlaşma ulağı gelecek" diyor Her Şeye Egemen Rab. 2 Ama onun geleceği güne kim dayanabilir? O belirince kim durabilir? Çünkü o maden arıtıcının ateşi, çamaşırcının kül suyu gibi olacak; 3 gümüş eritip arıtan gibi davranacak: Levililer'i arındırıp altın, gümüş temizler gibi temizleyecek. Böylece Rab'be doğrulukla sunular sunacaklar." Tapınağın yıkılmasından sonra Levilerin görevleri hemen hemen kalmamasına rağmen Yahudiliğin bazı mezheplerinde özel hak ve sorumlulukları vardır. Örneğin Ortodoks Yahudiliğinde Tora'yı okumak için tevada önce Kohenler ardından da Leviler çağrılır. Leviler Kohenlerin yardımcılığını yaparlar, mesela, Kohenler kutsama yapmadan önce Leviler Kohen'in ellerini yıkar. Leviler geleneksel olarak Tanrı'ya karşı hizmetlerden sorumlu olduklarından Pidyon törenini uygulayamazlar. Tutucu Yahudilik'te Kohen ve Levilerin özel statülerinin varlığı kabul edilmesine rağmen her Tutucu Yahudi cemaati Kohen ve Levileri öncelikli olarak tevaya çağırmamaktadır. Ayrıca Kohen ve Levilerin özel görevleri olan Pidyon törenini de uygulamazlar. Yeniden yapılanmacı Yahudilik ve Reformist Yahudilik'te Kohen, Levi ve diğer Yahudiler arasında bir farklılık gözetilmez. Ortodoks Yahudiler Tanrı tarafından bir gün Üçüncü Tapınağın inşa edileceğine ve Levilerin görevlerini tekrar üstleneceğini inanırlar. Ortodoks Yahudileri içinde bir azınlığın Üçüncü Tapınak için görev alacak Kohen ve Levi rollerini öğreten okulları vardır. Tutucu Yahudiler ise Tapınak kurulduğunda kurban adama hariç Levilerin görevlerini tekrar üstleneceğine inanırlar. Yeniden yapılanmacı Yahudilik ve Reformist Yahudilik'te Üçüncü Tapınağın Tanrı tarafından inşa edileceğine inanılmaz ve kişilerin soylarına bağlı olarak özel dini rol üstlenme fikrine karşı çıkarlar. Reformist sinagoglarda ayinlerde yardımcı olan gönüllülere "Leviler" denirken bunun soyla bir alakası olmayıp tamamıyla onursal bir sıfattır. Bazı Leviler statülerini belirten bu ismi soyadı olarak almışlardır fakat coğrafi dağılım sebebiyle farklı varyasyonları bulunur: "Haleva, HaLevi, Halevi, Halevy, Lavine, Leevi, Lev, Leven, Leventhal, Levi, Levicki, Levicky, Levicz, Leviczky, Levin, Levine, Levinski, Levinsky, Levinsohn, Levinson, Levinthal, Levis, Levit, Levita, Levitan, Levitanski, Levitansky, Levitas, Levitch, Levite, Levitin, Levitski, Levitsky, Levitt, Levitz, Levy, Lewicka, Lewicki, Lewicz, Lewin, Lewinski, Lewinsky, Lewis, Lewita, Lewitan, Lewitanski, Lewitas, Lewitin, Lewitinn, Lewitski, Lewitsky, Lewitz, Lewycka, Lewycki, Lewycky, Leyvik, Loewe, Loewy, Löwi, Löwy,Lemi", Kişini soyadının Levi olması onun kesinlikle bir Levi olduğu anlamına gelmezken birçok Levi de bu soyadını taşımamaktadır. Dini açıdan Levi statüsünde olabilmek için kişinin babasının Levi kabilesinden annesinin ise Yahudi olması gerekir. Evlat edinme veya suni döllenme ile elde edilen çocuğun durumu için öz yani genetik açıdan ebeveynlerine bakılır. Christi Auferstehung Christi Auferstehung (Türkçe: İsa’nın Dirilişi Kilisesi), Almanya'nın Köln kentinin Lindenthal bölgesinde yer alan, 1968 ile 1970 yılları arasında inşa edilmiş ve 1971 yılında ibadete açılmış bir Katolik Kilisesidir. Pritzker Mimarlık Ödülü sahibi bir mimar olan Gottfried Böhm tarafından tasarlanan kilise binası, mimarın heykeli anımsatan önemli tasarımlarından birisidir. Köln şehrinin Lindenthal bölgesindeki kanalın hemen yanında yer alan kilise binası su kanalları ve oldukça eski ağaçlar ile çevrilmiş durumdadır. Bu kilisenin yerinde 1934 ile 1936 yılları arasında Düsseldorflu bir mimar Franz Schneider tarafından geleneksel tarzda tasarlanan başka bir kilise binası yer alıyordu. II. Dünya Savaşı’nda özellikle 1944 yılında maruz kaldığı bir bombardıman sırasında hasar görmesine rağmen ayakta kalan kilise 1967 yılına kadar kullanıldı. Ancak taşıyıcı sisteminin problemleri nedeniyle 1968 yılında bu bina yıkıldı ve yerine Gottfried Böhm tarafından tasarlanan modern mimarlık tarzındaki kilise 1968 ile 1970 yılları arasında inşa edildi. August Krogh Schack August Steenberg Krogh (15 Kasım, 1874 - 13 Eylül, 1949) Danimarkalı bir zoologtur. 1920 yılında, kılcal damarlar üzerine yaptığı çalışmalardan dolayı Nobel Fizyoloji veya Tıp Ödülünü kazanmıştır. Fizyolojiye Krogh ilkesi gibi önemli katkıları olmuştur. 1986 UEFA Kupası Finali 1986 UEFA Kupası Finali 30 Nisan ve 6 Mayıs 1986 tarihlerinde İspanya'nın Real Madrid ve Batı Almanya'nın Köln takımlarının karşılaştığı futbol maçıydı. Real Madrid, maçı toplamda 5-3'lük skorla kazandı. 1987 UEFA Kupası Finali 1987 UEFA Kupası Finali 6 Mayıs ve 20 Mayıs 1987 tarihlerinde İsveç'in IFK Göteborg ve İskoçya'nın Dundee United takımlarının karşılaştığı futbol maçıydı. Göteborg, maçı toplamda 2-1'lik skorla kazandı. GittiGidiyor 5 Şubat 2001 tarihinde yayına başlayan GittiGidiyor.com, alıcılarla satıcıları buluşturan bir e-ticaret sitesi yaratmak üzere yola çıkan Serkan Borançılı, Burak Divanlıoğlu ve Tolga Kabataş tarafından kuruldu. Türkiye'de e-ticaretin gelişebilmesi için internet kullanıcılarına, güvenli ve keyifli bir alışveriş ortamı sunmak hedefiyle yola çıkan GittiGidiyor, 2001 yılında hem alıcıları hem de satıcıları koruyan bir ödeme-onay sistemi geliştirdi. "Sıfır Risk Sistemi" olarak adlandırılan bu sistem ile bugüne kadar 13 milyonun üzerinde satış işlemi sorunsuz bir şekilde gerçekleşti. GittiGidiyor'da her gün, cep telefonu, televizyon, beyaz eşya, fotoğraf makinesi, bilgisayar, giyim ve mücevher, anne bebek, kozmetik kişisel bakım, ev dekorasyon ürünlerinden; para, pul, plak, eski kitap ve dergi benzeri koleksiyon malzemelerine kadar toplam 4.000 kategoride binlerce ürün satışa sunulmaktadır. 2007 yılı Mayıs ayında dünyanın en büyük e-ticaret sitesi eBay, GittiGidiyor'a ortak oldu. Bu stratejik ortaklık ve karşılıklı know how transferiyle GittiGidiyor, hizmet çeşitliliğini artırdı. GittiGidiyor'un kurucuları arasında yer alan Aydonat Ataseverin liderliğindeki ekip tarafından, bir GittiGidiyor iştirakı olarak ancak bu şirketten farklı hareket eden bir şirket olarak kurulan Cimri.com, 12 Mayıs 2008 tarihinde açık beta sürümüyle yayın hayatına başladı. 2011 yılı Mayıs ayında eBay'in GittiGidiyor'un %93 hissesini satın alması ile GittiGidiyor tam anlamı ile eBay ailesine katıldı. Bu satış sonrasında, Cimri.com'un tamamı iLab Ventures'a satıldı. Ay Lav Yu Ay Lav Yu, yönetmenliğini ve senaristliğini Sermiyan Midyat'ın yaptığı 2010 yılı Türkiye yapımı komedi-politik filmdir. Film Hasankeyf ve İzbırak yörelerinde çekilmiş olup Polis Akademisi filmlerinde "Mahoney" karakteriyle tanınan Amerikalı oyuncu Steve Guttenberg de yer almaktadır. Filmdeki olaylar 2001 yılına aittir. Tinne Köyü’nün muhtarı Yusuf Ağa, resmi olarak kaydı bulunmayan köyünü tanıtmak için devlet büyüklerine mektuplar yazmaktadır. Oğlu İbrahim’i de sırf bu amaç uğruna, okuyup büyüsün diye bir fakülte avlusuna bırakmıştır. Süryani Papaz Hana, İbrahim’i nüfusuna geçirmiş ve ona sahip çıkmıştır. İbrahim 30 yaşına geldiğinde Amerikalı aşkı Jessica’yla birlikte köye dönmüştür. Tinne köyü Kürt genci İbrahim ve Amerikalı Jessica’nın vatanı olabilecek midir? Film 12 Mart 2010 tarihinden itibaren Almanya, Avusturya'daki gösterimleride dahil Türkiye'de $274,525 net gelir elde etmiştir. 2010 Kış Olimpiyatları'nda serbest stil kayak Serbest stil kayak yarışları 2010 Kış Olimpiyatları'nda Cypress Mountain kayak pistinde düzenlenmiştir. 13 - 25 Şubat 2010 tarihleri arasında düzenlenen yarışmalara bu olimpiyatlarda ilk kez cross yarışları da dahil edilmiştir. Turgay Semercioğlu Turgay Semercioğlu (25 Şubat 1954, Trabzon), eski Türk millî futbolcu ve teknik direktör. Futbola Trabzon Çimentospor'da başlayan Semercioğlu, Trabzonspor formasıyla beş lig ve iki de Türkiye Kupası şampiyonluğu yaşadı. Türkiye millî futbol takımında 35 kez forma giydi. Aktif futbol hayatına nokta koyduktan sonra Şanlıurfaspor ve Trabzonspor PAF Takımını çalıştıran Semercioğlu, 2003-2004 sezonunda 5 haftalığına geçici olarak Trabzonspor'u çalıştırdı. 2010 Kış Olimpiyatları'nda kızak Kızak yarışları 2010 Kış Olimpiyatları'nda Whistler Sliding Centre kızak pistinde 13 - 17 Şubat 2010 tarihleri arasında düzenlenmiştir. Olimpiyatlar başlamadan önce Gürcü kızakçı Nodar Kumaritaşvili antremanlar sırasında hayatını kaybetmiş ve birçok hız rekorunun kırıldığı Whistler Sliding kızak pistinde güvenlik tedbirleri alındıktan sonra kızak yarışları başlamıştır. Suat Kınıklıoğlu Suat Kınıklıoğlu (d. 1 Mayıs 1965, Almanya), Türk siyasetçi ve yazar. 1995-1996 yıllarında Demokratik Sol Parti’de siyaset yapan Suat Kınıklıoğlu 22 Temmuz 2007 seçiminde AK Parti Çankırı Milletvekili seçildi . Kınıklıoğlu, AK Parti MKYK Üyesi (2009-2012), Dış İlişkiler Başkan Yardımcısı (2007-2011), TBMM Dışişleri Komisyonu üyesi (2007-2011), Türkiye-ABD Parlamentolararası Dostluk Grubu Başkanı (2010-2011) görevlerinde bulunmuştur. Kınıklıoğlu 12 Haziran 2011 tarihinden bu yana Stratejik İletişim Merkezi (STRATİM) direktörü olarak görev yapmaktadır . 1986 yılında Hava Harp Okulu Elektronik bölümünden mezun olan Suat Kınıklıoğlu 1994 yılında Kanada'da Carleton Üniversitesi Siyaset Bilimi ve Uluslararası İlişkiler Bölümü'nü bitirip yüksek lisansını 1999 yılında Bilkent Üniversitesi Uluslararası İlişkiler bölümünde tamamlamıştır. Halen doktora çalışmalarına devam eden Kınıklıoğlu Türk dış politikası, Türkiye'nin stratejik kimliği ve Batı ile olan ilişkileri konularına odaklanmaktadır. Türk Hava Kuvvetleri'nde Muhabere Bölük Komutanlığı, Turkish Daily News gazetesinde köşe yazarlığı, Insight Turkey dış politika dergisi editörlüğü, Marshall Fonu Türkiye Direktörlüğü yapan Kınıklıoğlu Radikal Gazetesi'nde köşe yazarlığı yapmıştır. 2006 yılında Sakıp Sabancı Uluslararası Araştırma Ödülü'nü alan Kınıklıoğlu, 2013 yılında Avrupa Dış İlişkiler Konseyi üyeliğine davet edilmiştir. Financial Times, The Guardian , Washington Post , Wall Street Journal ve International Herald Tribune gibi gazetelerde yazılar yayınlamanın yanında ulusal ve uluslararası basın organlarına Türk iç ve dış siyaseti konularında düzenli olarak beyanat vermektedir. Kınıklıoğlu, iyi düzeyde İngilizce, Almanca ve orta düzeyde Rusça bilmektedir. Kınıklıoğlu siyasi hayatına 1995-1996 yıllarında Demokratik Sol Parti Ankara Yenimahalle örgütünde çalışarak başlamıştır. 1996 yılından sonra siyasete bir süre ara veren Kınıklıoğlu 22 Temmuz 2007 tarihinde Adalet ve Kalkınma Partisi’nden Çankırı Milletvekili seçildi. 2007-2012 yıllarında aşağıdaki görevleri yerine getirmiştir:: codice_1 Analist Dergisi – Ağustos 2013 Analist Dergisi â€“ Nisan 2013 International Herald Tribune - 2 Haziran 2010 International Herald Tribune - 22 Ocak 2010 The Washington Post - 5 Åžubat 2009 International Herald Tribune - 22 Ocak 2010 The Wall Street Journal - 28 Ocak 2009 The New York Times - 2 Mayıs 2007 Financial Times – 16 Aralık 2004 Nuh Naci Yazgan Ãœniversitesi Nuh Naci Yazgan Üniversitesi, Kayseri’de Kayseri Yükseköğrenim ve Yardım Vakfı tarafından Yükseköğretim Kurumları Teşkilat Kanununda Değişiklik Yapılamasına Dair 23.06.2009 tarih 5913 sayılı Kanunla Kayseri ilinde kurulmuş olan üniversitedir. Aysun Kocatepe Aysun Kocatepe (d. 21 Ocak 1962; İstanbul), Türk pop müzik sanatçısıdır. Babası müzisyen Çetin İnöntepe' dir. 1985 yılında besteci Ali Kocatepe ile evlenen ve bu evliliğinden İlkyaz adında bir kızları olan, 1986 yılından bu yana toplamda 11 albüme imza atan pop müziği sanatçısıdır. İlk albümüne "Güldeste" adıyla 1986 yılında imza atan sanatçı 1991 yılında Uluslararası Yunus Emre Şarkı yarışması'nda Ali Kocatepe bestesi “Come Let’s Go To The Friend My Soul” ile ikinci oldu. ICD-10, A30-A49: Diğer bakteriyel hastalıklar ICD-10, A30-A49: Diğer bakteriyel hastalıklar, ICD-10'un güncel (2007) sürümünde A30'dan A49'a kadar kodlanmış ve topluca "diğer bakteriyel hastalıklar" olarak adlandırılmış hastalık grubudur ve toplam 18 hastalık bloğu ile ilgili hastalıkları içerir. Bu grup, kategorisine dahildir. Al Mendil Al Mendil, Erdal Erzincan'ın 2002 yılında çıkardığı beşinci solo albümüdür. Gomoniçe Gomoniçe, Gumeniçe (Yunanca: Ηγουμενίτσα "Igoumenitsa") veya Reşadiye, Yunanistan'ın kuzeybatısında bir kıyı kentidir. Thesprotia ilinin başkentidir. Gomoniçe, kristal mavisi berrak plajların ve yeşil dağların çevrelediği panoramik bir kasabadır. Kuzey Yunanistan'ı kateden ve Türkiye'de İpsala sınır kapısında başlayan 670 km uzunluğundaki Egnatia Otoyolu İgumeniça'da sona erer. İgumeniça'dan İtalya'nın Ancona, Venedik, Bari ve Brindisi limanlarına rutin feribot seferleri bulunmaktadır. 1479'da Fatih Sultan Mehmed tarafından Osmanlı yönetimine katılan Gomoniçe 1913'teki Balkan Savaşları'na kadar "Reşadiye" ismiyle Osmanlı idaresinde kalmıştır. 1930'lu yıllara kadar küçük bir balıkçı kasabası iken II. Dünya Savaşı'nda tahribata uğramış, sonraki yıllarda ise İtalya'ya yakın bir konumda bulunması avantajı ile önemli bir liman kenti olmuştur. Il pirata Il Pirata ("Korsan") Sicilya doğumlu İtalyan Vincenzo Bellini'nin bestelediği 2 perdelik bir operadır. Operanın librettosu İtalyanca olarak "Felice Romani" tarafından "Charles Maturin"'in İngilizce yazılmış "Bertram, or The Castle of St Aldobrando" adlı trajedi oyununun Fransızca çevirisinden uyarlanarak hazırlanmıştır. İlk gösterimi 27 Ekim 1827'de Milano'da La Scala Opera evinde yapılmıştır. Sicilya kıyısında büyük bir fırtana devam ederken balıkçılar, kazaya uğrayıp karaya vurmuş olan bir geminin batışını izlemektedirler. Kurtarılabilinen kazazadeler arasında eski Montalto Kontu Gualtiero da bulunmaktadır. Gofferdo onu tanımıştır ve evinde barınması için onu misafir etmeyi teklif eder. Gualtiaro kazayı anlatırken, şimdi Caldora Dükü Ernesto ile evlenmiş bulunan İmogen için duyduğu sevgiyi hatırlamasının ona kendini kurtarmak için çok ek güç sağladığını belirtir. ("Nel furor delle tempeste"). İmogen de kendinin tanımadığı kazazedelere barınak sağlamak için sahile gelir. Fakat Gualtiero kurtulan kazazedeler arasında olduğunu ondan saklayarak ona haber vermez. İtulbo ile yaptığı bir konuşmadan sonra İmogen Gualtiero'nun kazada hayatını kaybettiğini kabul eder. İmogen Adele'ye, kocasının Gualtiero'yu öldürüldüğünü rüyasında gördüğünü açıklar.("Lo sognai ferito, esangue"). Geceleyin, İtalbo kurtarılan kazazade yabancılara kendilerini Ernesto'nun kovalamakta olduğu korsanlar olarak tanıtmaktan kaçınmaları hakkında ihtarda bulunur. İmogen Goffredo'nun misafiri hakkında merağa düşer ve çok geçmeden onun kim olduğunu öğrenir. Gualfrido İmogen'le konuşması sonucu onun Ernesto ile evlenmesine nedenin Ernesto'nun İmogen kendisiyle evlenmezse babasını öldürmekle tehdit ettiğinden dolayı olduğunu ve İmogen'in Ernesto'nun çocuğuna gebe olduğunu da öğrenir. Bu nedenlerle Gualtiero Ernesto'dan öç almaya karar verir. ("Pietosa al padre"). Ernesto adamlarıyla korsanlara karşı kazandığı başarılarını kutlamaya başlarlar ("Sì, vincemmo"). Fakat Ernesto İmogen'in hiç sevinç eseri göstermemesinden canı sıkılır. Ernesto kendini kazazede yabancılar reisi olarak gösteren İtubo'ya Gualtiero'nun ne olduğunu soruşturmaya başlar. Gofferdo Gualtiero'yu kendi hüviyetini açıklamaktan alakoymayı başarır. Sahne önemli karakterlerin birbirlerine karşı olan hislerini açıklamaları ile sona erer. Adele İmogen'e Gualtiero'nun oradan ayrılmadan kendiyle buluşmak istediği haberini getirir. Ernesto İmogen'i kendine ihanet etmekle suçlar. Fakat İmogen kendini savunarak Gualtiero'ya duyduğu aşk hislerinin sadece evlenmeden önce Gualtiero ile yaptığı buluşmalardan doğduğunu iddia eder. Ernesto onun dediklerine inanmayı kabul eder. Fakat hemen Gualtiero'nun kurtulduğu ve kendisinin idaresi altındaki köyde barındığı haberini alır ve buna çok öfkelenir. İtulbo'nun şiddetli itirazlarına rağmen Gualtiero ayrılmadan önce İmogen ile bir defa daha buluşmaya karar verir. Her ikisi de mevcut durumu kabule razı olmaktadırlar; ama birbirlerine duydukları kuvvetli aşk hislerini de birbirine açıklamaktan kendilerini alamazlar. Ernesto karısını takip edip gizlenmiştir ve bütün bunları açıklayan ikili şarkıyı duymuştur. Saklandığı yerden çıkar ve Gualtiero ile birinin ölene kadar bir düello yapmak üzere ikisi de sahneden ayrılırlar. Bu düello sonucu Ernesto ölmüştür. Ernesto'nun adamlarının şaşkınlıkları altında, Gualtiero kendini bölgenin hukuk makamına teslim eder. Muhafızlar tarafından tutuklanıp götürülmekte iken İmogen'e kendini affetmesi dua ettiğini bildirir. ("Tu ve drai la sventurata"). İmogen çok üzgündür ve ölü kocasının ve çocuğunun hayaletlerini gördüğünü açıklar ("Col sorriso d'innocenza ... Oh sole, ti vela di tenebre oscure"). Tutuklanan Gualtiero ise Şövalyeler Konseyi tarafından yargılanır; suçlu görülerek idam cezasına çarptırılır. Kaynak: operadis-opera-discography.org.uk websitesinde "Il pirata" Bu opera müzik araştırmacılarının epey ilgisini çekmiştir. Bu arada bu eserin Richard Wagner'in Das Liebesverbot adlı eserine etkileri "Il Pirata" ile 'Gaetano Donizetti'nin Lucia di Lammermoor operasındaki delilik sahnelerinin karşılaştırılması Bellini'nin bu eseri hazırlarken bundan daha önceki eserlerinde bulunun parçaları tekrar kullanması ; bu eserin librettosunun hazırlayanın seçiminde Bellini'nin kendi şahsi müzik üslubuna uygunluk sağlamak hedefiyle şahsi inisiyatif göstererek libratistini kendisi seçmesi ve daha önce olduğu gibi bu işi Napoli opera idarecelerinin inisiyatifine bırakmaması konuları bu araştırmalarda ayrıntılı olarak incelenmiştir. Lisa the Drama Queen Lisa the Drama Queen, "Simpsonlar"ın yirminci sezonunun dokuzuncu bölümüdür. Orijinal yayın tarihi 25 Ocak 2009'dur ve konuk oyuncusu Emily Blunt, Juliet rolündedir. Fall Out Boy tarafından özel bölümün tanıtımı yapıldı ancak gerçek bölümde konuk oyuncu olmadı. Lisa, Juliet adlı yeni bir kızla tanışır ve kendilerinin Equalia isimli kurgusal bir ülkeyle ilgili hikâyeler yazmasına yardım eder. Juliet, bu kurgusal ülkeyle çok daha fazla ilginmesiyle Lisa'nın gerçeklik duygusunu yitirmeye başlamasına neden olur. Bu bölüm 1994 yapımlı "Cennet Yaratıkları" filminin parodisidir. Erivan'daki heykeller listesi Ermenistan'ın başkenti Erivan'daki abidelerin listesi. Paşa Hristova Parashkeva Hristova Stefanova (Bulgarca: Парашкева Христова Стефанова), sahne adı Pasha Hristova (Bulgarca: Паша Христова) (d. 16 Temmuz 1946 - ö. 21 Aralık 1971) Bulgar şarkıcı, Bulgaristan'ın en ünlü şarkılarından "Една българска роза" ("Bir Bulgar Gülü")'nün yorumcusu. 1960'ların sonunda kısa ve etkili kariyeri başladı. 1967-1971 arasında, Bulgar ve uluslararası müzik festivallerinde birçok ödül kazandı. 1971 yılında ikinci çocuğuna hamileyken bir uçak kazasında hayatını kaybetti. Pasha Sofya'nın Knyajevo semtinde Lyubka-Hristo çiftinin kızı olarak dünyaya geldi. 5 yaşındayken, ebeveynleri boşandı. Babası Tsvetana adlı bir kadınla evlenip, Pasha'nın velayetini alırken, erkek kardeşi Ventsi annesiyle kaldı. Pasha'nın ikinci erkek kardeşi Krasimir de babasının ikinci evliliğinde dünyaya geldi. Pasha ve Krasimir, birbirlerinin annelerini kendi anneleri gibi görüyorlardı. Anaokulunda çalışan Lyubka çocuklara anaokulunda bakarken Tsvetana çocuklara evde bakıyordu. Pasha'nın babaannesiyle de çok yakın bir ilişkisi vardı. Babaannesi onun keman dersleri almasını sağladı. Etrafındaki çoğu insan küçük kıza Pepi derken, babaanesi ona, ünlü Sovyet işçi kadını Pasha Angelina'ya sevgisinden dolayı Pasha lakabını verdi. Babaannesinin ölümü Pasha'da derin izler bıraktı. Çok yakın olan ikisi bir yatağı paylaşıyorlardı. Pasha bir sabah uyandığında ona sarılan babaannesinin soğukluğu ile onun ölmüş olduğunu fark etti. Gençlik yıllarında, babası ile kavga edip, zaman zaman annesinin evinde kalıyordu. Lise eğitiminden sonra Balkancar araba fabrikasında tasarımcı olarak çalışmaya başladı. Vasil Ivanov adlı bir mühendis ile evlendi ve Milen isimli bir oğulları oldu. Ancak iş sebebiyle uzak kalınca, boşanmamalarına rağmen ayrı yaşamaya başladılar ve Pasha çocuğunun velayetini aldı. İşinin yanında Bulgar Devlet Radyosu'nun sahne şarkıcıları okulu seçmelerine katıldı. Daha sonra tedavi edilecek peltekliğine rağmen dikkat çekici sesiyle seçmeleri kazandı. Sofya Orkestrası'nda reddedildikten sonra öğretmeninin desteğiyle İşçiler Topluluğu Korosunda solo şarkıcı olarak iş buldu. 1967'de SSCB'deki sochi festivalinde birinci olup altın madalyayı kazanarak ilk büyük başarısına imza attı. 1968'de Sofya Orkestrası'na katılarak hayatının sonuna dek onlarla çalıştı. Grubun şefi Nikolay Kuyumdzhiev, yerini Pasha'nın kayıtlarında yardım edecek olan Nikolay Arabadzhiev'e bıraktı. O bir orkestra şefi, besteci, piyanist ve klarnetçiydi. Kısa sürede birbirlerine aşık olup, ölümlerine dek evli hayatı yaşadılar. Pasha, hayatının geri kalanında Bulgaristan'ı ve Sovyet Bloğu ülkelerini turladı. 1970'te Braşov'daki Altın Geyik Festivali'nde 3.lüğü kazandı. Bir radyo yarışmasında Svetozar Rusinov'un bestesi "Яворова пролет" (Çınar Baharı)'nı seslendirdi ve en iyi şarkı ödülünü aldı. Altın Orfe Festival'inde ise büyük ödül Pasha Hristova'nın seslendirdiği "Повей, ветре" (Es Rüzgâr) ve en iyi şarkı ödülü de yine Hristova'nın "Една българска роза" (Bir Bulgar Gülü) şarkısına gitti. 1971'de Polonya'daki Sopot Uluslararası Şarkı Festivali'nde birincilik ödülünü kazandı. Öldükten kısa bir süre sonra 1972'de Bulgar televizyonunun "yılın melodisi" ödülünü "Бяла песен" (Beyaz Şarkı) ile kazandı. 1971'de Sofya Orkestrası ve birçok ünlü Bulgar şarkıcı ile Cezayir'e uçacaktı. Uçağın kalkışında, uçak hızlıca irtifa kaybetti ve ön kısmı yere çakıldı. İkiye ayrılan uçağın ön tarafı patladı ve yandı. Ön sıralarda oturan Pasha Hristova ve hayat arkadaşı, olay yerinde can verdi. (Uçak ekibiyle birlikte toplam 30 kişi hayatını kaybetti.) Pasha ölürken Arabadzhiev'den olan ikinci çocuğuna hamileydi. Cesedi tespit edildikten sonra Sofya Merkez Mezarlığı'nda katolik bölümüne defnedildi. Uçağın düşüş nedenine dair çok az belge ortaya çıktı. Olayın soruşturması kısa sürede saklandı. Uçak aylar süren bir revizyondan geçmişti. Revizyon sırasında teknik bir hata yapılmıştı: kanatçıkların kabloları yanlış bağlanmıştı. Böylece, pilotlar uçağı düzleştirmeye çalışırken, daha da dik konuma getirdiler ve kalkış sırasında aşırı alçak bir irtifada kaza gerçekleşti. 2001'de halka sunulan bir resmi raporda, neden olarak tecrübesizlik gösterildi, prosedür pratik deneyimi bulunmayan teknikerler tarafından uygulanmıştı. Pasha Hristova çok yönlü bir sese sahipti ve birçok farklı türde söyledi. Bazı şarkıları balad ve şanson olarak adlandırılmaktadır. Ancak caz, rock and roll ve hatta Bulgar folk müziği şarkıları da vardır. Dönemin Bulgar şarkıcılarında da görüldüğü gibi, repertuvarının büyük bir kısmı yabancı dilden şarkıların Bulgarca versiyonlarından oluşmaktaydı. Kaleiçi, Antalya Kaleiçi, Antalya'nın Muratpaşa ilçesi sınırları içerisinde yer alan deniz ve kara surları tarafından kuşatılan kent merkezi'ne verilen isim'dir. Kaleiçi'nin sokakları ve yapıları Antalya tarihinin izlerini günümüze kadar getirmektedir. Eski evlerin önemi sadece mimari açıdan değil, aynı zamanda insanların yaşam şekli, davranışları, gelenekleri ve sosyal yönleri konusunda da çok yararlı bilgiler aktarmaktadır. 1972 yılında Antalya iç limanı ve Kaleiçi semti, özgün dokusu nedeniyle "Gayrimenkul Eski Eserler ve Anıtlar Yüksek Kurulu" tarafından "SİT bölgesi" olarak koruma altına alınmıştır. Turizm Bakanlığı'na "Antalya- Kaleiçi Kompleksi" restorasyon çalışmasından dolayı, 28 Nisan 1984’de FİJET (Uluslararası Turizm Yazarları Birliği) tarafından Altın Elma Turizm Oskarı ödülü verilmiştir. Günümüzde Kaleiçi otelleri, pansiyonları, restoranları ve barları ile eğlence merkezi haline gelmiştir. Kaleiçi'nin sokakları dardır. Çoğunlukla limandan yukarılara doğru, dış surlar yönünde uzanırlar. Evler sahiplerinin ekonomik güçleri ve kullanılış amaçlarına göre farklılık gösterebilmektedir. Fakat ortak özellikleri çoktur. Genellikle yığma taştan ve ağaç bağlantılı olarak yapılmışlardır. Hepsinin bir sokak cephesi ve bir de sokak görmeyen bahçesi bulunur. Sokağa bakan yüzde, ilk katta çok az pencere vardır. Üst katta ise ""Cumba"" denilen ve hem ev, hem de sokak mimarisine uygun olarak yapılmış çıkmalar vardır. Bu çıkmalar ağaç süslemelerle bezenmiştir. Evlerin merkezini, zemin katta, bahçeye açılan ve taş zeminli ""Taşlık""lar oluşturur. Bu taşlıklarda ağaçtan dinlenme kanepeleri vardır. Buralardan zemin kattaki odalara geçilebildiği gibi, üst kata da bir merdivenle ulaşılır. Zemin kat evin daha çok hizmet bölümüdür. Depo, mutfak gibi görevi olan odalar buradadır. Üst kat ise yaşam içindir. Üst katın odalarının pencereleri daha büyük olduğundan dolayı daha aydınlıktır. Çoğunlukla bu odalarda üst üste iki sıra pencere vardır. Üst pencereler camsız olup ağaç kafeslerden oluşmakta, alt pencereler açılıp kapanabilir türdendir. Cumbaların üst pencerelerinde küçük boyutta ve genellikle renkli camlar bulunur. Kaleiçi'nde birçok ev aslına uygun restore edilmiştir. Kaleiçi günümüzde, eğlence yerlerinin, pansiyonların, restoranların, hediyelik eşya satan dükkânların ve antika halı satan mağazaların bulunduğu bir turizm merkezi olmuştur. Ayrıca Kaleiçi'nde bulunan tarihi camiler arasından en ünlüsü, Antalya'nın da simgesi olarak görülen Yivli Minare Camii'dir. Black Stockings FC Black Stockings Football Club (Türkçe: Siyah Çoraplılar), 1901 yılında kurulan ve aynı yıl kapatılan ilk Türk futbol kulübü. Kulübün oyuncularından ve umumî kaptan muavini Fuat Hüsnü Bey'in 1923 yılında "Spor Âlemi" adlı dergide yazdığı yazıya göre kulüp 1901 yılının sonbahar aylarında kuruldu. Takımın diğer bir oyuncusu Kemanî Nuri Bey'in 1923 yılındaki bir ifadesine göre takım forması; göğüs kısmının önü, yakası ve kollarının ucu beyaz, geri kalan kısmı kırmızı olan ve yünlü bir kumaştan üretilen gömlekten ibaretti. Takım oyuncularının giydiği şort beyaz, çorapları ise siyah renkteydi. Kulübün başkanlığını, Hariciye Nazırlığı memurlarından Reşat Danyal Bey yapmaktaydı. Kuruluşundan birkaç hafta sonra, 26 Ekim 1901 tarihinde, Kadıköy'deki Papazın Çayırı'nda şehirdeki Rum takımı karşısında ilk maçına çıktı. Maçı 5-1 kaybeden takımın tek golünü atan isim Fuat Hüsnü Bey'di. Maç sona erdikten sonra sahaya giren hafiyeler, bazı kişileri tutukladı. Kemanî Nuri Bey'in anlattığına göre bu baskının sebebi, kulüp başkanı Reşat Danyal Bey'in Osmanlı Padişahı II. Abdülhamid'in veliahtı konumundaki Şehzade Reşad Efendi olduğuna ve kulübün esas amacının padişaha karşı bir darbe örgütleme olduğuna dair bir iddia ortaya atılmasıydı. Bu baskının ardından kulüp feshedildi ve faaliyetleri sona erdi. Fenerbahçe SK resmî web sitesindeki kulüp tarihçesinde, Black Stockings'in kuruluşunda yer alan isimlerden bazılarının ilerleyen dönemlerde Kadıköy Kulübü ve Fenerbahçe'nin kuruluşunda da yer aldığı öne sürülerek Fenerbahçe'nin gayriresmî kuruluş tarihi, Black Stockings'in kuruluş tarihi olduğu belirtilen 1899 olarak göstermektedir. Nicht Chicago. Nicht Hier. Nicht Chicago. Nicht hier. Alman yazar Kirsten Boie'nin bir gençlik romanıdır. Kitap ilk kez Friedrich Oetinger Yayınevi tarafından 1999 yılında Hamburg'da yayımlandı. Daha sonra da "Deutsche Taschenbuch Verlag" (Alman Cep Kitapları Yayınevi) tarafından basıldı. Alman eğitim sisteminin ikinci kademesinde (Türkiye için İlköğretim II. Kademe ve Lise) öğrenciler arasında şiddet temasını tartışmak için okutuluyor. Niklas'ın sınıfına Karl adında yeni bir öğrenci gelir. Niklas onunla okul için bir projede beraber çalışmak zorunda kalır. Bir gün Karl Niklas'a çalışmaya geldiğinde Niklas'ın bir CDsi kaybolur. Diğer bir gelişinde ise geri getirmek vaadiyle Niklas'ın babasının bilgisayarının CD sürücüsünü alıyor. Bunlar daha hiçbir şey: Niklas Karl tarafından tehdit ediliyor. Niklas ailesinden yardım istiyoor ve nihayet ailesi de Niklas'a inandığında Beraber polise gidiyorlar. Zira polis de bunun için kanıt bulamıyor ve işi başından atmaya çalışıyor. Niklas'ın anlattıklarına ailesinden başka kimse inanmamaktadır, öğretmeni Frau (Bayan) Römer bile. Tüm aile Karl'a, arkadaşı Rocky'ye ve diğer suç ortaklarına karşı hiçbir şey yapamayacak durumdadır. Son olarak Karl Niklas'ın ada tavşanı Rex'i garajlarından çalıyor ve öldürüyor. Şimdi Niklas Karl'ı öldürmek için ant içiyor. Kitabın sonu açık bırakılmıştır. Yazar yaklaşık her 12 sayfada bir geri dönüşler yapmıştır. Bu, yazarın kitabı iki ayrı zamanda yazdığı anlamına gelir. İlk zaman orada neler yaşandığını anlatıyor (anlatıcı perspektifi), ikinci zaman ise olayları yaşıyor (monolog). Kitap Alman Gençlik Kitapları Ödülü'nü almıştır. Ayrıca 2006 yılında Orhan Pamuk'un Kar adlı romanıyla kazandığı "Ein buch für die Stadt"(Şehir için bir kitap) ödülünü 2008 yılında almıştır. ACF Gloria 1922 Bistrița Gloria Bistriţa, Liga II'de mücadele eden Romanya futbol kulübü. Liga II: Cupa RomÃ¢niei Basri Erdem Basri Erdem ( d. 1948 Lüleburgaz , Akçaköy ) Türk ressam Öğretim üyesi İlköğreniminin ardından, girdiği altı yıllık Kepirtepe İlköğretmen Okulu’nun sınavını kazanarak yatılı okuma hakkını elde etti. Okula kaydını yaptırarak; üç yıl boyunca öğrenim gördü. Öğretmen okullarının güzel uygulamalarından biri olan yeteneğe yönlendirme uygulamasından yararlanarak öğretmen okulunun üçüncü sınıfından dördüncü sınıfa geçerken; ders notlarının aritmetik ortalamasının yüksek oluşuna paralel resim yeteneğinin öğretmenleri tarafından keşfi ile 1963 yılında yetenek sınavıyla İstanbul Ortaköy İlköğretmen Okulu resim seminerine girdi. Kültür ve pedogojik derslerinin yanı sıra ağırlıklı olarak haftada sekiz saat da resim derslerinde temel sanat eğitimi aldı. 1966 yılında sınıf öğretmeni olarak mezun olan Erdem, bir yıl ilkokullarda sınıf öğretmenliği yaptı. Almış olduğu sanat eğitiminin dürtüsü ile şimdki adı Marmara Üniversitesi Atatürk Eğitim Fakültesi olan dönemin İstanbul Atatürk Eğitim Enstitüsü Resim Bölümü’nün uygulamalı yetenek sınavını kazanarak 1967 yılında bölüme kaydını yaptırdı. Üç yıl gördüğü resim eğitiminin ardından resim öğretmeni olarak mezun olup; 1970 yılından 1974 yılına kadar Urfa Kız İlköğrtmen Okulu’nda resim öğretmenliği yaptı. Milli Eğitim Bakanlığı’nın eğitim enstitülerine eleman kazandırmak amacıyla açmış olduğu sınavı başararak; 1974 yılında İstanbul Atatürk Eğitim Enstitüsü Resim Bölümü, Grafik Dalı öğretmenliğine atandı. Altı yıl sonra Atatürk Yüksek Öğretmen Okulu öğretmenliğine atanan Basri Erdem, 1985 yılında Marmara Üniversitesi’nde Lisans tamamladı. Doktoraya eşdeğer Sanatta yeterlik unvanını 1986’da alan sanatçı , 1. Asya Avrupa Bienali’ne katıldı. 1987 yılında Doçent 1997 yılında da Profesör oldu. Yurt dışında çeşitli sanat etkinliklerine katılarak eserleri sergilenen Erdem, 2007 yılına kadar Marmara Üniversitesi Güzel Sanatlar Eğitimi Bölümü’nde öğretim üyesi olarak çalıştıktan sonra, kendi isteği ile emekli oldu. Halen Fevziye Mektepleri Vakfı üniversitesi olan Işık Üniversitesi Güzel Sanatlar Fakültesi Grafik Tasarım Bölümü’nde öğretim üyesi olarak görevine devam etmektedir. Makale pazarlama Makale pazarlama, kişi veya kurumların uzman oldukları konularda bilgilendirici makaleler yazarak hedefledikleri kitlelerin dikkatini çekebildikleri etkili ve ücretsiz bir pazarlama yöntemidir. Bu yöntem kullanılarak hazırlanan makaleler içeriği zengin ve değerli bulunduğu oranda yazarın ve ait olduğu kurumun pazardaki prestijini ve saygınlığını güçlendirerek yeni müşteriler kazanılmasına katkıda bulunur. Reklamcılık ve halkla ilişkiler açısından bakıldığında markalaşma sürecini destekler. Bu tip makalelerin dağıtımına ve çeşitli mecralarda yayınlanmasına müsaade edilir. Çünkü her bir makale referans ve iletişim bilgisi içerdiğinden, yazarın sektördeki tanıtım ve pazarlama gücü de o oranda artmış olur. Makale pazarlama geleneksel medyada olduğu gibi dijital medyada da iş görür. Yazılan makalelerin İnternette yayılmasını sağlamak için ücretsiz makale dizinleri kullanılır. Çünkü yayıncılar kendilerine içerik sağlamak için bu dizinleri kullanacaklardır. Facebook ve Twitter gibi sosyal medya içerisinde ilgi gören konu başlıklarıyla birlikte kaliteli içeriği olan makalelerin paylaşılması ve dağılımı ile birlikte iş dünyasının Web 2.0 jenerasyonunda online makale pazarlama popüler bir pazarlama yöntemi olmaya başlamıştır. Yüksek kalitede ve niş konularda hazırlanan makale başlıklarının sosyal medyada paylaşılması gün geçtikçe artmaktadır. Arama Motoru Optimizasyonu (SEO) arama motoruna bir kelime veya kelime grubu girildiğinde sonuç sıralamasında hangi web sayfasının ilk sırada gösterileceğini belirler. Şirketler için kendi sayfalarının trafiğinin yükselmesi demek satışlarının yükselmesi anlamını taşır. Ve online makale pazarlama bu anlamda birçok pazarlama modeli içerisinde en düşük maliyetle en etkili ve faydalı olanlardan biridir. Bir web sayfasının arama motorlarında yükselmesine etki eden en önemli faktörün backlink olduğu bilinen bir gerçektir. Bu yüzden yazarın sahip olduğu web sitesine künye (veya mini-bio da denir) içerisinde link vererek makaleler yazması ve paylaşıma sunması birçok kanaldan daha fazla link alması anlamına gelir. Bu proses o web sitenin trafiğinin yükselmesi demektir. Yalnız bu noktada makale dizini editörlerinin İnternet kullanıcılarına ve okurlara saygı çerçevesinde makaleleri dizine eklemeden önce içeriğin niteliği, imlâ, gramer yapısı vb. kurallara dikkat etmeleri gerekir. 1977 UEFA Kupası Finali 1977 UEFA Kupası Finali, UEFA Kupası'nın 1976-77 sezonunun şampiyonu belirleyen maçı olmuştur. İki ayaklı olarak oynanan final karşılaşmaları, 4 Mayıs ve 18 Mayıs 1977 tarihlerinde İspanya'dan Athletic Bilbao ile İtalya'dan Juventus arasında geçti. Juventus, toplamda 2-2 biten finali deplasman golleri kuralına göre kazandı. Bu maç, bir İtalyan takımın kadrosunda hiçbir yabancı bulundurmadan aldığı ilk ve tek kupaya sahne olmuştur. Saykodelik EP Saykodelik EP, Sagopa Kajmer'in 3 Ağustos 2009 tarihinde internet üzerinden yayınlamış olduğu 6 şarkılık bir EP'dir. Orkestralı ilk Türkçe rap albümüdür. Bas gitar, elektro gitar, bateri ve klavye gibi enstrümanlar kullanılmıştır. Şarkıların müziklerinde Pesimist Orkestra rol almıştır. Sagopa Kajmer'e "Bilinmezlik" adlı şarkıda eşi Kolera eşlik etmiştir. 1978 UEFA Kupası Finali 1978 UEFA Kupası Finali, UEFA Kupası'nın 1977-78 sezonunun şampiyonu belirleyen maçı olmuştur. İki ayaklı olarak oynanan final karşılaşmaları, 26 Nisan ve 9 Mayıs 1978 tarihlerinde Hollanda'dan PSV ile Fransa'dan SC Bastia arasında geçti. PSV Eindhoven, toplamda 3-0 kazandı. Ekosistem Yaklaşımı Ekosistem yaklaşımı, Birleşmiş Milletler Biyolojik Çeşitlilik Sözleşmesi 5. Taraflar Konferansı V/6 No’lu kararı, Ek-A, Bölüm 1’de “arazi, su ve canlı kaynakların entegre yönetimi için koruma ve sürdürülebilir kullanımı hakkaniyetli bir şekilde teşvik eden bir strateji” olarak tanımlanmıştır. Ekosistem yaklaşımı sürdürülebilir yönetimin en temel ilkelerinden biridir. http://www.cbd.int Azis Vasil Troyanov Boyanov (Bulgar: Васил Троянов Боянов, 7 Mart 1978, Sliven) ya da sahne adıyla Azis (Азис), Bulgar sunucu, siyasetçi, yazar ve çalga müziği şarkıcısıdır. Bulgaristan'da büyük bir hayran kitlesine sahiptir. Azis, 1978'da Sliven'de dünyaya geldi ancak Kostinbrod ve Sofya'da büyüdü. 11 yaşında Almanya'ya taşındılar ve orada Almanca öğrendi. Kardeşi Matilda da orada dünyaya geldi. Azis önce model olmaya karar verdi. Bir moda ajansında Juliana Kunçeva ile tanıştı ve ondan büyük destek alarak arkadaş oldu. Prodüktör Krum Asanov tarafından keşfedildi. 1999'da ilk albümünü çıkardı. 2000'deki ikinci albümü "Мъжете също плачат" (Erkekler de Ağlar) ile popülerliği kazandı. Günümüze dek on albüm çıkardı. Desi Slava, Ustata, Gloriya, Malina gibi şarkıcılarla düet yaptı. Azis, 2006'da kocası Niki Kitaetsa ile evlendi. Ancak evlilikleri Bulgar yasalarına göre yasal sayılmadı. 2007'de yapay döllenme ile bir kız çocuğa sahip oldular. Raya ismini verdikleri bebeğin taşıyıcı anneliğini Azis'in arkadaşı Gala yaptı. Azis, müzik dışında televizyon programlarında da yer aldı. Kocası ile Bulgar BBG'sine katıldı, 19 gün sonra kendi isteğiyle evden ayrıldı. 2008'de kendi talk-showunu ulusal kanalda yayınladı. Yine 2006'da otobiyografik kitabı "Ben, Azis"i çıkardı. Kitap pornografik içeriği ile dikkat çekti. Azis, 2005'te Euroroma partisine üye olarak politikaya atıldı. Partisi Bulgaristan Çingenelerinin haklarını savunuyordu. 2005 yazında seçimlere katılsa da yeterli oy alamayıp Bulgar parlamentosuna giremedi. 2007'de Sofya'nın o zamanki belediye başkanı Boyko Borisov, Azis ve kocasının üstsüz öpüşürken yer aldığı bir reklamı billboard'lardan kaldırdı. Borisov, reklamı çıplaklık yüzünden kaldırdığını açıklasa da Bulgaristan'daki gey ve lezbiyen dernekleri asıl nedenin eşcinsellik olduğunu söyleyerek protesto ettiler. 2006'da yayınlanan bir TV programında, tüm zamanların en büyük 21., yaşayanlar arasında (12. sıradaki futbolcu Hristo Stoiçkov'dan sonra) ikinci en büyük Bulgar'ı seçildi. 1979 UEFA Kupası Finali 1979 UEFA Kupası Finali, UEFA Kupası'nın 1978-79 sezonunun şampiyonu belirleyen maçı olmuştur. İki ayaklı olarak oynanan final karşılaşmaları, 9 Mayıs ve 23 Mayıs 1979 tarihlerinde Yugoslavya'dan Kızıl Yıldız ile Batı Almanya'dan Borussia Mönchengladbach arasında geçti. Borussia Mönchengladbach, toplamda 2-1 kazandı. İlkadım İlkadım, Samsun ilinin Karadeniz sahilinde, denizden yüksekliği 5 metre, yüzölçümü ise 152.28 km² olan merkez ilçesidir. Aynı zamanda 312,332 kişilik toplam nüfusuyla, Karadeniz Bölgesi'nin en kalabalık ilçesidir. İlçenin doğusunda Canik ilçesi, kuzeyinde Karadeniz, batısında Atakum ilçesi, güneyinde Kavak ilçesi bulunur. İlçede hakim rüzgarlar genellikle mevsimlere göre farklılıklar gösterir. Yaz mevsiminde Karadeniz Bölgesinde mevzii yüksek basınç, Anadolu'da ise mevzii bir alçak basınç merkezi meydana gelir. Dolayısıyla Karadeniz'den antisiklon merkezine doğru akan rüzgarlar oluşur, ve bunlar kuzey-doğu ve kuzey-batı rüzgarlarıdır. Kış mevsiminde ise geçici alçak basınç merkezlerini etkisi altındadır. İlçede güneybatı ve güney yönlerinden esen kuru ve sıcak rüzgarlar, ilçede bulunan nemi azaltır. İlçenin nisbi nem ortalaması %73'tür. Özellikle Nisan ve Mayıs aylarında bu rakam ortalama %77-79'a ulaşır. Aralık ayında ise %70'e düşer. İlçenin mutlak nemi ise yılda ortalama 5.0 gramdır. Mutlak nem sıcaklıkla doğru orantılı olduğundan yaz aylarında en yüksek değeri bulur. İlçeye en fazla yağış Kasım ayında, en az yağış ise Mayıs ayında düşer. Yıllık ortalama yağış miktarı 700 mm civarındadır. Yağmur gün sayısı yılda ortalama 100 gündür. İlkadım Belediyesi 1994 yılında, Samsun Büyükşehir Belediyesi kurulunca, ona bağlı bir alt kademe belediyesi olarak kurulmuştur. Ancak 2008 yılında bir kanunla Gazi ve Yeşilkent alt kademe belediyelerini de içine alarak Samsun'un 4 merkez ilçelerinden biri olmuştur. Şu an Samsun'un ve Karadeniz Bölgesi'nin nüfus bakımından en büyük ve gelişmiş ilçesidir. 19 Mayıs 1919'da Atatürk, Samsun'a gelmesi ve bağımsızlığa giden ilk adımı burada atmasından dolayı ilçeye İlkadım adı verilmiştir. 1980 UEFA Kupası Finali 1980 UEFA Kupası Finali, UEFA Kupası'nın 1979-80 sezonunun şampiyonu belirleyen maçı olmuştur. İki ayaklı olarak oynanan final karşılaşmaları, 7 Mayıs ve 21 Mayıs 1980 tarihlerinde Batı Almanya'nın Borussia Mönchengladbach ile Eintracht Frankfurt takımları arasında geçti. Eintracht Frankfurt, maçları deplasman golleri kuralına toplamda 3-3 göre kazandı. Umut (albüm) Umut, Arif Sağ'ın 1995 yılında çıkardığı solo albümüdür. Umut (anlam ayrımı) Umut, ummaktan doğan duygu, ümit anlamına gelir. Kelime aşağıdaki anlamlara da geliyor olabilir: Umut, Van ilinin Gürpınar ilçesine bağlı bir köy. Ben Okri Ben Okri (15 Nisan 1959) Nijeryalı şair ve roman yazarı. Aga Khan (1987) ve Man Booker Ödülü (1991) de dahil olmak üzere birçok ödül kazanmış olan Okri büyülü gerçekçilik akımının önde gelen yazarlarından biridir. En önemli yapıtı olan Aç Yol (The Famished Road) 1991 yılında yayınlanarak onu uluslararası üne kavuşturmuştur. Brit Mila Brit Mila (, "Sünnet antlaşması") Yahudi erkek çocuklarına sekiz günlükken Mohel tarafından yapılan sünnet törenidir. Bu törende mohel, bebeğe bir Yahudi adı verildikten sonra bebeğin sünnet derisini alır ve üreme organından kan akıtır. Yahudi dininin babası olan Avraam, tarihte ilk Brit Mila olan kişi olarak kabul edilir ve kendi kendini 99 yaşındayken Tanrı'yla yaptığı bir antlaşma sonucu sünnet etmiştir. Avraam, kendi soyundan gelenlere büyük bir sadakatla Tanrı'ya hizmet etmelerini öğreteceğine dair yemin etti. Buna karşılık Tanrı, Avraam'ın soyunun hayatta kalacağını garanti edeceğine dair söz verdi. Nitekim, Avraam'ın soyu İshak oğlu Yakup aracılığıyla İsrailoğulları; ve İsmail aracılığıyla Araplar olarak devam etmektedir. Sünnet töreninin diğer Yahudi törenlerinden ayıran bir özelliği, eğer sünnet günü şabat'a denk gelirse diğer törenler gibi ertelenmeyişidir. Sünneti erteletebilecek tek unsur bebeğin sağlığıdır. Sünnet'te kan akıtılması esas olduğu için lokal anestezi gibi yollarla yapılan tören geleneklere aykırıdır çünkü bu tip prosedürler kan deveranını yavaşlattığı için kan akımını engeller. Yahudiliğe geçmek isteyen erkek sünnet olmalıdır; eğer erkek hali hazırda sünnetliyse penisinin üstüne sembolik olarak bir damla kan akıtılarak sünnet töreni düzenlenir. Tora'nın Yaratılış kitabında Avraam ile Tanrı'nın antlaşması anlatılır: Ayrıca, sünnet kuralı Tora'nın Levililer kitabında da yinelenir: "Çocuk sekizinci gün sünnet edilmeli" Hans Langsdorff Hans Wilhelm Langsdorff (20 Mart 1894 - 20 Aralık 1939), Alman bir deniz subayı. River Plate Muharebesi esnasında Deutschland sınıfı ağır kruvazör Panzerschiff DKM Admiral Graf Spee'nin komutanı olduğu ve geminin batırılması emriyle ünlüdür. Langsdorff, 1912'de anne ve babasının isteklerine karşı gelerek Kiel Deniz Akademisine girdi. I. Dünya Savaşı'na Teğmen olarak katıldı ve Jutland Muharebesi'ndeki başarılarından dolayı 2. sınıf Demir Haç madalyası aldı. Sonra savaşın geri kalanı zamanlarında mayın tarayıcılarda çalıştı. Bu esnada 1. sınıf Demir Haç madalyası aldı ama bunun tam tarihi bilinmemektedir. Ekim 1938'de DKM Admiral Graf Spee'nin komutanlığına getirildi. II. Dünya Savaşı patlak verdiğinde Atlas Okyanusu ve Hint Okyanusu'na açılarak Müttefik devletlere ait 50.000 tonun üzerinde tam 9 ticaret gemisini batırdı. Hans Langsdorff savaş kurallarına bağlı olarak batırdığı gemilerden esir aldıklarına insancıl davranarak, gemilerin subaylarının saygısını kazandı. 13 Aralık'ta Río de la Plata açıklarında 3 İngiliz kruvazörüyle giriştiği savaşta gemisi hasar alınca o zamanlar tarafsız ülke olan Uruguay'da Montevideo limanına sığındı ancak burada bulunan İngiliz donanmasınca abluka altına alındı. Langsdorff bunun üzerine komutanı olduğu DKM Admiral Graf Spee gemisini açık denize çıkarak batırılmasını emretti. Buenos Aires'te gözaltına alındıktan 3 gün sonra intihar ederek yaşamına son verdi. Hans Langsdorff, Arjantin'in başkenti Buenos Aires'teki La Chacarita Mezarlığı'nın Alman bölümüne gömüldü. A. S. Byatt A. S. Byatt (Antonia Susan Drabble) 24 Ağustos 1936 doğumlu İngiliz şair, romancı ve yazar. En önemli yapıtı olan Tutku ("Possession: A Romance") 1990 yılında yayınlanarak ona Man Booker Ödülünü kazandırmış, 2002 yılında ise Amerikalı yönetmen Neil LaBute tarafından beyazperdeye aktarılmıştır. Romanlarında gerçekçi, doğalcı ve fantastik öğeleri birlikte kullanan Byatt İngiltere'nin en önemli yazarlarından birisi kabul edilmektedir. Made in Europe Made in Europe ÅŸu anlamlara gelebilir: Halay (albüm) Halay, Arif Sağ'ın 1988 yılında çıkardığı solo albümüdür. Hyatt VakfÄ± Hyatt Vakfı "(İngilizce: Hyatt Foundation)", 1979 yılında Chicago’lu iş adamı Jay Pritzker ve eşi Cindy Pritzker tarafından Pritzker Mimarlık Ödülü'nü vermek amacıyla kurulmuş ABD kökenli bir vakıftır. İlk ödülü ABD kökenli bir mimar olan Philip Johnson’a Dumbarton Oaks'da 1979 yılında takdim eden vakıf, günümüze kadar alanında başarılı mimarlardan birisine senede bir ödül sunmuştur. Mimarlık alanının Nobel ödülü olarak kabul edilen Pritzker Mimarlık Ödülü bir tek 1988 yılında iki mimara (Oscar Niemeyer ve Gordon Bunshaft) verilmiştir. Mimarlık sektoründe tecrübeli ve ilgili akademisyenler, eleştirmenler bu ödül için komisyona aday gösterebiliyor. Ayrıca her sene 1 Kasım’a kadar, ülkesinde lisanslı herhangi bir mimar da kişisel tavsiyesini komisyona bildirebiliyor. Her senenin ilkbaharında oluşturulan jüri ise mimarlık, iş dünyası, eğitim, basın ve kültür alanlarında tanınmış beş ila dokuz uzmandan oluşup, o senenin ödülün sahibini ilkbaharın başında seçmek için toplanır. 100,000 Amerikan Doları ile Vitruvius’den esinlenerek tasarlanan ve üzerine Latince: Firmitas, Utilitas, Venustas (Türkçe: Sağlamlık, İşe Yararlık, Zariflik) yazılmış bir bronz madalya ödül olarak verilmektedir. 1987 yılına kadar madalya yerine Henry Moore tarafından tasarlanmış heykeller, para ödülüne ek olarak, verilmekteydi. Hyatt Vakfı’nın başkanı olan Thomas J. Pritzker, aynı zamanda kurucu üyeleri olan Jay Pritzker ve eşi Cindy Pritzker’in oğludur. Martha Thorne ise 2005 yılında beri Hyatt Vakfı bünyesindeki Pritzker Mimarlık Ödülü komisyonunun başkanlığını yürütmektedir. Halay (anlam ayrımı) Halay, Anadolu'nun çeşitli bölgelerinde oynanan bir halk oyunudur. Şu anlamlara da gelebilir: Jay Pritzker Jay Arthur Pritzker (d. 26 Ağustos 1922, Chicago, ABD – ö. 23 Ocak 1999, ABD), Amerikalı bir iş adamı. Jay Pritzker 26 Ağustos 1922 günü Chicago’da Fanny Doppelt ve A. N. Pritzker’in çocuğu olarak dünyaya geldi. Kardeşlerinin ismi Donald Pritzker ve Robert Pritzker, oğlunun ismi de Dan Pritzker’dir. Eğitimini avukat olarak tamamladıktan sonra, akrabalarının Chicago’da kurduğu aile şirketi olan Marmon Group’da çalışmaya başladı. Zaman içinde de kardeşi Robert Pritzker ile birlikte yaklaşık 60 farklı şirket kurdu. 1957 yılında kardeşi Donald Pritzker ile birlikte Hyatt Hotel zincirini kurdu. Ayrıca Braniff Havayolları’nı 1983 ile 1988 yılları arasında sahibiydi. 1979 yılında, sonradan alanındaki en prestijli ödül olacak, Pritzker Mimarlık Ödülü’nü kurdu. İlk seneki ödül mimar Philip Johnson’a verildi. Kanadalı mimar Frank Gehry tarafından tasarlanan ve kendisine adanan Jay Pritzker Pavyonu, 2004 yılında Chicago şehir merkezinde yer alan Millennium Parkı’nda kullanıma açıldı. Cindy Pritzker Cindy Pritzker, Chicago'lu iş adamı Jay A. Pritzker’in eşi ve Pritzker Mimarlık Ödülünü veren Hyatt Vakfı’nın kurucu üyesidir. 1979 yılında eşi ve iş adamı Jay A. Pritzker ile birlikte, mimarlık dünyasındaki etkili figürlere her sene Pritzker Mimarlık Ödülü’nü vermek üzere, Hyatt Vakfı’nı kurmuştur. Cindy Pritzker, tıpkı eşi Jay A. Pritzker gibi, başta mimarlık olmak üzere birçok sanat eseri ve projesinin uygulanmasını sponsor etmiştir. Bunlardan en ön plana çıkanlardan birisi Chicago’da yer alan Jay Pritzker Pavyonu’dur. Orijinal olarak New York kökenli bir mimarlık firması olan SOM’un Millennium Parkı için tasarladığı proje Cindy Pritzker tarafından beğenilmemişti. Projenin sponsorları arasında en yüksek miktarda bağış yapan kişi olan Cindy Pritzker, Kanadalı bir mimar olan Frank Gehry’in bu projeyi yeniden tasarlamasını talep etti. Şubat 1999’da şehir yönetimi Frank Gehry ile pazarlığa oturduğunu ilan etti. Proje için toplanan 25 milyon dolarlık bağışın 15 milyon doları sadece Cindy Pritzker tarafından bağışlandığı için, eşinin anısına bu parka Jay Pritzker Pavyonu ismi verildi. Martha Thorne Martha Thorne, Hyatt Vakfı bünyesindeki Pritzker Mimarlık Ödülü komisyonunun başkanıdır. Bu görevi 2005 yılından beri yürütmektedir. Komisyonda görev almasına ve jüri üyeleri ile beraber çalışmasına rağmen ödül için yapılan oylamaya katılmamaktadır. Martha Thorne, Pennsylvania Üniversitesi’nde Şehir ve bölge planlama üzerine eğitimin tamamladıktan sonra, Buffalo şehrinde yer alan New York Eyalet Üniversitesi’de sanat eğitimi aldı. Ayrıca Londra Ekonomi Okulu’de de bir süre eğitim gördü. İlk olarak İspanya’nın Madrid şehrinde sergiler organize eden ve mimarlık ile ilgili bazı yayınlar yayınlayan Martha Thorne, 1996 ile 2005 yılları arasında da Şikago Sanat Enstitüsü Mimarlık Bölümü’nde yardımcı Küratör olarak çalıştı. 2005 yılından beri de Pritzker Mimarlık Ödülü komisyonu başkanlığı görevini sürdürmektedir. Mimarlık ile ilgili birçok makalesi basılan Martha Thorne’nin, Pritzker Architecture Prize: The First Twenty Years adlı kitabı da basılmıştır. Salsu Muharebesi Salsu Muharebesi, (Korece Hangul: 살수 대첩, Hanja: 薩水大捷, anlam: Salsu Büyük Zaferi) 612 yılında Goguryeo ve Sui Hanedanı arasında 2. Goguryeo-Sui sırasında meydana gelen büyük bir muharebe. Goguryeo süvari kuvvetleri, Sui ordusunu Salsu nehri civarlarında hezimete uğratmıştır. 612 yılında Sui imparatoru Yangdi 1.133.800 asker ile Goguryeo topraklarını işgal etmiş ve güçlü bir direnişle karşılaşmıştır. Sui imparatoru Pyongyang işgali için Yu Zhongwen komutasına 305.000 asker göndermiştir. Goguryeo generali Eulji Mundeok birkaç ay Sui ordularına karşı kale savunması yapmıştır ve bunun üzerine Sui birlikleri geri çekilmiştir. Salsu civarlarında Sui birliklerine karşı Eulji Mundeok büyük bir su barajı açtı ve binlerce Sui askeri boğularak telef oldu. Goguryeo süvarileri geri kalan Sui askerlerini kılıçtan geçirdi. Bu olay üzerine Liaodong Yarımadası'ndaki Sui kuvvetleri hızla geri çekildi. Sonuç olarak Goguryeo kaybı 2.700 iken Sui kaybı 302.300 asker olarak bilinmektedir. Ancak, bazı tarihçiler bunun abartılı bir sayı olduğunu tahmin etmektedir. Sui Hanedanı, bu savaş sonucunda büyük ordular yürütmüş ve çok büyük kaynaklar harcamıştır. Muazzam kaybı sonucu içerisinde çökmeye başlamış ve hanedanın yıkılmasını hızlandırmıştır. Töre (Erdal Erzincan albümü) Töre, Erdal Erzincan'ın 1994 yılında çıkardığı ilk solo albümüdür. Töre (anlam ayrımı) Töre kelimesi aşağıdaki anlamlara gelebilir: FK Drujba Maykop FC Drujba Maykop ("Rusça: ФК "Дружба" Майкоп ") Rus futbol kulübü. Kafkasya'da bulunan Adigey cumhuriyeti başkenti Maykop'ta faaliyet gösterir. 1963 yılında Urojay Maykop adıyla kurulmuş, 1968 yılında Drujba adını almış halen bu isimle faaliyetine devam etmektedir. Kulübün en büyük başarısı 1992/1993 sezonunda Rusya kupasında yarı final oynamak oldu. 2010 sezonunda Rusya 2. Futbol Ligi, Güney grubunda mücadele edecektir. August 25, 2009, Barlas Erinç Barlas Eşber Erinç (d. 1968, Ankara), Türk şarkıcı-şarkı yazarı. Gazi Üniversitesi İşletme Fakültesi'nde okuduğu sırada 2 yılını İngiltere'de geçiren Barlas Erinç çok erken yaşlarda müzikle, 15-16 yaşlarındayken de sahneyle tanıştı. Barlas'ın ilk müzik grupları, 1980 sonlarında Ankara'da çalan punk rock grubu Hardline ve heavy metal grubu Axe'tır. Axe cover şarkı çalmıyordu. Hem Ankara hem de İstanbul'da başarılı konserler veren grupta şarkı söyleyen Barlas Erinç, bir yandan grubun şarkı yazarlığını da yürütüyordu. Barlas Erinç, izleyen yıllarda kendisi de önemli aranjörlerden olacak kardeşi Alper Erinç ile birlikte Physical Scandal grubundan sonra müzik hayatına bireysel olarak devam etti. Erken yıllarda İngilizce sözler yazan Barlas, daha sonra heavy metal geçmişi ve pop rock eğilimiyle batılı tarzda yaptığı bestelere Türkçe sözler yazmaya başlamıştır. O zamanlar İngilizce cover şarkılar çalan ve sonradan çoğu tanınmış Türk pop rock müzisyenleri olan pek çok müzisyene de böylece ilham vermekle kalmayıp onlar için şarkı da yazmaya başlamıştır. Barlas kendi albümlerinin yanı sıra başka sanatçılara verdiği şarkılarıyla da tanınmaktadır. Barlas, yıllar içinde 4 albüm çıkarmıştır. Bara Gidelim, Küt Küt / Kelebek, Dünya Bi Acaip ve son olarak Daha Derin. Bu albümlerdeki kayıtlardan en çok öne çıkan şarkılar, Küt Küt, Kelebek, Tango Millenium ve İkimizin Hikâyesi olmuştur.Barlas'ın 2008 Aralık ayında ‘We Play/Balet Plak’ etiketiyle piyasaya çıkan son albümü Daha Derin bir metal-pop albümüdür. “Daha Derin” albümü için Mehmet Turgut tarafından çekilen fotoğraflarda çıplak poz vermiştir. Albümde 12'si Barlas'ın bestesi olmak üzere 14 parça bulunuyor. Led Zeppelin gurubunun efsanevi şarkısı Whole Lotta Love original sözleriyle ingilizce olarak ve yine Papa Roach dan My Last Resort ise Türkçe sözlerle Seviş Benimle adı ile yorumlanmış. Ayrıca Barlas bu albümünde daha önce yorumlanan Aşka Dair adlı şarkısını yeniden yorumlamıştır. Ayrıca editör firması Müzikotek ile uluslararası kullanıma sunulan 3 adet müzik kütüphanesi albümü vardır. Bu albümlerde yer alan parçalar Amerika, Kanada gibi ülkelerde film, dizi ve TV programlarında kullanılmaktadır. Kendi albümlerinin yanı sıra başka sanatçılar için beste ve söz yazarlığı yapmaya ise 90'lı yılların ortalarında Umay Umay'ın ilk albümüyle başlamıştır. Bu albümdeki şarkıların tamamının söz ve müzikleri Barlas Erinç'e aittir. Sonradan Emre Aydın'ın "Afili Yalnızlık" albümüne aldığı tek cover şarkı olan "Hareket Vakti" ilk kez bu albümle tanınmıştır. Barlas Erinç'in bugüne dek yazdığı yaklaşık 300'den fazla şarkının 30 kadarı hit olmuştur. Özlem Tekin'in büyük çıkış yaptığı ilk single'ı "Aşk her şeyi affeder mi?" bu hitlerden biridir. Bu şarkı son yılların çıkış yapan grubu Hepsi'nin yeni cover albümü, "Şaka"da da yer almaktadır. Barlas imzalı, kitlelere ulaşan şarkılar arasında gene Özlem Tekin'in söylediği "Aşka Dair", "Bahar", Teoman'ın söylediği Roxy Müzik Günlerinde en iyi beste ödülünü alan "Ne Ekmek Ne de Su", "Dursun Dünya" gibi şarkıları sayılabilir. Şarkı verdiği sanatçılar arasında Özlem Tekin ve Teoman'ın yanı sıra Murat Göğebakan, Barış Akarsu, Sarp, Aslı gibi pek çok rock şarkıcısı vardır. Barlas sadece pop rock tarzında değil, Candan Ercetin'in Melek albümündeki "Ağlıyor musun?", Ayşegül Aldinç'in "Ben kimselere yar olmam", Yeşim Salkım'ın "Kara Yazılım" ve daha pek çok farklı tarzlardaki sanatçılara da beste vermiştir. Yonca Evcimik'in 2001 yılındaki Herkes Baksın Dalgasına albümünde iki tane bestesi vardır. Ayrıca Yonca Evcimik'in 2012 çıkışlı Yallah Sevgilim adlı teklisinin sözlerini yazmıştır. Gülhan'ın "Gülhan" ve "Aynıyız Seninle" ile Dilek Budak'ın "Dilek Budak" albümleri gibi sanatçıların da albümlerinin prodüksiyonun gerçekleştiren Barlas ayrıca Galatasaray marşlarından "Kalbimizde Şampiyon" un da bestecisidir. Barlas'ın yazdığı şarkılardan ikisi, 'Hareket Vakti' ve 'Bahar', Blue Jean Dergisi'nin 2008 yılında Naim Dilmener, Şafak Ongan, Deniz Durukan, Kutlu Özmakinacı, Güven Erkin Erkal, Çağlan Tekil, Melis Danişmend, Birsen Birdir, Afşin Akın, Doğu Yücel ve Tolga Akyıldız gibi önemli müzik yazarları tarafından oluşturulan jürinin seçtiği, tüm zamanların en iyi 50 Türkçe rock şarkı listesine girmiştir. İki şarkıyla listeye girmeyi başaran az sayıda sanatçıdan biridir. Ayrıca bestesini yaptığı Ne Ekmek Ne de Su şarkısı Teoman'ın seslendirmesiyle Roxy Müzik Günleri'nde en iyi beste ödülünü almıştır. Michèle Mercier Michèle Mercier (d. 1 Ocak 1939, Nice, Fransa - ), Fransız sinema oyuncusu. 1957 yılında başladığı sinema kariyerinde bugüne kadar 50'den fazla filmde rol almakla birlikte Mercier daha çok 1960'lı ve 1970'li yıllarda rol aldığı tarihi macera filmleri ile hatırlanır. Bunların arasında da ona asıl ününü sağlayan filmler 1964 ve 1968 yılları arasında oynadığı 5 "Angélique" filmidir. Konuları Fransa'da 17. yüzyılda geçen bu kostümlü macera filmleri aynı adı taşıyan 13 kitaptan oluşan bir seriye dayanmaktadır. Bu filmlerin beşi de Türkiye'de gösterilmişti. Türkiye'de "Anjelik" filmleri olarak anılan bu filmler çok tutuluca iki de yerli yapım Anjelik filmi çevrilmişti. Michèle Mercier ülkesi dışında da birçok uluslararası filmde rol aldı. Bunlardan biri de tamamı Türkiye'de çekilen ve konusu Türk Kurtuluş Savaşı sırasında geçen 1970 yapımı Paralı Askerler (You Can't Win 'Em All)'dir. 1 Ocak 1939'da Fransa'nın Nice kentinde Jocelyne Yvonne Renée Mercier adıyla dünyaya geldi. Babası kentin tanınmış eczacılarından biriydi. Çocukluğu savaş yıllarının yoksulluğuna denk geldi. Daha küçük bir çocukken bir balerin olmayı kafasına koymuştu. Ancak yiyeceğin bile zor temin edildiği günlerde babası onun ağlayarak istediği bale pabuçlarıyla elbiselerini güçlükle alabildi. Karşılığında babasının eczanesinde çalışacaktı. Babası önceleri bunun bir çocukluk hevesi olduğunu sandı. Ancak küçük kız ciddiydi ve azimle çalışarak kendi yaşıtları arasında tanınmış bir balerin oldu. Birçok bale gösterisine çıkıyor, şarkı da söylüyordu. Sonunda Nice Operası'nda solistliğe kadar da yükseldi. Sonra Paris günleri geldi. Önce Roland Petit tiyatro topluluğuna katıldı, sonra "Eiffel Kulesi Balerinleri" adlı bir grupla çalıştı. 15 yaşında tanıştığı Maurice Chevalier onun ileride çok yükseleceğini söyledi. Dans çalışmalarının yanı sıra Solange Sicard'dan dramatik sanatlar dersi almaya başladı. Ancak adı sinema için çok uzun ve akılda kalıcı değildi. Beş yaşındayken tifodan ölen kızkardeşi Michèle'in adını aldı. Bu aynı zamanda hayranı olduğu oyuncu Michèle Morgan'ın da adıydı. Birkaç romantik komedide oynadıktan sonra 1960'ta ünlü yönetmen François Truffaut'nun Tirez sur le pianiste (Piyanisti Vurun) adlı filminde oynadı. Filmdeki rolü çok küçüktü ama bu rolünün her zaman en beğendiği rol olduğunu söylemiştir. Bu arada İngiltere ve İtalya'da birkaç filmde daha serbest kızları canlandırdı. İtalya'da çektiği filmlerle Sophia Loren ve Gina Lollobrigida'ya rakip olduğu söyleniyordu. Ama halâ sinemada çıkış yapacağı filmler gelmemişti. Nihayet 1963 yılında bu şansı yakaladı. Fransa'da çok ünlü olan "Angélique" tarihi romanlar serisinin sinemaya aktarılması gündemdeydi. Dönemin ünlü oyuncuları Angélique rolünü kapmak için yarışıyorlardı. Yapımcı, rolü Brigitte Bardot'nun oynamasında ısrar ediyordu, ama Bardot rolü geri çevirdi. Sonra yerine düşünülen Annette Stroyberg fazla popüler değildi, Catherine Deneuve çok solgun bulundu, Jane Fonda'nın Fransızcası çok Amerikan aksanı kokuyordu, Virna Lisi ise Hollywood'da oldukça meşguldü. Sonunda rol Michèle Mercier'ye kaldı. O güne kadar 20 kadar filmde oynamış ve ülkesi dışında, özellikle İtalya'da tanınmış bir oyuncuyken ülkesinde çevirdiği ilk Angélique filminde ona yeni gelmiş acemi muamelesi yapılmasına biraz bozuldu. Birer yıl ara ile çevrilen 5 Angélique filminde de oynadı. Artık çok ünlüydü ama Michèle Mercier Angélique karakteriyle de özdeşleşmişti. Bir yandan şöhretin tadını çıkarıyor ama bir yandan da üzerine yapışan bu karakterden kurtulmaya çalışıyordu. Bunun için Jean Gabin ve Robert Hossein'le iki 'ciddi' filmde oynadı. Hollywood'da bile şansını denedi ama burada da tutunamadı. Erkeklerden yana hiç sansı olmadı, onlardan hep darbeler yedi, aldatıldı, tacize uğradı, dolandırıldı. Sonunda şunları dedi: "O erkekler beni değil "Angélique"i baştan çıkarmaya çalışıyorlardı". Bütün bu olaylar onu sinemada dünyasından soğuttu. Uzunca bir süre ara verdiği sinemaya 1998 yılında Küba'da çekilen bir İtalyan filmi olan La Rumbera'yla tekrar döndü. Ertesi yıl ticari yatırımlarından milyonlarca Frank zarar etti, ciddi olarak mali darboğaza girdi. Fransız karı koca romancılar Anne ve Serge Golon'un yazdığı ve 1957-1985 yılları arasında yayımlanan 13 adet tarihi macera romanının ortak adı, baş kahramanının adından dolayı "Angélique" romanları olarak adlandırılır. Bu romanlardan bazıları Türkiye'de de yayımlanmıştır. Konusu genellikle 17. yüzyıl Fransasında geçen bu romanlardan 5 tanesi de sinemaya aktarılmıştı. Filmlerin tamamını Bernard Borderie yönetmiş, hepsinde de "Angélique" rolünü Fransızların seksi oyuncusu Michèle Mercier canlandırmıştı. Bu nedenle bu filmler birer erotik film oldukları çağrışımını da yaparlar. Bu filmlerin tamamı Türkiye'de de gösterime girmiştir. Filmlerin Türkiye'deki ortak adı "Anjelik filmleri"dir. Filmler çok tutulunca iki tane de yerli "Anjelik" filmi yapıldı. Bu filmlerin senaryoları da Anne ve Serge Golon'un özgün romanlarından uyarlanmışlardı. 1981 UEFA Kupası Finali 1981 UEFA Kupası Finali, UEFA Kupası'nın 1980-81 sezonunun şampiyonu belirleyen maçı olmuştur. İki ayaklı olarak oynanan final karşılaşmaları, 6 Mayıs ve 20 Mayıs 1981 tarihlerinde İngiltere'nin Ipswich Town FC ile Hollanda'nın AZ takımları arasında oynandı. Ipswich Town FC, maçları toplamda 5-4 kazandı. 1982 UEFA Kupası Finali 1982 UEFA Kupası Finali 5 Mayıs 1982 ve 19 Mayıs 1982 yıllarında İsveç'ten IFK Göteborg ve Batı Almanya'dan Hamburg arasında oynanmıştır. Göteborg toplamda 4-0 kazanmıştır. Erik Solbakken Erik Solbakken (d. 17 Kasım 1984; Hemsedal), Norveçli televizyon sunucusu. 2010 Eurovision Şarkı Yarışması'nı Haddy Jatou N'jie ve Nadia Hasnaoui ile birlikte sunmuştur. Haddy N'jie Haddy Jatou N'jie (d. 25 Temmuz 1979, Oslo), Norveçli şarkıcı, söz yazarı, yazar ve gazeteci. Gambiyalı bir baba ile Norveçli bir annenin kızı olarak dünyaya gelmiştir. 2010 Eurovision Şarkı Yarışması'nda Erik Solbakken ve Nadia Hasnaoui ile birlikte sunuculuk yapmıştır. Ray Park Raymond Park (d. 23 Ağustos 1974), Britanyalı aktör, dublör ve dövüş sanatçısı. En iyi rolü filminde Darth Maul karakterini oynayarak başarmıştır. X-Men'de "Toad" ve 2009 yılında filminde Snake-Eyes rolüyle yer almıştır. 7 yaşında Bruce Lee filmlerini izleyerek dövüş sanatlarına merak saran Raymond Park bu sanatını filmlerde sıkça yer vermektedir. Raymond Park Türkiye'de geniş kitlesi olan Heroes Tv dizisine Yeni sezon ile katılmış ve Heroes'da bıçaklarıyla oldukça hızla hareket edebilen Edgar karakterini canlandırmaktadır. 2010 yılında gösterime girecek olan "The King of Fighters" filminde "Rugal Bernstein" ni oynadı. 1983 UEFA Kupası Finali 1983 UEFA Kupası Finali, 4 Mayıs 1983 ve 18 Mayıs 1983 tarihlerinde Belçika'dan RSC Anderlecht ve Portekiz'den SL Benfica arasında oynanmıştır. Anderlecht toplamda 2-1 kazandı. 1984 UEFA Kupası Finali 1984 UEFA Kupası Finali 9 Mayıs ve 23 Mayıs 1984 yıllarında Belçika'nın RSC Anderlecht ve İngiltere'nin Tottenham Hotspur FC takımları arasında oynanmıştır. Tottenham toplamda 2-2 biten final maçları sonucunda penaltılarla 4-3 galip tamamladığı finaller sonrası kupayı müzesine götürmüştür. 1985 UEFA Kupası Finali 1985 UEFA Kupası Finali 8 Mayıs ve 22 Mayıs 1985 tarihlerinde İspanya'nın Real Madrid CF ve Macaristan'ın Videoton FC Fehérvár takımları arasında oynanmıştır. Madrid toplamda 3-1 kazanmıştır. Mount & Blade: Warband Mount & Blade: Warband, Orta Çağ temalı bir rol yapma video oyunu olan "Mount & Blade" için geliştirilen tek oyunculu ve çok oyunculu bir genişleme paketidir. Oyun, Türk firması TaleWorlds tarafından geliştirilmekte olup, kamuoyuna ilk defa Aralık 2009 tarihinde duyurulmuştur. Paradox Interactive tarafından 30 Mart 2010 tarihinde Amerika'da ve Türkiye'de satışa sunulmuştur. Piyasaya çıktığı ilk üç ay içerisinde dünya genelinde 100 bin satış rakamına ulaşan oyun "PC Gamer" tarafından gelmiş geçmiş en iyi RYO'lardan biri olarak gösterilmiştir. Oyun, 16 Eylül 2016'da Playstation 4 ve Xbox ONE platformlarına çıkmıştır. Oyun içerisindeki uluslar birbirleriyle savaşmaktadır. Savaşların sonunda krallıklar yıkılabilmektedir, bütün krallıklar yıkıldığında oyun bitmiş olur. En sona kalabilen ulus, savaşı kazanmıştır.eğer isterse oyuncu kendi krallığını kurmaya ve Kalradya'nın hakimi olmaya çalışabilir veya altı krallıktan birinin derebeyi olarak Kalradya'yı tek ulus altında toplamaya çalışabilir. Oyun senaryosunda bütün krallıklar, oyun evreni olan Kalradya'da eski Kalradya İmparatorluğu'nu yeniden canlandırabilmeyi amaçlamaktadır. Oyunda 6 devlet vardır: Rodok Krallığı, Vaegir Krallığı, Svadya Krallığı, Nord Krallığı, Kergit Hanlığı ve Sarranid Sultanlığı. Rodok Krallığı, Kalradya evreninin güney kısmını kaplamaktadır. Genelde dağlık bölgeleri vardır, yer yer ovalarla ve ormanlarla kaplıdır. Kalradya dışı ile olan bağlantıları Bezan Denizi tarafından kapatılmıştır. Vaegir Krallığı, Kalradya evreninin kuzey-doğu kısmını kapsamaktadır. Sürekli karlarla kaplı bu bölge, Kalradya'nın en soğuk bölgesidir. Kalradya dışıyla olan bağlantıları Büyük Tayga ve Alai Denizi'nin bir kısmıyla engellenmektedir. Svadya Krallığı, Kalradya evreninin batısında yer alır. Nehirlerle, ormanlarla kaplıdır ve bütün devletlere komşudur. Nord Krallığı, Kalradya evreninin kuzey-batı kısmını kapsar. Diğer krallıklarla arasına yer yer ormanlar veya dağlar girer, ayrıca her bölgesinin denize kıyısı vardır. Kalradya dışıyla olan bağlantılarını Alai Denizi engeller. Kergit Hanlığı, Kalradya evreninin doğusunu kapsar. Büyük bir bozkırda yaşarlar ve göçebedirler, Kalradya'nın dışıyla olan bağlantılarının bozkır uçurumları kesmektedir. Sarranid Sultanlığı, Kalradya evreninin güney-doğusunu kapsar. Çöllerle kaplı bir arazidedirler, yer yer tepeler bulundurmaktadır. Kalradya dışıyla olan bağlantıları arasında Sarrdak Çölü vardır. Oyunda fazlaca karakter bulunmakta bunlardan biri de oluşturulan oyuncudur. Oyuncu kendi geçmişini istediği gibi seçebiliyor. Diğer karakterler ise krallar, derebeyler, yoldaşlar, leydiler ve taht talipleri. Taht talipleri iddia ettikleri krallıkların tahtını kendi hakkı olarak görür ve ele geçirmek ister, genellikle talip olduğu krallığın düşmanı olan krallıkların şehirlerinde bulunabilmektedir. Oyundaki hükümdarlar: Taht taliplileri: Taht taliplerine sadece yaratılan karakter yardım edebilmektedir. Bunu yapabilmek için oyuncunun namını arttırması gerekmektedir. Eğer yeterli nama ulaşırlarsa ve teklifleri kabul edilirse, taht talipleri oyuncunun grubuna katılırlar ve isyanın sonuna kadar oyuncunun grubunda bulunurlar. Ulusların başlıca geçim kaynakları vardır. Bunun için kervanlar sıklıkla ticaret yapmaktadırlar. Savaş zamanında kervanların yağmalanması olayı olağandır. Rodok Krallığı, alet ve yün satımı gibi işlerde ileridir. Svadya Krallığı, tahıl ürünleri ve yün satımı gibi işlerle uğraşmaktadır. Nord Krallığı; deniz ürünleri satımında ilerlemiştir, ayrıca Wercheg Şehri'nde tuz çok ucuza satılır. Vaegir Krallığı, giysi ve yün satımı işlerinde ilerlemiştir. Kergit Hanlığı, baharat satımında ilerlemiştir. Sarranid Sultanlığı ise hurma gibi yiyecekler satmaktadır. Kalradya evreninin baharat kaynağı Kergit Hanlığı'dır. Baharat dışındaki ürünlerin büyük çoğunluğu her yerde bulunabilmektedir. Fakat baharat, diğer krallıklarda en çok sıkıntı çekilen üründür. Bu sebeple birçok krallık, Kergit Hanlığı topraklarına sefer düzenleyebilir. Öte yandan denizcilik alanında gelişmek isteyen uluslar, Nord Krallığı topraklarına sefer düzenler. Tarımda gelişmiş olan Svadya Krallığı, ekonomik sıkıntı zamanında çok saldırı alır. Aletlerde sıkıntı çeken uluslar, Rodok Krallığı'na saldırı düzenler. Tarım sıkıntısında da Rodok Krallığı'na saldırı olabilir. Yün, gelişmiş zırh ve silahlar için Vaegir Krallığı saldırı alabilmektedir. Başka çeşit yiyeceklerde sıkıntı çeken uluslar, Sarranid Sultanlığı'na sefer düzenler. Tahıl sıkıntısında da Sarranid Sultanlığı saldırı alır. Ancak krallıkların aslında savaşmalarının ana nedeni Kalradya İmparatorluğu'nun varisi olduklarını iddia etmeleridir. Kalradya evreni, feodal yapıdadır. Orta çağ zamanını işleyen oyun, derebeylere sahiptir. Her krallığın birçok derebeyi ve bu derebeylerine ait yerel kuvvetleri bulunmaktadır. Genellikle devlet içindeki en büyük yerel kuvvet, kraliyet ordusudur. Derebeylerine ait kaleler, köyler bulunmaktadır. Krallık içinde büyük zaferler kazanan derebeylerine ait şehirler bulunmaktadır. Derebeyleri, belli zaman aralıklarıyla o devletin köylerini dolaşır ve asker toplar. Bu askerler, talim seviyesine bağlı olarak rütbe atlar. Zamanla mızrakçı, okçu, süvari vb. olabilir.Hanlardan da kiralık askerler toplayabilirler. Derebeyi, bu askerleri kendine ait kaleye veya şehre yerleştirebilir. O şehrin garnizonunu güçlendirebilir. Bundan başka kendi ordusuna katarak kale kuşatmalarında, meydan savaşlarında hazır bir asker haline gelebilir. Bütün köyler, kaleler, şehirler derebeyine vergi verir. Toplam para, asker maaşlarının ödenmesinde ve kale geliştirmelerine önemli rol oynar. Askerlerin morali için çeşitli yiyecekler alınabilir. Paralı asker kiralanabilir. Bunun dışında derebeyleri, para kazanmak için esirleri köle olarak satabilmektedir. Ganimetlerden gelen para ile toplam para daha fazla artar. Oyuncu para kazanmak için derebeylerinden aldığı görevleri yerine getirebilir,şehirlerdeki loncalardan görev alabilir, turnuvalara katılabilir,ticaret yapabilir,kervan gönderebilir hatta köy veya kervan bile yağmalayabilir fakat köy veya kervan yağmalarsa onur puanı düşecektir ve bazı soylu kişilerle arası bozulacaktır. 19. yüzyıldaki Napolyon Savaşları'nı konu alan ek paket 19 Nisan 2012'de yayınlanmıştır. Hızlı savaş ve eğitim modları haricinde sadece çok oyunculu oynanabilir. Birleşik Krallık, Fransız İmparatorluğu, Prusya Krallığı, Rus İmparatorluğu ve Avusturya-Macaristan İmparatorluğu olmak üzere oynanabilir 5 ülke vardır. Napolyon Savaşları'nın gerçekleştiği tarih dolayısıyla bir çok özellik eklenmiştir, bunlar: İskandinavya ve Britanya coğrafyasında geçen ek paket, Viking İstilası'nı anlatır. 11 Aralık 2014'te yayımlanmıştır. 1988 UEFA Kupası Finali 1988 UEFA Kupası Finali 4 Mayıs, 1988 ve 18 Mayıs, 1988 tarihlerinde İspanya'nın Espanyol ve Batı Almanya'nın Bayer 04 Leverkusen takımları arasında oynanmıştır. Leverkusen toplamda 3-3 biten final maçları sonucundaki penaltılarda 3-2 galip gelerek kupayı müzesine götürmüştür. 1989 UEFA Kupası Finali 1989 UEFA Kupası Finali 3 Mayıs 1989 ve 17 Mayıs 1989 tarihlerinde İtalya'nın SSC Napoli ve Batı Almanya'nın VfB Stuttgart takımları arasında oynanmıştır. Napoli toplamda 5-4 kazanmıştır. Command & Conquer: Renegade Command & Conquer: Renegade Westwood Studios tarafından geliştirilmiş olup, Command & Conquer oyun serisinin bir oyunudur. Bu oyun, Command And Conquer'un tek birinci kişi bakış açısıyla oynanılan oyunudur. Diğerlerinin hepsi üçüncü kişi bakış açısıyla oynanır. Oyun Şubat 2002'de yayınlandı. Oyun Nod-GDI savaşlarının birincisini konu alır. Oynun başında Nod, GDI'dan üç tane bilim adamının kaçırır. Bu üç bilim adamını kurtarmak için Yüzbaşı Nick Parker, nam-ı diğer Havoc, görevlendirilir. Havoc, bu üç bilim adamını kurtarmak için için dünyayı dolaşır durur. En son durağı ise Sarayova'daki Temple Of Nod olacaktır. Burada Temple Of Nod'u yıkıp, Nodların lider Kane'i öldürüp, üç bilim adamını kurtaracaktır. Kaçırılan bu üç bilim adamı, oyun boyunca Nodlar için gizli bir araştırma yapacaktır. Bu gizli araştırmada, Nodlar Tiberium maddesinin yardımıyla biyokimyasal askerler üretmeye çalışacaklardır. Nitekim, oyunda yer yer bu askerler karşınıza çıkacaktır. Command & Conquer'un bu oynunda, önceki Command & Conquer oyunlarına (Red Alert hariç) benzer şeyleri; ve sonraki oyunlarda etkisi olacak yenilikleri vardır. Önceki Command & Conquer oyunlarına benzer şeylere örnek olarak; önceki oyunların görevlerin birinde Dr. Mobius Nodlar tarafından kaçırılır. Oyuncuysa bu bilim adamını kurtarması gerekir, eğer oyuncu GDI'ı seçtiyse. Nod tarafındaysa, Nod görevlerinin verildiği verler, Temple Of Nod'un odalarına benzemektedir. Getirdiği yeniliklerse; Nod ve GDI'ın bütün yapıları elden geçirildi. GDI'a "Dead Six" adında komando takımı eklendi. Ama bu yenilik sonraki oyunların hiçbirinde karşımıza çıkmaz. Nod'a "Black Hand" adında askerler ve mutant askerler eklendi. Bu iki asker tipi, 'ta karşımıza çıkacaktır.Başka bir yenilikse, oynun son görevinde sıkı bir şekilde korunan Temple Of Nod'un yakınında bir uzaylı aracı bulunmaktadır. Bu uzaylılar, 'ta karşımıza 3. bir taraf olarak çıkacak olan "Scrin"lerin oyun serisinde ilk sahneye çıkışı olarak sayılabilir. Çünkü bu uzaylı aracı, Scrinlerin askerler ve bina şekline benzemektedir. Malcolm X (film, 1992) Malcolm X, Spike Lee tarafından yönetilen, Afrikalı-Amerikalı aktivist Malcolm X'in hayatını anlatan 1992 yapımı biyografi filmi. Hikâye Alex Haley'in yazdığı "The Autobiography of Malcolm X" kitabından alınmıştır. Denzel Washington bu filmle En İyi Erkek Oyuncu Akademi Ödülü dalında aday olmuştur. Crooklyn Crooklyn 1994 yapımı Spike Lee'nin yazıp yönettiği bir biyografi filmi. Film 1970'lerde Brooklyn bölgesinde geçmektedir. Filmde genç bir kız olan Troy ve ailesini anlatır. Film boyunca, Troy dört kabadayı kardeşi, onu çok seven fakat sıkı annesi ve saf ama mücadeleci babası sayesinde hayat dersleri alır. "Crooklyn" Spike Lee tarafından yönetilen ABD'de PG-13 reytingi kazanmış iki filminden biridir, diğer filmi 1992 filmi "Malcolm X"tir. "School Daze", "Do the Right Thing" ve "She's Gotta Have It" filmlerinde olduğu gibi Spike Lee "Crooklyn" filminde de oynamıştır. Lee filmde, kabadayı ve uyuşturucu bağımlısı Snuffy rolünü oynamıştır. Midnight Club: Los Angeles Midnight Club: Los Angeles, Rockstar San Diego tarafından tasarlanarak, Rockstar Games tarafından "Midnight Club" serisinin 4. oyunudur. Oyun, 20 Ekim 2008'de Kuzey Amerika ve 24 Ekim 2008'de Avrupa'da satışa sunulmuştur. Deyrizor Deyrizor, Deyr-i Zor ya da Der ez-Zor (Arapça: دير الزور‎ "Deyru'z-Zur", "Der Zor") Suriye'nin kuzeydoğusunda Fırat Nehri üzerinde yer alan bir şehirdir. Deyrizor İli'nin başkenti olan şehir Şam'dan 450 km uzaklıkta olup, şehirde 2004 nüfus sayımına göre 239.000 kişi yaşamaktadır. Deyrizor 1867 yılına kadar küçük bir kasabaydı. O yıldan sonra Osmanlı döneminde büyüdü. 1915 yılında Anadolu'dan tehcir edilen çok sayıda Osmanlı Ermenileri Deyrizor'a getirildi. Günümüzde Deyrizor'da 1991 yılında inşa edilen bir Ermeni Kırımı müzesi ve anıtı bulunmaktaydı, ancak IŞİD tarafından imha edildi. Fırat Nehri kenarında bulunan kent bir tarım ve hayvancılık merkezidir. Civarda tahıl ve pamuk yetiştirilir. Kentin nüfusunun çoğunluğu Sünni Araplardan oluşur. Ayrıca kentte bir miktar Kürt, Ermeni ve Süryani de yaşamaktadır. 1915 Ermeni Kırımı'nda burada Deyrizor Konsantrasyon Kampı bulunmaktaydı. Fransa, 1921'de Deir ez-Zor'u işgal etti ve onu büyük bir garnizonun haline getirtti. Bu arada bölge, aristokrat bir ailenin üyesi olan Hac-Fadel Abboud tarafından yerel olarak yönetiliyordu. 1941'de İngiliz liderliğindeki güçler, Deir'e karşı bir savaşı içeren Suriye-Lübnan seferi sırasında Vichy Fransası'nı yenmişler ve bölgenin idaresiyle Özgür Fransız güçlerine teslim ettiler. 1946'da bağımsız Suriye Cumhuriyeti'nin bir parçası oldu. Suriye iç savaşından bu yana kentte Suriye Silahlı Kuvvetleri ile Özgür Suriye Ordusu (Suriye Devrimci ve Muhalefet Güçleri İçin Ulusal Koalisyon'a bağlı) ve Irak İslam Devleti gibi diğer muhalefet örgütleri arasında silahlı askeri çatışmalar meydana geldi. ABD, Jabhat Al-Nusra'yı bombardıman kampanyalarına tepki olarak bir terörist örgüt olarak kara listeye aldı. Deir Ez Zor bölgesi, Doğu Suriye'de kalan az sayıda Suriye Hükûmeti kalesinden iki yıldan fazla bir zamandı. Mayıs 2015'te İslam Devleti militanları, saldırı düzenleyerek Palmyra'yı ele geçirdi. Şehir daha sonra IŞİD tarafından etkin bir şekilde kuşatma altına alındı ve yalnızca nakliye helikopterleri tarafından tedarik edilecek erzaklar bırakıldı. IŞİD