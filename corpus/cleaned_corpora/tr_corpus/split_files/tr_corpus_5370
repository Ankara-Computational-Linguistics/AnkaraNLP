yeniden bir Karaçay-Çerkes Özerk Oblası oluşturuldu. Svanlar ise getirildikleri Gürcistan'a geri gönderildiler. 1957 sonrasında Karaçaylar, eski yerleri dışında, Çerkessk kentine, Adıge, Rus ve Abaza yerleşmeleri ile bu yerlerin çevrelerine de yerleştirildiler. Karaçay-Çerkesya'da 2010 nüfus sayımına göre 478.500 kişi yaşamaktadır. Bu verilere göre Toplam doğurganlık hızı 1.51 olmaktadır. Bölgede kullanılan dilleri Rusça, Karaçayca ile Balkarca (Karaçay-Balkarca), Çerkesçe, Abazaca ve Nogayca oluşturur. Cumhuriyet nüfusu içinde 2010'da Karaçaylar %41, Ruslar %31,6, Çerkesler %11,9 idi. Diğer gruplar içinde Abazalar %7,8, Nogaylar %3,4, Osetler (3,333 ya da %0,8), Ukraynalılar (3.331 ya da %0,8), Ermeniler (3.197 ya da %0,7), Tatarlar (2.021 ya da %0,5), diğer küçük gruplar da nüfusun %0,5'i idi. 2012 yılında yürütülmüş ve yaklaşık 57 bin kişiye soruların yönetildiği bir ankete göre Karaçay-Çerkesya ahalisinin %64'ü İslam'a, %13'ü Rus Ortodoks Kilisesi'ne bağlıdır. Toplumun geri kalan %2'si Karaçay ve Çerkes yerli dinine, %2'si ise mezhepsiz Hristiyanlığa veya diğer Hristiyan mezheplerine mensuptur. Bu inanışlara ek olarak toplumun %10'u "ruhani, ancak dindar değil" olmadıklarını, %3'ü ateist olduklarını belirtmiştir. Geriye kalan %6 ise ya diğer dinlere mensuptur, ya da hangi dine mensup olduklarını belirtmemiştir. Christchurch Christchurch; Yeni Zelanda'nın Güney Adası'nda bir şehirdir. 363.200 kişilik nüfusuyla, Güney Adasının en büyük şehri durumundaki Christchurch, hem görünüşüyle hem de atmosferiyle tam bir İngiliz kentine benzemektedir. Yemyeşil parkları ve bahçeleriyle ‘Garden City’ adını hak etmiş olan Christchurch'un şehir merkezinde, Avon Nehrinin rüzgarları hissedilmektedir. Kayak merkezlerine arabayla sadece bir saat uzaklıkta bulunması nedeniyle, Christchurch Yeni Zelanda’nın başlıca turizm merkezidir. Bu şehir aynı zamanda Chatham Adalarına ve Antarktika’ya bir geçiş yolu niteliğindedir. Han Mahmud Han Mahmud 19. yüzyılda yaşamış bir Kürt Emiridir. Müküs Beylerinin Eyyubhanbegi koluna mensuptur. Cizreli Bedirhan Bey ve Hakkârili Nurullah Bey gibi isimlerle çağdaştır. Van'ın Müküs (günümüzde Bahçesaray) Sancağında doğmuş ve genç yaşta Sancak Beyi olmuştur. 1847 yılında sürgün olarak gittiği Silistre Eyaletine bağlı Rusçuk kentinde, 19 senelik sürgün hayatından sonra 22 Teşrin-i sani 1282 (04 Aralık 1866) günü vefat etmiştir. Han Mahmud, Müküs sancak beyi olduktan sonra bu küçük beyliği kısa sayılabilecek bir sürede genişleterek, bir nevi kardeş federasyonu kurarak Van Gölü havzasından İran sınırına kadar büyük bir bölgeyi denetimi altına almıştır. Bölge tarihi açısından gerçekleştirdiği en önemli olay 1830’lu yıllarda ünlü Hoşap Kalesini alarak kadim Mahmudi Emaretine son vermesi olmuştur. Bu onu Kürdistan coğrafyasının en güçlü Mirlerinden biri hâline getirmiş, ayrıca İran ile hemhudud olması hasebiyle İran canibinde de üne kavuşmasına vesile olmuştur. Han Mahmud bu genişleme hareketini hem Osmanlı Devletinin bölge paşalarına hem de büyük nüfuz sahibi olan Botan ve Hakkâri Emirlerine rağmen başarabilmiştir. Müküs Emiri Han Mahmud, 1838 ve 1847 yıllarında Osmanlı Devleti ile karşı karşıya gelmiş, sürgünle sonuçlanan bu isyanlarda, ilk sürgününde Dersaadet’te (İstanbul) bir yıla yakın kalmış, son sürgününde ise Tuna Nehri kenarındaki Rusçuk kentinden memleketine bir daha geri dönememiştir. Ünlü Şerefname’de de detaylıca anlatıldığı üzere Müküs, Hizan ve Spayert Beyleri akraba olup, Hınıs’a bağlı Bilican kalesine gelmiş, oradan da Selçukluların da yardımıyla Van Gölünün Güneyindeki bölgelere yerleşmişlerdir. Bu aile muhtemelen 1207’de Ahlât Bölgesine yerleşen ve 1229’da Harzemşah istilası ile bölgeden ayrılan Eyyubi Hanedanının bir koludur. Diğer Kürt Emaretlerine nazaran küçük sayılabilecek Müküs sancağı, Yavuz ve Kanuni dönemlerine bölgedeki pek çok Emaret gibi özerk bir yapıya sahipken, Hakkârili İbrahim Han döneminde Hakkâri egemenliğine girmiştir. Müküs’ün bilinen ilk Emiri Abdal Beydir. İlk özerk dönemin bilinen son Emiri ise Seyyid Mehmed Beydir. Van Eyaletinden Dersaadet’e (İstanbul’a) gönderilen 05 R 1088 (06.06.1677) tarihli rapora göre Seyyidhan Bey’den sonra Müküs Sancağının başına oğlu Seyyid Mehmed Bey geçmişse de, hariçten Mahmud adında birinin Müküs’e ani bir saldırıda bulunarak kendisini katlettiği ve Müküs’ü zaptı altına aldığı ifade edilmektedir. Bu dönemden sonra Müküs Cizre ve Hakkâri Emaretleri tarafından paylaştırılmış, Müküs sancak merkezi Hakkâri Beyinin yönetimine girmiştir. Müküs’teki yüz yılı aşkın Hakkâri yönetimi o kadar etkili olmuştur ki çoğu tarihçi Müküs’ü Hakkâri toprağından, Müküs Mirlerini de Hakkâri Mirlerinden saymıştır. Hatta 1830’daki Vanlı İshak Paşa isyanında Osmanlı Erzurum yetkilileri Müküs’ü Hakkâri Sancaklarından biri olarak zikretmektedirler. 19. yüzyıla doğru Müküs Beylerinden Eyyubhan Bey bu iki beyliğe karşı bağımsızlık savaşımına girmiş, oğlu Abdi Bey zamanında bu mücadele devam etmiştir. Müküs’ün Abdi Beyin en büyük oğlu Şeyhi Bey zamanında yerel bağımsızlığına kavuştuğu kabul edilir. Müküs’te Mir Muhammedi, Kelehi ve Zeynalbegi gibi aileler de mevcut olmakla beraber, Eyyubhan Bey ile başlayan bu hareket Eyyubhanbegileri zamanla Müküs Beylerinin tek varisi hâline getirmiştir. Şeyhi Beyin Çataklı Hakkâri yöneticisi Saadet Hanım tarafından komployla öldürülmesi üzerine kardeşi Han Mahmud Müküs Miri olmuş ve Kürdistanın en kudretli Mirlerinden biri hâline gelmiştir. Hoşap Kalesini merkez hâline getiren Han Mahmud'un özellikle İran canibindeki şöhreti Erzurum Müşiri Osman Nuri Paşanın raporlarında çokça zikredilmiştir. Konu ile ilgili pek çok Osmanlı Arşiv Belgesine ulaşmak kabildir. Han Mahmud, Osmanlı Devletinin bölgede yönetimi merkezileştirme politikasına direndiğinden 1838 yılında isyan hareketlerine girişmiş, kardeşi Han Abdal vasıtasıyla Osman Nuri Paşa ile müzakere hâlindeyken, Hakkâri Beyi Nurullah Bey ve Cizre Beyi Bedirhan Beyin amcası oğlu Mir Seyfeddin'in eski düşmanlıklardan dolayı kendisine savaş açmaları üzerine Osmanlı Devletine teslim olmak zorunda kalmıştır. Han Mahmud, kardeşleri Han Abdal, Abdurrezzak Bey ve Mir Sêvdin ile birlikte Vanlı İshak Paşa aracılığıyla Erzurum'a Osman Nuri Paşaya oradan da Dersaadet'e (İstanbul'a)getirtilmiştir. Han Mahmud'un 1. sürgünü bir seneden az sürmüş, İran tehlikesi ve güneyde büyük bir gaile hâline gelen Kavalalı Mehmed Ali Paşa isyanının da etkisiyle, Müşir Osman Paşanın, devlete bağlılığı hâlinde muhtemel İran saldırılarına karşı yararlı olacağı düşüncesi ve Sivas Müşiri Hafız Paşanın da talebiyle, yaklaşık bir sene sonra aff-ı Aliye mazhar olarak bölgesine tekrar dönmüştür. 1842 yılına gelindiğinde Van Gölü havzasından İran'a kadar büyük bir bölgeyi denetimi altına alan Han Mahmud'un Osmanlı yönetimi ile ilişkileri tekrar bozulduğu görülmektedir. Han Mahmud bu dönemde Kisan Beyi Halit Bey, Muşlu Şerif Paşa, Ahlat Beyi Mustafa Bey ile de ittifak hareketine girişmiş, bu ittifak daha sonra Cizre Beyi Bedirhan Bey de katılarak, Hakkâri Miri Nurullah Beyin de katılımını sağlamıştır. Bölgedeki bu Mir ittifakı zamanla bir isyan hareketine dönüşmüştür. Han Mahmud-Bedirhan Bey isyanı 1847 yılında bastırılmış, Bedirhan Bey Girit adasına Han Mahmud ise Silistre Eyaletine bağlı Rusçuk (günümüzde Bulgaristan’ın Rousse kenti) kentine sürgün edilmiştir. Han Mahmud 22 Teşrin-i sani 1282 (04 Aralık 1866) günü Rusçuk’ta vefat etmiştir. Berber Berber, erkek saçı kesen; sakal ve bıyık tıraşı yapan meslek erbâbı. Günümüzde pek çok berber saç boyama ve fön çekimi gibi işlemleri de gerçekleştirmektedir. Türkçeye Farsça "berber" kelimesinden geçmiştir. Kelimenin kökeni muhtemelen Latince "barba" (sakal) kelimesidir. Geçmişte berberler sadece saç-sakal kesimi değil; sünnet, hacamat, dişçilik, sülükçülük; kellik, uyuz ve bit tedavisi de yapıyorlardı. Bu durum hâlen Dünya'nın bazı gelişmekte olan bölgelerinde devam etmektedir. Berberliğin tarihi çok eskidir. Antik Mısır, Yunan ve Roma medeniyetlerinde berberlerin varlığına rastlanır. Umum berberlerinin yanı sıra geçmişte varlıklı kimselerin şahsî berberleri bulunurdu. Özellikle Antik Mısır'da misafirlerin ev berberini kullanmasına izin vermek, misafirperverliğin gereklerindendi. 11. yüzyılda Avrupa'da din adamlarına sakal tıraşı olma zorunluluğu getirildi. Bu dönemde berberler manastırların bir elemanı hâline geldi. Din adamları düzenli olarak kan aldırıyor ve bu işi diğer din adamları yapıyordu. 1163'te papalık, din adamlarının kan akıtmasını yasaklayınca kan alma ve bazı diğer küçük cerrahî işler berberlere devredildi. Bu dönemden sonra Avrupa'da yaklaşık 6 asır boyunca berberler pek çok küçük cerrahî işlemi gerçekleştirdiler. Bu durum kan alma, yara temizleme gibi işlerin seviyelerinin altında olduğunu düşünen tıp doktorlarını da memnun ediyordu. Sakal tıraşı, modernleşme öncesinde Müslüman dini inancı çerçevesinde hadiste “"bıyıkları kısaltın, sakalları uzatın"” emriyle fıtrattan görülüp haram, mekruh sayılır, erkekler sakallarını uzatırlar, sakal duası yaparlardı. Osmanlı padişahları içinde de Yavuz Sultan Selim dışında bütün padişahlar sakallıydı. Evliya Çelebi’ye göre ise, İbrahim’e kadar sakal tıraşı yoktu, İbrahim Kabe'de Hacdan sonra saç sakal kesimini başlattı. Muhammed'in 'sakal-ı şerif'ini kesen Selman-ı Farısi olduğu için berber dükkânlarında “"Her seher besmele ile açılır dükkânımız, Selmanı Farisidir pirimiz üstadımız"” yazan bir levha vardır. Cumhuriyetten önce berberlere 'Perükar' deniliyordu. Osmanlı berberleri seyyardı, kahvede, sokakta tıraş ederler, evlere servis yaparlardı. Sabun, leğen, ustura temel araçlarıydı. Gitgide berberler dükkân açtı. Modern zamanlarda, sakal tıraşı medenilik göstergesi oldu ilk dönemlerde, ve sakal tıraşı olmayana kamusal ve medeni gözle bakılmadı. Serf Serf, Ortaçağ Avrupası'nda, miras yoluyla kendisine tahsis edilen arazide toprak ağası adına çalışan köylü. Toprağın ve ürünün mülkiyeti toprak ağasına ait olmakla birlikte, serfler yiyecek ve giyecek ihtiyaçlarını karşılayacak kadar ürünü kendilerine ayırabiliyorlardı. Kölelik sistemine oldukça benzeyen bu sistemde serfler -kölelerden farklı olarak- satılamıyorlardı. Serfler genellikle kendilerine tahsis edilmiş toprakta çalışmakla birlikte, bazen toprak ağası tarafından başkasına tahsis edilmemiş topraklarda da (demesne) çalıştırılabiliyorlardı. Ayrıca kendilerine ayırdıkları tahılı öğütmek için sadece kendi toprak ağalarına ait değirmenleri kullanabiliyorlardı. Serfler ile özgür köylüler arasındaki farklardan en önemlisi göçme özgürlüğüydü; serfler efendilerinin izni olmadan topraklarını veya köylerini sürekli olarak terkedemiyorlardı. Bunun dışında evlenmek, iş değiştirmek veya mallarını devretmek için efendilerinden izin almaları gerekiyordu. Toprağa bağlılardı ve toprak el değiştirdiğinde serfler de yeni efendinin hizmetine giriyorlardı. Çoğunlukla kötü muamele görüyorlardı ve kanun önünde efendilerine nazaran çok kısıtlı haklara sahiplerdi. Serflikten çıkmanın tek yolu özgür bırakılmak veya firar etmekti. Ahmet Arslan (akademisyen) Ahmet Arslan (d. 1944, Urfa), Türk felsefe profesörü. Ankara Üniversitesi DTCF Felsefe Bölümü (1966) mezunu. Aynı bölümde doktora (1973) ve doçentlik (1978) çalışmalarını tamamladı. 1978’de Ege Üniversitesi Felsefe Bölümünde doçent, 1987’de profesör oldu. Ege Üniversitesi Edebiyat Fakültesi Felsefe Bölümünü kurarak (o zamanki adı Sosyal Bilimler Fakültesi) 1998 yılına kadar bu bölümün başkanlığını üstlendi. Sosyal Bilimler Enstitüsü müdürü olarak görev yaptı. İngilizce, Fransızca, Almanca ve Arapça bilmektedir. Osmanlı Kelam düşüncesi, Ortaçağ İslam Felsefesi ve İlkçağ Yunan felsefesi alanlarında kitap ve makaleleri bulunmaktadır. Ayrıca çeşitli Batı dilleri ve Arapça'dan yaptığı çok sayıda çevirisi vardır. Tanıl Bora, Ahmet Arslan'ın "bütün dinsel düşünüş tarihiyle ilgili muazzam bir külliyat" ürettiğini belirtmiş, Ege Üniversitesi Felsefe Bölümünün de Arslan'ın düşünce dünyası doğrultusunda, "felsefeden İslam'a bakma" ilgisine sahip olduğunu ifade etmiş ve bunu Ankara İlahiyat Fakültesinin yaklaşımının tersi olarak nitelemiştir. Arslan'dan etkilenenler arasında öğrencisi Zerrin Kurtoğlu ve onun "İslam Düşüncesinin Siyasal Ufku" kitabı bulunmaktadır. Arslan, felsefi denemelerinde İslam'ın temel hak ve özgürlüklerle uyumlu bir okumasını yaparak hoşgörü konusunu işlemiş; dinî hukukun bile "insan elinden çıkma", "akılsal" olduğunu ifade edip din yorumunda çağdaşlaşma olanağı bulunduğunu savunmuştur. İslam felsefesine ilişkin İslamî filozofların asıl işlevinin antik düşünceyi Batı'ya tekrar ulaştırmak olduğu ve İslam felsefesinin "evrensel felsefenin gelişmesinde önemli bir anı temsil etmediği", özgün görüşleri bulunmadığı yönündeki görüşü reddeder. Bu bağlamda T. J. de Boer gibi oryantalistlerin görüşüne katılmaz. UÄŸultulu Tepeler Uğultulu Tepeler, Rüzgarlı Bayır veya özgün adıyla Wuthering Heights, Emily Brontë'nin tek romanı. İlk kez 1847 yılında "Ellis Bell" mahlası ile yayımlanmıştır. Emily vefat ettikten sonra kız kardeşi Charlotte eseri yayıma hazırlayıp, Emily'nin gerçek ismi ile eserin ikinci bir baskısını yayımlamıştır. Eserin ismi konu aldığı hikâyenin merkezî figürlerinden olan bir malikâneden gelmektedir. Bugün İngiliz edebiyatının klasiklerinden sayılan roman ilk yayımlandığında hem olumlu hem de olumsuz tepkilerle karşılaşmıştır. İç içe geçen yenilikçi yapısı karışık tepkiler almıştır. Her ne kadar ilk başlarda Charlotte Brontë'nin "Jane Eyre" isimli eseri Brontë kız kardeşlerin çıkarttığı en iyi çalışma olarak tanınmış olsa da, sonradan gelen eleştirmenlerin çoğu Uğultulu Tepeler'in özgünlüğü ve başarısının onu Brontë kız kardeşler tarafından çıkarılmış en iyi eser yaptığını öne sürmüşlerdir. Uğultulu Tepeler'in birçok adaptasyonu gerçekleşmiştir: Birkaç film, radyo ve televizyon oyunları ve iki müzikal (Heathcliff dahil). Ayrıca Kate Bush'un popülerleşmiş bir şarkısına da ilham kaynağı olmuştur ki şarkı daha sonra birçok sanatçı tarafından tekrar seslendirilmiştir. Uzaylı filmleri listesi Uzaylı filmleri listesi: x Fantoma Fantoma Pierre Souvestre ve Marcel Allain'in 1912-1914 yılları arasında birlikte yazdığı, 43 ciltlik kitap serisidir. Fantoma bir anti-kahramandır.Macera türünün pek çok temel öğesi Fantoma dizisinden çıkmadır. Bu çizgi roman, roman ve sinema sanatı için de geçerlidir. Örneğin vücuda yapışan lateks kostümü ilk defa Fantoma giymiştir. Kızıl maske olarak bildiğimiz "Fantom" adını ve giysisini açıkça Fantoma’dan almıştır. Kostüm olarak Superman, Batman, Kaptan Amerika ve arkalarından gelen binlerce taklidi, Diabolik, Kriminal, Satanik vs. de hep Fantoma türevleridir. Sadece kostüm değil karakterler ve olay örgüleri de sık sık kullanılmıştır. Tommiks’deki Binbir surat, Teksas’daki Yarasa, Tenten’deki Rastapopulos aslında aynen Fantoma'dan alıntıdır. Fantoma’nın en büyük düşmanı olan komser Juve, Fantoma’nın öz kardeşidir. Fakat ikisi de birbiriyle kardeş olduklarını bilmeden ölümüne savaşmaktadırlar. Fantoma’nın kızının aşık olduğu gazeteci Fandor’da Fantoma’nın oğludur. Bu iki örnek bile sinemada yüzlerce kez tekrar edilmiştir. Çizgi roman Büyülü Rüzgar veya Star Wars filmindeki kötü adamın aslında kahramanın babası çıkması da bir Fantoma klişesidir. Charlie Chaplin’in Lime Light filminin konusu tamamen Fantoma’nın yedinci cildinden birebir almadır. Teksas ve Tommiks’in ilk on yıllık dönemindeki esprilerin neredeyse % 80’i de Fantoma’dandır. Tenten’deki iki saf hafiye, Dupont ve Dupond’da Fantoma’daki Nalorni ile Perusen’den başkası değildir. Pierre Souvestre'nin Avrupa'nın üçte birini yok eden İspanyol Gribinden ölmesi üzerine Allain, tek başına yazmaya devam etti. Son 11 cildi Marcel Allain'e aittir. Türkçeye 23'ü çevrildi. Neo (Matrix) Neo ya da Thomas A Anderson (d. 11 Mart 1968, Capital Şehri, Matrix hesabıyla), Wachowski Kardeşlerin yazıp yönettiği Matrix ve üçlemenin devam filmlerinde de yer alan, Keanu Reeves'in canlandırdığı ana karakter. Thomas Anderson, bir şirkette maaş karşılığı diğer taraftan ise hacker olarak çeşitli programlar üretmektedir. Başında Morpheus'un olduğu yasa dışı bir hacker grubu dikkatini çekmektedir. Ancak bir gün Morpheus ve ekibi onu bulur. Morpheus, Anderson'dan elindeki haplardan birini seçerek ya normal hayatına devam etmesini, ya da hayatın gerçeklerini öğrenmesini ister. Anderson hayatın gerçeklerini öğrenmek isteyince, uzun yıllar önce makinelerin yapay zekalarını insanoğluna karşı çıkacak kadar güçlendiğini ve savaşa tutuştuğunu, insanların makineleri durdurmak için yoğun nükleer silahlar kullanması sonucu gökyüzünün kara bulutlarla kaplandığını ve savaşın makinelere karşı kaybedildiğini öğrenir. Artık makineler insanları tıpkı bir pil gibi kullanmakta ve insan tarlalarında onları yapay olarak yetiştirmektedir. İnsanlar beyinlerine doğrudan bağlanılarak, kurgulanmış bir hayatı yaşamakta ve kimyasal bir küvet içinde olmalarına rağmen yaşıyormuşcasına hissetmektedirler. Bu kurgusal hayat gösteren programın adı Matrix'tir. Gerçekten bağımsız insanlar ise yerin çok altında bir mağara şehri olan Zion'da kısılıp kalmışlardır. Morpheus gibi liderler, kendilerini makinelere karşı zafere taşıyacak "seçilmiş kişi" olan mistik bir önderi aramaktadırlar. Morpheus, Anderson'ın seçilmiş kişi olduğuna inanır. Onu küvetten çıkararak Matrix'ten kurtarırlar. Anderson adını Neo olarak değiştirir. Kendisi de zamanla seçilmiş kişi olduğuna inanır. Matrix programı içinde insanların yapamadığı hızda ve güçte işleri başarır. Makinelere karşı Matrix programı içinde kurduğu üstünlüğü, gerçek hayattada başarır. Ancak Zion'un makinelerce işgal edilip yokedilmesini engellemek için savaşın en sıkıntılı anlarında sevgilisi Trinity ile birlikte yeryüzüne çıkarlar ve Matrix programının merkezi olan ana makinelere ulaşırlar. Neo, Matrix'in kurucu programı ile Zion'un devamı için pazarlık yapar ve asi program Ajan Smith'in yokedilmesi karşılığında Zion'un güvenliğini garantiler. Kurucu programın denetiminde Matrix'e girer ve Smith'i yokeder. Ancak artık kendisinin de vücudu iflas eder ve makineler onu makine şehrini içlerine doğru götürürler. Nokia 3210 Popüler bir cep telefonu olan Nokia 3210, ilk 1998 yılının Temmuz ayında piyasaya sürülmüştür. Nokia 3110 ve Nokia 5110 modellerin ardılı, Nokia 3310 modelinin öncülüdür. Yeni ve yaratıcı özellikleri, 3210'u kısa süre içerisinde Kuzey Amerika ve Batı Avrupa'da popüler bir telefon haline getirmiştir. Ayrıca 3210, cep telefonunun bir diğer özelliği ilk antensiz cep telefonu olmasıdır. Piyasasında ilk defa gençlere yönelik reklam kampanyaları ile satış başarısı yakalayan cep telefonudur. Onu 16-25 yaş arası gençlerde popüler kılan, değiştirilebilir kapağı, 3 adet oyunu ve besteleyicisi olmuştur. Telefonun üst kısmında bulunan güç düğmesiyle açılan telefon, ardından PIN kodunu sorar. Menü butonuna basarak aşağıdaki menülere ulaşılabilinir: Nokia 3210'un hacmi 104CC ve ağırlığı 153 gramdır. Uzunluğu 123.8mm x 50.5mm x 16.7mm (min), 22.5mm (max) dir. Etika (kitap) Ethica; Etika veya Törebilim gibi isimlerle Türkçeye çevrilmiş, özgün tam adı Ethica Ordine Geometrico Demonstrata olan, Baruch Spinoza'nın ünlü felsefî eseri. İngilizce çevirileri genellikle "Ethics" ismi altında yapılmıştır. Latince yazılmış olan kitap Spinoza vefat ettikten sonra 1677'de basılmıştır ve onun en ünlü eseri olmuştur. Spinoza yaşadığı sırada birçok baskılara ve dışlanmalara maruz kalmış, "Etika" henüz yayımlanmadan belirli çevrelerde okunup tartışmalara vesile olduğundan dolayı kendisi tarafından yayımlatılmak istenmemiştir. Bugün yazarın başyapıtı olarak da anılır. Önermelerin takip ettiği aksiyom ve tanımlar ile, Spinoza'nın da belirttiği gibi, eserin tarz ve sistemi "geometrik bir sırada düzenlenmiştir". Geometri Spinoza'nın düşünce yapısında bir düşünce biçiminin kusursuz bir şekilde ortaya konulmasının yolu olarak anlaşılır. Tıpkı Öklid geometrisinde olduğu gibi Spinoza da "Etika"sında, temel aksiyomları önce ortaya koyar ve daha sonra sistemini bunun üzerinde inşa eder. Yani aksiyomların kesinlenmesinden sonra her şey tümdengelimli bir şekilde ortaya konulur. Geometrik yöntem "Etika"nın kesinliğinin koşulu olarak öne sürüldüğü gibi, sonradan meydana gelen pek çok tartışmanın da kaynağıdır. Etika her şeyi açıklama iddiası içeren yapısı dolayısıyla, metafizik bir nitelikte de görülmüştür. Spinoza yapıtında Tanrı, doğa, gerçeklik, özgürlük, insan, tutkular, zihin gibi konulara kesin formüllü ancak yine de çok farklı şekillerde anlaşılan ve dolayısıyla da tartışılan açıklamalar getirir. Eserin "Törebilim" ismine sahip olmasının nedeni kitabın düşünce ve akıl yollu bir yaşam (ki burada Spinoza'nın kastı kelimenin tam anlamıyla Tanrı'dır) ile ahlâki ve hoşnut bir yaşama ulaşılabileceğini göstermek amacını taşımasıdır. Ek olarak Spinoza kişinin her şeyin önceden belirlenmiş bir şekilde olduğunu ve bunun değiştirilemeyeceğini fark ederek huzura kavuşabileceğini belirtmektedir. Bu şöyle de ifade edilebilir; özde her şey Tanrı'nın iradesiyle olmaktadır, ve bu yüzden kişinin geleceği dert etmemesi veya gelecekten korkmaması gerekir. Belirtmekte yarar vardır ki Spinoza'nın felsefî görüşlerinde rastlanabilecek Tanrı kavramı ve ilgili terimler, klasik monoteistik dinî Tanrı kavramıyla eş tutulmamalıdır, zira Spinoza'nın kastı daha farklıdır. Beş bölümden (veya kitaptan) oluşan eserin her bir bölümü belirli bir sırayla ilgili konuları ele alarak gelişir. Örneğin ilk bölüm, Tanrı'nın, daha uygun bir terminolojiyle Spinoza'nın tercih ettiği şekilde ""Deus sive Natura""nın ("Tanrı ya da Doğa"), tek ve eşsiz bir varlık olarak gerekliliğini ifade etmeye çalışmaktadır. Spinoza'nın "Tanrı ya da doğa" deyişinden, Althusser tarzı bir materyalizm de çıkmıştır, en derin metafizik ve idealizm de. Teras Teras ya da Taraça, bir yapının yer seviyesinden yüksek, kullanılabilir dış alanı olarak tanımlanabilir. Terasların görünüm ve özellikleri birçok şekilde olabilmesine rağmen, teraslar bir evin balkondan daha genişce, üstü açık olan bölümleridir. Terasların kullanım alanları oldukça çeşitlidir. Teraslar, küçük çapta Bahçecilik yapmak ya da özel kullanımlar için tasarlanır.Terasların tasarlanması aşamasında Peyzaj mimarlığı hizmetlerinin kullanılması büyük önem taşır. Lanetliler KraliÃ§esi Lanetliler Kraliçesi veya özgün adıyla The Queen of the Damned Anne Rice'nin "Vampir Günceleri" ("The Vampire Chronicles") isimli serisinin üçüncü kitabıdır. İlk iki kitap sırasıyla "Vampirle Görüşme" ("Interview with the Vampire") ve "Vampir Lestat" ("The Vampire Lestat") idi. Kitabın hikâyesi "Vampir Lestat"'daki hikâyenin bittiği yerden başlar, devamıdır. Bu romanda vampirlerin ortaya çıkışına ki bu Antik Mısır'a kadar uzanmaktadır ve ilgili mitoloji ile tarihe değinilmektedir. "Vampirle Görüşme" gibi bu eser de özgün adı ile aynı adı taşıyan bir sinema filmine konu olmuştur. 2002'de gösterime giren filmin yönetmenliğini Michael Rymer üstlenmiştir. Her ne kadar film eleştirmenlerden olumlu yanıt almasa da özellikle Kuzey Amerika'da zaman içinde belirli bir popülariteye ulaşmıştır. Filmde uykusundan uyanan ilk vampir, kraliçe, Akaşa rolünü sanatçı Aaliyah oynamıştı. Serinin ilk iki kitabını yayımlayan Turkuvaz Yayınevi 2010 Mayıs ayında Lanetliler Kraliçesini de okuyucularıyla buluşturacak. Beden H覺rs覺z覺n覺n Hikayesi Beden Hırsızının Hikayesi veya özgün adıyla The Tale of the Body Thief, Anne Rice'nin ünlü "Vampir Günceleri" ("The Vampire Chronicles") serisinin dördüncü kitabı. İlk üç eser sırasıyla: "Vampirle Görüşme" ("Interview with the Vampire"), "Vampir Lestat" ("The Vampire Lestat") ve "Lanetliler Kraliçesi" ("The Queen of the Damned") idi. 1992'de basılan "Beden Hırsızının Hikayesi" Lestat'ın ruhları değiştirip bedenleri ele geçirebilen Raglan James'le yaptığı anlaşma sonucu başka bir bedende hapsolmasının hikayesi anlatılır. Lestat, ölümlü bedeniyle Raglan James'in peşine düşer. Bu sırada sıradan ölümlülerin dertleriyle uğraşmak zorunda kalır. Ağır biçimde hastalanır, kadınlarla birlikte olmanın nasıl bir his olduğunu hatırlar ve ölümlü dünyanın çikolata gibi minik nimetlerini keşfeder. Åžeytan Memnoch Şeytan Memnoch veya Memnoch the Devil Anne Rice'nin ünlü "Vampir Günceleri" ("The Vampire Chronicles") serisinin beşinci kitabıdır. 1995'te basılan kitaptan önceki ilk dört kitap ise sırasıyla şunlardır: "Vampirle Görüşme" ("Interview with the Vampire"), "Vampir Lestat" ("The Vampire Lestat"), "Lanetliler Kraliçesi" ("The Queen of the Damned") ve "Beden Hırsızının Hikayesi" ("The Tale of the Body Thief"). Bu kitabın hikâyesinde ilk kitapların da baş kahramanı olan Lestat Şeytan ile tanışır. Bu kitapta büyük oranda Hristiyan teolojisine ait figürler ve kavramlar yer almaktadır, nitekim kitap dindar Hristiyan çevrelerden Hristiyan teolojisinin akidesine dair çoğu kavramı (örneğin İsa ve cehennem gibi) farklı bir şekilde sunduğu için eleştiriler almıştır. Vihti Vihti (), Finlandiya'nın Uusimaa bölgesinde bulunan bir belediyedir. Belediye, başkent Helsinki'nin 50 km kuzeybatısında yer almakta olup Büyük Helsinki'nin bir parçasıdır. Yüzölçümü 567.06 km² olan belediyenin nüfusu 31 Ağustos 2017 tarihi itibari ile 29,109'dur. Belediyenin merkezi Nummela yerleşimidir. Seiko Seiko {Japonca: セイコーホールディングス株式会社 "Seikō Hōrudingusu Kâbushiki-gaisha"}, Japon saat ve optik aletler üreten bir şirkettir. Seiko kelimesi Japonca dakika, başarı, mükemmel anlamına gelir. 1881 yılında "Kintaro Hattori" tarafından Japonya'nın başkenti Tokyo'nun Ginza bölgesinde bir mücevher ve takı dükkânı açması ile bugünkü Seiko firmasının temelleri atılmış oldu. On bir yıl sonra Seikosha (精工舎, Seikōsha?) adı altında saat üretilmeye başlandı. Seiko adı altında üretilen ilk saatler 1924 yılında piyasaya sürüldü. 1969 yılında Seiko "Astron" isimli, dünyanın ilk kuvars saati tanıtıldı. Bu saat orta-sınıf bir otomobil değerine satıldı. Seiko daha sonra ilk kuvars kronograf'ını tanıttı. 1985'te Orient ve Seiko birleştiler. Seiko Group, Seiko Corporation (SEIKO), Seiko Instruments Inc. (SII) ve Seiko Epson Corporation (EPSON) olarak üçe bölündü. 1969 yılında ise Seiko "Astron" isimli ilk kuvarz saati tanıtıldı. Ardından Spring Drive modeli ile ilk pilsiz saati üretildi. Bu saatin mekaniği, içerisindeki yaylar ile küçük bir tekerleği çevirerek kinetik enerjiyi çok küçük bazlı elektrik enerjisine dönüştürmektir. (~25 nanoWatts) Seiko ürünleri kuvars ve mekanik saatlerinin en ucuzu 50 Amerikan doları ve en pahalısı (the Credor Spring Drive Sonnerie) 100,000 Amerikan dolarının üzerindedir. Seiko'nun Seiko "5" Serisi mekanik saatleri kolleksiyoncular tarafından ödüllendirilmiş saatlerdir. Seiko ürünü saatler birçok resmi organizasyonda hakemler tarafından kullanıldı. Bu organizasyonlar şunlardır: Seiko firmasının sahip olduğu ve pazarladığı markalar şunlardır; Sammatti Sammatti, Finlandiya'nın Uusimaa bölgesinde bulunan bir belediyeydi. Belediye, 1 Ocak 2009 tarihinde Lohja ile birleşmiştir. Yüzölçümü 85.06 km² olan belediyenin nüfusu 31 Aralık 2008 tarihi itibari ile 1,365 idi. Finlandiya'nın ulusal destanı Kalevala'nın derleyicisi olan Elias Lönnrot Sammatti doğumludur. Valtimo Valtimo, Finlandiya'nın Kuzey Karelya bölgesinde bulunan bir belediyeydi. Belediye, 1 Ocak 2020 tarihinde Nurmes ile birleşmiştir. Yüzölçümü 838.07 km² olan belediyenin nüfusu 31 Ağustos 2017 tarihi itibari ile 2,240 idi. Juuka Juuka (), Finlandiya'nın Kuzey Karelya bölgesinde bulunan bir belediyedir. Belediye, bölgenin kuzeybatısında yer almaktadır. Yüzölçümü 1,846.58 km² olan belediyenin nüfusu 31 Ağustos 2017 tarihi itibari ile 4,867'dir. Kuressaare Kuressaare, Estonya'nın Saaremaa adasında bulunan bir ilçedir. Saare ilinin merkezidir. Bu yerleşim birimi Riga Körfezi'nin yanıbaşında kurulmuştur ve Kuressaare Havaalanı'nı bünyesinde barındırır. Sadun Aren İbrahim Sadun Aren (d. 1922 Erzurum – ö. 8 Mart 2008 Ankara), Türk iktisat profesörü ve siyaset adamı. Sadun Aren, 1922 yılında doğdu. Annesi, Mevlevi tarikatına mensup olduğu için çocukken Kuran öğrensin diye onu mahalle mektebine gönderdi. Kendi söylemiyle 'ilk toplumsal eylemini' 16 yaşında yaptı; 1940'ta Eskişehir Lisesi'ni, 1944'te Siyasal Bilgiler Okulu'nu bitirdi. 1945'te aynı okulda asistan, 1950'de doçent oldu. 1951'de İngiltere'ye gönderildi. 1956'da ülkeye dönünce siyasi bir davadan yargılandı ve beraat etti. 1957'de profesör oldu. Eylül 1960'ta Devlet Planlama Teşkilatı'nda danışmanlığa getirildi. 1962'ye kadar bu görevde kaldı. Sosyalist Kültür Derneği'nin kurucuları arasında yer aldı. Sadun Aren, TİP'in kuruluşuyla birlikte Parti'ye girdi ve Parti yönetiminde görev aldı. TİP, 1965 seçimlerinde yüzde 3 oy oranıyla TBMM'de 14 Milletvekilliği ve bir Senatörlük sandalyesi kazandı. Prof. Aren, Mehmet Ali Aybar ve Çetin Altan ile birlikte İstanbul'dan Milletvekili oldu. 1965 seçimlerinde uygulanan "Milli Bakiye Sistemi" sayesinde Meclis'e 14 milletvekiliyle giren TİP, parlamentoda güçlü bir muhalefet sergiledi. Çetin Altan'ın TBMM'de "Nâzım Hikmet, Türkiye'nin en büyük şairidir" demesi üzerine çıkan kavgada, Sadun Aren ve Çetin Altan Meclis çatısı altında Adalet Partisi'ne üye Milletvekillerinin linç girişimine maruz kaldılar. 1968'de Sovyetler Birliği, Varşova Paktı'ndan kopmaya çalışan Çekoslovakya'yı tanklarıyla işgal etti. Çekoslovakya'da Prag Baharı diye adlandırılan bağımsızlık arayışının askeri yöntemlerle bastırılması, dünyadaki pek çok sosyalist partide olduğu gibi TİP içinde de bölünmelere yol açtı. Özgürlükçü ve bağımsızlık yanlısı Mehmet Ali Aybar işgali kınarken, TİP'in etkili isimleri olan Behice Boran ve Sadun Aren işgali olumlu karşıladılar. 1968 yılından itibaren Aybar'ın dile getirdiği "Türkiye’ye has sosyalizm" söylemi, Prof. Aren'in de içinde olduğu bir grup partili tarafından ideolojik sapma olarak görüldü. Bu grup Emek dergisi çevresinde bir araya geldi. Dergi çevresinde yürütülen mücadele sonunda Mehmet Ali Aybar TİP'den istifa etmek zorunda kaldı. Yapılan Genel Kurul sonrası TİP’in Genel Başkanlığı'na Sadun Aren'in de desteklediği Behice Boran getirildi. "Boran-Aren Dönemi" olarak da anılan bu evre, TİP'in çeşitli engellemelerle karşılaştığı ve iç bölünmeler yaşadığı bir dönemdir. Aren, 12 Mart askeri darbesinden sonra gözaltına alınarak Yıldırım Bölge'ye götürüldü. Bir hafta sonra çıkarıldığı mahkemece tutuklanarak Mamak Askeri Cezaevi'ne gönderildi. Tutukluyken mide kanaması geçirerek Gülhane Askeri Tıp Akademisi'ne kaldırıldı. Bu arada TCK'nın 141/1 maddesi gereği yargılandığı dava da sürmekteydi. 1972'de dava karara bağlandı ve 12 yıl 5 ay ağır hapis cezasına çarptırıldı. Türkiye İşçi Partisi yöneticisi diğer arkadaşlarıyla birlikte cezasının geri kalan kısmını çekmek üzere Niğde Cezaevi'ne gönderildi. 1974'te çıkan genel aftan yararlanarak tahliye oldu. Cezaevindeyken Marksizm ve üniversitede okutulan ekonomiyi anlatan bir kitap üzerinde çalışmaya başladı. Bu kitap daha sonraki tutuklanması için gerekçe oldu. 1974 affıyla serbest bırakıldıktan sonra DİSK'te görev aldı. Bu dönemde Politika gazetesinde yazdı. Sadun Aren 12 Eylül döneminde, önce ders notları "(Marksist içerikli denilerek)" sonra DİSK'te görev alması nedeniyle tutuklandı. 1984'te tahliye oldu. Tahliyesinden sonra yeniden fakülteye dönmesine izin verilmedi. Çeşitli konferanslara ve seminerlere katıldı. 1976'da İstanbul'a giderek DİSK'e danışman oldu. 1977’de yeniden Ankara'ya döndü. Yeni kurulan DİSK Araştırma Enstitüsü'nün başına geçti. 12 Eylül 1980 darbesi ile enstitü kapanana kadar bu görevi yürüttü. Sadun Aren, Nisan 1981'de tekrar gözaltına alınarak 1. Şube'ye götürüldü. 15 gün burada kaldıktan sonra önce İstanbul Metris'e, oradan Selimiye Cezaevi'ne gönderildi, çıktığı mahkemece tahliye edildi. 1982'de yeniden tutuklandı ve Mamak Askeri Cezaevi'ne gönderildi. Buradan da avukatlarının talebi üzerine kendi durumundaki tutukluların bulunduğu Dil Okulu'na gönderildi. Niğde Cezaevi'nde yazdığı kitabı nedeniyle açılan davadan beraat etti ancak DİSK davası sürdüğünden yeniden Metris Cezaevi'ne gönderildi. 1984 yılında diğer DİSK davası sanıkları ile birlikte tahliye edildi. Bu arada Türkiye Barış Derneği dolayısıyla da hakkında dava açıldı ancak o davadan beraat etti. Sadun Aren, 1991'de Sosyalist Birlik Partisi'nin Genel Başkanlığı'na seçildi. Daha sonra Birleşik Sosyalist Parti (BSP) Genel Başkanlığı'nı sürdürdü. 8 Mart 2008'de Ankara'da hayata veda eden Aren, öldüğünde de Özgürlük ve Dayanışma Partisi'nin (ÖDP) Onursal Genel Başkanı ve Türkiye İnsan Hakları Kurumu Vakfı (TİHAK) Kurucu Üyesiydi. Aren'in ekonomi ile ilgili çeşitli kitap ve makaleleri ve TİP'i anlatan kitapları vardır. Bunların yanında Mahir Çayan, kendisi kaleme aldığı "Aren Oportünizminin Niteliği" adlı yazısında Sadun Aren'i eleştirmiştir. Sadun Aren 2008 yılında Ankara'da hayatını kaybetti. Mezarı Ankara'dadır. Çayır tuygunu Çayır tuygunu veya çayır doğanı ("Circus pygargus"), atmacagiller (Accipitridae) familyasının tuygunlar (Circinae) alt familyasına ait küçük, zarif, uzun kanatlı bir yırtıcı kuş türü. Erkeği gridir ve genellikle ön tarafı arka tarafından daha koyudur. Kuyruk sokumu beyaz değildir. Kanat üstünün ortasında uzanan siyah bir çizgi vardır. Kanat altı şeritli, böğrü çizgilidir. Dişisi gökçe tuyguna benzer; ama beyaz kuyruk sokumu tipik olarak daha küçüktür; kanatları daha uzun, daha dar ve uçları geriye doğru çekiktir. Gencinin alt tarafı desensiz, pas kızılı renkli, üst tarafı ve göz altı beyaz, kulak örtüleri ise koyudur. KÃ¤rdla Kärdla, Hiiu ilinin kuzeydoğusunda Tareste Körfezi'nin yanında bulunur. Adanın kuzeydoğusunda 455 milyon yaşında meteor kraterleri bulunur. Kasabanın içinden birçok akarsu geçer ve birçok artezyen kuyusu bulunur. İk olarak 1564'te İsveç'lilerce bir köy olarak kurulan Kärdla, daha sonra, 1830'da bir giyim fabrikasının açılması ile hızla büyümeye başladı. Bu büyümenin etkisi ile 1849 yılında bir liman inşâ edildi. Fakat hem liman, hem de fabrika II. Dünya Savaşı'nda yıkıldı. Kärdla 1938 yılında resmen bir ilçe ilân edildi. BozkÄ±r tuygunu Bozkır tuygunu ("Circus macrourus"), atmacagiller (Accipitridae) familyasından tıknaz bir tuygun türü. Dişisi, çayır tuygunun dişisinden daha büyüktür. Erkeği çok açık renklidir, martıya benzer, göğsü beyaz, kanat uçları kama biçiminde dar ve siyah (genç erkeğinkinde daha belirgin), kanat altı ise beyazdır. Dişisi çayır tuygununa benzer. Kanat altında küçük farklılıklar vardır. Koyu kulak lekesinin altında açık renk bir halka bulunur. Gencinde kulak lekesinin altındaki parlak kolye belirgindir. Boynunun yan tarafları koyudur ve sıklıkla uçuşta belli olur. Paide Paide (Almanca: Weißenstein), Estonya'daki Järva ilinin merkezidir. Yerleşim biriminde tarihî bir kale bulunur. 58°53′8″K, 25°33′26″D koordinatlarında yer alır. Nüfusu 9,700'dür. Yüzölçümü yaklaşık 10,036 km² olan Paide, Soğuk Savaş boyunca önemli bir üs idi. Jean Sibelius Johan Julius Christian "Jean" Sibelius (d. 8 Aralık 1865 - ö. 20 Eylül 1957), 19. yüzyılın sonuyla 20. yüzyılın başlarının klasik müzik tarihinde adı geçmiş Fin bestecidir. Müziği Finlandiya'nın ulusal kimliğinde büyük rol almıştır. Sibelius Hämeenlinna'da Finlandiya'nın Rus Büyük Dükalığında İsveçli bir ailenin oğlu olarak dünyaya geldi. Babası Christian Sibelius şehrin doktoru, annesinin adıysa Maria idi. Ailesi arasında "Janne" olarak bilinmesine karşın, öğrencilik yıllarında denizcilikle uğraşan amcasının getirdiği yığınla kartla adının Fransızcada söylendiği şekliyle "Jean"'ı kullanmaya başladı. Jean daha 2 yaşındayken babası tifodan hayatını kaybetti. Bu üzüntü daha sonra ekonomik sıkıntılarıyla devam etti. Babası hayattayken hiçbir zaman elindeki parayı iyi bir şekilde kullanamamış, bu ailenin geriye kalan üyelerinin Maria'nın annesine ait bir eve taşınmasına neden olmuştu. Bu evde Jean'ın babasının ölümünden sonra bir bebek dünyaya gelmişti. Jean, Hämeenlinna'da okula gitti ve okulun orkestrasında erken yaşta çalmaya başladı. Ablası ve kendisinden küçük erkek kardeşi müzik bakımından yetenekliydi. Annelerinin de babalarının da aileleri müzikle iç içeydiler. Jean'ın babası Christian gitar çalardı. Romantik, otantik "harika bir şekilde saf" ve iyi kalpli bir adam olarak bilinirdi. Daha sonra Sibelius: "...benim içimde saf olan her şey, iç mantıkta eksik olsa bile benim ruhuma çok şey ifade ediyor." demiştir. Sibelius Akademisi'nde okumuştur ve bu akademi ismini Jean Sibelius'tan almıştır. Sibelius ailesinin Hämeenlinna'daki evi şu an bir müzedir. Ev 1834'te yapılmış olup Jean'ın babasının ölümüne kadar kiralıktı. Evdeki piyano da Jean'ın babasının ölümüne kadar kiralıktı. Evinde için ayrıca beş tane kuş kafesi ve odalar saksı bitkileri ile doluydu. İnsanın içini ısıtan bu müze dünyanın en ünlü bestecilerinden birini tanımak için iyi bir fırsattır. Çoğu eserinin konusu Finlerin ulusal destanı Kalevala'dan alınmıştır. Aksungur (anlam ayrımı) Aksungur aşağıdaki anlamlara gelebilir: GÃ¶kkuzgun Gökkuzgun ("Coracias garrulus"), gökuzgungiller familyasına ait bir kuş türü. İnce yapılı, küçük karga boyutunda bir kuştur. Sıklıkla teller ya da alçak ağaçlar üzerinde bulunur. Gagası kalın ve koyu, kuyruğu kısa ve kare, kanatları ise oldukça uzun ve küt uçludur. Açık turkuaz mavisidir. Alt tarafı daha yeşil ve yaz başında parlaktır. Sırtı açık kızıldır. Uçuşta köşeli kanadının parlak mavi, mor ve siyah renklerini gözler önüne serer. Gencinin kış giysisi daha mattır. Taklalar atarak uçtuğu kur sırasında sesi haşin, tekrarlı ve törpü sesini andıran bir "hak hak" şeklindedir. Bayağı boyunburan Bayağı boyunburan ("Jynx torquilla"), ağaçkakangiller (Picidae) familyasından ağaçkakana benzeyen bir kuş türü. Gagası kısa va sivri, başı yuvarlak, kuyruğu oldukça uzundur. Yerde zıplar, ağaç dallarına tırmanır. Sırtı gri, kahverengi ve kirli sarı renklerde sık desenlidir. Sırtının ortasında uzun ve koyu renk bir çizgi vardır. Alt tarafı ince çizgili, boğazı altın rengi kremdir. Kuyruğu geniş ve sık çizgilidir. Sesi tiz, yumuşak, genizden gelen kişnemeyi andıran bir "kii-kii-kii-kii-kii". Avrupa'nın ılıman bölgeleri ve Asya'da yaşar. Göçmendir, tropikal Afrika ve güney Asya'da kışı geçirir. Açık ormanlık bölge ve meyve bahçelerinin bir kuşudur. Göç sırasında sık sık karıncaları ararken kumlu alanlarda görülür. Başlıca avları karıncalar ve diğer böceklerdir. Yuva yapmak için ağaçkakanların açtığı delikleri kullanır. Yumurtalar beyazdır. Üretim sistemleri mühendisliği Üretim Sistemleri Mühendisliği, daha çok "Endüstri Mühendisliği" olarak bilinen mesleğin alt dallarından birisidir. Endüstri Mühendisliği, mühendislikler arasında en sosyal özelliklere sahip olan, tekniğin yanı sıra "insan" bilimlerini ve ergonomi işlemlerini de içeren mühendisliktir. Üretim sistemleri mühendisliği, sadece Sabancı Üniversitesi'nde vâr olan bir bölümdür. İsmi, [Sabancı Üniversitesi'nde uygulanan disiplinler arası eğitim anlayışından dolayı farklıdır. Genel hatlarıyla, "Endüstri Mühendisliği" ile "Sistem Mühendisliği" birleşimi olarak görülebilir. Taşkızılı Taşkızılı ("Monticola saxatilis"), karatavukgiller familyasına ait bir kuş türüdür. Kısa kuyruklu ve küçük bir ardıçtır. Kızıl kuyruğunun ortası koyu renktir. Yüksek çayırlarda, kayalık bayırlarda ve taş ocaklarında görülür. Erkeğin kafası ve sırtı parlak mavidir. Belinin ortasında beyaz bir leke vardır. Alt tarafları ise turuncudur. Dişisi koyu kahverengidir. Üst tarafı sık pul desenli ve kirli sarı renkli, alt tarafı turuncu-kirli sarı renkli ve kahverengi çizgilidir. Sesi "çak"; ötüşü ardıca benzer yumuşak ve bol şakımalıdır. Uçuş sırasında sıkça öter. Erzincan Nevzat Ayaz Fen Lisesi Erzincan Nevzat Ayaz Fen Lisesi, dönemin Millî Eğitim Bakanı Nevzat Ayaz'ın adını taşıyan ve 12 Eylül 1994 tarihinde eğitim ve öğretime başlayan fen lisesi. Temmuz 1996 tarihinde pansiyonun ihtiyaca cevap vermemesi üzerine pansiyon binası boş olan Kazım Karabekir Lisesi'ne il makamının onayıyla taşınan okul, buradan da fiziki yetersizlikler nedeniyle 2000-2001 eğitim yılı başında geçici olarak İstanbul Menkul Kıymetler Borsası tarafından Erzincan'da yaptırılan okul binasına taşınarak eğitim ve öğretime devam etmiş ve ulaşımda yaşanan olumsuzluklar nedeniyle yine il makamının onayıyla İMKB tarafından yaptırılan şimdiki binasına 20 Mart 2003 tarihinde valiliğin onayı ile taşınmıştır. Okul, 13.200 metre alan üzerinde; bodrum dâhil 5 kattan oluşan okul binası, 2 katlı yemekhane, bodrum katları dâhil dörder katlı kız ve erkek pansiyonlarından oluşmaktadır. Sistem tanılama Parametrik sistem tanılama yöntemlerinin temeline inildiğinde karşımıza iyi bilinen istatistiksel yöntemlerden “en küçük kareler” ve “en büyük benzerlik” prensipleri çıkmaktadır. “En küçük kareler” yöntemi, doğrusal ve basit çoklu regresyon modellerinin çözümlenmesinde kullanılan temel aracı birim olarak çıkar. Bunun yanında çok denklemli ekonometrik çözümlemelerde de kullanılan tekniklerin ilkidir. “En büyük benzerlik” yöntemi de sistem tanılama hususuyla bağlantılı olarak veri gruplarına ait olasılık dağılımlarına temel teşkil eden parametrelerden çıkarımlarda bulunmaya yardım eden bir yöntemdir. Bu yöntemlerin dinamik sistemlere uygulanabilir hale getirilmesi “modern kontrol teorisi”nin K.J. Aström ve I. Bohlin tarafından yayımlanan makaleleriyle (“Numerical Identification of Linear Dynamic Systems From Normal Operating Records”, 1965) 1960’lara rastlar. Sistem tanılama için geliştirilen bu tekniklerin endüstriyel süreçler için uygulanması ise Lennart Ljung ile başlamıştır (“The System Identification Toolbox”, 1986). Günümüzde her ne kadar yeni bir alan olarak görülebilir olsa da sistem tanılama ve dallarına ait edebiyat çok geniştir. Eykhoff (1974); Goodwin & Payne (1977) ; Söderström & Stocia (1989); Lennart Ljung'un (1987) eserleri bu konuya temel teşkil eden kaynaklardır. Bu konu hakkında elde bulunan Box & Jenkins (1970), Eykhoff (1974), Spriet & Vansteenkiste (1982) , Johansson (1993) ve Ljung & Glad (1994)’ın yazmış olduğu kitaplar birçok uygulama sorununa dair yazılmış kitaplar konumundadır. Goodwin & Payne (1977), Davis & Vinter (1985), Hannan & Deistler (1988), Caines (1988), Chen & Guo (1991) ve Söderström & Stocia (1989) kitapları ise daha çok teorik konular hakkında çözüm getirmek maksadıyla yazılmış eserlerdir. Burada IFAC ( International Federation of Automatic Control) (Uluslararası Otomatik Kontrol Federasyonu)’nun hayata geçirdiği süreçlerden de bahsetmek gerekmektedir. Bu kuruluş, sistem tanılama adına birçok makale sunulmasına ve üretilmiş veya keşfedilmiş bilgilerin yaygınlaşmasına imkân veren “Tanılama ve Sistemlerin Parametre Yöntemleri Sempozyumu (Symposia on Identification and System Parameter Estimation)” düzenlemektedir. Bu sempozyumlar, ilki 1967 yılında Prag’da gerçekleştirildiğinden beri, her üç senede bir hazırlanmaya devam etmektedir. Gerçek yaşama dair nesnelerin matematiksel modellerini yapmanın felsefi sorgulamaları ilk defa 1934’te Popper tarafından tartışılmaya açılmıştır. Fiziksel yasaların mühendislik uygulamalarındaki modellenmesi ise Wellstead (1979), Ljung & Glad (1994), Cellier (1990) ve buna benzer birçok bilim insanınca tartışılmaya sunulmuştur. Sistem tanılama konusunun yazımlarının ve kitaplarının temelini oluşturmuş ve geliştirmiş bu çabalar, aynı zamanda günümüzde de ilerlemesini sürdüren sistem tanılamanın destek birimlerini oluşturmaktadır. Bu bilimsel eserler, sistem tanılamanın başka unsurlarla harmanlanmasına olanak sağlamıştır. Bunlardan birkaçına burada atıfta bulunmak gerekli gözükmektedir: Granger & Newbold (1977), Malinvaud (1980) ekonomi alanında; Godfrey (1983) biyolojide; Robinson & Treitel (1980), Mendel (1983) jeolojide; Dudley (1983) elektromanyetik dalgalar konusunda; Markel & Gray (1976) ses dalgaları alanında modelleme ve tanılama araçlarını farklı uygulama alanlarında kullanan bilim insanlarından ilk çalışma sahipleridir. Sistem tanılama, dinamik bir sistemin modelinin gerçek sistemden alınan giriş-çıkış ölçümleriyle bulunması anlamına gelir. Sistem tanılamanın amacı, belirli bir sisteme veri giriş-çıkışı ilişkisinden, daha sonra sistem üzerinde tekrar yapılacak çalışmalarda kullanılabilecek güvenilir bir matematiksel model kurmaktır. Bu model; Bu çalışmanın ön koşulu gerçeği yansıtmaktır. Sistem tanılama yöntemleriyle elde edilen bir model, bir giriş ve bir çıkış arasındaki matematiksel ilişkiyi ortaya koymak amacıyla oluşturulabileceği gibi, birçok çıkış (veya ölçüm) ile birçok giriş arasındaki ilişkiyi de inceleyebilir. Sistem tek giriş-tek çıkışlı ise SISO (single input-single output), çok giriş bir çıkışlı ise MISO (multi input- single output), çok girişli-çok çıkışlı ise MIMO (multi input-multi output) sistem olarak adlandırılır. Sistem tanılama süreci, deneysel planlama ve veri toplama, modellerin kurulması, deney verilerinden bilinmeyen sistem parametrelerinin tahmin edilmesini ve bulunan modelin geçerliliğinin test edilmesini içerir. Yukarıda bahsedildiği gibi sistem modelinin bilinmesi, sistem karakteristiklerinin formülize edilmesi ve buna dayanarak yüksek performanslı kontrol sistemlerinin tasarımı ve oluşturulması için önemlidir. Sistem tanılama izleği 4 ana aşamadan oluşur: Sistemin geçerli bir matematik modelinin elde edilmesi başından sonuna kadar dikkat ve titizlik gerektiren bir işlemdir. Sistem tanılama işlemi, sistemi uyaracak uygun giriş sinyalinin seçimi ile başlar. Sistemden elde edilen tanılamaya uygun veri ile bir model belirlenir ve belirlenen bir yöntemle parametreler kestirilir. Bu yolla elde edilen model geçerlilik testlerini geçemezse algoritmada yukarıdan aşağıya doğru hareket edilir. Önce parametre kestirim yöntemi değiştirilir. Eğer model çeşitli denemelere rağmen yine geçersizse model yapısı değiştirilir ve algoritmada aşağıya doğru hareket edilir. Model yapısını da değiştirmenin bir sonuca varmadığı durumlarda sistemin deneysel planlamasına geri dönülür. Sistemin lineer bir modelle temsil edilemediği veya tanılamanın (hata ölçülerine göre) yeteri kadar başarılı bulunmadığı sonucuna varılırsa akıllı sistemlerin de içinde bulunduğu lineer olmayan modelleme yapılarına başvurulur. "Sistem tanılamada iki yaklaşım" Abdurrahman Color Abdurrahman Color 1960'lı yıların ortalarında başlatılan renkli film yapımındaki çarpıklığı anlatan argo terimdir. Çarpıklık bu girişimin Türkiye'deki film tanıtımı sırasında vurgun amacıyla hiçbir ön hazırlık olmaksızın renkli filme başlanmasından kaynaklanmaktaydı. Renkli film çevirecek en temel araç ve gereç, bunu gerçekleştirecek deneyimli uygulayıcı, renkli film için gerekli işletmecilik de yoktu. Yapımcılar en pahalı işi en ucuza çıkarmak için, çalışmaya en iyi renkli boş filmle başlasalar bile, az sonra bunu daha ucuz renkli boş filmlerle sürdürüyorlar, değişik marka renkli filmleri uygun olmayan banyolardan geçirttiriyorlar ve uygun olmayan değişik pozitiflere bastırıyorlardı; 'maksat renk olsun'du. Bunun sonucunda ortaya çıkan kötü filme, dünyanın hiçbir yerinde olmayan 'Abdurrahman Color' renkli filmi deniyordu. Goskino Goskino Sovyetler Birliği Sinema Yarkurulu (Rusça:Госкино, Государственный комитет по кинематографии СССР), sinemadan sorumlu en yüksek devlet organıdır. 1992'den sonra Rusya Sinema Yarkurulu olarak devam etmiştir. 1953 yılında Sovyetler Birliği Kültür Bakanlığı'na bağlanmıştır ancak 1963 yılında tekrar özerkleştirilmiştir. Sovyet Sineması'nın genel idaresi ve sansür işlemleri bu kurum tarafından gerçekleştirilmekte idi. Yeni Goskino 2006 yılında Borat aslı filmi, filmin ırkçı yönleri nedeni ile sinemalara yayınlama tavsiyesinde bulunmuştu. Film Rusya'da bu tür muamele gören ilk pornografig olmayan filmdir. Beyazkışlakçı, Çamardı Beyazkışlakçı, Niğde ilinin Çamardı ilçesine bağlı bir köydür. John Gotti John Joseph Gotti Jr. (27 Ekim 1940 - 10 Haziran 2002), New York'un Beş Mafya Ailesinden biri olan Gambino Ailesinin 1986'dan 1992'ye kadar liderliğini yapan ünlü İtalyan-Amerikan gangster ve mafya babasıdır. Bilinen diğer isimleri The Dapper Don veya The Teflon Don dır. Gerek açık ve sert konuşmalarıyla düzene meydan okuması, gerekse gösterişli hayat tarzı sürmesi ve Federal Hükümetin kendisine karşı açtığı davalardan beraat etmesiyle ün kazandı. "The Teflon Don" lakabı, Brooklyn Federal Mahkemesinde görülen kendisine karşı açılmış bu davalardan beraat etmesi dolayı basın tarafından yakıştırılmıştır. Bu tavırları John Gotti'yi ölümünden sonra büyük bir efsane haline getirdi. John Gotti, John Gotti Sr. ve Fannie (Philomena) Gotti'nin çocuğu olarak Bronx, New York' ta doğdu. 12 yaşındayken ailesiyle birlikte Brooklyn'e taşındılar. Kardeşleri olan Peter, Gene, Richard tamamen ve öteki kardeşi olan Vincent ise belli bir dereceye kadar mafyanın içinde oldu. John gibi Peter, Gene ve Richard da gizli mafya üyeliğine kabul edildiler. 1985 yılına gelindiğinde John Gotti artık Gambino Ailesinin en güçlü kaptanı (capo) sayılmaktaydı. Gambino Ailesi o yıllarda ABD'nin en güçlü suç ailesi kabul ediliyordu. Bu yıllarda JFK Havaalanı ve New York Metropolitan Bölgesindeki yasa dışı işleri Gambino ailesi adına yönetmekteydi. John Gotti'nin mafya içindeki mentoru da çok acımasız ve sert olan Aniello Dellacroce adında yaşlanmakta olan bir gansterdi. Dellacroce aynı zamanda Gambino suç organisyonunda büyük patrondan sonra gelen ikinci kişiydi. Aralarında Gotti'nin de bulunduğu birçok mafya üyesi onun Paul Castellano'dan liderliği almasını istiyordu. Kaderin cilvesi olarak mafyanın bu genel isteği Aniello Dellacroce'un kanserden ölmesinden sonra John Gotti'ye kısmet olacaktı. John Gotti kendine yakın olanların desteğini de yanına alarak Paul Castellano'yu 16 Aralık'ta Manhattan'da bir et restoranına (Sparks Steak House) girerken koruması ile birlikte vurdurttu. Rivayete göre kendisi ve arkadaşı Sammy Gravano arabanın içinden olayı seyrediyordu. Organize ettiği Paul Castellano suikastinden sonra Gotti, Gambino suç örgütünün başına geçti. Artık Gotti mafya babası (Godfather) idi. Bu dönemde Gotti, hal ve tavırları ve özellikle çok pahalı ve gösterişli elbiseler giymesi sebebiyle basın ve halkın ilgisini çekmeye başladı. Yaşadığı semt olan Queens, Ozone Park'ta organize ettiği cadde partileri ve festivalleri, suçluları bu semtten uzak tutması ve 4 Temmuz kutlamalarında havai fişek gösterileri düzenlemesiyle çok popüler bir insan haline geldi. 29 Eylül 1986'da Time dergisine kapak olması ile ünü iyice arttı. Bu kadar ünlenmesinden rahatsız olan Federal Hükûmet Gotti'yi çok sıkı bir izlemeye aldı. İşlerini yürüttüğü Ravenite Sosyal kulübü ve gittiği her yer FBI tarafından elektronik izleme altına alındı. Sonunda FBI John Gotti'yi Ravenite'ın üstünde bulunan apartman katında çeşitli cinayetleri ve yaptığı yasadışı işleri bir arkadaşıyla tartışırken kayıt ettirmeyi başardı. Bu kayıtların arasında kendine sağ kolu olarak hizmet eden Sammy Gravano hakkında küçültücü ve aşağılayıcı sözler de vardı. FBI'ın bu kayıtların yeterli kanıt olacağına kanaat getirerek John Gotti ve grubunu tutukladı. Tutuklananlar arasında Sammy "The Bull" Gravano da vardı. FBI yetkilileri bu teypleri Gravano'ya dinletip kendi tarafına çekmeye çalıştılar. Gravano, Gotti serbest kalırsa kendisinden kurtulmak isteyeceğini düşünerek FBI'ın anlaşma teklifini kabul etti ve mahkemede Gotti'nin aleyhinde tanıklık yaptı. FBI'la yaptığı bu anlaşma sonucunda 19 kişiyi öldürdüğünü itiraf etmesine rağmen yalnızca 5 yıl yatıp çıkarken, onun itirafları sonucunda John Gotti müebbet hapse mahkûm oldu. John Gotti, 10 Haziran 2002 yılında saat 00:45'te Springfield, Missouri'de bulunan Federal Mahkûmlar için yapılmış hastane de tedavi görürken gırtlak kanseri'nden öldü. Ailesi onun hastanede iyi bakılmadığını ve kötü yapılmış diş protezinin hastalığını hızlandırdığını savundu. Ölümünden sonra Queens'deki Saint John's Mezarlığı'nda 11 yaşında bir kazada ölen oğlu Frank'ın yanına gömüldü. John Gotti 6 Mart 1963'te Victoria DiGiorgio ile evlendi. Beş çocukları oldu: Angel (doğumu 1961), Victoria, John Jr., Frank ve Peter. Oğullarından Frank evlerinin önünde minyatür motorsikletine binerken bir komşuları tarafından kazaen ezilerek öldü. Öteki oğullarından John Jr.'un ise babası hapisteyken onun işlerini vekaleten yürüttüğü iddia edildi. Kızı Victoria ve onun çocukları da popüler bir TV dizisinin ana karakterleri olarak rol aldılar. Mosfilmovskaya Caddesi Mosfilmovskaya Caddesi (Rusça: Мосфильмовская улица, Mosfil’movskaya Ulitsa) Moskova'nın batısında bulunan Ramenki İlçesi'nde Mosfilm stüdyolarının ve birçok yabancı elçilik binasının bulunduğu bir caddedir. Caddeye Mosfilmovskaya isimi 1939 yılında verilmiştir. Moskova'yı çevreleyen Yuvarlak Cadde'nin dışında kalarak güney batı istikametinde yerleşim merkezlerine doğru Moskova Nehri ve nehrin Setun adlı küçük bir kolu arasında bulunur. 17. yüzyılda bu bölge Troitskoye-Golenishchevo malikanesi olarak bilinirdi ve ünlü bir aile olan Kutuzov ailesi yaşardı. Rus Feldmareşal Mikhail İllarionoviç Kutuzov (1745-1813) 1812 yılında Fransız I. Napolyon ile savaşmıştı. SerÃ§e Tepeleri Serçe Tepeleri (Rusça: Воробьёвы горы) Moskova Nehri'nin sağ kıyısında bulunan ve şehrin en yüksek noktalarından biri olan, nehirden 60–70 m yükseklikte 220 m rakıma sahip tepedir. Tepelerin 1935 - 1999 yılları arasındaki adı Lenin Tepeleri'dir (Rusça:Ленинские горы). Moskova'nın en güzel göründüğü noktalardan biridir. 1980 Yaz Olimpiyatları'nın açılış ve kapanış törenlerinin yapıldığı Lujnizki Stadyumu (Eski adı Lenin Stadyumu) Moskova Nehri Boyunca sağ tarafta bulunur. Onun yanında, Naryşkin stili mimarisiyle dikkat çeken kulelere sahip Novadeviç Kadınlar Manastırı bulunur. Lujnetski Metro Köprüsü bölgeye çok uzak değildir. Köprü Komsomolski Bulvarı ile Vernadski Bulvarı'nı birbirine bağlar. Köprü, üzerinden taşıtların ve metronun gidebildiği iki ayrı hata sahiptir. Birçok Rus yazar ve şair tarafından ölümsüzleştirilen tepeler, ismini yakınında bulunan köyden almıştır. Moskova Devlet Üniversitesi ve bir kilise de bu tepeler üzerine yerleştirilmiştir. Afrikalı Leo Afrikalı Leo ya da Leon Lübnanlı yazar Amin Maalouf'un yazdığı ilk romandır. İlk basımı 1986 yılında Fransızca olarak yapılmıştır. Yayımlandığı yıl Fransız - Arap Dostluk Ödülü'nü kazanan roman anı, günlük şeklinde yazılmıştır. Leon, günümüzde bir "klasik" olarak kabul edilmektedir. Eser iki dinin; İslam ve Hristiyanlık, birbirlerine ve onlara inanan insanlar üzerinde oluşan karşılıklı etkileşimi ve benzerliklerini ortaya koymaktadır. 1489’da Granada’da doğan, 1488’den 1527’ye kadar her geçen yılı oğluna, kendi yaşadıklarını, anne ve babasından dinlediklerini tarihi gelişmelerle birlikte bir anı defterine aktarımı olan kitap, gezgin Afrikalı Leo (Hassan el-Wazzan)'ın hayatında önemli değişikliklerin yaşandığı dört şehrin isimleriyle dört bölümden oluşmaktadır: Granada, Fes, Cairo ve Roma. Kitap Afrikalı Leo'nun gezi notlarından derlenmiştir ve gezgin hakkında çok fazla kaynak olmadığı için, yazar, Maalouf kitabı dönemin önemli olayları ve şahsiyetleriyle bezemiştir. Dönemin üç papası , ( Leo X , Adrian VI , ve Papa Clement VII ) , iki Osmanlı imparatoru ( Sultan Selim ve Kanuni Sultan Süleyman), Boabdil (son Mağribi kralı, Granada ), İspanya kralı Ferdinant ve Fransa kralı I. Francis'in yanı sıra dönemin diğer önemli siyasi ve kültürel figürlerinden anekdotlar sunmuştur. Fransa'da kitap 1987 yılında filme uyarlanmıştır. “La Vieille Dame et l'Africain” (“Old Lady and Africa” ) Uluslararası ses getiren filmin senaryosunu kitabın yazarı Maalouf ve Jack Jacquine yazmıştır. "Ben,Hasan tartıcıbaşı Muhammed’in oğlu,ben,Giovanni Leone de Medici; bir berberin sünnet ettiği, bir papanın vaftiz ettiği ben… Benim Arapça, Türkçe, Kastilya dili, Berberi dili, İbranice, Latince, sokak İtalyanca’sı konuştuğumu duyacaksınız; çünkü bütün diller ve dualar benim dillerim ve benim dualarım, fakat ben hiçbirine ait değilim. Ben yalnızca Tanrıya ve dünyaya aidim; ve yakında bir gün yine onlara döneceğim.” Aleksandr Dovjenko Aleksandr Petroviç Dovjenko ya da Oleksandr Petrovych Dovzhenko (Ukraynaca: Олександр Петрович Довженко, Rusça: Александр Петрович Довженко; d. 10 Eylül 1894 - ö. 25 Kasım 1956), Ukrayna kökenli Sovyet senarist, film yapımcısı ve yönetmen. Sovyet montaj teorisi' nin öncüsü olmakla birlikte Sergei Eisenstein, Dziga Vertov ve Vsevolod Pudovkin ile birlikte çoğunlukla en önemli ve eski erken Sovyet film yapımcılarından biri olarak gösterilir. Alexander Dovzhenko, Petro Semenovych Dovzhenko ve Odarka Yermolayivna çocuğu olarak Dovzhenko Chernihiv Oblast Sosnytsia şehrinin bir parçası olan Chernigov Valiliği, Rus İmparatorluğu 'da bulunan' 'Viunyshche' 'nin mezarlığında doğdu.Petro Semenovych Dovzhenko ve Odarka Yermolayivna Dovzhenko.Ataları, Poltava komşu vilayetinden geldi ve on sekizinci yüzyılda Sosnytsia'ya yerleşti Ukrayna Kazakçılar (Chumaks idi). On dört çocuğun yedincisi olan Alexander , korkunç çocuk kaybı oranından ötürü on bir yaşına geldiğinde (yalnızca Alexander ve kız kardeşi Polina hayatta kaldı) en yaşlı çocuk haline geldi. Ebeveynleri eğitimsiz olsa da, Dovzhenko'nun yarı okur-yazar dedesi onu 19 yaşında bir öğretmen olabilmek için okumaya gönderdi. Kalp rahatsızlığı yüzünden I. Dünya Savaşı sırasında askerlik görevinden kaçtı ancak Sovyet-Ukrayna Savaşı Kızıl Ordu'ya karşı Ukrayna Halk Cumhuriyeti ordusunda savaştı. 1919'da Zhytomyr da esir alınarak toplama kampına gönderildi.1920'de Dovzhenko Borotbist partisine katıldı. Varşova da bulunan Büyükelçinin yanı sıra Berlin de asistan olarak görev yapmıştır. 1923'te Sovyetler Birliği'ne döndükten sonra kitap yazmaya ve Harkov'da karikatür çizmeye başladı. Dovzhenko, 1926'da Odessa 'ya geldiğinde filme döndü. Hareketli iddialılığı, ikinci ü senaryosundaki, (aynı zamanda birlikte yönettiği) " Reformer Vasya " nın üretilmesine yol açtı. 1928'de " Zvenyhora filmi ile daha büyük bir başarı kazanmış ve onu döneminin önemli bir yapımcısı yapmıştır. Arsenal ve " Earth " adlı sonraki "Ukrayna Üçlemesi" (" Zvenigora ", " [[Arsenal (1929) , Bazı güncel Sovyet eleştirmenleri (gerçekçiliğini karşı-devrimci bulan) eleştirmenler tarafından beğenilmemesine rağmen, Batı'da en tanınmış eseridir. Dovzhenko filmi [[Shchors (film)|Shchors]] için [Stalin Ödülü] (1941); Sekiz yıl sonra, 1949'da ['[[Michurin (film)|Michurin]] adlı filmi için bir başka [[Stalin Ödülü]] aldı. Dovzhenko, [[II. Dünya Savaşı]] sırasında [[Kızıl Ordu]] için savaş zamanı gazeteci olarak görev yapıyordu. [[Moskova]] 'da [[Mosfilm|Mosfilm Studios]]' da yazarak, ortak yazarak ve film üreten birkaç yıl geçirdikten sonra roman yazmaya başladı. Dovzhenko, 20 yıllık kariyeri boyunca sadece 7 filmi kişisel olarak yönetti. Genç [[Sovyet halkı|Sovyet]] film yapımcıları [[Larisa Shepitko]] ve [[Serhiy Paradzhanov]] için bir rehber oldu. Dovzhenko, 25 Kasım 1956'da [[Perşemenko]]'daki bir [[daça]]da [[miyokard infarktüsü|kalp krizi]] nedeniyle öldü. Karısı, [[Yulia Solntseva]], Dovzhenko'nun yaratamadığı kendi ve tamamlanan projelerinin filmlerini üreterek mirasına devam etti. [[Kiev]] 'deki [[Dovzhenko Film Stüdyoları]], ölümünden sonra onun şerefine seçildi. [[Kategori:Sovyet yÃ¶netmenler]] [[Kategori:1894 doğumlular]] [[Kategori:1956 yılında ölenler]] [[Kategori:Moskova'da defnedilenler]] Sergey Yesenin Sergei Alexandrovich Yesenin, (d. 3 Ekim 1895 - ö. 28 Aralık 1925), Rus şair. Rusya'nın Ryazan bölgesinde Konstantinovo (bugün Yesenino) köyünde çiftçi bir ailenin çocuğu olarak doğdu. Dokuz yaşındayken şiir yazmaya başladı. 1912'de düzeltmen olarak çalıştığı yayınevi tarafından Moskova'ya gönderildi. Ertesi yıl Moskova Devlet Üniversitesinde dışarıdan öğrenci olarak katıldı ve bir buçuk yıl boyunca orada çalıştı. 1915'te Alexander Blok, Sergei Gorodetsky, Nikolai Klyuev ve Andrey Bely gibi şairlerle tanışmak için Sankt-Peterburg'a gitti. Alexander Blok'tan şairlik kariyeri açısından büyük destek aldı. 1916-1917'de, askere çağrıldı. I. Dünya Savaşının patlak vermesinden sonra devrimin daha iyi bir yaşam sağlayacağına inandı ve Ekim Devrimini destekledi. Fakat daha sonra Bolşevizmin kurallarını kritize ederek bunları şiirlerine yansıttı. Ağustos 1917'de, daha sonra Vsevolod Meyerhold'un eşi olan aktris Zinaida Raikh ile evlendi. Eylül 1918'de kendi yayınevini kurdu.(Трудовая Артель Художников Слова) 1921'in sonuna doğru ressam Gheorghi Yakulov'i ziyaret ettiği sırada, 44 yaşında olan dansçı Isadora Duncan ile tanıştı. 1922 yılında evlendiler. Birlikte Avrupa ve Amerika seyahatleri yaptılar. Yesenin'in içki sorunu; onu otel ve lokanta gibi yerlerde taşkınlık yapmasına sebep oldu. Mayıs 1923'te Duncan'den ayrılıp Moskova'ya döndü. 1924'te "Tavern Moscow" ve "Confessions of a Hooligan", 1925'te ise "Desolate and Pale Moonlight" ve "The Black Man"'i yayınladı. Sergey Yesenin, psikolojik bir rahatsızlık yaşadı ve bir ay akıl hastanesinde kaldı. Noel için hastaneden çıkarıldıktan birkaç gün sonra, 28 Aralık 1925'te İngiltere Oteli'ndeki odasında kendini asarak intihar etti. Cesedinin yanında, intiharından bir gün önce bileklerini kesip kendi kanıyla Mayakovski'ye yazdığı veda şiiri bulundu. Sergei Yesenin, Moskova'nın Vagankovskoye mezarlığına defnedildi. Rusya'nın en popüler şairlerinden birisi olması ve cenazesi için devlet töreni düzenlenmesine rağmen Josef Stalin ve Nikita Khrushchev'in Başkanlığı esnasında, eserlerinin büyük bölümü Kremlin tarafından yasaklandı. Nikolay Bukharin'in Yesenin'i eleştirisi, önemli şekilde yasaklamaya katkıda bulundu. Eserleri yeniden ancak 1966'da yayınlandı. Kansu Gavri Kansu Gavri ya da Gansu Gavri tam adıyla El-Eşref Kansu el-Gavri (Arapça: الأشرف قانصوه الغوري; d. 1440 - ö. 1516), Memlük Sultanı. Burci Hanedani'ndan olup 1501-1516 yılları arasında Memlük hükümdarlığı yapmıştır. Memlük Devletinde hükümdarlar, birbirini takip eden iki hanedandan seçilmiş olup, bu hanedanlar Memalik-i Bahriye ve Memalik-i Çerakise (Burci)'dir. Kansu Gavri Çerkes asıllıdır. Edebiyat ve sanata olan desteğiyle bilinirdi; sarayında minyatür atölyesi barındıran tek Memlük hükümdarıdır. Arapça ve Türkçe şiirler yazdı; Farsça bilmesine rağmen "Şehname"yi Türkçeye çevirtti. Kendinden önce Memluk Sultanı olan "Al-Adil Sayf ad-Din Tüman bay I" saklanıp kaybolmasi ile Çerkes Memlûklu emirler yeni bir sultan aramaya koyuldular ve ancak bir hafta kadar sonra El-Ashraf Kansu al-Gavri'nin üzerinde anlaştılar. El-Eşref Kansu al-Gavri bir Cerkes asıllı kölemen idi ve köle olarak Sultan El-Eşref Sayfaldin Kayıtbay'in hizmetindeydi. Kırk yaşına geldiği zaman bir Memlûk rütbesi olan "Onların Emiri" oldu ve serbestisini kazandı. Sonra yeteneğine bağlı olarak çok çabuk ilerledi Tarsus, Halep ve Malatya'ya Memlûk valisi oldu; "Binlerin emiri" rütbesi verildi; Memlûk Sarayı'nda saray nazırı ve Baş Vezir oldu. Sultanlığa aday olarak kabul edilince, önce bu görevi almak istemedi. Fakat nufûzlu emirler ısrar ettiler ve kendisine sadakatle hizmet edeceklerine dair yeminler ettiler. En sonunda Kansu Gavri 1501'de Memluk Sultanlığını kabul ettiğinde 60 yaşında bulunmaktaydı. Fakat hala aklen ve fiziksel olarak zindedeydi; kendi fikirleriyle ve hareketleriyle sert kararlar alabilmekteydi ve hiçbir Emirin, ne kadar güçlü olursa olsun, kuklası olmamıştır. Tahta geçince ilk önemli icraatı, her Memlûklu hükümdarı gibi, daha önceki Sultanın taraftarlarının elimine edilmesi ve kendinin taraftarlarının devlet ve ülkenin en önemli görevlerine atanmaları oldu. Eski Sultan taraftarları tahta zarar verirler diye araştırıldılar, yakalandılar, tutuklandılar veya ülkenin merkezinden uzak taraflarına sürgüne gönderildiler ve bütün malları müsadere edildi. Buna karşılık Kansu Gavri'nin yakın taraftarlarının köleliklerine son verilip azatlandılar ve sarayda ve ülkede ileri devlet görevlerine atandılar. Tuman bay I saklandığı yerden yeni rejime karşı komplolar planlamaktaydı. Fakat Kansu'nun Sultanlığı ele almasından birkaç ay sonra ihanete uğradı. Fakat Kansu Gavri'nin kendisi bu sabık sultanı ele geçiremeden, kendi saltanatı zamanında idam ettirdiği bir emir'in kölemenleri tarafından bulunup öldürüldü. Bu surette Kansu Gavri şahsen eski Sultanı öldürme ithamı altında kalmadı. Diğer taraftan, Tuman bay I'in idam ettirdiği bir önceki Memluk Sultanı "El-Eşref Canpolat"'ın ölüsünün gömülmüş olduğu İskenderiyeden Kahireye getirilerek eski Memluk Sultanlarına uygun bir mezara gömüldü. Kansu Gavri bundan sonra devletin maliye sorunlarına el attı. Hazine boştu. Kansu Gavri yeni çok ağır vergiler koydu. Bu birçok vergi yükümlüsünün 7-10 aylık gelirine eşitti ve dinsel kurumlar ve hayır kurumları bile bu ağır vergilerden muaf tutulmadı. Verginin tam toplanmasına ve hiç vergi kaçırılmasına çok önem verildi. Müslüman, Hristiyan ve Yahudi ayrımı olmadan bütün dinsel kurumlar şikayete başladı. Kahire'de vergi tahsildarları taşa tutuldu; Şam Valisi bir vergi protestocusunun suikastına kurban gitti. Bu ağır vergiler iç ve dış ticarete büyük ayakbağları olmaya başladı. Yükseltilen vergilerden alınan miras vergisi dolayısıyla kimse ailesinden gelen mirası eline geçiremiyordu. Sultan'ın bir malî danışmanı kölelere vergi konulmasını savundu ve Sultan önce bu vergiyi uygun gördü. Fakat bu özellikle nüfuzlu Memluklular arasında o kadar büyük aksi tesir yarattı ki sonunda Sultan bu vergiyi uygulamaktan vazgeçmek zorunda kaldı. Fakat Sultan'ın zalim tabiatına uygun olarak, Sultan bu danışmanı işinden atmakla yetinmedi; onun dilini kestirdi; kırbaçlatıp dayak attırdı; giysisiz olarak bir deveye bindirtip şehir sokaklarında gezdirtti ve sonunda kendine atılan taşlardan ölmemiş olan adamı idam ettirip öldürttü. Vergilerden elde edilen hasılat önce kendini Sultanlığa getiren Memlûk emirlerine yeni, çoğu ülke dışından, bir sürü köle almasına harcandı. Sonra Sultan imar işlerine girişti. İskenderiye, Raşid ve diğer kaleler onartıldı. Nil Nehri kıyılarında su sistemlerini ve kanalları yenileştirildi. Kahire'ye kendi ismini taşıyan ("Vékalet Al-Gavri") bir büyük cami, bir medrese, bir han, bir sebilden oluşan bir külliye yaptırdı. Kahire kalesinde yeni binalar yapıldı ve kalenin duvarlarının önü bağlık bahçelik yapılıp hatta Suriye'den getirilen çiçeklerle bezendi. Mısır dışında Mekke-Medine'de de büyük imar yapıldı: Hac için gelenlere su sağlamak için yeni su yolları yapılıp Kutsal şehirlerin su şebekeleri yenileştirildi ve Mekke'nin güzelleştirilmesi yeni binalar yaptırdı. Yeni vergilerin bir kısmı ise Saray'ın geliştirmesinde kullanıldı yeni mefruşat ve yeni kısımlar eklendi; ahırlara atlar ve arabalar alınıp takımları için büyük harcama yapıldı. Saray şairlerin, şarkıcıların, muzisiyenlerin ve meddahların devam ettiği bir büyük kültür merkezi haline getirildi. Saray yetimlere, dullara ve fakirlere sadaka dağıtma yeri haline geldi. Sultan'ın kendi ve etrafındakilerinin giyimi kuşamı ve kullandıkları mallar herkesin diline destan oldu. Memlûklu Emirleri arasındaki ilişkiler daha önceki hükümdarlar zamanlarına nazaran daha uyuşumlu olarak geçmeye başladı. Buna rağmen iki defa özel törenle Memlûklu emirler Kansu Gavri'ye sadık kalacaklarını Kuran üzerine yemin ettiler ve Sultan Kansu Gavri de hiçbir Memlûklu emirine zarar vermeyeceğini Kur'an üzerine and içti. Süriye'de bedevilerin talan hücumları Suriye Valisi tarafından hemen önlendi. Mekke ve Yanbu arasında Hicaz'da çıkan anlaşmazlık ise Mekke Şerifi'nin yerinde müdahale etmemesi nedeniyle Kahire'nin destekleriyle bertaraf edildi. Kansu Gavri birçok kölemen satın alarak bunlardan ordu birlikleri kurdurmuştu. Böylelikle kendine sadık kalacak büyük bir askeri birlik bulunmasını sağlamıştı. Fakat ordusunun kişi sayısına göre büyümesine rağmen Memluklu ordusu bu reformla rakiplerine karşı eski gücünü kazanamamıştı. Çünkü Kansu Gavri ordusunun teçhizatını ve bünyesini değiştirmemişti. Memluklu ordusunun en iyi birlikleri süvari kölemenler olup bunların hala en önemli silahları mızraktı Ordunun seçkin birliklerinin bu tip süvari birlikleri olduğu kabul edilmekteydi. Halbuki Memlukluların önemli rakipleri olarak bulunan Osmanlı Devleti ordusu seyyar toplar ve piyade tüfekleri ile donatılmıştı ve Osmanlı ordusu ateşli silahlar kullanımı üzerinde çok eğitimli ve deneyimliydi. Kansu Gavri Avrupa ülkelerinden Venedikliler yoluyla çok az sayıda top satın almıştı. Birkaç tabur Nubyalı asıllı siyahî kölemenlerden oluşan Memluklu piyade birliklerini tüfeklerle donatmıştı. Fakat toplar seyyar değildi; tüfekli piyade taburlarının prestiji düşüktü. Hatta topçular ve tüfekli piyadeler, süvari Memluklu birlikleri mensuplarından daha düşük maaş almaktaydılar. Bu birliklerin savaş deneyimleri neredeyse hiçti ve eğitimlerine önem verilmemekteydi. Mısır'a gönderilen Osmanlı elçilerine yapılan askerî gösteriler hep mızraklı süvari gösterileri olup Osmanlı elçilerine açıkça Memluklu ordusunun eksikliği gösterilmekteydi. Portekizliler (Vasko da Gama idaresinde) 1497'de Hindistan'a varmışlardı. Sonradan gönderdikleri Afrika'nin güneyini dönüp gelen Portekiz filoları Hindistan'in batı sahillerinde, Hint Okyanusu'nda ve sonra Kızıl Deniz'de ticaret ve yolcu gemilerine hücumlara başladılar. Özellikle Memluklu Devleti Hindistan'dan ve şimdiki Endonezya'dan Mekke ve Medine'de hac ödevini yapmak için Hicaz limanlarına denizden gelen Muslüman hacıların hayat güvenliği ve konforu için mesuldu. Gucerat ve Yemen hükümdarları Memlukluların Portekizlilerin mütecaviz hareketlerini önlemesi için uygun tedbirler almasını talep ettiler. Kansu Gavri 50 gemiden oluşan bir Kızıl Denizi filosu kurdurdu. Cidde limanı için "Bereket Efendi" adlı Hicaz emiri yeni korunak ve kaleler yaptırdı. Böylelikle Kızıl Deniz'de hacı adayları ve hacılar için güvenlik sağlandı. Ama Hint Okyanusu'nda Portekizliler yine hücumlarına devam ettiler. Bir yıl Portekizliler Arabistan limanlarına hücum ederek 17 Memluk gemisini yağmaladılar ve gemileri yaktılar. Hatta Sultan Kansu Gavri'nin şahsen sahip olduğu bir gemiyi talan edip batırdılar. Kansu Gavri Papaya bir Kudüs manastırı başrahibi aracılığı ile bir ikaz göndererek eğer Portekiz hükümdarını kontrol etmezse, Hristiyan kutsal ülkeler ziyaretçilerine ayni muameleyi yapmakla ve hatta Kudüs ve Filistin'deki Hristiyanların kutsal yerlerini yakıp yıkmakla tehdit etti. Fakat yine de Memluk donanmasına iş düştü. 1508'de Memluk donanması Chaul Muharebesi'nde Avrupa'da un salmış Portekiz Amirali Lourenço de Almeida komutasındaki filoyu yendi ve bu savaşta Portekiz generali öldü. Fakat 1509'da Memluk donanması Gucerat'ta Diu Muharebesinde Francisco de Almeida'ya yenik düştü ve Portekizliler Diu'u ele geçirdiler. Birkaç yıl sonra Portekizli Alfonso de Albuquerque Kızıl Deniz ağzındaki Aden'i zapt etti. Yemen'e gönderilen Memluk askerî desteği de çok başarısız kaldı. Kansu Gavri donanmasını daha güçlendirmek ve yenilemek için çalışmalarda bulundu. Osmanlı Devleti bu yeni filoyu inşa etmek için Mısır tersanelerine gemi yapım ustaları ve kereste gönderdi. Fakat kurulan yeni Kızıl Deniz filosu ancak Osmanlıların 1518'de Mısır'ı ele geçirdikten sonra işe yaramaya başladı. İran'da iktidarı ele geçiren ve Safevi hanedanını kuran Şah İsmail özellikle Kafkaslardaki durumdan dolayı ve Şah İsmail'in Şii propagandası yapan dervişleri dolayısıyla Osmanlı Devleti ile II. Beyazid zamanında başlayan bir düşmanlık halinde bulunuyordu. Şah İsmail Venedikle ilişki kurmak için bir elçi heyetini oraya göndermek istedi. Fakat bu heyet Osmanlı ülkesi üzerinden geçemedi; ama Memlukluler elinde bulunan Suriye üzerinden Venedik'e geçti. Bu Safevi elçisinin görevi Venedik'le Osmanlılar aleyhine bir ittifak kurup birlikte savaşa girmeyi sağlamaktı. Bu bilindiği için II. Beyazit Safevi elçisine Suriye'den geçiş sağlayan Kansu Gavri'ye protesto etti. Kansu Gavri Osmanlılara iyi niyetini göstermek için Mısır ve Suriye'de bulunan tüm Venedik tüccarlarını ev hapsine aldırdı. Fakat Venedik'le ticaretin durmasından zarar gördü ve bir yıl sonra bu politikasını değiştirdi. Böylece Kansu Gavri Osmanlı padişahı Sultan II. Bayezid döneminde Osmanlılarla Memluklu ilişkileri tam dostluk olmasa bile düşmanlık içinde olmamıştı. Fakat Yavuz Sultan Selim Osmanlı tahtına çıktıktan sonra durum çok değişti. Selim I uzun zamanlar Trabzon'da valilik yaptığı için Safevi tehlikesini daha yakından bilmekteydi ve babasına nazaran çok daha cesaretli ve dinamik bir politika gütmeye başladı. 1514de İran Seferi ile Osmanlılar için Safevi tehlikesini ortadan kaldırdı. O yıl kışı Amasya'da geçiren I. Selim, 1515 ilkbaharında Memlukluların nüfuzu altında Dulkadiroğulları Beyliği'ne sefere geçti ve Diyarbakır'i alarak bu Memluklulara bağlı devletin arazisini Osmanlı ülkesine kattı. Daha sonra Nusaybin, Urfa ve Musul bölgelerini aldı. 1516'da ise I. Selim yeni bir sefere hazırlandı. Kansu Gavri bunun Suriye üzerine olacağını bilmekteydi. Onun için Suriye'i korumak maksadıyla hazırlıklar yaptırdı. I. Selim'in Suriye'ye yöneldiğini duyunca Baş Veziri olan Eşref Tumanbay'ı Kahire'de bırakarak 18 Mayıs 1516'da Kahire'den bir Memluklu ordusu ile Suriye'nin kuzeyine yürüdü. Bu yürüyüş müzik, eğlenti ve şarkı ile geçti. 15 tane "Binlerin Emiri" rütbeli ve birçok daha düşük rütbeli Memluklu ve 5.000 kişilik Sultan'ın özel kölemen ordusu bu yürüyüşe katıldı. Suriye'den ve Bedevi Araplardan da birlikler bu orduya yolda katıldılar. Abbasi Halifesi III. Mütavekkil ve diğer yüksek Mısır uleması da Sultan'in maiyetindeydi. Kansu Gavri 9 Haziran'da büyük bir törenle Şam'a girdi; yoluna halılar serilmişti ve etrafa Avrupalı tüccarlar paralar saçmaktaydı. Burada 1 hafta kaldıktan sonra yine büyük törenle Humus ve Hama'ya girip Halep üzerine yürüyüşe geçti. Halep'te I. Selim'den yeni elçiler gelmişti ve bunlar Sultan Kansu Gavri'ye ve Halife Al-Mütevekil'e çok güzel hediyeler getirmişti. I. Selim bu sefere Memluklulerin Şah İsmail'e yaptıkları yardım nedeniyle başladığını söylemekteydi. Memluklu Saray Nazırı Mugla Bey şeker ve tatlılarla hediye olarak Osmanlı ordugahına elçi gitti. Fakat I. Selim onu iyi karşılamadı. Mugla Bey'i tıraş ettirerek bir köhne beygirle geri döndürdü. Bu sırada Kansu Gavri Memluklu emirlerinin sadakatsiz olmaları sorunları ile uğraşmak zorunda kaldı. Halep valisi Hayır Bey'in ve en tanınmış Memluklu emirlerinde olan Canberdi Gazali'nin Osmanlılarla ilişkileri olduğu söylentileri yayılmıştı. Kansu Gavri bütün emirlerden, Memluklu ileri gelenlerden, kadılardan sadık olacaklarına dair yeniden Kuran üzerine and içmelerini istedi ve bu bir törenle yapıldı. I. Selim komutasında Osmanlılarla muharebe Halep'in bir günlük yol kuzeyinde bulunan Merci Dabık ovasında yapıldı. Osmanlı ve Memluk orduları sayıca ve teçhizat bakımından birbirine benzemekteydi; ama Osmanlı ordusunun elinde çok iyi kullandıkları ateşli silahlar, özellikle sahra topları, bulunmaktaydı. Mercidabık Muharebesi'ni Kansu Gavri komutasındaki Memluklu ordusu kaybetti. Bu muharebede Kansu Gavri hayatını kaybetti. Osmanlı kaynaklarına göre bu ölüm bir Osmanlı askeri eliyle oldu. Fakat değişik Arap kaynaklarına göre Sultan Kansu Gavri ordusu yenik düştükten sonra harp meydanında hayata bulunmaktaydı; ama düşman eline düşmemesi için kendi Memlûkları onu öldürüp cesedini saklamışlardır. El-Eşref Kansu el-Gavri 15 yıldan biraz daha fazla Memluklu hükümdarlığı yapmıştır. Özel hayatı ve ülke idaresine katkısının ayrıntıları hakkında pek az birincil kaynak bulunmaktadır ve böylece bu alanlarda bilgiler çok azdır. Diğer Memluk Sultanlarına oranla Kansu Gavri hakkında çok daha az tenkit ve aksi fikirler bulunmaktadır. Ama bildiğimizle Kansu Gavri geç yaşta Sultan olmasına rağmen büyük işler yapmış ve ülkesini imar etmişti; bununla beraber vergilerinin yüksekliği ve gereğinde insafsız ve hatta zalim olabilmesi dolayısıyla yerilmiştir. Brave New World (albÃ¼m) Brave New World İngiliz Heavy Metal grubu Iron Maiden'ın 12. stüdyo albümüdür. 30 Mayıs 2000 tarihinde yayımlanmıştır. Bruce Dickinson ve Adrian Smith'in gruba dönmelerinden sonra yapılan ilk stüdyo albümüdür. Aynı zamanda grubun üç gitaristle kaydedilmiş ilk albümüdür. Prodüktörlüğünü Steve Harris ve Kevin Shirley yapmıştır. Albüm adını Aldous Huxley'in ünlü romanı "Brave New World"'den almaktadır. Ayrıca, Mariska Mariska (Anna Maria Rahikainen d. 19 Şubat 1979, Helsinki) Fin rapçi. Kendi şarkılarını kendi yazıyor, şarkı sözleri kötü ilişkilerle başa çıkma, feminizm ve siyasetle ilgilidir. 7 yaşında Sibelius Akademisi'nde piyano çalmaya başladı. Daha sonra tarzını değiştirerek punka geçti ve Oheisvasara adında bir punk grubuna katıldı. 1998'de Londra'ya üniversitede Latince ve eski Yunanca öğrenmeye gitti. EEPROM EEPROM (Electronically Erasable Programmable Read-Only Memory), küçük boyuttaki verileri kalıcı olarak saklamak için bilgisayar ya da diğer cihazlarda kullanılan bir yongadır. Boyutu daha büyük olan sabit verileri saklamak için ise flaş bellek gibi daha ekonomik yöntemler kullanılır. EEPROM, elektrikle yazılıp silinme özelliğine sahiptir. RAM'lere yazmak EPROM'lara yazmaya göre hızlıdır (RAM'lara birkaç nanosaniyede yazılabilirken EEPROM'lar için bu süre mikrosaniyeler mertebesindedir). Buna ek olarak RAM'lar genelde uçucudur yani güç kesilmesi halinde içeriklerini kaybederler. Silinebilir ve programlanabilir hafızaların en gelişmiş olanı elektriksel olarak silinebilen Sadece Okunabilir Belleklerdir (Read-Only Memory). Bu hafızalarda, hafıza hücrelerine istenen bir değer yazılabilir ve yazılan bu bilgi yeni bir yazmaya kadar kalır. EEPROM'un silinmesi, EPROM'un silinmesi ile aynı anlamı taşımamaktadır. EEPROM'lar birkaç