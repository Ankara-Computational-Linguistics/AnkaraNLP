acilen yardıma ihtiyacımız var. Kapıda bir grup çocuk göründü. Ahmed'in ziyaretçilerine bakıp gülüştüler, Ahmed onları kovmaya girişti. Defolun. Mafuz'a döndü. Konuklarımız için yiyecek ve içecek getir. - Bırak bunları, dedi Haider. Başımız dertte. - Dertte mi. Ahmed'in yüzü yeniden soldu, Haider ve Rachel'i otelin arkasında bir odaya götürdü. Bu taraftan. Burada daha rahat konuşabiliriz. Girdikleri mavi boyalı odanın, çevredeki alçak masalar ve minderler nedeniyle zamanında yemek salonu olarak kullanıldığı anlaşılıyordu. Ahmed alnını kirli bir mendille silerek onları izledi. Kendini kontrol etmeye çalışıyordu. Nasıl bir dert. İki saatten fazla bekledim. Ne oldu. - Uçağımız düştü, beş mil ötede. Arap kaşlarını çattı ve Haider'in üniformasına, gözlerinde yalvaran bir açıklama isteğiyle baktı. - Bu elbiseleri ve cipi nereden buldunuz. - O da karşılaştığımız başka bir dert. İki İngiliz subayı uçağımızın enkazına yaklaştı. - İngiliz subayları mı. Ahmed tahmininin doğru çıkmamasına dua ediyordu. Peki, şimdi neredeler. - Öldüler. Ahmed'in korktuğu başına gelmişti, elini ağzına götürdü. Gittikçe kötüleşiyor. Bu başımızı büyük belaya sokacak. - Pilotumuz ağır yaralı. Buraya gelmekten başka çaremiz yoktu. - Hem de güpegündüz. Şimdi köydeki bütün diller oynamaya başlamıştır. - Çaresiz. Eğer sakıncası yoksa, tıbbî yardıma ihtiyacımız var. Köyde doktor var mı. - En yakın doktor on beş mil ötede. Üstelik pek güvenebileceğim biri değil, İngiliz dostu. - Öyleyse elimizden geleni yapacağız. Sıcak suya ve temiz havlulara ihtiyacım olacak. Ahmed onayladı. Kanma söylerim, getirir. - Bize bir oda bulsan iyi olur. Arkadaşımızı tedavi etmek için özel bir odamız olmalı. Otelde başka müşteri var mı. Ahmed başını salladı. Karımla oğlumun dışında, otel boş. Haider, Rachel'e döndü. Söyle onlara cipi avluya sokup Vito'yu getirsinler acele etmeleri gerek. Rachel dışarı çıkınca, Ahmed sıkıntıyla parmaklarını kenetledi. Korkunç bir şey askerler birazdan her tarafa devriye çıkarır. Daha ne olduğunuzu anlamadan, köyün etrafını çevireceklerdir. Burada uzun zaman kalamazsınız. - Bunun farkındayım. Şimdilik, dediklerimi yap. Ahmed gönülsüzce duvardan bir anahtar aldı. Hayatım tehlikede, ailemin de. - Hepimizin hayatı tehlikede. Şimdi lütfen bana odayı göster ve hemen sıcak suyla havluları gönder. Otuz dördüncü bölüm 11.00 Weaver kapalı cipin içinde terliyordu. İskenderiye'den yirmi mil kadar uzakta, düzgün bir yol üzerinde süratle ilerlerken güneşin sıcaklığını hissediyorlardı. Yolun iki yanındaki sonsuz çöl manzarası zaman zaman kayalıklar, kimi zaman da savaş ve geri çekilmelerden artakalan askerî araç ve tank enkazlarıyla bozuluyordu. Teğmen dizlerinin üzerine bir harita açmış, eline pusulasını almıştı. Şoföre seslendi Sola dön. Araba çöle daldı. Teğmen arkaya döndü. Pilotun hesaplarına göre, Dakota'nın enkazı buradan tam üç mil güneyde olmalı. Daha önce Beaufighter'ın enkazını incelemişlerdi. Teğmenin bir süre önce çıkardığı devriye enkaza ulaşmış ve onlarla radyo teması kurmuştu. Weaver ve Sanson geldiğinde hâlâ çevreyi araştırıyorlardı. Uçaktan geriye fazla bir şey kalmamıştı. Uçağın burnu bir kum tepesine saplanmış, çarpmanın etkisiyle yakıt tankı patlamış ve uçak küçük parçalara ayrılmıştı. Alüminyum parçaları ve motor bölümleri birkaç yüz metrelik bir alana yayılmış, baz parçaların dumanı daha sönmemişti. Askerlerden biri, düşme noktasının elli metre kadar uzağında kömürleşmiş bir insan kolu buldu. Mürettebattan geriye kalan sadece bu yanık koldu. - Ölmek için pek güzel bir yol değil, diye konuştu Sanson. Hiç olmazsa fazla acı çekmemişler. İlerleyip Dakota'yı bulmaya karar verdiler. Devriye cipi peşlerine takıldı. Yirmi dakika kadar sonra, uzaktan Dakota'nın enkazını gördüler, Weaver teğmenin uzattığı dürbünü aldı. Uçak, yarısı kopmuş bir kanat dışında fazla hasar görmüşe benzemiyordu. Gövde ve kuyruk üzerindeki Amerikan bayrağın baktı. - Eee. diye sordu Sanson. Weaver dürbünü uzattı. Yaklaştıkça, enkaza doğru giden belli belirsiz tekerlek izlerini gördü. - Bir de sen bak, gördüğüm kadarıyla hiç hareket yok, her şey sakin görünüyor. - Talihimizi zorlamayalım. Sanson tabancasını çekip şoföre döndü. Elli metre kalınca dur. Yolun geri kalan bölümünü yaya gideceğiz. 09.00 Seti Oteli'nin ikinci katındaki oda bomboş, kupkuruydu. Eski demir yatağın üzerinde kirli çarşaflar vardı duvarların beyaz badanası nikotin ve sigara dumanından sararmıştı. Falconi'yi yatağa yatırır yatırmaz Haider işe girişti. Pilot tulumunu ve kanlı sargıları kesti. Bacaktaki yara düşündüğünden de kötüydü. Kanlı etlerin arasından kemik görünüyor, Falconi kan kaybetmeye devam ediyordu. Haider İtalyan'ın nabzını tuttu, daha sonra gözkapaklarını kaldırıp gözbebeklerini inceledi. Falconi'nin suratına iki tokat attı ancak pilottan tepki almadı. Yarayı temizlemekte olan Rachel'e döndü. Durumu hiç de iyi değil. Kendine gelemiyor, nabzı da çok zayıf. - Yapabileceğimiz bir şey var mı. Haider yatağın ayak ucunda, Kleist ve Doring'in arasında duran Ahmed'e döndü. Köyde herhalde tıptan biraz anlayan birisi vardır. Ahmed omuzlarını silkti. Kendini ebe sanan ve hemşire dedirten yaşlı bir cadı var. Ama eğer fikrimi sorarsan, hiçbir işe yaramaz. Üstelik ağzı, benim vericimden de daha iyi çalışır. Siz daha farkına varmadan, bütün köy kimliğinizi öğrenmiş olur. - Doktoru getirmek ne kadar sürer. - Eğer hastaya gitmemişse, iki saat. Yine de onu buraya getiremezsiniz. Çok tehlikeli olur. Kaldı ki, askerî yetkililere haber vermek isteyecektir. Kleist araya girdi. Adam haklı. Zaten durumumuz karışık, daha da fazla tehlikeye girmenin anlamı var mı. Haider, Ahmed'e döndü. Öyleyse yaşlı kadına gidip yardım edip etmeyeceğini sor. Ona, yardım için sana gelen yabancılar olduğumuzu söyle eğer bilmek istiyorsa, arkadaşımız trafik kazası geçirdi. İngilizce biliyor mu. Hayır. - Öyleyse beni İngiliz subayı olarak tanıştır ve fazla bir şey anlatma. - Sizi uyarıyorum, yaşlı cadı hiçbir işe yaramaz. Ben olsam, köy kasabına daha çok güvenirdim. - Dilencilerin seçme hakkı yoktur. Onu hemen buraya getir. 09.15 Yaşlı kadının ağzında tek bir diş kalmamıştı ve en azından seksen yaşındaydı. Tepeden tırnağa siyahlar giymiş, beli bükülüp bastonla yürümesine rağmen kendine ne kadar güvendiğini bakışlarıyla belli etmişti. Ahmed ve karısı onu merdivenlerden çıkardılar. Odaya girdiğinde meraklı gözleri çevreyi araştırdı. Ahmed İngilizce Adı Vafa dedi, senin dediklerini söyledim. Elinden geleni yapacakmış. Kadının elinde eski bir doktor çantası vardı. Siyah peçenin altından kırışık ve kahverengi yüzü görünüyordu. Haider tırnaklarının leş gibi olduğunu gördü. Kadın Falconi'ye yaklaştı, sıcak su leğenlerini ve temiz havluları yerleştirdi. Kolunu sıvayıp ellerini yıkamak üzere leğenlerden birine yaklaştığında Ahmed'e seslendi ve Haider'in anlayamayacağı ağır bir lehçeyle konuştu. Ne dedi. - Etrafında erkekler varken çalışamazmış. Sadece kadının kalmasını, diğerlerinin çıkmasını istiyor. - Hayır, dedi Haider Arapça, ben kalıyorum. Yaşlı kadın parmağını uzatarak kapıyı gösterdi ve sert bir sesle konuştu. Bu kez Haider söylediklerini anlamıştı. Erkekler dışarı. Dışarı. Ahmed omuzlarını silkip İngilizce konuştu En iyi zamanında bile huysuz köpeğin biridir. Bence söylediklerini yapman iyi olur. Haider, Rachel'e döndü. Ona yardım edebilir misin. - Elimden geleni yaparım. - Yardıma ihtiyacın olursa seslen. Haider diğerlerine işaret etti, hep birlikte odadan çıktılar. Kapıya varınca döndü ve yaşlı kadına Arapça seslendi. Onu kurtarabileceğine inanıyor musun. Yaşlı kadın kasıldı. Vafa, köydeki bütün çocukların doğmasına yardım etti doktor kadar çok biliyor. Şimdi git, arkadaşın iyi ellerde. 09.30 Ahmed konuklarını otelin arkasındaki pis mutfağa götürdü. Masa kurulmuş, üzerine taze ekmek, hurma, pis kokulu keçi peyniri ve gümüş bir kap dolusu Arap kahvesi konmuştu. Her birine birer fincan koyu ve ağır kahve doldurdu. Bir şeyler yiyin. Şimdi tek yapabileceğiniz beklemek ve dua etmek. Haider kahveyi aldı, yiyeceklere dokunmadı. İki SS karınlarını doyururken, Ahmed'e döndü. - Bütün bu dertlerden sonra, bizi bir arkeoloji ekibi gibi İskenderiye'ye götürme planımızdan vazgeçmemiz gerekecek. Yen bir plan hazırlamamız lazım. Buradan İskenderiye'ye kadar olan bölgenin haritası var mı. Ahmed başını salladı. ‘Tek bulabileceğim, bir turistin unuttuğu eski bir Baedecker rehber. En azından yirmi yıllık ve haritalar çok ayrıntılı değil. - Yapacak bir şey yok, getir. Ahmed odadan çıktığında Kleist ağzındaki peynir ve ekmeği yuttu, eliyle ağzını sildi. Doring'le durumumuzu konuştuk. Burada daha fazla kalamayız. Daha farkına varmadan düşman etrafımızı çevirecek. İki gruba ayrılıp Kahire'ye ayrı ayrı varmamız daha doğru olacak böylece şansımızı artırmış oluruz. Birlikte kalmak intihar olacak. - Ne öneriyorsun. - Sen ve kız ben ve Doring. Kleist omzunu silkti. Ya da sen nasıl uygun görürsen. Haider bir süre düşündü. Ya Falconi, o ne olacak. - Onu yanımıza almak aptallık olur. Onu burada otelciye bırak. Eğer yakalanırsa, hiç olmazsa adam gibi tedavi görür. Haider bir süre düşündü, sonra başım salladı. Önce yaşlı kadının neler yaptığını bir görelim, daha sonra karar veririm. Bu arada haritaya bakmalı ve Ahmed'le görüşmeliyiz. Buraları bizden daha iyi biliyor. Ahmed, elinde yıpranmış bir Baedecker turist rehberiyle geri geldi. Masanın üzerine açıp haritalardan birini gösterdi. - Buradayız. İçerdeki yolu kullanırsak, İskenderiye'ye yaklaşık yirmi beş mil uzakta. Kente giden bir sürü küçük çöl yolu var. İsterseniz doğruca kıyıya gidip oradan İskenderiye'ye dönebilirsiniz ama bu fazla zaman alır. Ana yol, en hızlısı ve bir saatten az sürer. Haider haritayı inceledi. Bu yakınlarda askeri birlik var mı. - Savaşın durmasından bu yana, yok. En yakın kamp, buraya on beş mil uzaklıkta, Amiriya'da. - Kaç kişiler. - Herhalde birkaç yüz. Oldukça büyük bir kamp. - Hiç köye gelirler mi. Ahmed omuzlarını silkti. Arada sırada köyden geçerler. Ama bir kez arkadaşlarına olanı öğrendikten sonra, iz süren av köpeklerine benzeyeceklerdir. - Bu nedenle de mümkün olduğu kadar hızlı hareket etmemiz gerekecek. Biz şu anda konuşurken, onlar bizi arıyor olabilir. Ahmed çenesini kaşıdı. Bana göre iki seçeneğiniz var. İlki, Arap tüccarlarının yıllar önce kullandıkları deve yolu köyün beş mil kadar uzağından geçer. Ciple gidildiğinde oldukça sarsıntılı ve zor bir çöl yolculuğudur, kuma saplanmamaya dikkat etmeniz gerekir. Ama yol üzerinde suyunuz bittiğinde yararlanabileceğiniz birçok vaha var ve aşağı yukarı on saatte Kahire'ye girersiniz. - Ya ikinci seçenek. - İlk başta sizi götürmek istediğim yol. İskenderiye'den, günde dört kez kalkan tren. Buranın kuzeyinde, kıyı boyunca giden bir tren yolu var. En yakın istasyon, on iki mil ötedeki El Haurivaya. Eğer beni dinlerseniz, İskenderiye'ye gitmenin en emin yolu, tren. Askerler ana yolların çoğunu keseceklerdir. Trenler sık geçer ve sizi kent merkezine götürerek Kahire bağlantısına yetişmenizi sağlar. Sizin de söylediğiniz gibi, askerlerin sizi aramaya başlayıp başlamadıklarını daha bilmiyoruz. Eğer aramıyorlarsa, hangi yoldan giderseniz gidin, zorlukla karşılaşmazsınız. Eğer aramaya başlamışlarsa, nelerle karşılaşacağınızı Allah bilir. Kleist kuşkuluydu. Eğer ayrılırsak, Doring ve benim için en iyi yol, çölden geçenidir. Çalıştığım petrol şirketi buranın güneyinde kuyu açıyordu, bu nedenle buraları iyi bilirim. Evet, yolun zor olduğu doğru, ama biraz şans ve iyi bir arabayla Kahire'ye varabileceğimizi düşünüyorum. Haider başını salladı. Çöl çok açık. Havadan görülebilirsin. Kleist ısrar etti. Olabilir, ama unutulmaması gereke bir şey daha var. Senin İngilizcen hepimizden daha iyi. O nedenle bir kontrol noktasından geçebilme ihtimalin yüksek. Benim ve Doring'in böyle bir şans yok. Bu yüzden talihimi çöl yolunda denemeyi tercih ederim. - Bu riski almak istediğinden emin misin. - Dürüst ol. Sadece kızla çok daha fazla şansın olur. İki kişi bir çift, dört kişi ise kalabalık oluşturur. - Kim bilir, belki de haklısın. Sen ne dersin, Doring. Kleist'ın dediklerine katılıyor musun. - Her iki seçenekte de sorunla karşılaşabiliriz. Saygısızlık etmek istemem ama, Yüzbaşı Kleist'la birlikte gitmeyi tercih ederim. - Tamam o halde. Ben ve Frâulein kıyı treniyle İskenderiye'ye, oradan da Kahire'ye gideceğiz. Haider, Ahmed'e döndü. anlaşılan, iki gruba ayrılacağız. O nedenle bir arabaya daha ihtiyacımız olacak. Ahmed sevgili Fiatı‘nı kaybetme düşüncesiyle üzgündü, içini çekti. Siz benim kamyonumu alırsınız. Eğer soru soran olursa, çalındığını söylerim. - Köyden araba kullanarak çıkarsak şüphe çekebiliriz dedi Kleist. Bizi deve yoluna kadar götürmen ve gideceğimiz yönü göstermen gerek. - Buradan beş mil uzakta. Peki ben nasıl döneceğim. - Yürüyerek, dedi Kleist. Ahmed öneriyi fazla beğenmemekle birlikte, Almanlardan yakında kurtulacağını düşünerek sevindi. - Ee. diye sordu Haider. - Ne yapayım, mecburum galiba. Kleist cipin anahtarlarını Haider'e uzattı. Burada fazla yapacak bir şeyimiz yok. Ne kadar çok oyalanırsak, o kadar riske gireriz. O nedenle hemen gidelim, diyorum. Haider, Doring'e döndü, Ahmed'le git, cipteki eşyalarınızı al. Yolculuk için yeterli su bulmayı unutma. Ahmed ile Doring çıkınca Haider, Kleist'la baş başa kaldı. Kahire'ye varırsanız, adamımızla nerede ve nasıl buluşacağınızı biliyorsunuz. Aramızdan biri yakalanırsa, operasyonu tehlikeye atacak bir şey söylemeyeceğiz. Schellenberg'in söylediklerini duydun her şey bize bağlı. Yakalanana ya da ölene kadar göreve devam edeceğiz. Sana iyi şanslar. - Sana da. Bunu söyleyeceğini hiç sanmazdım, Haider. Ama şansa çok ihtiyacımız olacak gibi. Haider istifini bozmadı. Sen vicdansız hayvanın tekisin, Kleist. Kleist sırıttı. Gelecek sefer cehennemde karşılaşabiliriz. Ateşin hazır olmasına dikkat edeceğim. Ahmed geri döndü. Oğlum eşyalarınızın kamyona konmasına yardım ediyor dedi Kleist'a. Benimle gelirseniz size su ve yiyecek veririm. Haider sordu Randevuya gelmediğimizi Berlin'e bildirdin mi. Ahmed onayladı. Havaalanından dönünce. Görünmediğinizi söyledim. - Gitmeden önce bir mesaj daha gönder. Olanları anlat, fazla ayrıntı verme ve görevi tamamlamak içi elimizden geleni yaptığımızı bildir. Haider, Baedecker'i cebine soktu. Senin için sakıncası yoksa, bunu almak istiyorum. Nasıl istersen. O sırada mutfak kapısı ardına kadar açıldı ve üzgün suratıyla Rachel göründü. Yukarı gelseniz iyi olur. Otuz beşinci bölüm 11.10 İki cesedi gördüğünde, Weaver kusmak istedi. Sanson uçağa onun ardından girdi. Aman Tanrım. Weaver ilk şoku atlatıp cesetlerin yanında diz çöktü. İkisi de daha soğumamış. Kabin karmakarışıktı, her yer kırık parça doluydu. Sanson'la birlikte pilot kabinine girdiler. Paraşüt tulumu giymiş yardımcı pilot hâlâ koltuğun bağlıydı. Suratından ölümün korkunçluğu okunuyordu. Yarasına sinekler konuyordu. Sanson ölünün elbiselerini aradı ve ceplerde birinde kimliğini boynundaki zincirde de künyesini buldu. Bunlara göre, Amerikalı bir pilot teğmen. Weaver kâğıtları inceledi. Gerçeğe benziyorlardı. Pilot koltuğunun altından başlayan kan izinin dışarıya kadar uzandığını gördü. İçlerinden biri ağır yaralanmış. Dışarı, güneşe çıktılar. Teğmen ve şoför cipten inip yanlarına geldi. Her şey yolunda mı, efendim. Sanson başparmağıyla arkasındaki enkazı gösterdi. Gidin, bakın. Birkaç dakika sonra yeniden göründüklerinde teğmen ciddî bir sesle konuştu. Kabindeki iki kişi bizden olabilir, efendim. İngiliz ordusuna ait iç çamaşırı giymişler. Sanson acıyla cevap verdi. Farkındayım, çevreyi bir dolaşın, belki bir şeyler bulursunuz. - Baş üstüne. Teğmen enkazın çevresini araştırırken, Sanson bir sigara yaktı. Bu çocukları her kim vurmuşsa, soğukkanlı bir katil olmalı. Sesi nefretten kalınlaşmıştı. Şüphe yok, karşımızdakiler Alman ajanları. Yardımcı pilotun evrakı düzenli olabilir, çok iyi taklit edilmiş belgeler olduğuna bahse girerim. Orada durup bekleme, Weaver. Sen de etrafa bir bak. Sanson kumlara bir tekme savurdu. Weaver daha önce gördüğü lastik izlerine bakmaya gitti. Enkaza doğru ilerlemiş olan tek bir araba tarafından bırakıldıkları anlaşılıyordu. İnce ve kuru kum, ayak izlerinin silinmesine neden olmuştu. Sanson yanına yaklaştığında, Weaver ona lastik izlerini gösterdi. - Neler olduğunu tahmin edeyim. İçerdeki iki adam enkazı görüp yaklaştılar. Vuruldular, üniformaları ve arabaları çalındı. Sanson onayladı. Bu da en az iki, muhtemelen daha fazla kişiyle uğraştığımız anlamına gelir. Biri de yaralı, görünüşe göre pilot olanı. Teğmeni yanına çağırdı, hep birlikte haritayı incelediler. Yirmi millik bir alan içinde pek köy yok dedi teğmen, en fazla on on iki tane. - Bunlardan hiçbirinde hastane ya da doktor var mı. - En yakın hastane İskenderiye'de. Bunun yanı sıra Amiriya'da askeri bir üs ve bildiğim kadarıyla bir doktor var. Herhalde köylerden birinde köylülere bakan bir doktor vardır. - Amiriya buradan ne kadar uzakta. - Yaklaşık yirmi mil, belki de daha az. - Telsizle arayın ve durumu anlatın. Son saatlerde kimse orada tedavi olmak istemiş mi, öğrenin. Bölgedeki köyleri kontrol etmek için mümkün olduğu kadar çok adama ihtiyacımız olduğunu söyleyin. Doktor ya da tıbbî bilgi sahibi birinin bu sabah bir yaralıya, özellikle de üniformalı bir yaralıya bakmak için çağırılıp çağırılmadığını öğrenmek istiyorum. Daha sonra Genel Karargâh'ı arayın. İskenderiye'ye giden bütün yollar üzerinde kontrol noktaları istiyorum. İçinde yaralı bir yolcu bulunan çalınmış bir araba, muhtemelen askerî servis aracı ya da cip arıyoruz. Diğerlerinin sayısını bilmiyoruz, ama en az iki kişi olmalılar ve muhtemelen çalıntı üniforma giyiyorlar. Düşman ajanı olmalarından kuşkulanıyoruz, hepsi de silahlı ve çok tehlikeli. - Baş üstüne, efendim. - Bölgede kaybolan devriye ya da askerî personel var mı, öğrenmeye çalışın. Teğmen cipe koştu. Sanson Weaver'a döndü. Biz de en yakandaki köylerden başlarız. Böyle bir arazide, saklanacak pek fazla yer bulamazlar. Onları kısa zamanda bulmamız gerekir. Eğer İskenderiye'ye vardılarsa, işimiz zorlaşacaktır. İskenderiye Genel Karargâhı‘ndaki subayın adı neydi. - Yüzbaşı Myers. - İçimizden birinin oraya giderek, aramayı İskenderiye'den yürütmesi daha doğru olur. Bakarsın burada hiç şansımız kalmaz. Enkazı gösterdi. İçerisine bir kez daha bakalım, belki gözümüzden kaçan bir şey vardır. Tekrar uçağa girdiler. Bu sefer Weaver, uçağın ilk yardım çantasının yerinde bulunmadığını, pilot koltuğunun altında bir kan gölü oluştuğunu ve dümen pedallarından birinin kırılmış olduğunu fark etti. Arka kabine geri döndüğünde, yere atılmış kanlı ve buruşuk beyaz bir eşarp gördü. Yerden aldığında pamuklu kumaşın kan lekeleriyle ıslanmış olduğunu anladı. Sanson yanına yaklaştı. Bir şey mi buldun, Weaver. Eşarbı gösterdi. 09.45 Odaya girdiklerinde, Haider çarşafların kıpkızıl olduğunu ve Falconi'nin başında duran yaşlı kadının yaralı bacaktaki kanamayı durdurmaya çalıştığını, ama hiç de başarılı olmadığını gördü. Kadın ne yapacağını bilmez haldeydi. - Burada neler oluyor. diye sordu. - Ne yaptığını bilmiyor, dedi Rachel, kanamayı daha da artırdı, şimdi durduramıyor. Haider kadına Arapça bağırdı. Çık buradan. Yaşlı kadın itiraz etti. Benim hatam değil. Parmağıyla Rachel'i gösterdi. Beni dinlemedi. Adam ölürse, suç onun. Ahmed, Sizi uyarmıştım dedi, ihtiyar cadı artık bunadı. Onun hatası olduğundan eminim. Parmağını karısına uzattı. Bu Allah'ın belasını aşağı indir. Falconi o sırada kendine gelir gibi oldu, gözlerini kocaman açtı, alnı terden sırılsıklam, inledi. Haider, Falconi'nin bacağındaki atardamarın kesildiğini ve çok kan kaybettiğini dehşetle gördü. - Bana bir havlu. Çabuk. Rachel havluyu uzatıp Falconi'nin nabzına uzandı. Haider havluyu bu kez dizin üzerinde sımsıkı bağladı. Kan daha yavaş akmaya başladı. Doktoru getirsen iyi olur dedi Ahmed'e. Sonuçlarını sonra düşünürüz. - Ama arkadaşlarının bana… - Git, hemen, şimdi. - Jack. Haider döndü, Rachel'in Falconi'nin bileğini bıraktığını, İtalyan'ın başının yana devrildiğini gördü. Maalesef artık çok geç. Öldü. 10.20 Aşağıda, mutfakta yalnızdılar. Haider hafifçe titreyen elleriyle bir sigara yaktı. Vito iyi bir adamdı. Tanıdıklarımın içinde en iyisi. - Sen iyi misin. Başını salladı, sesi acı doluydu. Bu savaş, insan kaybından başka bir şey değil. Ölümden sonra başka bir ölüm. Peki, ne için. - Çok üzgünüm. Kadının dediklerini yapmaya çalıştım. Bence ne yaptığını bilmiyordu. - Seni suçlamıyorum. Elinden geleni yaptığından eminim. Planlarındaki değişikliği anlattı. Seninle birlikte İskenderiye'ye gitmeye çalışacağız. Tek ümidim, onlardan bir adım önde olmamız ve aramaların henüz başlamamış olması. Ahmed, arkasında Kleist ve Doring'le birlikte mutfağa girdi. İhtiyar cadı defolup gitti, kendinden başka hemen herkesi suçluyor. O kadar sinirlendi ki, bahse girerim köyün yarısı neler olduğunu duymuştur. - İtalyan'ın ölmesi belki de en iyi çareydi, dedi Kleist, şimdi işler biraz daha kolaylaştı. Haider ona öfkeyle baktı, cevap vermedi ve Ahmed'e döndü. Mesajı gönderdin mi. - Biraz önce. Ancak gündüzleri mesajın gücüne hiç güven olmuyor. Berlin'in mesajı aldığını umuyorum. - Emin olmak için döndükten sonra, gece yeniden mesaj geç. Arkadaşımın cesedi ne olacak. - Giderken onu çöle gömebiliriz. Haider, Kleist'a döndü. Mümkün olduğunca iyi gömün. Onu akbabalara bırakma, anlaşıldı mı. Sigarasını söndürdü. Gitsek iyi olacak. Yukarı çıkıp Falconi'nin cesedini aldılar, kirli battaniyelere sarıp Ahmed'in arka avluda duran kamyonunun arkasına yerleştirdiler. Hazır olduklarında Mafuz, avlunun kapısını açtı, Haider ve Rachel cipe bindi. Ahmed, yanında Kleist ve Doring, Fiat'ın direksiyonuna geçti, camdan sarkarak Haider'e seslendi Allah yardımcınız olsun, dostlarım. Haider elini kaldırdı, cipi çalıştırdı ve kapıdan dışarı çıktı. Ahmed onların toz bulutu içinde kaybolmalarını bekledi, camdan dışarı tükürüp kendi kendine Hepiniz ahmaksınız diye düşündü, hiçbirinizin en ufak bir kurtuluş şansı yok. Kleist dirseğini Arap'ın kaburgalarına gömdü. Eee, daha ne bekliyoruz. Haydi. Ahmed, Fiat'ı çalıştırıp avludan çıktı. Otuz altıncı bölüm Berchtesgaden, 21 Kasım, 16.30 Aynı gün öğleden sonra, yaklaşık 2.000 mil uzakta Avusturya Alpleri'nin nefis ormanlarının derinliklerinde, Hitler'in ünlü dağ sığınağı Kartal Yuvası‘nda heyecanlı bir toplantı yapılıyordu. Toplantıya Wehrmacht'tan altı mareşal, Kriegsmarine'den iki amiral ve Luftwaffe Komutanı Hermann Goering katılıyordu. Hepsi bu toplantı içi özel olarak Berlin'den gelmiş, kötü haber verme mecburiyetiyle baş başa kalmışlardı. Bu gibi toplantılar için kullanılan geniş ve ahşap kaplamalı salondaydılar. Dışarıdaki Tirol manzarası nefes kesiciydi, parlak gökyüzü nefis bir sonbahar gününü aydınlatıyordu. Ne var ki, toplantıya katılanların akılları manzaranın çok uzağındaydı. Batıdaki Alman ordularının Başkomutanı Mareşal Gerd ve Rundstedt konuşmaya başlamış, Wehrmacht raporlarını verirken Hitler'in yüzüne bakmaktan kaçınmıştı. - Ana hatları özetlemek gerekirse, ordularımız doğu cephesinde, özellikle Dinyeper Nehri'nin batısında ve Roma'nın güneyinde şiddetli bir geciktirme savaşı veriyorlar. Elindeki çubukla geniş masanın üzerine yayılmış haritada bir nokta gösterdi. Fransa, Norveç ve Balkanlar'daki partizan faaliyetlerin giderek daha çok sorun yarattığını söylemek zorundayım. Masanın öbür tarafına, memnuniyetsizliğini bir maske gibi taşıyan Hitler'e baktı. Tabiî bütün bu zorlukların üstesinden gelebiliriz, Mein Führer, diye hızla ekledi. Ama bütün bunlar insan gücü ve malzemeye bağlı. Müttefikler her gün artan bir düzenle ikmal yollarımızı havadan ve denizden kesmeyi sürdürüyorlar. Elimizdeki malzeme son sınıra dayandı. - Geciktirme savaşı derken, geri çekilme demek istiyorsun. Ordularımız geri çekiliyorlar. Von Rundstedt, Hitler'in suçlayıcı bakışlarını gördü ve endişelendi. Evet… öyle, Mein Führer, ama… Hitler onu susturmak için elini kaldırdı ve Kriegsmarine amirallerine bakarak suçladı. Dört ayda altmış Uboot kaybettik. Bu bir rekor olmalı, değil mi. Amirallerden biri korkarak cevap verdi Mein Führer, bütün bunlar insan gücü ve malzemeye bağlı. Amerikalılar savaşa girdiğinden beri düşman sayıca üstün hale geldi. Tersanelerde onarıma alınan gemilerimiz bile bombalanıyor. Hitler, kollarını kavuşturmuş, yüzü maske gibi dururken Goering'e döndü. Peki hava mareşali bütün bunlara ne diyor. O böbürlendiği cüretli İngiltere akınları nerede. Almanya'nın çevresindeki göklerde vaat ettiği çelik halkaya ne oldu. Yoksa Luftwaffe bu günlerde uçmaya bile üşeniyor mu. Şişman vücudu ve beyaz üniformasıyla gülünç görünen Goering boğazını temizledi. Elimizden geleni yapıyoruz, Mein Führer, ama amiral haklı. Düşman kuvvetleri bizden sayıca çok üstün. Kaynaklarımız o kadar azaldı ki, göklere hâkim olmamız imkânsız. Elinden geldiğince iyimser görünmeye çalıştı. Yakında yeni VI roketlerimiz ve jet motorlu uçaklarımız olacak, onlar sayesinde üstünlüğü tekrar ele geçireceğiz. Hitler alaycı bir sesle cevap verdi. Şu anda şimdiki zamanla ilgileniyoruz, altı ay sonrasıyla değil. Goering'in söylediklerini aşağılayıcı bir el hareketiyle kenara süpürür gibi yaptı. Mazeret, hep mazeret. Elinizden geleni yaptığınızı söylüyorsunuz, ama elinizden gelen en iyisi değil. Tükürür gibi konuştukça isterik sesi yükselmeye başladı. Ahmaklar. Bu kadar beceriksizliği gördükten sonra, Müttefikler batıda bir çıkarma gerçekleştirirse neye güveneceğiz. Buraya bir daha geldiğinizde, sizden mazeret duymak istemiyorum, çözüm istiyorum. Yeterince açık mı. Şimdi gidin. Hepiniz. Hakarete uğramış yüksek subaylar odadan çıkarken Hitler sinirle deri koltuklardan birine çöktü. Birkaç saniye sonra yaveri içeri girip selam verdi. - Reichsführer Himmler ve General Schellenberg acil bir konuda sizinle görüşmek istiyorlar, Mein Führer. Hitler'in yüzü öfkeden kül rengine dönmüştü. Eminim onlar da kötü haber getiriyorlar. Ayağa kalktı, dudaklarındaki tükürükleri sildi. Peki, gönder. Arkasında Schellenberg, Himmler içeri girdi. Her ikisi de Nazi selamı verdi, Hitler oturmalarını işaret etti. Schellenberg'e döndü. Şu sırıtmana bir türlü engel olamıyorsun, Walter dedi. Bana iyi haber mi, yoksa kötü haber mi getirdiğini anlayamıyorum. - Çok kötü bir alışkanlık, Mein Führer. Schellenberg'in gülümsemesi daha da yayıldı. Ama hanımların hoşuna gidiyor. Hitler şakaya gülmedi, Himmler'e döndüğünde hâlâ gergindi. - Evet, görüşmek istediğiniz konu nedir. - Mein Führer, Sfenks Operasyonu'yla ilgili haberlerimiz var. Hitler tepesinde dolaşan kara bulutları bir süre için unuttu, yüzü aydınlandı. Bütün bu karanlıkların içinde tek ümidimiz. Peki, bir müjde mi getiriyorsunuz, yoksa siz de generallerim gibi sadece kötü haber taşıyanlardan mısınız. Sizi uyarıyorum, kötü haber dinleyecek durumda değilim. Himmler burnunun üzerindeki gözlüğün yerini değiştirdi. Ajanlarımızı taşıyan uçak bu sabah erkenden bir Müttefikler avcı uçağının saldırısına uğradı, daha sonra Mısır toprakları üzerinde düştü. Hitler'in yüzü karardı, ama Himmler hemen devam etti - Ancak, bu haberi getirmek için Berlin'den ayrılacağımız sırada Ebu Sammar'daki ajanımızdan yeni bir haber aldık. anlaşılan uçuş mürettebatı ölmüş, ama Haider ve diğerleri yara almadan hayatta kalmışlar ve temas kurmayı başarmışlar. Hitler birdenbire ayağa kalkıp odayı öfkeyle arşınlamaya koyuldu. Felaket, hep felaket. Felaketlerin sonu gelmeyecek mi. - Belki de tam felaket değil Mein Fûhrer, diye araya girdi Himmler. Haider'in planı uygulamaya kararlı olduğu anlaşılıyor. Hitler ona döndü. Peki, ya Müttefikler. Onlar sersem değil. Neler olduğunu öğrendikleri anda, adamları yakalamak için ellerinden geleni yapacaklardır. - Öyle de olsa, Himmler görüşünde ısrar etti, bizim gerçek amacımızı kesinlikle biliyor olmaları gerekir ki, bu da oldukça düşük bir ihtimal. Amerikan malı bir Dakota kullandık, bu da işleri bir süre daha karıştıracaktır. Ayrıca Müttefiklerin ara sıra kendi uçaklarını da düşürdükleri bilinen bir gerçek. Üstelik, Haider'in planı uygulamaya karar vermesi, Kahire'ye varma şansı olduğuna inandığını gösterir. Hitler içini çekti, manzaralı pencereye yöneldi. Bütün bunlar iyiye alamet değil ve hoşuma da gitmiyor. Canaris'e haber verdiniz mi. - Uçağın düştüğünü biliyor ama, son gelişmelerden henüz haberi yok. Berlin'e döndüğümüzde Walter onunla temasa geçecek. Hitler'in yüzü kızgındı. O adamdan hoşlanmıyorum. Arkamdan savaşın kaybedildiği ve benim delirdiğime dair söylentiler yaydığına eminim. Eğer gerçekten de öyleyse, bunun hesabını ağır ödeyecek. Daha sonra Schellenberg'e döndü. Yine de onun adamı Haider'in becerikli biri olduğu anlaşılıyor. - Abwehr'in en iyi adamlarından biri ve amacımız için biçilmiş kaftan. İstediklerimizi gerçekleştirebilecek bir tek kişi varsa, o da Haider'dır. - Peki, ya o Yahudi'den, Roosevelt'ten ne haber. - Büyük ihtimalle Kahire'ye yirmi dört saat içinde varmış olacaklar. Oran'daki ajanımız, Iowa'nin dün sabah saat yedide Cezayir kıyılarından ayrıldığını bildirdi. - Buna rağmen Uboot'larımız şu gemiyi batırmayı başaramadılar, dedi Hitler ümitsiz bir ifadeyle. Himmler başarısızlık haberini bir gece önce almıştı. Kurt sürülerimiz Iowa'nin yolunu kesmeye birkaç kez çalıştılar, Mein Führer, ama konvoy o kadar iyi silahlanmış ve o kadar sık rota değiştirdi ki, gemiye yaklaşma imkânı bulamadılar. Hitler uzunca bir süre geniş pencerenin önünde durdu elleri arkasında, uzaktaki dağları seyrederken, durumu tartarcasına ayaklarının üzerinde yaylanıyordu. Neden sonra Himmler'e döndü. - Demek ki Sfenks tek umudumuz olarak devam ediyor. - En iyi şartlarda bile böyle bir operasyonun büyük güçlüklerle karşılaşması beklenir. Şu ana kadar karşılaştığımız sorunların işimizi kolaylaştırdığı söylenemez. Yine de Haider'in görevini başarma şansının yarı yarıya olduğunu düşünüyorum. Hitler yumruğunu avucunun içine vururken sesi çığlığa dönüştü Yarı yarıya benim için yeterli değil. Eğer Müttefikler çıkarmaya karar verirse, savaşı kaybederiz. Roosevelt'in ölümü Almanya'ya en çok ihtiyacı olan şeyi, yani zamanı verir. Böylece sanayimize tam bir yıl kazandırmış oluruz. Bir yıl sonra da savaşı kazanırız. Bu nedenle, operasyon başarısız olamaz. Bu andan itibaren sürekli rapor istiyorum. Sfenks Operasyonuyla ilgili her gelişme, zaman geçirmeden bana bildirilecek. Schellenberg sakin bir sesle araya girdi. Mein Führer, Haider bizi hayal kırıklığına uğratsa da, elimizde bir koz daha olduğunu hatırlatmak isterim. Hitler dudaklarını sildi ve bilgiççe Schellenberg' baktı. Senin yerinde olsam o kozun işe yaraması içi Tanrı‘ya dua ederdim. Gidebilirsiniz. El Hawartye, İskenderiye'nin yirmi mil batısı, 11.25 Haider cipi beyaz badanalı istasyon binasının önünde durdurdu. Çöl üzerinde tamamladıkları elli dakikalık yolculuk süresince kontrol noktasına yakalanmamışlar, köy girerken de kimsenin dikkatini çekmemişlerdi. Çevrelerindeki manzara sonsuz bir düzlüktü, çöl üç yanı da sarmaktaydı. Uzakta, Akdeniz'in açık mavi suları görülüyordu. Köy, Ebu Sammar'da daha büyük ve daha hareketli görünmesine karşın, kötü kaplanmış sokakları, harap ve dökük iki oteliyle terk edilmiş bir kent görüntüsündeydi. Köye girdiklerinde, meydanda kalabalık bir deve pazarı kurulmuş olduğunu gördüler. İstasyon sakin gibiydi, ama Haider yaklaşırken biraz ileride durmuş askeri polis arabasını gördü. Pek iyiye alamet değil. Gidip bir bakayım, sen burada bekle. - Seninle gelemez miyim. - Gelmesen iyi olur, bakarsın başım belaya girer. Üstelik tek başına dolaşan bir subay fazla dikkat çekmez. Koluna güzel bir kadın takmış bir subaysa göze batar. Gülümsedi, şoför koltuğundan indi, kemerindeki tabanca kılıfının yerini düzeltti. Fazla endişeli görünmemeye çalış. Eğer soru soran olursa, erkek arkadaşının içeride olduğunu söyle. İstasyonun içi kalabalık ve hareketliydi. Peronda bekleyenlerin çoğu, cellabe giymiş Araplar olmasına karşın Haider bir kenarda bekleyen, kırmızı şapkaları ve beyaz parlak tozluklarıyla iki İngiliz askerî inzibatı gördü. Onbaşı olanının elinde bir Sten makineli tüfek vardı. Yanındaki çavuş bilet kuyruğunda bekleyenleri yüzünü inceliyordu. Haider duvara asılı tarifeyi inceliyormuş gibi yaptı ama, kısa süre geçmeden çavuş yanına yaklaşıp selam verdi. Günaydın efendim. Acaba yolculuğa mı çıkıyorsunuz. Haider kaşlarını çattı, selama karşılık verdi ve soylu İngiliz aksanını mükemmel bir şekilde taklit ederek soruyu cevapladı Çavuş, mesele nedir. Çavuş, Haider'i tepeden tırnağa gözden geçirdi, bir açıklama yapıp yapmamakta tereddüt ediyordu. Çavuş, sana bir soru sordum. Çavuş cevap vermek zorunda kaldı. Buradan az ötede bir olay oldu da, efendim. İki İngiliz subayı düşman ajanlarınca öldürüldü. - Aman Tanrım. Haider diğer askerin bir Arap çiftin kâğıtlarını kontrol ettiğini ama bir gözünün de kendisinde olduğunu gördü. Çavuş ısrar etti. Sorumu tekrar etmek zorundayım, efendim. Yolculuğa mı çıkıyorsunuz. Haider başını salladı. Hayır. Birini karşılamaya geldim. Anlaşılan saatleri karıştırmışım. Bir sonraki trenle gelecek demek. - Özür dilerim, efendim. Yine de kâğıtlarınızı görmem gerekiyor. - Tabiî, anlıyorum. Haider ellerini ceplerine soktu. Kimliğini arar gibi yapıyor, gerçekteyse, zor durumda kalırsa çavuş ve onbaşıyı vurup vuramayacağını hesaplıyordu. Öldürülen subayların adını biliyor musun. Belki tanıdığım kişilerdir. - Daha kim oldukları bilinmiyor. Yakında öğreneceğiz, efendim. Haider kimliğini verdi, çavuş doğru dürüst inceleme fırsatı bulamadan da elini uzattı. Çavuş kimliği geri vermeye niyetli değildi. Başını kaldırıp Haider'in yüzüne baktı. Yüzbaşı Jameson değil mi, efendim. - Evet, tabiî. - Kimliğinizle ilgili bir sorun var da. Haider yüreğinin çarpıntısını duydu. Nasıl bir sorun. - Geçerlilik süresi bir hafta önce bitmiş. Çavuş bir açıklama bekler gibi bakıyordu. Haider kimliğini hızla geri aldı ve inceledi. Haklısın, maalesef haklısın. Unutmuş olmalıyım, Söylenecek başka ne var. - Hangi birliğe bağlı olduğunuzu sorabilir miyim, efendim. - Amiriya. Haider kızıyormuş gibi davrandı. Bak, bütün bunlar gerekli mi. Görevini yapmaya çalıştığını görüyorum, kimliğimin geçerliliği de biraz geçmiş, ama Tanrı aşkına, benim İngiliz olduğumu, düşman ajanına benzemediğimi anlamış olman gerekir. Aklına yapacak başka bir şey gelmiyorsa, Amiriya'ya bir telefon et. Üs komutanını iste. Eğer bizim ihtiyarın kızgın olmadığı bir anını yakalarsan, benim adıma garanti vermesini isteyebilirsin. Hadi Çavuş, ben burada onbaşıyla beklerim. Çavuş, tereddüt içinde dudaklarını ısırdı. Açık yüreklilikle yapılan teklif ona inandırıcı gelmişti. Gerekli değil, efendim. Sizin yerinizde olsam şu kimlik işini mümkün olduğunca çabuk hallederdim. - Haklısın, ne kadar da dikkatsizim. Haider kimliğini tekrar cebine koydu. Bizimkilerin öldürülmüş olması kötü. Almanları buradan attıktan sonra kendinizi güvende sanıyorsunuz ama anlaşılan pek de emniyette değiliz. Bu oldukça ciddî. - Yakaladığımızda onların durumu çok daha ciddî olacak, efendim. - Haklısın. Haider saatine bakıp iç geçirdi. Doğru trenin gelmesini beklemekten başka yapacak bir şey yok. Sana iyi şanslar, Çavuş. - Onları bulacağımızdan eminim, efendim. Durumu on dakika önce, köydeyken öğrendik. İskenderiye'ye giden bütün yollara kontrol noktaları yerleştiriliyor. Kaçmak için en ufak bir şansları yok. Haider, içinde büyük bir umutsuzlukla, istasyondan çıktı, cipte Rachel'in yanına oturdu. Kepini çıkarıp alnındaki teri sildi. Rachel sordu Bir sorun mu var. - Öyle denebilir. Bizi aradıkları kesin. Olanları anlattı, uzanıp kızın eline dokundu. Her şey karmakarışık. Yâlnız başına talihini denemene izin versem bile, başın dertte olacak. - Yakalanırsam bana karşı Nazik muamele edeceklerini düşünecek kadar saf değilim. O yüzden senin yanında kalmayı tercih ederim. İskenderiye'ye gitmek için başka bir yol olmadığından emin misin. - Başka bir yol göremiyorum. Yolda kuracakları kontrol noktalarının işi ciddî tutacaklarından eminim. Ne tarafa dönersek dönelim, kapana kısılmış fareler gibiyiz. Kuzeyde denizi gösterdi. Kıyıya gidip bir yerden bir tekne çalmaya çalışabiliriz ama yaptığımız anlaşılana kadar da pek uzağa gidebileceğimizi sanmam. Üstelik askerler yerimizi bulunca, suyun üstünde harika bir hedef oluruz. - Bu trene binmenin bir yolu olmalı. Burada beklemeye devam etmekle yakalanma riskini artırıyor olmalıyız. - Ciple treni izleyip hareket halindeyken atlamanın dışında başka bir çare yok gibi. Haider başını salladı. Başka bir yol düşünemiyorum. Turnikenin önünde bekleyen askerleri oradan bir uzaklaştırabilsek. - Onlara istasyonda ne aradığını söyledin. Haider olanları anlattı. O sırada trenin düdüğünü duydular. Rayların ucunda havaya yükselen beyaz dumanı gördüler. Trenin istasyona girmesine dakikalar vardı. Bir teklifin mi var. Rachel askerî polis cipine baktı. Bir fikrim var. Bilmem işe yarar mı. Otuz yedinci bölüm Rachel İngiliz askerini istasyona girer girmez gördü. Çavuş yanına geldi. Özür dilerim, Bayan. Yolcu musunuz. - Evet, neden. - Nereye gidiyorsunuz, Bayan. - İskenderiye - Kâğıtlarınızı görebilir miyim. Rachel çantasını arar gibi yaptı. Özür dilerim, kâğıtlarımı yanıma almamışım. Bu sabah o kadar aceleyle fırladım ki, kâğıtlarımı unutmuş olmalıyım. - İngiliz misiniz. - Güney Afrikalı. Onbaşı Nazikçe sordu. Burada ne yaptığınızı öğrenebilir İyim. - Bir arkadaşımla buluşmak için bir önceki trenle gelmiş, ama arkadaşımı göremedim. - Arkadaşınız kim. Rachel kaşlarını çattı. Bakın, bu kadarı da fazla. Bütün unları neden soruyorsunuz. - Özür dilerim ama, sizi ilgilendirmez, Bayan. - İlgilendirir, çünkü yolumu kesiyorsunuz. Rachel'in sesi öfkeliydi. Turnikenin yanında dikilen onbaşıya baktı. Birini arıyorsunuz, değil mi. Çavuşun kaşları kalktı. Bunu neden sordunuz. - Babam albaydır, Kahire'de. Askerlerle bir arada yaşadıkça birçok şeyi anlamayı öğreniyorsunuz. Bazen o kadar gergin oluyorlar ki… Kimi ya da neyi arıyorsunuz. - Bunlar gizli şeyler, Bayan. Bu arada kimliğinizi belirlemem gerekiyor. Yoksa trene binmenize izin veremem. - Size maalesef pek yardımcı olamayacağım. İsterseniz Kahire'yi, babamı arayalım. Buraya erkek arkadaşımla buluşmaya geldim, ama anlaşılan atlatıldım. Adı Yüzbaşı Jameson, buralarda Amiriya'da. Acaba telsizle kampı arayıp nerede olduğunu sorabilir misiniz. Eğer oradaysa, eminim, beni tanıdığını söyleyecektir. - Jameson mu dediniz. Onbaşı kaşlarını çattı. Daha birkaç dakika önce buradaydı. Trenleri karıştırdığını sanıyordu. Birazdan döneceğini söyledi. - Sahi mi. Rachel rahatlamış gözüktü. Tanrı‘ya şükürler olsun. Yoksa buralara kadar boşuna gelmiş olacaktım. Turnikenin öte tarafında yolcular bagajlarını perona doğru taşıyorlardı. Uzaktan demir tekerleklerin rayların üzerindeki gürültüsü duyuldu. Rachel çavuşa döndü. Bakın, belki bunu söylememem gerekir ama, bana o kadar yardımcı oldunuz ki. Dışarıda duran araba sizin mi. - Neden sordunuz. - Birkaç dakika önce, çok tuhaf davranan iki kişi gördüm. İstasyona kadar bir ciple geldiler, sizinkini gördüklerinde sanki paniğe kapıldılar. Cipten inip orada park edilmiş askerî bir servis aracına bindiler ve uzaklaştılar. Hareketleri çok şüphe çekiciydi. Çavuşun yüzü karardı. Neye benziyorlardı. - Her şey o kadar çabuk oldu ki, bakmaya fırsat bulamadım. Ama birinin subay elbisesi giymiş olduğunu gördüm, diğeri sivildi. Tek hatırladığım bu. Çavuş tabancasını çekti. Onun arkasında, peronun önünde madenî gıcırtılar ve bir duman bulutu içinde yavaşlayan eski model bir lokomotifin çektiği tren gözüküyordu. Ne tarafa gittiklerini gördünüz mü. - Köyün dışına, doğuya doğru. Bütün bunları size söylememe kızmadınız, değil mi. - Tam tersine Bayan, bize büyük yardımınız dokundu. Onbaşıya döndü. Galiba bir şeyler bulduk, Charlie. Hemen cipe atlayalım. Onbaşı çıkışa doğru koşmaya başlarken, çavuş şapkasının kenarına dokundu. Teşekkür ederim, Bayan, çok teşekkür ederim. Haider bir dakika kadar sonra turnikenin yanındaydı. Rachel bilet aldı, ve birlikte trene bindiler. Vagonlar eski ve pisti, ter ve is kokuyordu çoğu kalabalık ve gürültülü köylü aileleriyle doluydu. Üst raflar İskenderiye pazarlarına götürülen ürün çuvalları, sepetler ve bin bir çeşit yük altında bel verecek gibiydi. Oturmak için boş bir kompartıman bulana kadar, trenin sonuna yürümek zorunda kaldılar tren harekete geçerken Haider kendini tahta sıranın üzerine attı. - Ucuz kurtulduk. Başaracağımıza inanmıyordum. Rachel'e keyifsizce gülümsedi. Bir engeli aştık. Bakalım önümüzde daha neler var. Şimdiye kadar askerler neye benzediğimizi bilmiyorlardı. Ama şu ikisi aldatıldıklarını anlayınca işler değişecektir. - İskenderiye'ye varmamız ne kadar sürer. - Hiçbir sorunla karşılaşmazsak, yarım saat. Dua edelim de o iki adam bir süre daha meşgul olsun. - Peki ya Ramleh İstasyonu'na indiğimizde kimlik soran polislerle karşılaşırsak. - Bunu düşünmedim değil. O nedenle Ramleh'ten önce trenden iner, kente gitmek için tramvaya ya da taksiye bineriz. Ahmed'in söylediklerine bakılırsa, saat 14.15'te Kahire'ye bir tren var. Bu da bize istasyonu gözlemek ve polis olup olmadığını anlamak için yeterince zaman bırakıyor. - Peki ya polis varsa. - Bırak da bunu İskenderiye'ye vardıktan sonra düşünelim. Bu arada bu üniformadan kurtulmam gerek. Sen de elbiselerini değiştirirsen iyi olur. Çavuşa kâğıtlarını göstermek zorunda kaldı mı. - Hayır. - Güzel. Hiç olmazsa kimin peşinde olduklarını bilmiyorlar. Çantanda makyaj malzemesi var mı. - Az bir şey var. - Elinden geldiğince görünüşünü değiştirmeye çalış. Bu arada, seni tebrik etmem gerekiyor. O adamı kandırabilme pek kolay olmamalı. O askerler ciplerinde bir roket varmış gibi gittiler. - O cesareti nereden buldum, ben de şaşıyorum. - Anlaması zor değil, başarılı olmasaydın, neler olurdu, onu düşün. Otuz sekizinci bölüm Kahire, 21 Kasım, 13.30 Telefon çaldığında, Harvey Deacon çalışma masasındaydı. Ahizeyi endişeyle kaldırdı. Deacon dedi. Dinledi, karşısındakine teşekkür etti. Yardımlarına müteşekkirim, Ömer. Kimseye bir şey söylemeyeceğini biliyorum. Daha başka şeyler de öğrenirsen, beni derhal ara. Telefonu kapadı, başını sıkıntıyla sallarken mendiliyle alnını sildi, lumbozlardan birine yanaştı. Sinirlerini yatıştırmak için bir puro yakarken, ellerinin titrediğini fark etti. Beklediği insanlar sekiz saat önce inmiş ve Kahire'ye varmış olmalıydı. Yakasında taze bir gül, başında Panama şapkasıyla sabah istasyonun karşısındaki Firavun'un Bahçesi kahvesine gitmiş, İskenderiye'den gelen treni beklemişti. Dışarıda terasta oturmuş Egyptian Gazette'i okuyup kahve içmişti ama beklediği adamlar görünmemişti. Üç saat kadar sonra, ikinci trenin varış saatine yakın, kahveye tekrar dönmüş, yine sonuç alamamıştı. Bir sonraki tren saat dörtten önce gelmiyordu, Deacon kulübe dönmeye karar vermişti. Midesinin asabiyetten kasıldığını hissediyordu. Odayı arşınladıkça endişesi arttı. Bir yerlerde korkunç bir yanlışlık yapılmıştı. Şimdi, yanlışlığın ne olduğunu biliyor, bu da sinirlerinin daha da gerilmesine neden oluyordu. Bütün ümitlerinin yok olduğu bir anda, Mısır Kraliyet Hava Kuvvetleri Genel Karargâhı‘nı aramış, Yüzbaşı Ömer Ranman'ı istemişti. Yüzbaşının bütün gerekli yerlerde, poliste ve orduda tanıdıkları vardı ve on dakika sonra aradığında jetonla çalışan bir telefon kabinini tercih etmişti. Yarım saat sonraki ikinci telefon konuşmasıysa, Deacon'un korktuğunu başına getirmeye yetmişti. Hem askerler, hem de polis, uçakları İskenderiye'nin hemen güneyinde çöle çakılan, biri kadın biri erkek iki Alman ajanının peşindeydi. Kısa süre sonra, bütün ülke yoğun arama çalışmalarına sahne olacaktı. Ömer İskenderiye'yi bir mezar gibi sıkı kapatıyorlar demişti, tek öğrenebildiğim bu, dostum. Ama anladığım kadarıyla, işler ciddî. Deacon'un öteki iki Almanın nerede olduğu konusunda, en ufak bir fikri yoktu. Bunu soruşturma imkânına da sahip değildi. Duydukları, en çok korktuğu şeylerin gerçekleştiğinin kanıtıydı. Daha başından beri Berlin'in bu operasyonu biraz aceleye getirdiği kanısındaydı. Şimdiyse her şey karmakarışık olmuştu. Ömer bir kadınla bir erkek demişti. Deacon'un bildiği, dört kişi olduklarıydı bir kadın ve üç erkek. Öteki ikisine ne olmuştu. Durumu kurtarmak için yapabileceği bir şeyler olmalıydı. Ama eğer dördü ayrılıp değişik yönlere dağılmışlarsa, durum daha da karışacak, üstelik zaman akıp gidecekti. Adamları askerlerden ve polisten önce bulmak, onları İskenderiye'den çıkarabilmek için ne yapmalıydı. Eğer Resifteki tekneye varamazlarsa, yakalanacakları gün gibi açıktı. Deacon dakikalarca lumbozun yanında durdu. Beyni çalışıyor, bir çıkış yolu arıyordu. Sonra duvara yaklaştı ve kordonu çekti. Uşak kapıda göründü. Efendi. Deacon Panama şapkasını basına geçirdi, Packard'ın anahtarlarına uzandı. Bir saat, belki de daha kısa bir süre yokum. Telefonun yanından ayrılma. Beni arayan olursa, mesajlarını not et, onları arayacağımı söyle. İskenderiye, 12.40 - anlaşılan iki İngiliz subayı, Amiriya'daki kamptan Yüzbaşı Jameson ve Teğmen Grey. Kamp komutanı ikisinin de kayıp olduğunu bildirmiş. Yüzbaşı Myers ahizeyi yerine koydu, Weaver içini çekti. Sanson çöldeki aramalarını sürdürürken, kendisi, Myers'ın İskenderiye Genel Karargâhı‘ndaki bürosuna gelmişti. - Konuştuğum kişi komutanlarıydı diye ekledi Myers. Bir saat kadar önce kayıp olduklarını bildirmiş. Bu sabah görev yerlerine gelmemişler, o da kum fırtınası sırasında zorlukla karşılaşmış olabileceklerini düşünmüş. - Başka neler öğrendin. Myers not defterine yazdıklarına bir göz attı. - Teğmen yirmi bir yaşındaymış. Askere alınıp Mısır'a gönderileli henüz bir ay olmuş. Yüzbaşıyla birlikte bazı subay dostlarıyla kâğıt oynamak üzere dün akşam Hammam'a gitmişler. Başını kaldırdı. Kum fırtınasına yakalanmış olabilirler, ama nasıl olduysa enkazın bulunduğu yere gelmişler. Zavallılar doğruca belaya çatmış. Myers tereddüt etti. Teğmen Lucas gerektiği gibi yardımcı olabildi mi. Kendim gelemediğim için özür dilerim, ama katılmak zorunda olduğum bir toplantı vardı da. Weaver dalgındı. Önemi yok. Duvardaki haritayı inceledi, Amiriya'yı buldu. Myers masasının arkasından dolanıp yanma geldi. Kısa boylu, geniş göğüslü ve hareketli bir adamdı, belirgin bir İngiliz aksanıyla konuşuyordu. Bu heriflerin kaçabilmek içi hangi yollardan yararlanabileceklerini sormuştun değil mi. Tabiî İskenderiye'de zaman kaybetmeyeceklerini düşünüyoruz. - Silahlı ve tehlikeli oldukları dışında hiçbir şey düşünecek durumda değiliz. Ama onların yerinde olsam, bulabileceğim en kalabalık kentte kaybolmaya bakardım. Bu da ya İskenderiye, ya da Kahire demektir. Myers kentin haritasını gösterdi. Kentin tam merkezinde aynı çatı altında gar ve ana tramvay istasyonu var. Adı Ramleh. Kahire'ye günde dört tren kalkıyor sabah, öğleden sonra, akşam ve gece yarısı. Bir de anayol var, araba ya da otobüsle üç saat sürüyor. Kahire otobüsleri günde dört kez garın önünden kalkar. Bütün ana noktalar için Port Said, Reşit, vs kalkan toplu taşıma araçlarının çıkış yer Ramleh'tir. - Başka yol var mı. Yüzbaşı çenesini kaşıdı. ‘Tabiî çöl var ama böyle bir araziden gitmek intihar olur. Daha kaldırılmamış binlerce mayın var, üstelik burada yolculuk güç ve yavaş olur. Bu ajanların neyin peşinde olduklarını söylemenizde sakınca var mı, efendim. Buraya en yakın Alman cephesi İtalya'da bir tek kurşun atmayalı aylar oluyor. Onun için bütün bu olanlar biraz şaşırtıcı geliyor da. - Biz de bilmiyoruz, diye yalan söyledi Weaver. Ama onları muhakkak bulmamız gerek. Myers omuzlarını silkti. En büyük sorun, neye benzediklerini bile bilmememiz, tam olarak kaç kişi olduklarını da. Size göre en az iki kişi, belki de daha fazla. Weaver onayladı. Büyük ihtimalle Alman. Ama Mısırlıları da gözden uzak tutmamak gerekir. Belki de Arap kılığına girmişlerdir. - Bütün bunlar fazla karışık, bu da işleri zorlaştırıyor. Yine de otobüs ve tren istasyonlarının kontrol edilmesini, anayola barikatlar konulmasını sağlayacağım. Polisten yardım isteyebilirim. Ne netice alacağımızı görürüz. - Unutma, tehlikeli kaçaklarla uğraşıyoruz. Her tarafta polis ve asker görürlerse, başımız sıkıntıya girebilir. O yüzden istasyonlarda üniformalı değil, sivil polisler istiyorum. Adamlarına son derecede dikkatli olmalarını söyle. Sokaklarda ateş edilmesini ve ceset yığınlarıyla karşılaşmayı istemiyorum. Ya çöldeki yol. - efendim. - O yolu nasıl kontrol edeceğiz. - Etkili bir devriye düzeni uygulamak için, fazlasıyla geniş bir alandan söz ediyorsunuz. Ama bir keşif uçağı kullanabilirim. - O zaman hiç vakit kaybetme. İskenderiye'de kaç havaalanı var. - İki ana havaalanı dışında, Port Said tarafında iki küçük alan daha var. Myers başını salladı. Kesin olarak askeri amaçlarla kullanılıyorlar ve güvenlik önlemleri son derecede sıkı. Ellerinde düzenli uçuş izinleri ve geçiş kartları yoksa, bırakın uçağa binmeyi, kapıdan bile geçemezler. - Yine de onları uyarmak gerekli olabilir. Kentten çıkmak için başka bir yol var mı. Myers tekrar haritayı gösterdi. Liman var. Ama bir tekne bulsalar ya da çalsalar bile, bu pek akıllıca olmaz. Hem zaman kaybederler, hem de nereye gidebilirler ki. Deniz devriyeleri Akdeniz'in bu bölümündeki bütün sivil tekneleri kontrol ediyor. - Yine de, limanı denetlemek için adamlarını görevlendirsen iyi olur. Yüzbaşı gözlerini itiraz edercesine kaldırdı. Bütün bunlar korkunç bir işgücü gerektiriyor, efendim. Her şeyi kontrol etmek istesek de buna adamlarımız yetmez. - Yine de dene, Yüzbaşı. Bana da bir araba ve şoför ver. Bence kentten çıkmak için en uygun yer gar, o yüzden oranın iyi denetlenmesini istiyorum. Kentteki bütün otel ve pansiyonların dolaşılmasını, özellikle son üç saat içinde yeni müşteri gelip gelmediğinin öğrenilmesini sağlayın. - Hepsini mi efendim. - Hepsini, Yüzbaşı. Büyük, küçük, hepsini. Randevuevleri dahil. Yüzbaşı şaşırmış gibiydi. İskenderiye'de bunlardan yüzlerce var. Böyle bir arama günler sürer. - O zaman daha hızlı çalışacaklar. Ne kadar gecikirsek, onlara o kadar öldürme ve kaçma fırsatı tanımış oluruz. Yüzbaşı içini çekti. Evet, efendim. Telefona uzanıyordu ki, çaldı. Ahizeyi kaldırdı, bir süre dinledi. Anlaşıldı, geliyorum. Ahizeyi yerine koydu, gözlerini kaldırdı. Şansımız var. Öyle anlaşılıyor ki, aradığımız kişilerin neye benzediklerim öğrendik. Otuz dokuzuncu bölüm 12.45 İskenderiye kıyısında kilometrelerce uzanan ünlü Kordon oteller, gece kulüpleri, kaldırım kahveleri ve ucuz evlerle doluydu. Deniz kenarındaki binalar, bir zamanlar muhteşem olduklarını belli eder ayrıntılarla süslüydü. Küçük otellerden bazıları, her iki cinse de açık randevuevleri gibi çalışıyor, önlerinde taş merdivenlerde oturan yakışıklı Arap gençler ve kadınlar müşteri çekmeye çalışıyordu. Haider üniformasını çıkarmış, valizini vagon sıralarından birinin altında bırakmıştı. Rachel de elbisesini değiştirmiş, yüzüne makyaj yapmıştı. Tren İskenderiye'ye yaklaşınca, yolun bir kenarında kırmızı damlı beyaz evleri, gölgeli teraslarıyla Yunan restoranlarını, öbür tarafta mavi denizi, kumların üzerindeki palmiye ağaçlarını görmüşlerdi. Tren Ramleh'ten önceki son istasyona girerken platformda asker görmediler ve inip bir taksi tuttular. Haider şoföre Kordon'a gitmek istediklerini söylediğinden, on dakika kadar sonra deniz kenarında indiler. Haider bir sigara yakıp Rachel'in koluna girerken, Savaşta olduğumuzu söylemek güç dedi. - Berlin'den sonra bambaşka bir dünyaya gelmiş gibiyim. El ele tutuşmuş çiftler güneşli kaldırımlarda yürür ve kalabalık tramvaylar Akdeniz kıyısında ilerlerken, şekerleme ve hatıra eşyası satan küçük büfelerin önünden geçtiler. Savaşı hatırlatan tek şey açıkta demirlemiş Müttefik savaş gemileri ve randevuevlerinin önünde dolaşan denizcilerdi. - Eskiden İskenderiye'ye Ortadoğu'nun Paris denirdi. Yalnız buranın ünü Kahire'ninkinden de büyük. İskenderiye randevuevlerinin her zevke cevap verdiği söylenir. Eski Romalılar bile buraya Günahkâr Zevkler Kenti derlermiş. Rachel iki genç denizciyi harap bir otele sokmaya çalışan koca memeli iki Mısırlı orospuya baktı. anlaşılan Antonius ve Cleopatra döneminden bu yana pek fazla değişikliğe uğramamışlar. Senin İskenderiye'yi bu kadar iyi tanımana şaşırdım doğrusu. - Sana söylememiş miydim. Ben daha küçükken annemle babam beni buraya getirdi. Babam Cleopatra'nın ünlü sarayının limanda bir yerde olduğuna inanıyordu. Ama buraya en son bir yıl önce geldim, düşman hatlarının gerisinde çalıştım. Pek sanıldığı kadar tehlikeli bir iş değildi. Üstelik Libya'da İngilizlerin top atışları altında kalmaktan çok daha eğlenceliydi. O anda biraz ötedeki köşelerin birinden iki askerî cip çıkıp Kordon'un ortasında durdu. Ciplerden atlayan on kadar asker yolun ortasında bir barikat oluşturmaya, her iki yönde giden arabaları durdurup yolcuların kâğıtlarını incelemeye koyuldular. Haider sigarasını attı. Belki de sıradan kontrollerden biridir, belki de bizi arıyorlar. Şansımızı zorlamayalım. Rachel'in elini tuttu. Karşıya geçip iki yanında randevuevleri sıralanan, izinli askerlerle dolu, pis kokulu dar bir sokağa girdiler. Riske girdiğimizi biliyorum ama gara gidip bir denemede bulunmamız gerekecek. Henüz denetlenmiyor olabilir. Bu sefer kendi kimliklerimizi kullanacağız. - Peki biri bizi tutuklamaya kalkarsa ne olacak. - Mümkün olduğu kadar hızlı kaçmaya çalışırız. Rachel'in ona baktığını gördü. Ne var. Ne oluyor. - Çılgın olduğunu biliyorsun herhalde, Jack Haider. Havada tehlike kokusu arttıkça canlanıyor gibisin. Daha önce sana bunları söyleyen oldu mu. Belli belirsiz gülümsedi. Damarlarımdaki Prusya kanı olmalı. Yüzünde değişik bir heyecanla durdu. En ilginç olanı ne, biliyor musun. Aylardır kendimi bu kadar canlı hissetmedim. Dar bir sokağı gösterdi. Gar yürüyerek yirmi dakika ötede. Arka sokaklardan gitmek daha güvenli olur. Artık gidelim. Kaçmaya çalışan tutuklular gibi yürümemeye çalışalım. 13.10 - Benimle dalga geçtiler. Kabul etmeliyim ki, ikisi de oldukça kurmaz. Weaver, Myers'ın bürosunda hazır olda bekleyen inzibata baktı. Rahat, Çavuş. Çavuş ayaklarını açtı, ellerini belinde kenetledi. Suratı ve kirpikleri toz içindeki Sanson, kepini çıkardı. Masanın kenarına oturmuştu. Olanları eksiksiz anlatırsan daha iyi olur. Weaver, Myers'tan haberi alır almaz Sanson'u telsizle çağırmış, Sanson da civar köyleri arama işini devriyelere bırakarak hemen karargâha koşmuştu. Weaver gelişmeleri özetlemiş, ölen subayların kimliklerini açıklamıştı. Çavuş, üç subayın karşısında bulunmaktan rahatsız olmuştu. Weaver ona döndü. Konuş, Çavuş. - O iki adamı hiçbir yerde bulamadık. Bizimkilerin köyden çıkan anayolları kesmesini sağladım, ama hiçbiri askeri bir servis aracı görmediler. Üstelik hiç kimse, askeri ya da sivil bir aracı çalındığını ihbar etmedi. İstasyona geri döndüğümde, terk edilmiş cipi kontrol ettim. Çıka çıka bizim kayıp subayların arabası çıktı. - Kadın neye benziyordu. - Çok güzeldi, yirmi beş, otuz arası. Sansın, mavi gözlü. Orta boylu, ince. Üstelik çok daha iyi bir aktris. - Güney Afrikalı mı olduğunu söyledi. - Evet, efendim. Babasının Kahire'de görevli bir albay olduğunu söyledi. Sanson öfkeyle sordu Buna rağmen kâğıtlarını kontrol etmedin, öyle mi. Çavuş kızardı. Kâğıtlarını unuttuğunu söyledi, efendim. Üstelik bir subayın onu tanıyacağını söylediğinde gerek yok sanmıştım. Sanson öfkesini bastırmaya çabalıyordu. Kendini Yüzbaşı Jameson olarak tanıttı demiştin, değil mi. Çavuş onayladı. Korkunç olanı da bu, efendim. Son derecede inandırıcıydı. Harika bir İngiliz yüksek sınıf aksanıyla konuşuyordu. Durup Myers'a baktı. Özür dilerim efendim, demek istiyorum ki… Myers kabaca onayladı. Ne demek istediğini biliyorum, Çavuş, devam et. - Bence otuz yaşlarında filandı. Uzun boylu, oldukça yakışıklı, saçları ve gözleri koyu renk. Becerikli birine benziyordu. Daha sonra Amiriya'yı aradığımda, bana Yüzbaşı Jameson ve başka bir subayın, Teğmen Gray'in kayıp olduğunu söylediler. Daha sonra da onların… - Biliyorum. Weaver araya girdi. ‘Tekrar görsen, ikisinden birini tanır mıydın. - Tabiî efendim, hiç şüpheniz olmasın. - Peki, ya kâğıtları. diye sordu Sanson. Fotoğraf adamınki değildi. Çavuş yeniden kızardı. Bazen fotoğrafa bakıp fikir yürütmek zor oluyor, efendim özellikle karşınızdaki üniformalıysa ve resme biraz benziyorsa. Üstelik adam çok da soğukkanlıydı, kimliğinin süresinin dolmuş olduğunu belirttiğimde komutanı arayıp kontrol etmemi bile istedi. O kadar güven vericiydi ki, söylediklerine inanmak zorunda kaldım. Sanson Weaver'a döndü. Her kimse , gözü kara ve zeki herifin teki. Duvardaki haritaya yürüdüler. Oradan batıya giden banliyö trenine bindiler demiştin, değil mi. - Evet efendim. İstasyon şefine sordum. Ben gittikten sonra adamla kadının trene bindiklerini görmüş. Karargâhı o zaman aradım. Sanson, Myers'a döndü. Son durak hangisi. - Ramleh. Ama tren oraya varak epey oldu yol yarım saatten az sürüyor. Tabiî eğer gidecekleri yer orası ise. Yol boyunca tren bir sürü yerde daha duruyor. - Adamlarını yol üstündeki istasyonlara gönder, demiryolu görevlilerini sorgulasınlar. Bakalım, aradıklarımıza benzer bir çift trenden inmiş mi. Sanson çavuşa baktı, beceriksizliğine duyduğu öfkeyi güçlükle kontrol ediyordu. Şimdilik bu kadar. Dışarıda bekle. Adam dışarı çıkınca da, Sadece iki seçenekleri var dedi. Devam etmek, ya da kentte saklanmak. Myers saatine baktı. Bir saat kadar sonra Kahire'ye kalkacak bir tren var, efendim. 14.15 treni. Ondan bir saat sonra da Port Said treni kalkacak. Hazır şansları devam ederken gitmeye karar vermişlerse, Yarbay Weaver'in da önerdiği gibi Ramleh Garı‘nı gözaltına almak iyi fikir olabilir. Sanson yüzünü buruşturdu. Ramleh'i izleyeceğimize bahse girebilirsin. Sadece sivil elbiseliler. Adamların içeriye sürü halinde girmelerine izin vermeyin ikişer üçer kişilik gruplar halinde binaya sızsınlar, arka kapıyı da kullansınlar. Sessiz olmalarını söyle yanlış bir hareket o piçleri yakalama şansımızı sıfıra indirir. - Evet, efendim. - Bizim için de sivil elbiseler bul. Gar müdürüyle temasa geç, trene binecek bütün yolcuların bir, ya da en çok iki kapıdan geçirilmelerini sağla. Böylece hepsini yakından görebilme imkânımız olur. Ambulans ve doktor da hazır bulunsun, bakarsın ihtiyacımız olur. - Bütün bunları ayarlamak için pek vaktim yok, efendim. - Mazeret duymak istemiyorum, Yüzbaşı. Dediklerimi yap, yeter. Sanson kepini aldı, üzerindeki tozu silkeledi. Çavuşu yanımıza alalım. Onları bir kez gördü. Tekrar karşılaşırsa teşhis eder. 13.45 Haider ve Rachel'in arka sokaklardan yürüyerek Ramleh Garı‘na varmaları yarım saat sürdü. Karşı köşede Petit Paris adında küçük bir kafe vardı. Haider masalardan birine yöneldi ve garsona işaret etti. Rachel sordu Ne var. Ne oldu. - Önce bir etrafı kolaçan edelim. Birer kahve ısmarlayalım. Yemen kahvesini tavsiye ederim, birinci sınıftır. Fırsat varken bir şeyler yemek de iyi olur. Kahve ve çörek ısmarladılar. Haider karşıdaki gar girişini gözledi. Seyahat eden askerler, omuzlarında sırt çantaları binaya girip çıkıyor, meydanda iki Mısırlı polis gevezelik ediyordu. Özellikle birini arıyormuş gibi durmuyorlardı Haider önemli bir askerî kalabalık da görmedi. - Oldukça sakin görünüyor. Ama sivil memurlar da görevlendirmiş olabilirler. Bu riski göze almamız lazım. On dakika boyunca istasyonu gözledi, daha sonra kahvesini bitirdi. En ufak bir sorun çıkarsa, sakın yanımdan ayrılma, anlaşıldı mı. Rachel onayladı. Cebindeki tabancayı yokladı, ayağa kalktı, Rachel'e baktı ve kolunu uzattı. - Suya atlama zamanı geldi, hazır mısın. Rachel ayağa kalktı ve Haider'in koluna girdi. Kırkıncı bölüm Ramleh İstasyonu, 21 Kasım, 14.00 Ramleh İstasyonu yüksek kubbe tavanlı, karmakarışık taş bir yapıydı. Girişin hemen yanında pis görünüşlü birkaç yiyecek satıcısı, onların da önünde çoğu Arap köylülerinden oluşan bir müşteri kalabalığı vardı. Arap köylüler istasyonun her yerindeydi, yanlarında kanları ve çocukları, cellabelerinin içinde çoğu kez yalınayak dolaşıyorlar, ellerinde iplerle bağlı kutular, tavuk veya güvercin dolu sandıklar taşıyorlardı. Weaver, üzerinde Myers'ın adamlarından birinden ödünç aldığı keten takım, elbiseyle, bilet turnikelerinden birinin yanında bekliyordu. İstasyon içindeki sıcak hava, kalabalıktan çıkan kokularla daha da ağırlaşmıştı. Weaver'in yanında, lacivert ceketi ve flanel pantolonuyla çavuş duruyordu. Asker tıraşlı saçını saklamak için bir Panama şapka giymişti. Kahire treni on beş dakika, Port Said treniyse ondan bir saat sonra kalkacaktı. Yolcuların perona çıkabilmeleri için, tek bir turnikeden geçmeler gerekiyordu. Weaver ve çavuş, üniformalı Arap bilet kontrolörünün biraz uzağında, ama turnikeye gelen yolcuların yüzlerini görecek kadar yakında duruyorlardı. Weaver istasyon saatine baktı. Saatin ibresi ikiyi gösteriyordu. Turnikenin önünde oluşan uzun kuyruktaki bazı Avrupalılardan itiraz sesleri yükselmeye başladı. Mantıksız bürokratik önlemlere ve gecikmelere alışkın Araplar ise kaderlerine sessizce razı olmuşlardı. Çavuş o ana kadar aradıklarına benzer kimseyi görmemişti. Peronun daha ilerisinde, yolcuların henüz göremeyecekleri bir yerde kurulan ikinci bir kontrol noktasında da sivil elbiseli askerî polis görevlileri, trene binmek üzere olan yolcuların kimliklerini denetliyordu. Weaver gördüklerinden tatmin olmuştu, eğer çifti görürlerse, ellerinden kaçırmayacaklarından emindi. Her şeyi düzenlemek için, zamana karşı çılgınca yarışmaları gerekmişti. Arka yollardan istasyona geleli sadece beş dakika olmuş, üstünü istasyon dışında park etmiş askerî kamyonlardan birinde değiştirmişti. İstasyon çevresine sivil giyimli ve silahlı on asker yerleştirilmiş, altı tanesi peronlarda görevlendirilmiş, gerektiğinde kullanılmak üzere yirmi beş kadar üniformalı asker de gar müdürünün odasına saklanmıştı. Sanson, yanında sivil elbiseli iki inzibatla birlikte, kaçış yolunu kapatmak üzere ana girişin yanında beklemeyi tercih etmişti. Bütün bunlara e olarak, yan sokağa iki tane motosikletli polis ve silah kullanılması durumunda hazırlıklı olmak amacıyla bir ambulans ve doktor yerleştirilmişti. İstasyonun içindeki baş döndürücü hareketlilik görevlerini daha da güçleştirecek nitelikteydi. Weaver, yanlarındaki eski bavullarla trene binmeye hazırlanan yolcu rolündeki Myers ile sivil giyimli bir subayın, yirmi adım ötedeki bir sütunun altında sigara içerek beklediğini gördü. Myers, Weaver'in baktığını görünce başını salladı. Hiçbiri şüpheli birine rastlamamıştı. Çavuş birden Weaver'in koluna dokundu. ‘Turnikenin yirmi metre ötesinde bir çift var, efendim. - Nerede. - Kadın açık renk saçlı, üzerinde mavi bir elbise var. Yanındaki adam da açık renk bir ceket giymiş. Weaver sinirleri kopacak gibi, belli etmeden kuyruktakileri inceledi. Çavuşun bahsettiği çifti gördü. Avrupalı göçmenlere benziyorlardı. Çavuş sözüne devam etti İyice görmem için yakına gelmeleri gerek, ama bence çok benziyorlar. - Onlar olduğundan emin değil misin. - Eee, hayır efendim. Bu mesafeden emin olmam imkânsız. Üstelik kadın aşırı makyaj yapmış. Weaver yaklaşması ve onların aradıkları çıkmaması halinde her şeyi berbat edeceğinin farkındaydı. Kuyruktaki diğer yolcular olanları görecek, ve eğer gerçek şüpheliler oradaysa tehlikenin farkına varıp kuyruktan ayrılacaklardı. Myers ve arkadaşı bunu önlemek için sütunun altında yer almıştı ama kuyruk o kadar kalabalık, istasyon o denli hareketliydi ki, Weaver'in elinden planın işlemesini ümit etmekten başka bir şey gelmiyordu. Yeniden çifte baktı. Kuyrukta ilerlemişler, on beş metre mesafeye gelmişlerdi. Onlara doğrudan bakmaktan sakınarak sordu Sence hâlâ benziyorlar mı. - Evet, efendim, dedi çavuş. - Biraz daha yaklaşsınlar, yanlarına gideriz. Mümkün olduğunca belli etmemeye çalış. Sütunun yanında bekleyen Myers'a belli belirsiz bir işaret çaktı. Yüzbaşı sigarasını attı, yanındakine bir şeyler söyledi, her ikisi de hareket etmeye hazırlandı. Bir iki dakika sonra Avrupalı çift kontrolörün yanına gelmişti bile. Weaver adamın iki bilet uzattığını gördü, cebindeki Colt'u sıkı sıkı kavradı. Çavuşa bakmadan fısıldadı. Şimdi. Avrupalılar kontrolörle meşgulken, çavuş yaklaştı. Yüzlerini incelerken, kadın gözlerini kaldırdı ve çavuşa gülümsedi. Çavuş döndü, Weaver'in yanına geldi, başım salladı. Özür dilerim, efendim. O gördüklerime çok benziyorlardı, ama kesinlikle onlar değil. - Bundan tamamen emin misin. - Eminim, efendim. Weaver bütün umudunu kaybetmiş gibiydi. Myers'a baktı, başını salladı, yüzbaşının rahatladığını gördü. İstasyon saatine baktı 14.05. Çoğu Avrupalı, bazıları sivil ama çoğunluğu asker düzinelerle yolcu, perona çıkabilmek için kuyruğa girmişti. Weaver sabrının sonuna geldiğini hissetti ve alnını kuruladı. Almanların orada bulunmaları halinde, en son anı bekleyeceklerini, vagonlar hareket ederken binmeye çalışacaklarını hesaplıyordu. Çavuşa döndü, Gözlerini açmaya devam et dedi. ‘Trene bineceklerse pek vakitleri kalmadı. 14.00 Haider, kolunda Rachel'le kalabalık istasyona girdi. Dikkatle çevresine bakındı. Gördüğü askerlerin izinde oldukları belliydi. Bir kısmı trenlerini beklerken Arap yiyecek tezgâhlarında biralarını yudumluyor, diğerleri de omuzlarında çantaları, peronlara çıkmak için kuyruğa giriyorlardı. - Her şey normale benziyor ama emin olamayız. Rachel'in kolundan tutarak, bilet gişelerinin yanındaki sütuna asılmış tarifeye götürdü. Ahmed haklıymış dedi, 14.15 treninin kalkmasına on beş dakika var. İki bilet alabilir misin. - Ya tren doluysa. Haider gülümsedi. Biraz bahşişle neler başarabileceğine şaşacaksın. Kıza biraz para verdi. Gidiş dönüş bileti al, tek gidiş kadar şüphe çekmez. Sakın korkma, arkanda olacağım. Rachel bilet kuyruğuna girdiğinde bekledi. Bilet kuyruklarının hemen yanında duran ve dalgınca gazetesini okuyan sivil elbiseli birini fark etti. Haider adamın Rachel'e bir an baktığını, sonra tekrar gazetesine döndüğünü gördü ve rahatsız oldu. Adam birini bekliyor olabilirdi ama inzibat olma ihtimali de vardı. Rachel'e ya da bilet kuyruğundaki herhangi birine yaklaşmaya yeltenmedi ama, varlığı bile Haider'i dikkatli davranmaya sevk etmişti. Peronlar, kontrol noktası kurulup kurulmadığını göremeyeceği kadar uzaktı, Rachel'i de burada yalnız bırakmak istemiyordu. İstasyon saatine baktı, trenin kalkmasına on dakika kalmıştı. Rachel biletlerle döndüğünde sordu Sorun oldu mu. - Hayır, istediğin gibi, iki gidiş dönüş. - Tamam, haydi gidiyoruz. Dua et. Koluna girdi, perona doğru ilerlediler. Tek bir bilet turnikesinin önünde uzun bir kuyruk vardı, bu da Haider'in kuşkulanmasına neden oldu. Daha ileri baktığında, Arap kontrolörün yanında, turnikenin hemen kenarında duran sivil elbiseli iki kişi gördü. İçlerinden biri terini silmek için Panama şapkasını kaldırdığında, Haider donup kaldı. Sabahki çavuşu tanıması bir iki saniyesini almıştı. - Allah kahretsin. Geri dönmek üzereydi ki, çavuşun hemen yanında duran ikinci adamın suratını gördü. Aman Tanrım, inanamıyorum. Rachel sordu. Ne oldu. Haider'in gözleri şaşkınlıktan fal taşı gibi açılmıştı, cevap vermedi. Rachel'in kolunu sıkı sıkı tuttu, kuyruktan çıkarıp kalabalığın içine çekti. Kırk birinci bölüm Haider, kalabalığın arasından kendileri için bir yol açıp gürültücü Avustralyalı askerlerin bulunduğu yiyecek tezgâhlarına ulaşmaya çalışıyordu. İki bira aldı ve ayakta durularak yenip içilen masalardan birine yanaştı. Rachel sordu Ne oldu. Hayalet görmüş gibisin. Haider kısık sesle cevap verdi Sakın bakma. Turnikelerin hemen yanında iki sivil var. İkisi de sivil giyinmiş asker ve bizi arıyorlar. - Nereden biliyorsun. - Biri bu sabah kandırdığımız çavuş. Rachel şaşkındı. Haider devam etti. İkinci şoka hazırlıklı ol öteki adam da Harry Weaver. Rachel bir an için söylenenleri anlamamış gibi durdu, sonra aniden döndü, turnikeye doğru bakmaya başladı. Turnike oldukça uzaktaydı, Haider kızın gözlerini kıstığını gördü. Öyle bakma, dikkat çekiyorsun. Rachel duymuyordu bile. Kontrolörün yanındaki çavuşu görmüş, suratından anlaşıldığı kadarıyla da Harry Weaver'i tanımıştı. Biraz yaşlanmıştı ve açık renk keten bir takım giyiyordu. Onları göremeyecek kadar uzakta, kuyruktaki insanlarla ilgileniyordu. - Rachel. Haider'in sesi onu gerçeklere döndürdü. Tamamen şaşkındı. - İnanamıyorum. Haider birasından bir yudum aldı. Dünya gerçekten de çok küçük ve sürprizlerle dolu. Bu tam eski Mısırlıların inandıkları türden bir alın yazısı başka bir hayatta yeniden bir araya gelmek. Rachel tekrar dönmeye yeltendi ama, Haider elini tuttu. Çok göze batıyorsun. Bu Harry, hiç şüphe yok. - Peki ama, orada ne arıyor. - İyi bir soru ama bunun mantıklı bir cevabı var. Oldukça iyi Arapça konuşuyor, Mısır'da görevli elması da pek şaşırtıcı değil. Bence ya inzibat ya da istihbaratta çalışıyor. Rachel'e baktı, hâlâ şokun etkisinde olduğunu gördü. Sen iyi misin. - O kadar, o kadar inanılmaz bir şey ki. Burada onunla karşılaşmak. Ne düşüneceğimi bilemiyorum. - Al benden de o kadar. Harry burada olduğumuzu bilse, bizim kadar şaşırırdı, eminim. Rachel hâlâ şaşkındı. Aradıklarının biz olduğunu biliyor mudur. - Sanmam. Nereden bilebilir. Harry'yle birlikte olmaktan hep hoşlandığım halde, onunla gevezelik etmeye çalışmamalıyız sanırım. Kafasını salladı, keyifsizce devam etti. Bütün bunları kim tahmin edebilirdi. Böyle bir zamanda, Harry ve biz, çizginin iki ayrı tarafında. Korkunç bir durum ve düşündükçe hiç de hoşuma gitmiyor. Sanki tepede birisi iplerimizi çekip halimize bakarak gülüyor. Haider, Rachel'in Weaver'a bir kez daha bakmak istediğini fark etti, masanın üzerinden uzanarak elini tuttu. Buradan gitmeliyiz. Biranı bitir, birazdan cesarete ihtiyacın olacak. Harry ve çavuşun sivil elbise giymiş olması, çevrede başka sivillerin de bulunduğu anlamına gelir. Onlar da çıkışları gözetliyorsa, işimiz daha da güçleşecek demektir. Biraz önce bilet gişesinin orada şüpheli birini gördüm. Belki de Harry'nin arkadaşlarından biridir. Rachel daha birasına dokunmamıştı. Haider ellerinin titrediğini fark etti. İyi olduğundan emin misin. - Galiba. - Eğer bizi durdurmaya kalkarlarsa, bırak ben konuşayım. Ama sana söylediğimde harekete hazır ol. - Kolay vazgeçmiyorsun, değil mi, Jack. Sö. - Neden vazgeçmem gerektiğini anlamıyorum ki. Gülmeye çalıştı, ceketini çıkarıp kravatını gevşetti. Cebinden tabancasını çıkarıp ceketinin altına yerleştirdi. - Harry ve arkadaşı peşimizden gelmeye kalkarlarsa ne olacak. Haider'in yüzü endişeyle gerildi. Bırak, bunu düşündürme. Hayatımdaki en iyi dostuma karşı olduğumu düşünmek bile bana yetiyor. Hayatta isteyeceğim en son şey Harry'yle karşı karşıya kalmak. Onun için sakin ol ve yanımdan ayrılma. Kalabalığa karıştıklarında, Haider, Rachel'in elini sıktı. Dışarı çıktığımızda, tekrar Kordon'a gitmeye çalışacağız. - Eğer dışarı çıkabilirsek, demek istiyorsun. - Eski Arap atasözünü unuttun mu. Hayatta kalmak için ümitsizliğin yüzüne gül. Eğer ümitsiz görünürsek, öldüğümüzün resmidir. Onun için durdurulsak bile, sakin ve normal görünmeye çalış. Omzunun üzerinden bir bakış fırlattı Harry Weaver ve çavuş peşlerinde değildi. Kalabalığı yararak, Rachel'i istasyonun çıkışma doğru yönlendirdi. İşte burası, buradan çıkacağız. Çıkışa varmaları sanki bir ömür sürdü. Çevrelerinde her yöne giden insanlar vardı ve çıkışa yaklaşırken Haider kalabalığın yüzünde bir tehlike işareti aradı. Durdurulmadan istasyon kapısına vardılar. Çıkmadan önce durdu, istasyonun önündeki alanı gözden geçirdi. Yolu kenarında otobüsler sıralanmıştı, ama hiç askerî araç görmedi. Kaldırım, üzerinde tek tek kimler olduğu ayırt edilemeyecek kadar kalabalıktı ama, sivil giyinmiş askere ya da polise benzeyen kimseyi göremedi. Daha önce görmüş oldukları Mısırlı trafik polisleri hâlâ oradaydı, etraflarında olan bitenle hiç ilgilenmeden sigaralarını tüttürüp çene çalmaya devam ediyorlardı. Tam karşılarında çarşının girişi, dar ve karmaşık sokaklar görünüyordu. - İşte gideceğimiz yer, dedi Rachel'e. Her şey normal görünüyor. Hazır mısın. Haider ceketinin altındaki tabancanın kabzasını daha sıkı tuttu. Dua et ve unutma, bizi durduran olursa, bırak ben konuşayım. İstasyonun, yerden tavana kadar uzanan kapıları arasından akan kalabalığa karıştılar ve Ramleh Meydanı‘na çıktılar. Haider göz ucuyla istasyon duvarının dibinde duran iri yapılı sivil bir adamı gördü. Sol gözünün üzerinde bir bant ve çenesinde belirgi bir yara izi vardı. Haider adamın istasyona girip çıkanları izlediğini hemen anladı, kendilerine baktığını gördü. Yüreği hızla çarpmaya başlamıştı ama ilerlemekte başka yapacak bir şey yoktu. On adım kadar atmışlardı ki, arkalarından bir ses duydu. Özür dilerim, Beyefendi, Hanımefendi. Haider döndü, umutsuzlukla yutkundu. Gözü bantlı adamdı. 14.15 Weaver'in umutları sönmüştü. Çavuş, adama ve kadına benzeyen kimseyi görmemişti. Kahire treni harekete hazırdı, düdükler ötüyor, tren görevlileri tren boyunca ilerleyerek vagon kapılarını kapatıyordu. Kontrolör son yolcuya da izin verdiğinde çavuş konuştu Pek talihli değiliz galiba, değil mi efendim. - Öyle sayılır. Weaver, Myers'a seslendi. Hâlâ buraya gelebilirler. Adamların burada kalsın. Port Said treni kaçta kalkıyor. - Bir saat sonra, efendim. Altıda da Kahire treni var. - Adamlarına nöbetleşe dinlenmelerini söyle, ama banliyö trenlerinden de gözlerini ayırmasınlar. - Yarbay Sanson'a da haber vereyim mi, efendim. Weaver kafasını salladı, canı sıkkın, kravatını gevşetti. İstasyon hamam gibiydi, kalabalıktan uzaklaşmak, biraz hava almak istedi. Hayır, kendim söylerim. Haider gözü bantlı adamı vurup vurmamayı kararlaştırmaya çalışırken, ikinci bir sivilin yanlarına yaklaştığını gördü. Bir üçüncüsünün, gar girişinin hemen yanında ayakkabılarını boyattığını, bu sırada da çevresini gözlediğini fark etti. Her üçünün de askeri inzibat ya da istihbarat görevlisi olduğunu tahmin ediyordu. Çarşı meydanın hemen ötesinde, elli adımlık yoldaydı ama vurulmadan oraya varmak imkânsız gibiydi. Gözü bantlı adam kabaca, Kâğıtlarınızı görebilir miyim. dedi. Arkadaşı hemen arkasındaydı. Açık ceketi göğüs hizasında kabarık duruyor, adam eli kemerinin üzerinde, harekete hazır bekliyordu. Haider adamlara bakarken hakarete uğramış biri gibi görünmeye çalıştı. Siz de kimsiniz. - Yarbay Sanson, Askeri İstihbarat'tan. Gözü bantlı adam, kimliğini gösterdi. Haider sakince cevap verdi O zaman, tabiî. Kimlik cüzdanını uzattı. Sanson, Rachel'e döndü. Sakıncası yoksa, siz de Madam. Rachel çantasını karıştırıp kâğıtlarını çıkardı. Sanson sahte olduklarına inandığı banknotları inceleyen banka veznedarı gibi kimliklere uzun uzun baktı, fotoğrafları inceledi, yazıların üzerinden parmağını geçirdi. Sonunda gözlerini kaldırdığında, Haider yüzünden kuşkulu olduğunu anladı. - Trene