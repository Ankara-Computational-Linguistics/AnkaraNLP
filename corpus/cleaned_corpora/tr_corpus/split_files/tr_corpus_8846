sonucu işlenir. Bazen bir aşka mani olanları ortadan kaldırmak için de cinayetler işlenebilir. Aşk sosyolojik açıdan küçümsenecek bir şey değildir. Aşk sadece karşı cinslerle olmaz. Nesnelere, siyasi partilere, kendi cinsiyetlerine veya birliklere de âşık olabilirler. Mesela futbol aşkı birçok olaylara neden olmuştur. Bir takım için insanlar birbirlerini öldürmekte veya kavga edebilmektedir. Bu da bir aşktır. Örneğin siyasi partilere de âşık olunabilir. Parti mitinglerinde çıkan kavgalar ya da bir parti başkanına laf atan birinin linç edilmeye kalkılması bunlarda aşkın, şiddet ile ortaya çıkışıdır. Bazen aşk sapıklıklara da neden olmaktadır. Çoğu seri katil ölülerle seks yapma eğilimi veya ölülere âşık olma sapkınlığı taşır. Bu yüzden öldürdükleri kurbanlara tecavüz ederler. Aşkın en büyük ve en yaygın gerçekleşen problemi ise tecavüzdür. Karşılıksız aşklar tecavüzle veya ölümle sonuçlanbilir; ama her karşılıksız aşk böyle bitmeyebilir. Platonik aşk olarak adlandırılan geçici karşılıksız aşklar da vardır. Sosyoloji, aşkın bireylere değil topluma etkisini inceler ve toplumda aşk bazı problemlere neden olmaktadır. Sevginin Yunan mitolojisinde önemli bir yeri vardır. Birçok tanrı sevgi duygusuyla ilgilenir. Agape (ἀγάπη): Etimolojik anlamı "kardeşçe sevgi" olan bu tanrının görevi, ideal aşkı sağlamak fiziksel çekiciliği arttırmaktır. Eros (ἔρως): Cinsel sevgi anlamındaki bu sözcük, okçu tanrı Eros'a dayanır. Philia (φιλία): Bozulan aşkları düzeltir. Storge (στοργή): Anaç sevgiyle ilgilenir. Xenia (ξενία): İnsanlar arasındaki kini ve düşmanlığı aşka dönüştürür. Afrodit (Αφροδίτες): Aşk ve güzellik tanrıçasıdır. Çin geleneğinde aşkın önemli bir yeri vardır. Konfüçyüsçülük öğretisi için aşk ana kavramdır. "Ren" aşk anlamındaki sözcük konfüçyüsçülük öğretisinin ana kavramıdır. Mohism öğretisi ise evrensel sevgiyi destekler. Çinli filozof Mozi tarafından geliştirdiği bir harf ile tanınır. Çin dili bilindiği üzere her kelime için ayrı bir harfe sahiptir. Çince aşk kelimesi için geliştirilen bu harfte kelimenin alt kısmında kalp sözcüğü için kullanılan harf üst kısmında hissetmek için kullanılan harfler birleştirilerek aşk sözcüğünü oluşturmuştur. Çince aşk böyle ifade edilir: 爱 ve aî şeklinde de okunur. Bu harf alt ve üst şeklinde ikiye ayrılırsa 2 sözcük daha çıkar. Mozi bu geliştirdiği harfle tanınmasına rağmen kendisi evrensel sevgiyi yaymak için çok şey yapmış hatta akım bile çıkarmıştır. Mohism akımı aşkı sadece canlılara değil cansız olan şeylere de uygulamayı öğütler. Çin budizmininde'de aşk çok önemlidir. Aydın olmak için sevmek gerekir. Sevgi ne kadar fazla ise budist dininde de aydın olma olasılığı o kadar fazladır. Çince seni seviyorum wo aî ni olarak okunur ve bu şekilde yazılır. (我爱你) Fars kültüründe aşık şairleri Hafız ve Sa'di gibi isimlerdir. Bu şairlerin aşkı kadına, doğaya veya güzelliklere değil ilaha'dır. İlahi aşk Fars kültüründe çok yoğundur. Neredeyse her şair şiirlerinde İlah aşkı işler. İslam'ın etkisiyle Tasavvuf İslam Geleneği yaygınlaşır. Bu aşkı şairler sadece şiirlerine değil yaşamlarına da yansıtmışlardır. Aşklarını şiirlerinde ifade ederken en süslü sözcükleri ve en güzel kafiyeleri kullanmışlardır. Fars edebiyatında aşkın etkileri yoğun olarak görülmektedir. Şiirlerde hep sevgi ve aşk sözcüğü kullanılır. Farsça aşk sözcüğü "eşk" olarak okunur bu şekilde yazılır: عشق) Japonya'daki Budizm'de de aşk güzel bir şeydir. Aydın biri olmak için muhakkak gereklidir. Bencil olanlar veya fedakâr olamayanlar ne yaparlarsa yapsınlar aydın olamazlar. Japoncada aşk aynı Çincedeki gibi ifade edilir. Aynı şeklide okunur. Japon kültüründe aşk sadece kadınlara, erkeklere, doğaya değil anneler ve çocukları arasındaki aşk'da çok önemlidir. Amae (甘え) yani Japonca düşkünlük olan kelimeden kendilerine öğreti geliştiren Japon anneler çocuklarına hizmet ederler. Hizmetlerinin karşılığı ise sadece kucaklamadır. Japonya'da kanunen bir zorunluluk olmasa da karılarını aldatan erkekler eğer karıları aldatıldığını öğrenirse kendilerini öldürürler. Bazı sosyologlar bu olayları Japon öğreti ve onurlu davranışları olan amae ve seppukuya bağlıyorlar. Türk kültüründe de dilinde de aşkın etkisi büyüktür. Türk kültüründe aşka olan ilginin artması İslam'ın kabul edilmesi ile başladı. İslam dininin kabul edilmesi ile sofizm akımı yaygınlaştı. İnsanlar şiirlere önem vermeye başladı. Şairler arttı. Şairler şiirlerinde aşka yer verdi. Fakat Türk kültüründeki aşk da tıpkı Fars kültüründeki gibi ilahi aşktır. Tabi sadece ilahi aşka değil kadına, doğal güzelliklere yönelik de şiirler yazılmıştır. Türk edebiyatında aşkın etkisi hissedilmektedir. Türk edebiyatındaki aşk şairleri: Yunus Emre, Baki, Nedim, Şeyh Galip gibi isimlerdir. Bu isimler arttırılabilir. Türk diline'de aşk ile ilgili birçok deyim girmiştir. Âşık olmak, aşk ateşi, aşkından kül olmak, aşka gelmek, aşk yuvası gibi birçok deyim vardır. Aynı zamanda Türk kültüründe tasavvuf edebiyatı da yaygındır. Türk kültüründeki hem doğunun hem de batının etkileri görülmektedir. Gnome uygulamaları listesi Bu liste GNOME masaüstü ortamının uygulamalarının listesidir. Sanatoryum Sanatoryum, uzun dönemli tedavi gerektiren hastalıklara sahip - özellikle verem - hastaların iyileştirilmesi için kurulmuş sağlık kuruluşları. 1924'te Mustafa Kemal Atatürk'ün isteğiyle Heybeliada'da kurulan Heybeliada Sanatoryumu bir örnektir. Heybeliada Sanatoryumu 30 Eylül 2005'te uzun süreli verem gibi hastalıkların azalması ve maddi sorunlardan dolayı kapatılmıştır. 1994 Grammy Ödülleri 1994 Grammy Ödülleri her yıl verilen Grammy ödüllerinin 36.sıdır. Yılın Kaydı: "I Will Always Love You" - Whitney Houston Yılın Albümü: "The Bodyguard - Original Soundtrack Album" - Whitney Houston Yılın Şarkısı: "A Whole New World (Aladdin's Theme)" (Peabo Bryson & Regina Belle) - Alan Menken, Tim Rice En İyi Yeni Sanatçı: Toni Braxton En İyi Pop Kadın Vokal Performansı: "I Will Always Love You" - Whitney Houston En İyi Pop Erkek Vokal Performansı: "If I Ever Lose My Faith in You" - Sting En İyi Pop Grup Vokal Performansı: "A Whole New World (Aladdin's Theme)" - Peabo Bryson & Regina Belle En İyi Pop Enstrümantal Performans: "Barcelona Mona" - Branford Marsalis & Bruce Hornsby En İyi Geleneksel Pop Vokal Albüm: "Steppin' Out" - Tony Bennett En İyi Rock Solo Vokal Performansı: "I'd Do Anything for Love (But I Won't Do That)" - Meat Loaf En İyi Rock Grup Vokal Performansı: "Livin' On The Edge" - Aerosmith En İyi Hard Rock Performansı: "Plush" - Stone Temple Pilots En İyi Metal Performansı: "I Don't Want to Change the World" - Ozzy Osbourne En İyi Rock Enstrümantal Performansı: "Sofa" - Steve Vai En İyi Rock Şarkısı: "Runaway Train" - Soul Asylum En İyi Alternatif Müzik Albümü: "Zooropa" - U2 En İyi R&B Kadın Vokal Performansı: "Another Sad Love Song" - Toni Braxton En İyi R&B Erkek Vokal Performansı: "A Song for You" - Ray Charles En İyi R&B Grup Vokal Performansı: "No Ordinary Love" - Sade En İyi R&B Şarkısı: "That's the Way Love Goes" - Janet Jackson En İyi Rap Solo Performansı: "Let Me Ride" - Dr. Dre En İyi Rap Grup Performansı: "Rebirth of Slick (Cool Like Dat)" - Digable Planets Ödülleri kazananların tam listesi KWrite KWrite, KDE masaüstü için bir metin düzenleyicisidir. KWrite'ın bazı ana özellikleri renkli yazım hatası ya da herhangi bir programlama dili için düzenlenebilir olmasıdır. Örneğin: C/C++, Java, Python, Perl, Bash, Modula 2, HTML ve Ada gibi programlama dillerini kullanırken renklendirme yaparak kullanıcının işini kolaylaştırır. KNotes KNotes, gerçek yaşamda yapışkanlı kâğıtlara not almaya benzer şekilde bilgisayar masaüstünde seyyar notlar almaya yarayan bir KDE uygulamasıdır. Hem Kontact'dan bağımsız olarak hem de bütünleşik olarak çalışabilir. KCalc KCalc, KDE için yazılmış bir bilimsel hesap makinesi programıdır. Eric Python IDE Eric, Python ile yazılmış tam özellikli Python, ruby editörü ve tümleşik geliştirme ortamıdır. Diğer platformlarda da çalışabilen Qt GUI araç takımı temellidir, çok esnek Scintilla editör kontrol ile tümleşiktir. Profesyonel proje yönetim araçlarında olduğu gibi Python'un profesyonel kodlayıcılara sunduğu birçok ileri özellikler ile birleşik günlük kullanım için uygundur. KPDF KPDF, KDE için yazılmış bir pdf görüntüleyicisidir. 1993 Grammy Ödülleri 1993 Grammy Ödülleri her yıl verilen Grammy ödüllerinin 35.sidir. Camdan düşen oğlu için yazdığı "Tears of Heaven"ın başarısıyla Eric Clapton 6 Grammy ödülü kazanarak gecenin en başarılı ismi olmuştur. Yılın Kaydı: "Tears in Heaven" - Eric Clapton Yılın Albümü: "Unplugged" - Eric Clapton Yılın Şarkısı: "Tears in Heaven" (Eric Clapton) - Eric Clapton, Will Jennings En İyi Yeni Sanatçı: Arrested Development En İyi Pop Kadın Vokal Performansı: "Constant Craving" - k.d. lang En İyi Pop Erkek Vokal Performansı: "Tears in Heaven" - Eric Clapton En İyi Pop Grup Vokal Performansı: "Beauty and the Beast" - Celine Dion & Peabo Bryson En İyi Pop Enstrümantal Performans: "Beauty and the Beast" - Richard Kaufman En İyi Geleneksel Pop Vokal Albüm: "Perfectly Frank" - Tony Bennett En İyi Rock Kadın Vokal Performansı: "Ain't It Heavy" - Melissa Etheridge En İyi Rock Erkek Vokal Performansı: ""Unplugged"" - Eric Clapton En İyi Rock Grup Vokal Performansı: ""Achtung Baby"" - U2 En İyi Hard Rock Performansı: "Give It Away" - Red Hot Chili Peppers En İyi Metal Performansı: "Wish" - Nine Inch Nails En İyi Rock Enstrümantal Performansı: "Little Wing" - Stevie Ray Vaughan & Double Trouble En İyi Rock Şarkısı: "Layla" - Eric Clapton En İyi Alternatif Müzik Albümü: "Bone Machine" - Tom Waits En İyi R&B Kadın Vokal Performansı: "The Woman I Am" - Chaka Khan En İyi R&B Erkek Vokal Performansı: "Heaven and Earth" - Al Jarreau En İyi R&B Grup Vokal Performansı: "End of the Road" - Boyz II Men En İyi R&B Enstrümantal Performansı: "Doo-Bop" - Miles Davis En İyi R&B Şarkısı: "End of the Road" - Boyz II Men En İyi Rap Solo Performansı: "Baby Got Back" - Sir Mix-a-Lot En İyi Rap Grup Performansı: "Tennessee" - Arrested Development Ödülleri kazananların tam listesi KolourPaint KolourPaint, Linux işletim sistemlerinde kullanılan özgür ve ücretsiz bir resim işleme programıdır. KDE projesi kapsamındadır. Windows ortamında yaygın kullanılan Paint uygulamasının muadili niteliğindedir. Restorasyon (Fransa) Restorasyon kavramı Fransız tarihinde Birinci Fransız İmparatorluğu'nun yıkılışıyla Temmuz Devrimi arasındaki dönemde Bourbon monarşisinin yeniden kuruluşunu ifade eder. Restorasyon dönemi I. Napoleon'un sürgünden dönüşünü takip eden Yüz Gün döneminde kesintiye uğramıştır. Bu yüzden Nisan 1814 - Mart 1815 arasını kapsayan döneme "Birinci Restorasyon" ve Napoleon'un tahtı kesin olarak bıraktığı Haziran 1815'ten 1830 Devrimi'ne kadarki döneme de "İkinci Restorasyon" adı verilir. Bu dönem XVIII. Louis ve küçük kardeşi X. Charles dönemlerini kapsar. Her iki kral da ülke içindeki aşırı kralcı kesimle, liberal-burjuva güçleri dengelemeye çalışmıştır. Dış politikadaysa savaş borçlarının ödenmesi, buna bağlı olarak işgal güçlerinin çekilmesi ve Fransa'nın yeniden uluslararası ilişkilerde eşit statüye kavuşması bu dönemin temel sorunlarıdır. Napoleon'un 12 Nisan 1814'te koşulsuz olarak tahttan çekilişi ve Paris'in galip devletler tarafından işgal edilişinden sonra Bourbonlar'a yeniden iktidar yolu açılmış oldu. 24 Nisan'da 1791'den beri sürgünde yaşayan XVI. Louis'nin kardeşi Provence Prensi Louis Stanislas Xavier Calais'ye ayak bastı ve birkaç gün sonra Paris'e geldi. Hükûmet görüşmeleri sırasında 1814 yılını kendi hükümetinin 19. yılı olarak tanımlayarak, Bourbon monarşisinin devamlılığı düşüncesini vurguladı. Bununla birlikte devrim döneminin kimi kazanımlarını da kabul etmek zorunda kaldı. Böylece Fransa'yı İngiliz örneğine dayanılarak hazırlanmış liberal bir anayasa olan "Charte Consitutionelle" ile yönetmeye başladı. Ancak iç politikada dengeye yönelik restorasyoncu politikası Napoleon'un sürgünden dönüşünü takip eden yüz günde kesintiye uğradı. Napoleon'un yeniden saf dışı edilmesinden ve 1815 yazında ikinci restorasyon aşamasının başlamasından sonra XVIII. Louis eski rejimin kralcıları, aristokratik ve teokratik dünyası ile burjuva, aydınlanmış liberal devrim ve Napoleon dönemi Fransa'sı arasında denge politikasını sürdürdü. Ancak bu dönem 1815 - 1820 yılları arasında sürgünden gelen eski rejim yanlılarının devrimcilere yönelik kanlı "beyaz terör"ünün (fr. "terreur blanche") etkisiyle geçti. Restorasyon dönemi yürütme yetkisinin kralın ellerinde bulunduğu bir anayasal monarşi dönemiydi. Yasama yetkisiyse soylulardan oluşan bir yüksek meclisle, eşitsiz oya dayalı bir temsilciler meclisinin elinde bulunuyordu. 30 milyon nüfusu olan Fransa'da sadece 100 bin seçmen vardı. Ekim 1815'te yapılan seçimlerde aşırı kralcılar öyle bir zafere ulaştılar ki, kral parlamentoyu "Chambre introuvable" (bulunmaz kabine) olarak adlandırdı. Ancak aşırıların aristokratik etkileri arttırmaya yönelik girişimleri XVIII. Louis'nin tepkisiyle karşılaştı. Kral temsilciler meclisini 1816 Eylül'ünde feshetti. Yeniden yapılan seçimlerde ılımlı kralcıların çoğunluğa sahip oldukları meclis 1820'ye kadar iktidarda kalabildi. O zamanki meclisteki oturma düzeni sonucu bugün de politik tanımlamada kullanılan "sağ" ve "sol" kavramları ortaya çıktı. Eski ve yeni Fransa (fr. "deux Frances") arasındaki gerilim 13 Şubat 1820'de tahtın tek varisi Berry Dükünün öldürülmesiyle doruk noktasına vardı. Suikast liberallerin üzerine yüklendi ve aşırı kralcıların kuvvetlenmesine yol açtı. Berry'nin eşi 1820 Eylül'ünde bir erkek çocuk dünyaya getirince aşırılar çocuğu "Mucize Çocuk" olarak adlandırdılar ve doğumu tanrısal bağışlamanın bir işareti saydılar. Aşırıların 1820'de iktidarı geri almaları sonucu, devrimci dönemde mülksüzleştirilmiş olan kilise eski imtiyazlarına kavuşmaya başladı. 1822'de Paris Üniversitesi'nin rektörlüğüne bir rahip getirildi. Voltaire ve Rousseau gibi devrimcilerin fikirleri tehlikeli sayıldı ve basına sansür, gösterilere yasaklar getirildi. XVIII. Louis'nin 1824'te ölümü üzerine kardeşi X. Charles iktidara geçti. Aşırılardan yana olan X. Charles devrim döneminde sürgüne giden soyluların kayıplarına karşı tazminat hakkı kazanmaları gibi bir dizi gerici karara imza attı. Bu liberal burjuvazinin muhalefetini arttırmasına yol açtı. Kral'ın meclisi dağıtması, oy hakkını kısıtlaması ve basın üzerindeki sansürü arttırması sonucu 27 Temmuz'da Temmuz Devrimi başladı. Bu Fransa'da restorasyon döneminin sonu oldu. Dış politikada iki yenilgi ve Fransa'nın galip devletler tarafından işgali sonrasında ülkenin kendi egemenliğini kazanması merkezde duruyordu. Galip devletler İkinci Paris Barışı'nda savaş borçlarının ödenmesi için beş yıl süre vermişlerdi. Ancak üç yıl sonra 1818'de Aachen Kongresi'nde işgal güçleri Fransa'dan çekilme kararı aldı ve Fransa Avusturya, Prusya, Rusya ve İngiltere'den sonra beşinci büyük güç olarak Kutsal İttifak'a katıldı. Dört yıl sonraki Verona Kongresi'nde Fransız diplomasisi restorasyon döneminin en büyük başarısına ulaştı. Kutsal İttifak'ın 1820'de karara bağladığı devrim tehlikesiyle karşı karşıya kalan bir devletin içişlerine büyük güçlerin karışmasına olanak veren müdahalecilik ilkesi 1820'de devrilmiş İspanyol kralı VII. Ferdinand'ın iktidarının yeniden kurulması için uygulandı. Fransa'nın işgalde oynadığı rol, aşırılar tarafından Fransa'nın yeniden eşit statüye kavuşması olarak kutlandı. 1820'lerde özellikle Yunan Devrimi'nde açığa çıkan büyük güçler arasındaki rekabet Fransa'ya dış politikada yeni perspektifler sundu. Bu durumu Fransa kendi iktidar alanını Akdeniz'in batısına yaygınlaştırmak için kullandı ve 1830 Ocak ayında Fransa Cezayir kıyılarını işgal etti. Cezayir'in bir Fransız eyaleti haline getirilişi ikinci Fransız sömürge imparatorluğunun temel taşı oldu. Bu dönemin en güçlü kesimi olan aristokrasinin sahip olduğu topraklarda üretilen tarımsal malların yabancı rakiplerden korunması için yüksek gümrük vergileri getirildi. Ayrıca Napoleon savaşları sırasında harap olan ulaştırma yolları da bu dönemde yeniden yapıldı. X. Charles döneminde ilk demiryolları yapılmaya başlandı. İngiliz sermayesinin de ülkeye girişiyle bankacılıkta önemli gelişmeler oldu. Rothschild ve Laffitte gibi büyük bankerler ortaya çıkmaya başladılar. İngiliz sermayesinin ülkeye girişi ayrıca küçük ve orta işletmelerin üretegeldiği kömür, demir ve dökme demir gibi sektörlerin büyük işletmelerin eline geçmesini sağladı. Tekstilde gelişme yaşandı. Makineleşmenin yaygınlaşmasıyla işgücü ucuzladı, işssizlik arttı, çalışma süreleri uzadı ve özellikle küçük burjuvazi çözülmeye başladı. Bütün bu sürecin sonunda dolaylı vergilerdeki artışla birlikte devlet bütçesi önemli bir büyüme yaşadı. Temmuz Devrimi Temmuz Devrimi, Fransa'da 27 Temmuz 1830'da başlayan ve Bourbon Hanedanının kesin olarak yıkılarak liberal bir monarşinin kurulmasına ve Restorasyon döneminin kapanmasına yol açan devrimdir. Restorasyon döneminde aşırı kralcılarla liberaller arasında bir denge politikası güden XVIII. Louis'nin 1824'te ölümü üzerine kardeşi X. Charles iktidara geçti. X. Charles aşırı kralcıların lideriydi ve ağabeyinin denge politikasını terk ederek aristokrasiyi ve kiliseyi güçlendiren bir politik doğrultu tutturdu. Bu durum özellikle liberallerin yoğun tepkisini alıyordu. Muhafazakâr başbakan Villéle dini ve maddi çıkarı ön planda tutuyordu. 1827 seçimlerinde yerini liberallere bir takım tavizler vermek zorunda kalan Martignac'a devretti. Martignac basın sansürünü gevşetti ve Villéle döneminde resmî görevlere atanmış olan Cizvitleri de bu görevlerinden aldı. Ancak Martignac hükûmeti de genel oy hakkının genişlemesini isteyen ılımlılarla, kendi konumlarını güçlendirmek isteyen kralcıların temsil ettiği burjuvazi-aristokrasi çelişkisini çözemeyerek siyasi bir krize girdi. Bunun üzerine X. Charles 1829'da aşırı kralcı Polignac'ı başbakanlığa getirdi. Polignac'ın programı toplumun yeniden düzenlenmesine, devlet işlerinde din adamlarının ağırlık kazanmasına ve imtiyazlarla donatılmış güçlü bir aristokrasiye dayanıyordu. Bir yıl boyunca parlamentoyu toplamayan Polignac, Cezayir'i işgal ederek dikkatleri dışarıya çekmeye ve böylece iç gerilimi azaltmaya çalıştı. 1830 Mart ayında toplanan Temsilciler Meclisi'nde çoğunluk olan ılımlılar, Polignac'ın Yüksek Meclis'in onayı olmadan göreve atandığını ve başbakanlığının geçersiz olduğunu ileri sürdü. Bunun üzerine kral X. Charles meclisin protestosuna karşılık 25 Temmuz'da meclisi feshetti. Polignac aynı gün üç kararname yürürlüğe soktu. Bu kararnamelere göre seçimler geçersiz sayılacak ve yeni bir meclis oluşturulacaktı; seçim sistemi yeniden düzenlenecek ve 30 milyon nüfusa sahip olan Fransa'da seçmen sayısı 100 binden 25 bine indirilecekti; basına çok katı sınırlamalar getirilecekti. Polignac darbesi olarak adlandırılan bu kararlar halk arasında büyük bir tepki doğurdu. Polignac'ın kararlarına karşı 27 Temmuz'da Paris'te barikatlar kuruldu. 28 Temmuz'da belediye meclisi öğrencilerin ve işçilerin eline geçti. 30 Temmuz'da ılımlıların oluşturduğu Yürütme Konseyi X. Charles'ın tahttan indirildiğini ve Orléans hanedanından Louis-Philippe'in tahta geçtiğini açıkladı. X. Charles İngiltere'ye kaçtı. "Şanlı Üç Gün" olarak adlandırılan bu olaylar sonucu Bourbon hanedanı ve Restorasyon dönemi son bulmuş ve Temmuz Monarşisi başlamış oldu. Devrimin başını çeken, ama Kutsal İttifak'ın müdahalesinden korkan burjuvazi bir cumhuriyet kurmak ve genel oy hakkını tanımak yerine, özgürlükle düzen, parlamentarizmle otorite arasında bir dengeyi tercih ediyordu. Bu yüzden büyük toprak sahiplerinin ılımlı kanadına mensup gazeteci Adolphe Thiers ve tarihçi François Pierre Guillaume Guizot politik olarak önem kazandılar. 1830 Devrimi'yle Restorasyon süresince kuvvetlenmiş olan mali burjuvazi iktidarı eline geçirmiş oldu. Karl Marx "Fransa'da Sınıf Savaşımları" adlı yapıtında bu durumu şöyle ifade ediyordu: Devrimin bütün Avrupa'da önemli sonuçları oldu. Restorasyon döneminin bitip Bourbonların tahttan inmesinden sonra bütün Avrupa'da liberaller güç kazandı. Bunun sonunda İspanya'da ve Portekiz'de liberal anayasal yürürlüğe kondu, Belçika Hollanda'dan bağımsızlığını kazandı, Polonya'da Rusya ve Avusturya tarafından bastırılan milliyetçi ayaklanmalar patladı, İtalya'da yine Avusturya'nın şiddetle bastırdığı liberal ayaklanmalar patladı, Almanya'da liberal ve devrimci hareketler gelişti, ancak Metternich'in baskısıyla Prusya tarafından bastırıldılar ve İngiltere'de de çartist hareket gelişti. Temmuz Monarşisi Temmuz Monarşisi Fransa'da 1830 yılında meydana gelen Temmuz Devrimi sonucu X. Charles'in devrilerek Louis-Philippe'in tahta çıkmasıyla başlayan döneme verilen isimdir. Burbonların bir kolu olan Orléans ailesinden gelen Louis-Philippe liberal tutumu nedeniyle "burjuva kral" olarak adlandırılıyordu. İktidarı mali sermaye ve büyük burjuvazi tarafından destekleniyordu. Birçok cumhuriyetçi ayaklanma ve işçi ayaklanmalarıyla karşı karşıya kalan Temmuz Monarşisi İkinci Fransız Cumhuriyeti'nin kurulduğu 1848 Devrimleri ile sona erdi. Birinci Fransız İmparatorluğu Birinci İmparatorluk, Fransa'da Napoléon Bonaparte'ın imparatorluk dönemidir. 2 Aralık 1804'te Bonaparte kendisini imparator (resmî olarak "Empeureur des Français") ilan etti. Takip eden süreçte Fransa Koalisyon Savaşları sonucu Avrupa'nın önemli bir kısmını kontrolü altına aldı. 2 Aralık 1805'te Rusya ve Avusturya'yı Austerlitz Muharebesi'nde yenen Napoléon 1806 Ekim ayında Jena ve Auerstedt'teki savaşlarda Prusya ordusunu yok etti. Fransız birlikleri Berlin'e girdi. Napoléon Polonya'ya girdi ve Rus Çarı I. Alexander ile Avrupa'yı paylaşan bir antlaşma yaptı. Ayrıca İngiltere'ye karşı Avrupa çapında bir ticaret boykotu getirdi. İspanya'da tahta yeni bir kral çıkarttıysa da, çıkan isyanı bastıramadı. 1809'da yeniden Avusturya'ya karşı savaş başladı. Viyana'ya kadar yürüyen Napoléon Aspern'deki savaşta durduruldu. Ancak iki gün sonra Wagram'daki savaşta Napoléon galip geldi ve Viyana'ya girdi. Aynı yıl Napoléon kendisine çocuk veremiyen Joséphine'den ayrıldı. 1810'da Marie-Louise von Habsburg ile evlendi. 1812'de Rusya'ya karşı alınan başarısızlıkla birlikte imparatorluk sallanmaya başladı. 1813'teki Leipzig Muharebesi'nde Fransa mutlak olarak yenildi. Yenilginin üzerine Napoléon Elba Adasına sürgüne gitti. XVIII. Louis tahta çıktı ve Restorasyon'un ilk dönemi başladı. Ancak Napoléon Yüz Gün olarak bilinen dönemde yeniden Fransa'ya döndü, ordunun desteğiyle Paris'i ve iktidarı ele geçirdi. Ancak Brüksel yakınlarında Waterloo Muharebesi'nde kesin olarak yenildi. Fransa ele geçirdiği toprakları bırakmak zorunda kaldı. XVIII. Louis yeniden tahta çıktı ve Restorasyon dönemi yüz günlük kesintiden sonra devam etti. Marx-Studien Marx-Studien, Max Adler ve Rudolf Hilferding'in 1904-1925 yılları arasında Viyana'da yayınladıkları teorik Marksist dergiydi. Dergi Avusturya Marksizmi'nin en önemli teorik yayın organıydı. Derginin yayıncıları derginin ilk sayısında Marx'a sadık kalacaklarını, ancak "harflere sadık kalmak" gibi bir hırsları olmadığını söyleyerek, Marksizm'i bir dogma olarak görmediklerini ifade ediyorlardı. Dergi Yeni-Kantçılık'la Marksizmi bir araya getiren bir teorik perspektifi savunuyordu. Puromisin Puromisin protein biyosentezini veya translasyonunu engelleyen kuvvetli bir antibiyotiktir. Moleküler yapısı DNA'yı oluşturan bazlardan adenozine benzemektedir. Puromisin bir antibiyotik olarak hem prokaryotlarda (bakterilerde) hem de ökaryotik hücrelerde etkilidir. Bu nedenle insanlar için de bir toksin niteliği taşır ve tedavi amaçlı kullanımı mümkün değildir. Sadece bilimsel deneylerde kullanılmaktadır. Abdim leyleği Abdim leyleği veya diğer adıyla Beyaz karınlı leylek ("Ciconia abdimii"), gri bacaklı siyah bir leylek türü. Kırmızı dizli ve ayaklı, gri gagalı ve beyaz alt kısımlıdır. Gözleri önündeki kırmızı yüz derisi ile üreme mevsiminde gagasının yanında mavi deri bulunur. Leylek türünün en ufaklarındandır, 73 cm uzunlukta ve ağırlığı 1 kg'ın biraz üzerindedir. Dişisi 2-3 yumurta yumurtlar ve erkeklerden daha küçükçedir. Abdim leyleği Doğu Afrika boyunca Etiyopya'dan güney Afrika'ya kadar açık yerleşim alanlarında yayılış yapar. Yiyeceklerini genellikle çekirgeler, tırtıllar ve diğer iri böcekler oluşturur. En küçük leyleklerdendir, yağmur ve iyi şansın bir habercisi olarak Afrikalı yerliler tarafından sevilir ve korunur, İsmini Sudan "Wadi Halfa"nın Türk valisi olan "Bey El-Arnaut Abdim'in (1780-1827) anısına almıştır. Abdim leyleği, IUCN nin tehdit altındaki türler listesinde asgari endişe (LC) statüsünde değerlendirilir. Father and Son Father and Son, Yusuf İslam'ın (eski adıyla Cat Stevens) 1970 yılında çıkarttığı Tea For The Tillerman albümünün 10. şarkısıdır. Cat Stevens klasikleri arasında önemli bir yere sahiptir. Söz ve müzik albümdeki diğer tüm şarkılar gibi Cat Stevens'a aittir. Şarkının toplam süresi 3 dakika 41 saniyedir. Bu şarkı, ilk piyasaya sürüldüğü albüm olan "Tea For The Tillerman" dışında 21 farklı albümde ve kayıtta daha yer almıştır. Eldar Eldar, orta dünyadaki elflere verilen addır, ateş savaşçısı manasına da gelir. Vala Orome'nin elfleri Cuiviénen'de yıldız ışığı altında ilk kez gördüğünde verdiği ad olup başta bütün elflere verildi, ama Valar'ın çağrısından sonra, sadece Valar'ın çağrısını dinleyip gelenler için kullanılmaya başlandı. Başlangıçta Quenya dilini konuşurlardı ama sonra orta dünyaya gelip burada Sindarin'i geliştiriler. Medine Muharebesi (1812) Medine Muharebesi 1812, Al-Safra Savaşı olayından beri, Ahmet Tosun Paşa'nın kuvvetleri Medine civarındaki isyancı kabilelerle Mısır'dan Yanbu'ya askeri malzemeler ulaşmaya başladığından beri uğraşmaya başladı. Kavalalı Mehmet Ali Paşa, Ahmet Ağa'yı 10,000 kişi ile Tosun Paşa kuvvetlerinin Medine'yi tekrar feth etmesine yardım etmeye gönderdi. Bu ordu başarılı bir şekilde şehri Kasım 1812'de fethetti ve yaklaşık 600 Suudi öldü. Murat Yıldırım Maliye politikasÄ± Maliye politikası, devletin maliye politikası araçlarını (kamu harcamaları, vergiler gibi) kullanarak ekonominin tam istihdama ulaşmasını sağlamak, ekonomik dalgalanmaları en aza indirgemek, adil bir servet ve gelir dağılımını oluşturmak için uyguladığı politikalardır. Para politikası ile birlikte iktisat politikasını oluşturmaktadır. Para politikasının araçları faiz haddi ve para arzıyken, maliye politikasının kamu gelirleri (örneğin vergiler ve harçlar) ve kamu giderleri üstünden yürütüldüğü söylenebilir. Bununla birlikte kamu borçlanması da maliye politikası araçları arasında gösterilebilir. Maliye politikası araçlarının kullanım şekilleri özellikle bankacılık sektörüne zarar vermeyecek türde olmalıdır. Esasında maliye politikası genel olarak reel sektörü (mal ve hizmet piyasası) etkiler. Ancak reel sektör üzerindeki politika etkisi de belli bir gecikme ile yine bankacılık sektörüne yansımaktadır. Devletin kendi gelir-gider kalemlerini yönetmek amacı taşıyarak Merkez Bankası aracılığıyla uyguladığı bu ekonomik enstrümanlar, özellikle cari dönem beklentilerindeki "arzulanır büyüme" hedefleri tarafından güdülenmektedir. Ülkü Güney Ülkü Gökalp Güney (1 Ocak 1935, Bayburt, Türkiye), Türk siyasetçi. Ankara Üniversitesi Tıp Fakültesi'ni bitirdi. 1969 yılında genel cerrahi ihtisasını, 1977'de Almanya'da yüksek ihtisasını tamamladı. 1979 yılında Ankara Üniversitesi Tıp Fakültesi'nde Genel Cerrahi Doçenti oldu. Ankara Üniversitesi Tıp Fakültesi'nde öğretim üyesi olarak ders verdi. XVIII. Dönem Gümüşhane, XIX., XX., XXII. ve XXIII Dönem Bayburt Milletvekiliği ile İçişleri bakanlığı yaptı. Evli ve iki çocuk babasıdır. Can Cuang Can Cuang (Dikili Kazık Duruşları, Ağaç Duruşları) (İngilizce Yazılışı: Zhan Zhuang) Çigong sırasında yapılan bir egzersiz tekniği. Sözcük anlamı 'bir ağaç gibi ayakta durmak'tır. Ön hazırlık çalışmalarından ve aslen statik duruş çalışmalarından meydana gelir. Dahili çigong veya Neigong denilen gruba giren bir alıştırmadır. Savaş sanatları ve sağlık geliştirme amaçlı kullanılır. Ağaç duruşlarının kökeni Çin'de antik çağlara kadar geri gitmektedir. Diğer çigong sistemlerinde olduğu gibi ağaç duruşları da farklı aile ve gruplar içinde gizlice çalışılmaktaydı. Yirminci yüzyılda Wang Xiang Zhai (Vang Şiang-cai) farklı ağaç duruşlarından yararlanarak I Chuan daha sonra Da Cheng Chuan adını verdiği bir savunma sanatı geliştirmiş önce Şangay'de daha sonra Beijing'de sistemini öğretmeye başlamıştır. Zhai'nin Çin'de hem Çinli ve yabancı savaş sanatçılarıyla yaptığı karşılaşmalardaki başarısı ağaç duruşlarının yaygınlaşmasını sağlamıştır. Batı tıbbı eğitimi alan genç bir doktor olan Yu Yong Nian, 1940'larda Wang Xiang Zhai'ın öğrencisi olur ve Pekin'de çalıştığı hastahanede iç hastalıklarının tedavisinde ağaç duruşlarını kullanmaya başlar Ağaç duruşlarının Batı'da tanınmasını sağlayan kişi ise Yu Yong Nian'ın öğrencisi olan Lam Kam Chuen olmuştur. Chuen, Hong Kong'da 11 yaşındayken başladığı savunma sanatları eğitiminde Xing Yi, Taijiquan (Taichi Chuan), Choy Lee Fut, Iron Palm, Da Cheng Chuan ve Ağaç Duruşlarını öğrendi ve 1975 yılında Londra'ya taşınıp taijiquan öğretmeye başladı. Onun çabalarıyla taijiquan Londra Eğitim Kurumunun yetişkin eğitimi müfredatına alındı. Aynı kurum tarafından Londra'da taijiquan eğitimi verme yetkisini alan ilk eğitmen oldu. Lam Kam Chuen ağaç duruşlarının anlatıldığı "The Way of Energy" kitabının da yazarıdır. Lam Kam Chuen halen Batı ülkelerinde ve Kıbrıs Türk Cumhuriyetinde verdiği seminerlerle bu sistemin öğretimini yapmaktadır. Ağaç duruşları adından da anlaşılacağı gibi hareketsiz, belirli bir duruş pozisyonunda bekleyerek gerçekleştirilir. Herhangi bir hareketin olmayışı sebebiyle yeni başlayanlar için fiziksel ve zihinsel olarak zorlayıcısı olabilen ağaç duruşlarının çok sayıda biçimi olmasına karşın 'sarkıtma' ve 'top tutma' duruşu adlarıyla geçen iki biçimi en temel eğitimidir. Duruşlar durdurucu kasları eğitip merkezî denge hali yaratır. Hiç kıpırdamadan büyük bir iç güçle durmak ve özellikle bacakların toprağa çakılı birer kazık gibi güçlenmesi duruşların yarattığı olağan hallerdendir. Ruhu ve bedeni eş ölçüde geliştiren nadir çigong alıştırma sistemlerindendir. Yaşam gücünü arttırıp dağılım ve dolaşımını iyileştirerek uygulayıcıyı özel güç yetenekleriyle donatır. İyileştirme alanında insanın yaşam gücünü hastaların ve gereksinim duyanların hizmetine sunmasına olanak verir. Avuçlardan çıkan güçlü yaşam enerjisi hasarlı alanlarda onarım işlevi görür. Savaş sanatlarında ise duruşların özel biçimleri de çalışılır. Savunma ve saldırı için büyük güçler geliştirilir. Ağaç duruşları özellikle yi çüen ya da şeng çüen adlı savaş sanatının temel eğitimini meydana getirir. Çok uzun süreli ayakta duruş çalışması yapılır. Tıp alanında yüksek tansiyon, baş ağrıları ve dönmeleri, şizofreni, beden farkındalığı yitimi, kireçlenme, bronşit, sarılık, karaciğer sertleşmesi, dışkı atımını kontrol edememe ve şeker hastalığı tedavilerinde başarıyla kulanılır. Çatalhöyük Çatalhöyük, Orta Anadolu'da, günümüzden 9 bin yıl önce yerleşim yeri olmuş, çok geniş bir Neolitik Çağ ve Kalkolitik Çağ yerleşim yeridir. Doğu ve batı yönlerinde yan yana iki höyükten oluşmaktadır. Doğudaki Çatalhöyük (Doğu) olarak adlandırılan yerleşme Neolitik Çağ'da, Çatalhöyük (Batı) olarak adlandırılan batıdaki höyük ise Kalkolitik Çağ'da iskan görmüştür. Bugünkü Konya şehrinin 52 km güneydoğusunda, Hasandağı'nın yaklaşık olarak 136 kilometre uzağında, Çumra ilçesinin 11 km kuzeyinde, Konya Ovası'na hakim buğdaylık arazide bulunmaktadır. Doğu yerleşimini, en son Cilalı Taş Devri sırasında ovadan 20 metre yüksekliğe kadar ulaşan bir yerleşim birimi oluşturmaktadır. Ayrıca, batıya doğru da ufak bir yerleşim birimi ve birkaç yüz metre doğuya doğru da bir Bizans yerleşimi bulunmaktadır. Höyükler kabaca 2 bin yıl kesintisiz iskan edilmiştir. Özellikle neolitik yerleşimin genişliği, barındırdığı nüfusu, oluşturduğu güçlü sanat ve kültür geleneği ile son derece dikkat çekicidir. Yerleşimde 8 bin üzerinde insan yaşadığı kabul edilmektedir. Çatalhöyük'ün diğer neolitik yerleşimlerden temel farkı, bir köy yerleşmesini aşıp kentleşme evresini yaşamakta olmasıdır. Dünyanın en eski yerleşimlerinden biri olan bu yerleşimin sakinleri, ilk tarımcı topluluklardan da biridir. Bu özelliklerinin bir sonucu olarak 2009 yılında UNESCO Dünya Mirası Geçici Listesi'ne eklendi. UNESCO tarafından 2012 yılında Dünya Miras Listesi'ne dahil edilmesine karar verildi. Doğu Höyük (Çatalhöyük (Doğu)), muhtemelen, bugüne kadar bulunmuş en eski ve en gelişmiş Neolitik Çağ yerleşim merkezidir. 1958 yılında James Mellaart tarafından keşfedilmiş, ilk kazıları 1961-1963 ve 1965 yıllarında yapılmıştır. 1993'te yeniden başlayan ve günümüze kadar devam eden kazılar Cambridge Üniversitesi'nden Ian Hodder tarafından yönetilmektedir ve İngiltere, Türkiye, Yunanistan, Amerikalı araştırmacılardan oluşan karma bir ekip tarafından yürütülmektedir. Kazı çalışmaları ağırlıklı olarak "ana höyük" olarak görülen Doğu Höyük'te yürütülmüştür. Buradaki kazı çalışmalarının 2018 yılına kadar sürdürülmesi planlanmaktadır. Batı Höyük'te ise 1961 yılında höyüğün üzerinde ve güney yamaçta iki derinlik sondajı gerçekleştirilmiştir. Doğu Höyük'te 1993 yılında ikinci dönem kazıları başladığında Batı Höyük'te de yüzey araştırması ve yüzey sıyırması çalışmaları başlatılmıştır. Tarih öncesi yerleşim birimleri Tunç Çağı'ndan önce terk edilmiştir. Bir zamanlar iki yerleşim birimi arasında Çarşamba Nehri'nin bir kanalı akmaktadır, ve yerleşim birimleri, ilk tarım zamanlarında elverişli sayılabilecek alüvyonlu toprak üzerine kurulmuştur. Evlerin girişleri üst kısımlarında bulunmaktadır. Kazı çalışmalarında MÖ. 7400 - 6200 yılları arasına tarihlenen 18 neolitik yerleşim katmanı açığa çıkarılmıştır. Romen rakamlarıyla gösterilen bu katmanlardan XII - VIII katmanlar Erken Neolitik'in (MÖ 6500 - 6000) ilk evresine tarihlenmektedir. Erken Neolitik'in ikinci evresi ise VI. katman sonrasıdır. İlk kazı yılında tepede ve güney yamaçta gerçekleştirilen açmalarda elde edilen çanak çömlek buluntularına dayanılarak Höyük'teki yerleşmenin, iki evreli Erken Kalkolitik Çağ yerleşmesi olduğu ileri sürülmüştür. Mellaart tarafından Erken Kalkolitik I'e tarihlenen mal grubu "Batı Çatalhöyük malı" olarak adlandırılır. Erken Kalkolitik II mal grubu ise öncekinden kaynaklanıp Can Hasan 1'in 2B tabakası ile ilişkili daha geç bir yerleşme tarafından üretilmiş görünmektedir. Doğu Höyük'te kazı çalışmaları devam ederken Batı Höyük'te başlanılan yüzey toplamalarında Bizans Dönemi ve Helenistik Dönem çanak çömleği toplanmıştır. 1994 yılında yapılan yüzey taramalarında da Binzas Dönemi'ne ait mezar çukurları ortaya çıkarılmıştır. Doğu Höyük'teki Kalkolitik Çağ tabakaları MÖ 6200 - 5200 yılları arasına tarihlenmektedir. Kuzey kesimdeki mimari diğer kesimlerden farklı görünmektedir. Buradaki ışınsal düzen muhtemelen yerleşmenin merkezine uzanan sokaklar, geçitler, su ve drenaj kanallarına bağlıdır. Bu kesimde mimari, konutlar ve açık alanlardan oluşmakta, saray, tapınak, ortak kullanıma ait büyük depolama alanları bulunmamaktadır. Yerleşimin genelinde evlerin birbirine bitişik inşa edildiği, dolayısıyla duvarların ortak kullanıldığı, aralarında avluya açılan dar geçitlerin bırakıldığı anlaşılmaktadır. Bu avlular bir yandan hava ve aydınlatma sağlayan, diğer yandan da çöp alanı olarak kullanılan alanlardır. Avlular etrafından yapılmış bu konutlar mahalleleri oluşturmuştur. Bu mahallelerin yan yana sıralanmasıyla da Çatalhöyük kenti ortaya çıkmıştır. Konutlar birbiri üstüne, aynı plana göre inşa edilmiştir. Bir önceki konutun duvarları, bir sonrakinin temelleri olmuştur. Konutların kullanım süresi 80 yıl gibi görünmektedir. Bu süre dolduğunda ev temizlenmiş, toprak ve molazla doldurulmuş, üstüne aynı planda yenisi inşa edilmiştir. Konutlar dörtgen biçimli kerpiç tuğlalarla taş temel kullanılmadan dörtgen planlı olarak yapılmıştır. Ana odalara bitişik depo ve yan odalar bulunmaktadır. Aralarında dikdörtgen, kare ya da oval biçimde geçişler vardır. Çatılar, saz ve kamış damların üstlerinin, günümüzde bölgede ak toprak olarak adlandırılan kalın bir kil tabakasıyla sıvanmasıyla yapılmıştır. Bu çatıları taşıyan ahşap kirişlerdir ve duvarların içine yerleştirilen yine ahşap dikmelere dayanmaktadır. Arazinin farklı eğilimleri yüzünde konut duvarlarının yüksekliği de farklıdır ve bu farklılıktan yararlanılarak batı ve güney duvarlarının üst kısımlarında, ışıklandırmayı ve havalandırmayı sağlamak üzere pencere boşlukları bırakılmıştır. Konutların tabanları, duvarları ve içlerindeki tüm yapı ögeleri beyaz renkte bir sıva ile kat kat sıvanmıştır. Yaklaşık 3 cm. kalınlıktaki bir sıvada 160 kat belirlenmiştir. Sıva, beyaz kalkerli, milli bir kil kullanılarak yapıldığı anlaşılmıştır. Çatlamaması için içine ot, bitki sapları ve yaprak parçaları katılmıştır. Konutlara giriş çatıda açılan bir delikten, büyük olasılıkla tahta bir merdivenle sağlanmaktadır. Yan duvarlarda giriş yoktur. Konut içindeki ocak ve oval biçimli, üstleri düz bırakılan fırınlar çoğunlukla güney duvarında yer almaktadır. Her konutta en az bir platform bulunmaktadır. Bunların altlarına, zengin gömüt armağanlarıyla ölüler gömülmüştür. Depo odalarının bir kısmında açkılama taşları, baltalar ve taş aletlerin konduğu kilden yapılma kutular ele geçmiştir. Höyüğün erken tabakalarında Mellaart'ın saptadığı yanmış kireç topaklarına üst tabakalarda rastlanmamaktadır. Zaten alt tabakalarda sıva olarak kireçten yararlanıldığı, ancak üst tabakalarda sıva için kil kullanıldığı görülmektedir. Kazı başkanı Hodder ve Ankara İngiliz Arkeoloji Enstitüsü'nden Wendy Matthews, kireç kullanımının, çok fazla odun gerektirdiği için daha sonraki evrelerde terk edildiği görüşündedir. Kireç taşı, 750 dereceye kadar bir ısıda fırınlandıktan sonra sönmemiş kirece dönüşmektedir. Bu ise çevreden büyük miktarda ağaç kesilmesini gerektirmekteydi. Arkeologlar benzer sıkıntıların Ortadoğu neolitik yerleşimlerinde de yaşandığını, örneğin Ayn Gazal'ın 8.000 yıl önce, yakacak odun sağlamak uğruna çevreyi yaşanamayacak hale getirmeleri yüzünden terk edilmiş olduğunu kabul etmektedirler. Bir kutsal mekan olduğu düşünülen yapının kuzey ve doğu duvarlarında 1963 yılı kazıları sırasında Çatalhöyük kent planı olduğu anlaşılan bir harita ortaya çıkarılmıştır. Günümüzden yaklaşık olarak 8200 yıl öncesine tarihlenen (radyokarbon tarihleme yöntemi ile saptanan yaşı MÖ 6200 ± 97) bu çizim, dünyanın bilinen ilk haritasıdır. Yaklaşık olarak 3 metre uzunluğa ve 90 cm. yüksekliğe sahiptir. Hâlen Ankara Anadolu Medeniyetleri Müzesi'nde sergilenmektedir. James Mellaart başkanlığındaki 1961 yılındaki kazılarda Erken Kalkolitik I'e tarihlenen bir yapı açığa çıkarılmıştır. Kerpiç duvarlı, dörtgen planlı bu yapıda duvarlar yeşilimsi sarı renkte bir sıvayla sıvalıdır. Erken kalkoliltik II tabakasında ise, etrafı hücre tipi odalarla çevrili, görece büyük ve iyi inşa edilmiş merkezi odalardan oluşan bir yapı ortaya çıkarmıştır. Doğu Höyük'te çanak çömlek, önceden biliniyor olmasına karşın ancak V. yapı katından sonra yaygın biçimde kullanılmaya başlanmıştır. Bunun nedeni, ahşap ve sepet konusunda gelişkin bir beceriye sahip olunmasıdır. XII. yapı katına ait çanak çömlek ilkel görünümlü, kalın, siyah özlü, bitki katkılı ve kötü pişirilmiştir. Renk, devetüyü, krem ve açık gri olup alacalı ve açkılıdır. Biçim olarak ise derin kaseler, daha az da dar ağızlı çömlekler yapılmıştır. Mellaart'a göre Batı Höyük'ü çanak çömleği tabakalanmaya bağlı olarak iki gruba ayrılmaktadır. Erken Kalkolitik I malı, devetüyü ya da kırmızımsı hamurlu, taşçık ve mika katkılıdır. Kullanılan boya kırmızı, soluk kırmızı ve açık kahverengidir. Boya sonrasında açkılanmış bu mallarda genellikle astar bilinmez. Ele geçen çok çeşitli küçük buluntulardan bazıları, obsidiyen aynalar, topuz başları, taş boncuklar, eyer biçimli el değirmenleri, öğütme taşları, havanlar, havanelleri, açkı taşları, taş yüzükler, bilezikler, el baltaları, keserler, oval bardaklar, derin kaşıklar, kepçeler, iğneler, bizler, cilalanmış kemikten kemer kopçaları ve kemik aletlerdir. Pişmiş kilden damga mühürler, damga mühürlerin ilk örneklerinden sayılır. Dokuma ürünleri ve ekmek gibi çeşitli baskı yüzeylerinde kullanıldıkları düşünülmektedir. Çoğu oval ya da dikdörtgen biçimli olmakla birlikte çiçek şeklinde bir damga mühür de bulunmuştur ve dokuma desenlerinde görülmektedir. Ele geçen heykelcik buluntuları pişmiş toprak, tebeşir, sünger taşı ve su mermerinden oyulmuştur. Tüm heykelcikler birer tapınma nesnesi olarak görülmektedir. Konutların bu denli iç içe, yan yana yapılmış olması ayrı bir araştırma konusu olmuştur. Bu konuda kazı başkanı Hodder, savaş ve yıkım izlerine hiç rastlanmadığı için bu sıkışık yapılanmanın savunma endişesine dayanmadığı görüşündedir. Muhtemelen birçok kuşağı kapsayan aile bağlarının kuvvetli olmasıydı ve konutlar, sahiplenilmiş "arsa"lar üzerine, birbiri üstüne inşa ediliyordu. Konutların temiz ve bakımlı tutulduğu düşünülmektedir. Kazılarda konutların içinde herhangi bir çöp ya da kalıntı bulunmamıştır. Bununla birlikte çöplerin ve küllerin konutlar dışında yığıntılar oluşturduğu görülmüştür. Damlar, sokak olarak kullanıldığı gibi birçok günlük etkinliğin de özellikle havanın iyi olduğu günlerde damlarda sürdürüldüğü düşünülmektedir. Daha geç evrelerde damlarda ortaya çıkarılan büyük ocakların, bu tarzda ve ortaklaşa kullanıldığı kabul edilmektedir. Çocuk gömütlerinin daha çok odalardaki sekilerin altına, yetişkinlerin ise oda tabanına gömüldükleri görülmektedir. Bazı iskeletler başsız olarak bulunmuştur. Bunların başlarının bir süre sonra alındığı düşünülmektedir. Bazı bedensiz başlar da terk edilmiş konutlarda bulunmuştur. Özenle örülmüş sepetlere konularak gömülen çocuk gömütlerinin incelenmesinde, bazılarının göz çukurlarının çevresinde olağandan fazla delik olduğu saptanmıştır. Bu durumun yetersiz beslenmeye dayanan kansızlıktan kaynaklanmış olabileceği ileri sürülmektedir. Çatalhöyük'ün ilk yerleşimcilerinin avcı-toplayıcı bir topluluk olduğu anlaşılmaktadır. Yerleşimin sakinlerinin 6. Tabakadan itibaren Neolitik Devrim'i gerçekleştirdikleri, buğday, arpa ve bezelye gibi bitkilerin tarımını yapmaya başladıkları, yoğun biçimde avcılığa devam ederken sığırı evcilleştirdikleri belirlenmiştir. Ekonomik faaliyetlerin bununla sınırlı olmadığı, Hasan Dağı'ndan obsidiyen ve Ilıcapınar'dan tuz üretildiği, kasaba kullanımını aşan üretim fazlasının civar yerleşimlere satıldığı düşünülmektedir. Akdeniz kıyılarından geldiği düşünülen ve takı olarak kullanılan deniz kabuklarının varlığı, bu ticaretin yayılımı hakkında bilgi vermektedir. Öte yandan ele geçen kumaş parçaları dokumacılığın en eski örnekleri olarak tanımlanmaktadır. Çanak çömlekçilik, ahşap işçiliği, sepetçilik, kemik alet üretimi gibi zanaatlerin de gelişkin durumda olduğu belirtilmektedir. Konutların iç duvarlarında panolar yapılmıştır. Bazıları bezeksiz, kırmızının çeşitli tonlarında boyalıdır. Bazılarında geometrik bezekler, kilim desenleri, iç içe geçmiş daireler, yıldızlar ve çiçek motifleri bulunmaktadır. Bir kısmında el ve ayak izleri, tanrıçalar, insan, kuş ve diğer hayvanlar, av sahneleri ile doğal çevreyi yansıtan çok çeşitli tasvirlerle bezenmiştir. Kullanılan diğer bir bezeme türü kabartma betimlemelerdir. İç düzenlemelerde platformlara oturtulmuş boğa başları ve boynuzları ilginçtir. Birçok evin duvarında gerçek boğa başlarının kille sıvanmasıyla yapılan kabartmalar mevcuttur. Bazı mekanlarda bunlar bir dizi halindedir ve Mellaart tarafından bu yapıların kutsal mekan ya da tapınak olduğu ileri sürülmektedir. Bina 52 olarak adlandırılan yapının yangın geçirmiş odasında bütün halinde in situ bir boğa başı ve boynuzları bulunmuştur. Duvarın içine yerleştirilmiş olan boğa başı açkılanmamıştır. Üst kısımda ise 11 sığır boynuzuyla bazı hayvan kafatasları bulunmaktadır. Bir dizi boğa boynuzu, boğa başının hemen yanındaki bir sekide yer almaktadır. Konut duvarlarında yer alan tasvirler av ve dans sahneleri, insan ve hayvan resimleridir. Hayvan resimleri akbaba, leopar, çeşitli kuşlar, geyik ve aslan gibi hayvanlardır. Ayrıca 8800 yıl öncesine ait, kilim motifleri denilebilecek motifler de görülmektedir ve günümüz Anadolu kilim motifleriyle ilişkilendirilmektedir. Figürin buluntular sığır, domuz, koyun, keçi, boğa, köpek ve tek olarak sığır boynuzlarıdır. Doğu Höyük, Anadolu'da kutsal yapılara rastlanan en eski yerleşimdir. Kutsal mekan olarak tanımlanan odalar diğerlerinden daha geniştir. Bu odaların ayin ve yakarı için ayrıldığı düşünülmektedir. Duvar resmi, kabartması ve heykeller, diğer konut odalarına oranla daha yoğun ve daha farklıdır. Doğu Höyük'te bu tarz kırktan fazla yapı ortaya çıkarılmıştır. Bu yapıların duvarları av ve bereket büyüsü ile inançları yansıtan betimlemelerle süslenmiştir. Ayrıca kabartma olarak leopar, boğa ve koç başları, boğa doğuran tanrıça figürleri yapılmıştır. Bu durvarlarda geometrik süslemeler de sıkça yer almaktadır. Diğer yandan toplumu etkileyen doğa olaylarının da betimlendiği görülmektedir. Örnek olarak yakınlardaki volkanik Hasan Dağı'nı patlaması olduğu düşünülen bir betimleme açığa çıkarılmıştır. Çatalhöyük Doğu Höyük'te III. tabakadan X. tabakaya kadar olan tabakalarda, kutsal yapıların içinde çok sayıda pişmiş kilden yapılma Ana tanrıça heykelcikleri, boğa başı ve boynuzları ile kadın göğsü rölyefleri bulunmaktadır. Ana Tanrıça, genç kadın, doğuran kadın ve yaşlı kadın olarak betimlenmiştir. Bu buluntuların tarihlendirilmesiyle Anadolu'da en eski Ana Tanrıça Kült merkezlerinden birinin Çatalhöyük olduğu kabul edilmektedir. Bereketi simgeleyen Ana Tanrıça Kültü'nde erkek ögeyi boynuzlu boğa başlarının temsil ettiği düşünülmektedir. Güleryüzlü ve sevecen betimlemeler Ana Tanrıça'nın doğaya sunduğu yaşamı ve bereketi simgelerken, kimi zaman korkunç denebilecek betimlemeler de, bu yaşam ve bereketi geri alabilme yetisini ifade etmektedir. Elinde akbaba olabileceği düşünülen yırtıcı bir kuşla betimlenen tanrıça heykeli ile yarı ikon tarzı ürkütücü heykelcik ise, Ana Tanrıça'nın ölüler ülkesiyle bağını temsil etmektedir. İki yanındaki leoparlara dayanmış durumda doğum yapan şişman kadın figürü ile aslanlı tahtlarda oturur biçimde tasvirlerine rastlanan Tunç Çağı Mezopotamya'sının İnanna - İştar'ı ve Mısır inancındaki İsis - Sekhmet'i arasındaki benzerlik dikkat çekicidir. Öte yandan Çatalhöyük Neolitik yerleşiminde konutun sadece barınmak, erzak ve eşya depolamak / güven altına almak gibi işlevlerinin olmadığı, aynı zamanda bir dizi sembolik anlam üstlendiği anlaşılmaktadır. Hem konutlarda hem de kutsal mekan olarak görülen yapıların duvar resimlerinde ana tema boğa başlarıdır. Günümüzde yabani sığır olarak tanımlanan boğaların alın kemikleri, alın kemiklerinin boynuzların oturduğu kısımlar ve boynuzlar, kerpiç dikmelerle birleştirilerek mimari öge olarak kullanılmıştır. Konutlardaki duvar resimlerinin, ölülerin gömülmüş olduğu kesimlerde daha yoğun olduğu dikkati çekmiş, bunun belki de ölülerle bir çeşit iletişim kurma amaçlı olduğu ileri sürülmüştür. Öyle ki duvar resimlerinin üstünün tekrar sıvanmasından sonra, sıva altında kalan resmin aynen yeni sıva üzerine boyanmış olduğu saptanmıştır. İlginç bir buluntu da bir evin gömüt çukurunda bulunan dişlerin, bir alt evredeki evin gömüt çukurundaki çene kemiğinden geldiğinin saptanmasıdır. Böylece evden eve geçen insan ve hayvan kafataslarının miras ya da önemli eşya olarak görüldüğü anlaşılmaktadır. Kazı başkanı Hodder, yerleşmenin uzak bölgelerden gelen göçmenler tarafından değil, küçük bir yerli topluluk tarafından kurulduğunu, zaman içinde nüfus artışına bağlı olarak büyüdüğü düşünmektedir. Gerçekten de ilk katmanlardaki konutlar, üst katmanlarla karşılaştırıldığında daha seyrektir. Daha üst katmanlarda ise iç içe girmiş durumdadırlar. Öte yandan Orta Doğu'da Çatalhöyük'ten daha eski neolitik yerleşmeler vardır. Örneğin Eriha Çatalhöyük'ten bin yıl daha eski bir neolitik yerleşimdir. Yine de Çatalhöyük, daha eski ya da çağdaşı yerleşimlerden farklı özelliklere sahiptir. Başta, onbin kişiye ulaşan nüfusudur. Hodder'e göre Çatalhöyük "köy kavramını mantıksal boyutların ötesine taşıyan bir merkez"dir. Pek çok arkeolog Çatalhöyük'teki olağanüstü duvar resimlerinin ve aletlerin, bilinen neolitik geleneklerle bağdaşmadığı görüşündedirler. Çatalhöyük'ün bir başka farklılığı da, belirli bir büyüklüğe ulaşan yerleşimlerde merkezileşmiş yönetim ve hiyerarşinin ortaya çıktığı, genellikle kabul edilmektedir. Oysa Çatalhöyük'te kamusal binalar gibi toplumsal işbölümüne ilişkin kanıtlar bulunmamaktadır. Hodder, son derece büyük bir nüfusu barındırır hale gelmesine karşın Çatalhöyük "eşitlikçi bir köy" niteliğini yitirmemiştir. Çatalhöyük hakkında, demektedir. Daha sonraki araştırmalarda, diğerlerinden daha fazla gömüt barındıran (en fazla 5-10 iken bu evlerden birinde 30 gömüt bulunmuştur), mimari ve iç dekoratif unsurların çok daha iyi çalışıldığı konutlara dikkat çekilmiştir. Kazı ekibi tarafından "tarih evleri" olarak adlandırılan bu yapıların, üretimde (ve tabi dağıtımda) daha fazla kontrol sahibi olduğu, daha zengin olduğu düşünülmüş, Çatalhöyük toplumunun başlangıçta düşünüldüğü kadar eşitlikçi bir toplum olmayabileceği ileri sürülmüştür. Ancak elde edilen çeşitli veriler, bu "tarih evleri"nin iç dekorasyon ve fazla gömüt sayısı dışında diğer evlerden farklı olmadığı, bir sosyal farklılaşma bulunmadığı anlaşılmıştır. Yapılan araştırmalar, Çatalhöyük neolitik kültürünün devamına ilişkin bir ipucu vermemiştir. Neolitik yerleşimin terk edilmesinden sonra neolitik kültürün gerilediği ifade edilmektedir. Ä°smail Bilen Bergama Kermesi Bergama Kermesi, Bergama'nın tarihsel, kültürel ve doğal güzelliklerinin tanıtılması amacıyla Mustafa Kemal Atatürk'ün başlattığı bir festivaldir. İlki 1937 yılında gerçekleşen Bergama Kermesi, her yıl aralıksız devam etmektedir. Türkiye’nin ilk, dünyanın ise Fransa'nın Nice şehrinde yapılandan sonra ikinci yerel festivalidir. Dönemin geleneğine uygun olarak adına "Kermes" denilen şenlikleri Bergama halkı her yıl, haziran ayında Türkiye'nin ve dünyanın çeşitli yerlerinden gelen misafirleriyle birlikte kutlamaktadır. Bergama Kermesi kapsamı itibarıyla Türkiye'de bir ilktir. Bergama Kermesi sadece eğlencelerin, gösterilerin düzenlendiği sıradan bir festival değildir. Her yıl çok sayıda yazar, bilim insanı, profesör, sanatçı, gazeteci, çeşitli konularda düzenlenen konferans ve panellere katılmaktadır. Kermes süresince, aynı saatte farklı yerlerde birçok etkinlikler düzenlenmektedir. Aynı saatte bir yerde halk oyunları gösterileri varken, diğer bir yerde bir panel, bir tiyatro oyunu organize edilmektedir. Kermes süresince Bergama halkı ile civar il ve ilçelerden gelen yerli ve yabancı turistler, kermes süresince 7 günü her açıdan dolu dolu yaşamaktadırlar. 1992 Grammy Ödülleri 1992 Grammy Ödülleri her yıl verilen Grammy ödüllerinin 34.südür. 26 Şubat 1992'de verilen ödüllerde Grammy'lerde az rastlanan bir olay olmuş ve en iyi "En İyi R&B Kadın Vokal Performansı" ödülü eşit sayıda oy alan iki sanatçıya birden verilmiştir. Yılın Kaydı: "Unforgettable" - Natalie Cole & Nat King Cole Yılın Albümü: "Unforgettable" - Natalie Cole Yılın Şarkısı: "Unforgettable" (Natalie Cole & Nat King Cole) - Irving Gordon En İyi Yeni Sanatçı: Marc Cohn En İyi Pop Kadın Vokal Performansı: "Something to Talk About" - Bonnie Raitt En İyi Pop Erkek Vokal Performansı: "When a Man Loves a Woman" - Michael Bolton En İyi Pop Grup Vokal Performansı: "Losing My Religion" - R.E.M. En İyi Pop Enstrümantal Performans: ""Robin Hood: Prince of Thieves"" - Michael Kamen En İyi Geleneksel Pop Vokal Albüm: "Unforgettable" - Natalie Cole En İyi Rock Solo Vokal Performansı: ""Luck of the Draw"" - Bonnie Raitt En İyi Rock Grup Vokal Performansı: "Good Man, Good Woman" - Bonnie Raitt & Delbert McClinton En İyi Hard Rock Performansı: ""For Unlawful Carnal Knowledge"" - Van Halen En İyi Metal Performansı: ""Metallica"" - Metallica En İyi Rock Enstrümantal Performansı: "Cliffs of Dover" - Eric Johnson En İyi Rock Şarkısı: "The Soul Cages" - Sting En İyi Alternatif Müzik Albümü: "Out of Time" - R.E.M. En İyi R&B Kadın Vokal Performansı: "How Can I Ease the Pain" - Lisa Fischer & ""Burnin'"" - Patti LaBelle En İyi R&B Erkek Vokal Performansı: "Power of Love" - Luther Vandross En İyi R&B Grup Vokal Performansı: "Cooleyhighharmony" - Boyz II Men En İyi R&B Şarkısı: "Power of Love" - Luther Vandross En İyi Rap Solo Performansı: "Mama Said Knock You Out" - LL Cool J En İyi Rap Grup Performansı: "Summertime" - D.J. Jazzy Jeff & the Fresh Prince Ödülleri kazananların tam listesi Rhaetian Demiryolları RhB (Almanca: "Rhätische Bahn", İtalyanca: "Ferrovia Retica", Romanşça: "Viafier Retica"), İsviçre'deki tüm özel demir yolu operatörlerinin en büyük ağına sahip olan bir İsviçre ulaşım şirketidir. 2008 yılında, Albula/Bernina bölgesindeki RhB bölümü UNESCO Dünya Mirasları listesine eklendi. 1991 Grammy Ödülleri 1991 Grammy Ödülleri her yıl verilen Grammy ödüllerinin 33.südür. Ödüller 20 Şubat 1991'de verilmiştir. Yılın Kaydı: "Another Day In Paradise" - Phil Collins Yılın Albümü: "Back on the Block" - Quincy Jones Yılın Şarkısı: "From a Distance" (Bette Midler) - Julie Gold En İyi Yeni Sanatçı: Mariah Carey En İyi Pop Kadın Vokal Performansı: "Vision of Love" - Mariah Carey En İyi Pop Erkek Vokal Performansı: "Oh Pretty Woman" - Roy Orbison En İyi Pop Grup Vokal Performansı: "All My Life" - Aaron Neville & Linda Ronstadt En İyi Pop Enstrümantal Performans: "Twin Peaks Theme" - Angelo Badalamenti En İyi Rock Kadın Vokal Performansı: "Black Velvet" - Alannah Myles En İyi Rock Erkek Vokal Performansı: "Bad Luck" - Eric Clapton En İyi Rock Grup Vokal Performansı: "Janie's Got a Gun" - Aerosmith En İyi Hard Rock Performansı: ""Time's Up"" - Living Colour En İyi Metal Performansı: "Stone Cold Crazy" - Metallica En İyi Rock Enstrümantal Performansı: "D/FW" - Vaughan Brothers En İyi Alternatif Müzik Albümü: "I Do Not Want What I Haven't Got" - Sinéad O'Connor En İyi R&B Kadın Vokal Performansı: "Compositions" - nita Baker En İyi R&B Erkek Vokal Performansı: "Here and Now" - Luther Vandross En İyi R&B Grup Vokal Performansı: "I'll Be Good to You" - Ray Charles & Chaka Khan En İyi R&B Şarkısı: "U Can't Touch This" - MC Hammer En İyi Rap Solo Performansı: "U Can't Touch This" - MC Hammer En İyi Rap Grup Performansı: "Back on the Block" - Big Daddy Kane & Ice T & Kool Moe Dee & Melle Mel & Quincy D. III & Quincy Jones Ödülleri kazananların tam listesi Süleyman Çelebi (1944 doğumlu siyasetçi) Süleyman Çelebi (d. 1 Ocak 1944, Midyat, Mardin Türkiye ), Türk siyasetçi. İstanbul Üniversitesi Hukuk Fakültesi'ni bitirdi. Serbest avukatlık, Türkiye Zirai Donatım Kurumu Yönetim Kurulu Üyeliği, XVII., XVIII., XX. XXI. ve XXIII. Dönem Mardin Milletvekilidir . Evli ve altı çocuk babasıdır. Ä°smail Bilen (milletvekili) İsmail Bilen (d. 25 Ekim 1961, Bulanık, Muş), Türk siyasetçi. İstanbul Üniversitesi Hukuk Fakültesini bitirdi. Serbest avukatlık, SİMPAŞ A.Ş. Kuruculuğu ve Yönetim Kurulu Üyeliği, Eğitim Gönüllüleri Derneği Kuruculuğu ve Üyeliği ile XXII.ve XXIII. Dönem Manisa Milletvekilidir. Evli ve üç çocuk babasıdır. Judi Dench Dame Judith Olivia Dench (d. 9 Aralık 1934) Oscar, Altın Küre ve Tony Ödülü sahibi, üç kez BAFTA, altı kez Laurence Olivier Ödülü kazanmış İngiliz aktris. Profesyonel olarak oyunculuğa 1957 yılında Old Vic Tiyatrosunda başladı. İlerleyen yıllarda William Shakespeare'in oyunlarında, "Hamlet" de Ophelia, "Romeo and Juliet" de Juliet ve "Macbeth" de Lady Macbeth rollerinde yer aldı. Filmlerde de rol alan oyuncu En Umut Veren Yeni Oyuncu dalında BAFTA ödülü aldı. Dench, bu yıllarda çoğunlukla tiyatro oyunları ile kariyerine devam etti. 1971 yılında oyuncu Michael Williams ile evlenen Dench, 2001 yılında eşinin ölümüne kadar evli kaldı. Dench ve Williams, oyuncu Finty Williams'ın anne ve babasıdır. Ayrıca Bond filmlerinin video oyunlarında M karakterini seslendirmiştir. Turakine Töregene Hatun ya da Turakine Hatun, (Moğolca: Турхан) (Turakine Hatun), kocası Ögeday'ın ölümünden oğlu Güyük'ün Han seçilmesine kadarki dönemde Moğol İmparatorluğu naibi. Aslen bir Nayman olan Töregene ilk evliliğini Merkit Boyundan birisiyle yapmıştı. Bazı kaynaklarda bu kişinin adı Kudu olarak geçer. Reşidüddin Hemedani ise bu ismi Dayir Usun olarak kaydetmiştir. 1204'te Cengiz Han Merkitleri mağlup edince, Töregene'yi ikinci eş olarak oğlu Ögeday'a verdi. İlk eşi Boraqchin Hatun'dan hiç çocuğu olmayan Ögeday'ın, Töregene'den 5 oğlu oldu. Töregene Hatun zekası sayesinde kısa zamanda Ögeday'ın diğer karılarını gölgede bırakarak saraydaki nüfuzunu hızla arttırdı. Ögeday Han'ın 1241'deki ani ölümünden sonra ipler ilk olarak Möge Hatun'un eline geçti. Ancak Çağatay Han ve çocuklarının desteğiyle Büyük Hatun ünvanıyla başa Töregene geçti. İktidara gelir gelmez yaptığı ilk iş kocasının atadığı bakanları kendi seçtikleri değiştirmek oldu. Bu bakanlardan birisi de başka bir kadın, Meshedli Şii Fatima'ydı. Görevinden alınan eski bakanlar ülkede kaos yaratmaya, Töregene hakkında dedikodular yaymaya başlayınca bazıları hakkında tutuklama kararı çıkarttı. Ögeday'ın baş danışmanı Çinkay ve vali Mahmud Yalavaç Güyük ile rekabet içindeki kardeşi Köden'in yanına Kuzey Çin'e kaçtı. Mesud Bey ise Batu Han'ın yanına Rusya'ya gitti. Töregene Hatun, Çağatay Han'a baş kaldırıp İran dolaylarına kaçan Uygur Türkü Horasan Valisi Korguz'u tutuklatarak Çağatay Han'ın karısına teslim etti. İsyancı vali, Hülagü Han tarafından idam edildi. Song Hanedanı ve Moğollar arasındaki anlaşmazlıklar sonucu Chengdu'da iki ordu karşı karşıya geldi. Savaştan önce Töregene Hatun bir heyet yollayarak barış yapılmasını teklif ettiyse de teklif kabul edilmedi hatta Moğol heyeti esir alındı. 1242'de Hangzhou zaptedildi, Sichuan yağmalandı. Moğol saldırıları aralıksız devam etti. Ezici bir mağlubiyete uğrayan Çinliler geçici bir ateşkes sundular. Şartların kabul edilmesiyle Chagaan ve Zhang Rou komutasındaki Moğol orduları kuzeye geri döndü. Ögeday zamanından beri Anadolu Selçukluları Moğollara haraç ödüyordu. Gıyaseddin Keyhüsrev döneminde Moğol tarafı sultanın bizzat başkent Karakurum'a gelerek arttırlmış vergileri ödemesini ve esirler vermesini istedi. Reddedilmesi üzerine Baycu Noyan komutasındaki Moğol ordularıyla, Türk, Rum, Gürcü, Arap vs. birliklerden oluşan Selçuklu ordusu Kösedağ'da karşı karşıya geldi. Savaş Selçuklu sultanının savaş alanından kaçmasıyla sonuçlandı. Bunun üzerine Anadolu İlhanlı hakimiyetine girerken Baycu Noyan ordularıyla Irak ve Suriyeye yöneldi. Töregene Hatun tahtta kaldığı 5 sene boyunca imparatorluğu başarıyla yönetmiş ve oğlu Güyük'ün tahta geçmesi için önünde duran engelleri bir bir yok etmişti. Moğol yönetici zümresinde çok eşlilik yaygındı. Ögeday'ın en sevdiği oğlu Kochu Töregene Hatun'dan değildi. Tahtın sıradaki varisi olarak görülen Kochu daha Ögeday hayattayken beklenmedik biçimde ölünce onun oğlu Şiremun taht adayı olarak gösterildi. Ancak Büyük Hatun olduktan sonra dizginleri elinde tutan Töregene Hatun en büyük oğlu Güyük'ü tahta geçirmeyi başaracaktı. Nusret Bayraktar Nusret Bayraktar (d. 1 Ocak 1951, Ardeşen, Rize), Laz kökenli Türk siyasetçi. Yıldız Teknik Üniversitesi Makine Mühenidsliği Fakültesi'ni bitirdi. Bademlik İlim ve Hizmet Vakfı Kurucu Üyeliği ve Başkanlığı, İstanbul İl Genel Meclis Üyeliği, Mahalli İdareler Derneği ve Mahalli İdareler Enstitüsü Kuruculuğu ve Yönetim Kurulu Üyeliği, Beyoğlu Belediye Başkanlığı yapmıştır. XXII.ve XXIII. Dönem İstanbul, XXIV. Dönem Rize Milletvekilidir. Evli ve dört çocuk babasıdır. Şükrü Elekdağ Şükrü Elekdağ veya tam adıyla Mustafa Şükrü Elekdağ (29 Eylül 1924, İstanbul), Türk siyasetçi ve diplomat. 29 Eylül 1924’te İstanbul’da doğdu. Galatasaray Lisesi ve İstanbul Yüksek İktisat ve Ticaret Okulu’ndan mezun olduktan sonra Fransız Hükûmeti devlet bursu ile Paris Hukuk ve İktisadi Bilimler Fakültesi’nde doktora yaptı. Japonya Büyükelçiliği, Dışişleri Bakanlığı Müsteşarlığı, ABD Büyükelçiliği, Milliyet ve Sabah Gazeteleri Köşe Yazarlığı, Sarı Basın Kartı Sahipliği, Bilkent Üniversitesi Öğretim Görevliliği ve Uluslararası Güvenlik ve Strateji Seminerleri Başkanlığı, Stratejik Bakış Programı TV Sunuculuğu, Türkiye-AB Karma Parlamento Komisyonu Üyeliği ile XXII. ve XXIII. Dönem İstanbul Milletvekiliği yaptı. XXII. ve XXIII Dönem meclislerini en yaşlı üye sıfatıyla açtı. Ayla Elekdağ ile evli olup dört çocuk babasıdır. Türkiye millî savunma bakanları listesi Aşağıdaki liste Türkiye Cumhuriyeti Millî Savunma Bakanları listesidir. Anta Toros Anta Toros (doğum Antaram Torosyan, 12 Ocak 1948), Ermeni kökenli Türk tiyatro ve sinema oyuncusudur. 1965'te amatör tiyatroya adım atan sanatçı, Dostlar Tiyatrosu'nda eğitim aldıktan sonra, 1971'de Gülriz Sururi-Engin Cezzar Tiyatrosu 'nda profesyonel sanat hayatına başladı. Ali Poyrazoğlu ve Nisa Serezli - Tolga Aşkıner Tiyatrosu gibi topluluklarda bulunan Toros, Amerika'da da tiyatro üzerine çalışmalar yaptı. Üç ay Vera Vlasova, bir yıl da Actors Btudya üyelerinden Mitehel Mestor ile çalıştı. 2010 yılında ölen, yine kendisi gibi tiyatro sanatçısı ve yönetmeni olan Misak Toros ile evli idi ve bu evlilikten İrna Büyüksakayan adında bir kız çocuğu bulunmaktadır. Anta Toros, sinema ve dizi filmlerde rol alarak çalışmalarını sürdürüyor. Pascal yasası Fizik bilimlerinde, Pascal yasası veya Pascal prensibi; hareketsiz ve sıkıştırılamayan bir akışkanın aynı mutlak yüksekliğe sahip tüm noktalarında, bazı yerlerde akışkana ek basınç uygulansa dahi, sıvı basıncı aynıdır, der.Öte taraftan, "h" ve "h" gibi yüksekliği verilen iki noktadaki basınç farkı aşağıdaki gibidir: burada "ρ" (rho) akışkanın yoğunluğu, "g" deniz seviyesindeki yerçekimi ve "h", "h" yüksekliktir.Bu formülün sezgisel açıklaması şudur ki; iki yükseklikteki basıncın değişimi, bu iki yükseklikteki akışkanın ağırlığına bağlıdır. Yükseklikteki değişimin ek basınçlarla bağlantılı olmadığına dikkat ediniz.Bu yüzden Pascal yasası, herhangi bir noktaya uygulanan basınçtaki herhangi bir değişiklik akışkan boyunca aynen aktarılır. Ali Topuz Ali Topuz (1932; Çayeli, Rize - 14 Ekim 2019, İstanbul), Türk siyasetçi. İstanbul Teknik Üniversitesi Mimarlık Fakültesi'ni bitirdi. Serbest Mimarlık yaptı. Mimarlar Odası Merkez Yönetim Kurulu Üyesi, İstanbul Belediye Meclis Üyesi ve İmar Komisyonu Başkanı olarak görev yaptı. Yurtiçi ve yurt dışında büyük inşaat projeleri uyguladı. Türkiye İş Bankası Yönetim Kurulu Üyeliğinde bulundu. Türkiye Kızılay Derneği, Türkiye Çocuk Esirgeme Kurumu ve Darülacezeye Yardım Derneğinde yönetim görevleri üstlendi. İstanbul Huzurevi ve çok sayıda dernek ve kuruluşun kurucuları arasında yer aldı. IV(15), V(16), 18, 20, 22.ve 23. Dönem İstanbul Milletvekili. 15. Dönem'de İmar ve İskân Bakanlığı, 16. Dönem'de Köyişleri ve Kooperatifler Bakanlığı görevlerini yürüttü. 23. Dönem'de Karadeniz Ekonomik İşbirliği Parlamenter Asamblesi (KEİPA) Türk Grubu Üyesi oldu. Evli ve iki çocuk sahibidir. Beyin kanaması nedeniyle şubat ayından beri hastanede tedavi gören 87 yaşındaki Ali Topuz 14 Ekim 2019 tarihinde hayatını kaybetti. Cenazesi Çamlıca Mezarlığı'nda toprağa verildi. Burhan Kuzu Burhan Kuzu (1 Ocak 1955, Develi), 1 Kasım 2015 tarihinden beri Adalet ve Kalkınma Partisi İstanbul milletvekilliği yapan Türk hukukçu ve siyasetçi. İstanbul Üniversitesi Hukuk Fakültesi mezunudur. Ayrıca Kasım 2002 ve Haziran 2015 tarihleri arasında da AK Parti İstanbul milletvekilliği yaptı. Burhan Kuzu, 1 Ocak 1955 tarihinde Kayseri'nin Develi ilçesinde Ali Rıza Bey ve Zahide Hanım'ın oğlu olarak dünyaya geldi. İstanbul Üniversitesi Hukuk Fakültesi'nden mezun olan Kuzu, akademik çalışmalarda bulundu ve 1998 yılında profesörlük unvanı aldı. Stajyer kaymakam olarak çalıştı. İstanbul Üniversitesi Hukuk Fakültesi Anayasa Hukuku Anabilim Dalı öğretim üyeliği ve başkanlığı görevlerini yürüttü. Akademik araştırmalar çerçevesinde Paris Sorbonne Üniversitesi Hukuk Fakültesi'nde yer aldı. Meslekî alanda yayımlanmış çok sayıda makale ve kitabı bulunmaktadır. Çeşitli sivil toplum kuruluşlarında üyelik ve yöneticilik yaptı. Beykent Üniversitesi Sosyal Bilimler Enstitüsü'nde öğretim üyeliği yapmıştır. Hâlen Zirve Üniversitesi Hukuk Fakültesi'nde misafir öğretim üyesi olarak ders vermektedir. Evli ve iki çocuk babası olan Kuzu, Fransızca bilmektedir. 2001 yılında Adalet ve Kalkınma Partisi'nin (AK Parti) kurucu üyesi olarak aktif siyasete başlayan Kuzu, partinin ilk Demokrasi Hakem Kurulu Başkanlığı görevini sürdürdü. Sadece iki partinin meclise girebildiği 2002 Türkiye genel seçimleri'nde AK Parti İstanbul milletvekili olarak meclise girdi. 2007 ve 2011 Türkiye genel seçimleri'nde AK Parti İstanbul milletvekili olarak tekrar meclise giren Kuzu, partisi içinde uygulanan üç dönem kuralına takıldığı için Haziran 2015 Türkiye genel seçimleri'nde aday olamamıştır. Kasım 2015 Türkiye genel seçimleri'nde AK Parti İstanbul milletvekili olarak meclise girdi. Türkiye Büyük Millet Meclisi'nde (TBMM) Anayasa Komisyonu üyeliği yaptı. Anayasa Mahkemesi Başkanı'nın yüzde 10'luk seçim barajının kaldırılması için yapılan ferdî başvuruları 2-3 hafta içinde karara bağlayacaklarını açıklamasına "Seçim barajı kaldırılırsa yok hükmünde sayarız, karar uygulanmaz" diyerek tepki göstermiştir. Burhan Kuzu, Türkiye'deki yeni anayasa çalışmaları sürecine LGBT fertlerin katılımı ve talepleri üzerine 2008 yılında TBMM Anayasa Komisyonu Başkanı sıfatıyla ""Anayasa değişikliği çalışmaları sırasında eşcinsellerin de talepleri oldu. Hâlen de geliyor. İstiyorlar diye verecek miyiz? Şu anki koşullarda mümkün değil. Kamuoyu buna hazır değil"" diyerek LGBT fertlere yönelik tutumunu dile getirmiştir. Akif GÃ¼lle Akif Gülle (d. 19 Mayıs 1958, Aksungur, Merzifon), Türk siyasetçi. Samsun Yüksek İslam Enstitüsü'nü bitirdi. Millî Eğitim Bakanlığında Şube Müdürlüğü, İstanbul Büyükşehir Belediyesi Personel Eğitim Daire Başkanlığı, Başbakanlık Personel ve Prensipler Genel Müdür Yardımcılığı, Adalet ve Kalkınma Partisi Kurucu Üyeliği ile XXI. XXII ve XXIII. Dönem Amasya Milletvekilliği yapmıştır. Evli ve 4 çocuk babasıdır.Şu anda da Ak Parti’de genel başkan danışmanı olarak çalışmalarını sürdürmektedir Nekroz Nekroz, (Doku ölümü olarak da bilinir) bir veya daha fazla sayıda hücrenin, dokunun ya da organın geri dönüşemez şekilde hasar görmesi sonucu görülen patolojik ölümdür. Hücre ölümünün oluşmasındaki en temel ilke, hücrenin uyum sağlayamayacağı ya da basit bir dejenerasyonla geçiştiremediği düzeydeki streslerin sonucunda yaşamsal işlevlerini ve bütünlüğünü yitirmesidir. Ölmekte olan bir hücre mikroskopla incelendiğinde, hücrenin çekirdek ve sitoplazma bölümlerinde belirgin değişimler saptanır: çekirdek ya büzüşür (pyknosis) ya da parçacıklara ayrılır (karyorhexis) ve sonunda eriyerek silinir (karyorlysis). Sitoplazma köpüklenir, organellerin bir bölümü kireçlenir, kalanlarıysa erimeye başlar. Nekroza uğrayan dokunun biçiminin, çatısının ve bütünlüğünün bir süre korunduğu nekroz türüdür; nekroz alanı pıhtılaşmış gibidir. Koagülasyon nekrozunun en önemli nedeni iskemidir (iskemik nekroz). İnfarkt, pıhtılaşma nekrozunun en iyi örneğidir. İskemiyi izleyen saatlerde sitoplazma proteinlerinin yapısı bozulur. Proteinleri parçalayan (proteolitik) enzimlerin büyük bölümü niteliğini yitirdiği için ölen hücreler bir süre pıhtılaşmış gibi kalırlar. Erime süreci birkaç gün içinde çevreden gelen lökositlerin eritici (lizozomal) enzimleriyle başlar. "Gangrenöz nekroz (gangren)" pıhtılaşma nekrozunun özgün bir türüdür. Olguların çoğu bacaklarda görülür. Gom: sifilise özgü bir pıhtılaşma nekrozu türüdür. Karaciğer ve kemik (üstçene) gomları görece sıktır. Sıklıkla tüberkülozda görülen bir nekroz türüdür. Sarı-beyaz renkli, dağılgan nitelikte (peynirsi) bir görünümü vardır. Büyükçe nekrozlarda, nekrotik dokunun drenajı sonrasında kalan boşluğa kavern adı verilir; daha çok akciğer tüberkülozundaki kazeöz nekrozun bronşlara açılarak boşalması sonrası oluşan kovuk için kullanılır. Dokuların erimesi ve sıvılaşmasıyla karakterize nekroz türüdür. İki özgün örneği vardır; Fokal yağ dokusu yıkımıdır. Pankreas hastalıklarında sık görülür. Pankreas yıkımı olan hastalıklarda açığa çıkan enzimlerin etkisiyle yağ hücreleri parçalanır; yağ asidleri açığa çıkar. Yağ asidleri kalsiyumla birleşerek tebeşirsi çökeltiler oluşturur (sabunlaşma olgusu). Pankreas çevresinde ve periton zarı yağ dokusu içinde irili-ufaklı kireçlenmeler saptanır. Bağışıklık sisteminin özgün reaksiyonlarında meydana gelen bir nekroz türüdür. Genellikle arter çeperlerinde ortaya çıkar. Etkilenen arterde tromboz gelişir. Mustafa Cihan Paçacı Mustafa Cihan Paçacı (d. 25 Mart 1949, Malatya), Türk siyasetçi. Ankara İktisadi ve Ticarî İlimler Akademisi'ni bitirdi. Şekerbank Genel Müdür Yardımcılığı, Etibank, Halk Bankası, Ziraat Bankası Yönetim Kurulu Başkanlıkları ve Genel Müdürlükleri ile XX. Dönem Elazığ, XXI. ve XXIII. Dönem Ankara Milletvekillikleri yaptı ve iki çocuk babasıdır. İYİ Parti'ye katıldı. 16 Ağustos 2018 tarihinde İYİ Parti Genel Başkanı Meral Akşener tarafından genel sekreter olarak görevlendirildi. Emrehan Halıcı Mehmet Emrehan Halıcı (d. 26 Nisan 1956, Konya, Türkiye), Türk siyasetçi. Konya senatörü Feyzi Halıcı'nın oğludur. Ortaöğrenimini Konya Maarif Koleji'nde yaptıktan sonra, lisans ve lisansüstü eğitimini ODTÜ Elektrik ve Elektronik Mühendisliği Bölümü'nde tamamladı. Aynı üniversitede bir süre asistanlık görevinde bulunan Halıcı, ardından soyadını taşıyan Halıcı Şirketler Grubu'nu kurdu. İlk Türk bilgisayarının yazılım sorumlusu olarak görev yapan Halıcı, Türkiye'nin ilk teknopark yatırımı olan ODTÜ-Halıcı Yazılımevi'nde yurt içi ve yurt dışında bilgisayar ve yazılım alanlarında pek çok proje gerçekleştirdi. Müziğe özel ilgi duyan Halıcı, bilgisayar destekli müzik teknolojisinin Türkiye'de tanınması ve yaygınlaşmasında öncülerden olup, 1994 yılından beri Halıcı Bilgisayarla Beste Yarışması'nı düzenlemektedir. İş yaşamında ve sosyal alanlarda yaptığı çalışmalarla birçok ödül alan Halıcı, 2004 yılında ODTÜ öğrencileri tarafından "ODTÜ’lülerin İdealindeki Mühendis" ödülüne layık görüldü. Satranç sporunun devlete bağlanmasında aktif rol oynayan Emrehan Halıcı, 1992-1999 yılları arasında Türkiye Satranç Federasyonu başkanlığı, 1998-2002 yılları arasında da Dünya Satranç Federasyonu asbaşkanlığı görevlerinde bulundu. Bilgi ve zekaya dayalı etkinliklere yoğun ilgi gösteren Halıcı’nın matematik, zeka ve satrançla ilgili yurt içinde ve yurt dışında makaleleri ve problemleri bulunmaktadır. 1978 yılında öğrenciyken başladığı TÜBİTAK Bilim ve Teknik Dergisi köşe yazarlığını halen devam ettiren Halıcı, 2003 yılından beri de Hürriyet gazetesinde “Akıl Oyunları” köşesini hazırlamaktadır. Halıcı’nın Türkiye Cumhuriyeti Millî Eğitim Bakanlığı tarafından yayımlanan Satranç, Doğan Kitap tarafından yayımlanan Akıl Oyunları, TÜBİTAK tarafından yayımlanan Zekâ Oyunları 1 ve Zekâ Oyunları 2 adlı kitapları bulunmaktadır. Uluslararası MENSA topluluğunun üyesi olan Emrehan Halıcı, Türkiye Zeka Vakfı’nın kurucusu ve yönetim kurulu başkanıdır. 21. Dönem TBMM Demokratik Sol Parti Grup Başkanvekilliği görevini yürüttü. 1 Haziran 2010 tarihinde Cumhuriyet Halk Partisi'ne katıldı. 21. Dönem Konya, 23. ve 24. Dönem Ankara milletvekilidir. Evli ve 2 çocuk babasıdır. 26 Kasım 2014 tarihinde Elektronik Demokrasi Partisi'ni kurmuştur. SÃ¼leyman Arif Emre Süleyman Arif Emre (d. 1923, Besni, Adıyaman, Türkiye; ö. 21 Temmuz 2019 ); İstanbul), Türk siyasetçi, şair. Liseyi Ankara Gazi Lisesi'nde okudu. 1944 yılında Ankara Üniversitesi Hukuk Fakültesi'ni bitirdi. Serbest avukatlık, Ankara Defterdarlığı, Diyanet İşleri Başkanlığı, 2(XIII). Dönem Adıyaman, 4.(XV), 5.(XVI), XX. ve XXI. Dönem İstanbul Milletvekilliği ile Devlet Bakanlığı yaptı. Milli Nizam Partisi'nin kurucu genel başkanı, Milli Selamet Partisi'nin kurucu üyesiydi. Evli ve 4 çocuk babasıdır. Türkiye siyasi hayatının yaklaşık son elli yılına tanıklık eden, 1956 yılında Hürriyet Partisi’nde siyasete başlayıp 1961'de Yeni Türkiye Partisi’nde devam eden Arif Emre; asıl hizmetini Milli Görüş Hareketi'nin temellerini atmakla yaptı. 12 Eylül 1980'den sonra tutuklanıp Mamak Sıkıyönetim Mahkemesi'nce yargılandı. Beraat etti. Erbakan liderliğinde kurulan Milli Nizam Partisi’nin programını hazırlayan, bu partinin kapatılmasından sonra Milli Selamet Partisi’ni kurup başkanlığını deruhte eden, daha sonra sırasıyla Refah Partisi, Fazilet Partisi ve Saadet Partisi yönetiminde görev alan, beş dönem milletvekilliği yapan Süleyman Arif Emre, Siyasette Otuzbeş Yıl kitabıyla, hatıralarını belgeleyip yayınlamıştır. Tüm şiirlerini Suların Şarkısı isimli kitabında toplamıştır. Diğer bir kitabı da Namazın Hayati Özellikleri adını taşır. Millî Gazete'de günlük yazıları yayınlandı. Türk siyasetçi Süleyman Arif Emre 21 Temmuz 2019'da İstanbul'da 96 yaşında yaşama veda etti. Molly Ringwald Molly Ringwald (d. 18 Şubat 1968; Roseville, Kaliforniya), Amerikalı oyuncu, şarkıcı, dansçı ve yazar. 1980 yılında - "The Slumber Party" adlı filmle oyunculuk hayatına başlayan Ringwald, iki yıl sonra “Tempest” filmindeki ‘Miranda’ rolü ile henüz 15 yaşında iken Altın Küre’ye aday gösterildi. 1986 yılında rol aldığı "Pretty in Pink" filminin ardından oyunculuğa beş yıl ara veren sanatçı, bu süreçte de film sektöründen kopmadı. Sinema kariyerine Emmy Ödülü eklemesini sağlayan bir Kanada filmi olan “Requiem for a Murder”da da rol alan Molly Ringwald, Los Angeles'ta yaşamaktadır. Hemodiyaliz Tıpta, hemodiyaliz, fistül, greft ya da kateter adı verilen uygun bir vasküler giriş yolu kullanılarak hastadan alınan kanın, bir makine ve pompa yardımıyla diyalizör adı verilen bir süzgeçten (yapay böbrek) geçirilirken sıvı ve solüt içeriğini düzenleyerek hastaya geri verilmesine verilen addır. Genelde haftada 3 kez 4 saat süren seanslar şeklinde uygulanır. Yusuf Ziya Öniş Yusuf Ziya Öniş (1892, İstanbul - 12 Ekim 1960), Türk futbolcu ve spor yöneticisi. Galatasaray Lisesi'ndeki tahsilinin ardından da İsviçre'ye gitti. Galatasaray'da ve İsviçre'nin Servette FC takımlarında futbol oynadı. Türkiye İdman Cemiyetleri İttifakı'nın kuruluşunda etkin rol aldı. 1922 ile 1924 yılları arasında Galatasaray Spor Kulübü'nün maddi anlamdaki en zor zamanlarında başkanlık görevini üstlendi. 1922 yılında kurulan Futbol Federasyonu'nun ilk başkanı oldu. Türkiye'deki ilk milli futbol turnuvası olan 1924 Türkiye Futbol Şampiyonası'nın final maçında hakem olarak görev yaptı. Eşref Şefik'in kulüpten ihracından sonra, 1933 yılında Galatasaray Spor Kulübü'nden istifa ederek Güneş Spor Kulübü'nün kuruluşunda yer aldı. 1938 yılında kulüp feshedilene kadar da yöneticiliğini yaptı. Bu yıllarda Türkiye İş Bankası ve DenizBank'da üst düzey yönetici olarak çalıştı. Güneş Spor Kulübü'nün kapanmasının ardından Galatasaray'a geri döndü. 1950-1952 yılları arasında yeniden Galatasaray Spor Kulübü başkanı oldu. Ömrünün son yıllarında daha çok Sarıyer Spor Kulübü ile ilgilendi ve adı daha sonra aynı ilçedeki stada verildi. İmparator lakabı ile anılan Yusuf Ziya Öniş, Türkiye'ye modern sporların gelmesi ve yaygınlaşmasında öncülük etmiş bir isimdi. Gelişmiş ülkelerdeki spor düzeninin Türkiye'de de kurulması için uğraş veren Yusuf Ziya Öniş, bilhassa futbolda profesyonelliğe geçilmesi için yoğun çaba sarf etmiş ve bu konuda öncülük etmiş bir isimdi. 12 Ekim 1960 günü vefat etti. Karacaahmet Mezarlığı'na defnedildi. Zeki Ergezen Zeki Ergezen (2 Aralık 1949, Ahlat, Bitlis), Türk siyasetçi. Ankara Devlet Mühendislik Mimarlık Akademisi Mimarlık Bölümü'nü bitirdi. Muş Bayındırlık İI Müdürlüğü, Köy Hizmetleri Genel Müdürlüğü İnşaat Dairesi Başkanlığı, Emniyet Genel Müdürlüğü İnşaat Emlak Dairesi Başkanlığı, XIX., XX., XXI.,XXII ve XXIII. Dönem Bitlis Milletvekilliği, Adalet ve Kalkınma Partisi Kurucu Üyeliği, TBMM Başkanlık Divanı Katip Üyeliği ile Bayındırlık ve İskân Bakanlığı yaptı. Evli ve dört çocuk babasıdır. Özlem Piltanoğlu Özlem Piltanoğlu (d. 9 Ekim 1976, Ankara, Türkiye), Türk bürokrat ve siyasetçi. Ankara'da doğan Piltanoğlu, babasının ataşe görevinde bulunması nedeniyle ilkokulu üçüncü sınıfa kadar New York'ta okudu. Gazi Üniversitesi İktisadi ve İdari Bilimler Fakültesi Kamu Yönetimi Bölümü'nü bitirdi.