ve yanınızdakilere güvenmeli, aynı zamanda geldiğiniz yeri hazmetmeyi öğrenmelisiniz. Duygularınızı yönetmeyi öğrenip, kendinize doğru bir rota çizdiğinizde başarı da kaçınılmaz olacaktır. Mutluluk aslında başarıda gizlidir, tabii ki en temelde yapılan her işin altındaki amaç mutluluktur. Bu arayışta sizinle beraber olacak olan “hırsı” bir teşvik primi gibi düşünün ve asla açgözlülüğe dönüştürmeyin ve günün sonunda geldiğiniz yer nere olura olsun yerinizi kabullenin. Aksi takdirde üzülen hep siz olursunuz. İnsan hiçbir zaman amaçlarından vazgeçmemeli, ilerlediği her adımda mutlu olmasını bilmelidir. Unutmayın “Dünya sizindir!”… Özge Dülger Acı Tatlı Hayat 1 Hayat bazen bazı insanları, onların boyundan çok daha büyük şeylerle sınar. Bu bir insanın omuzlarına taşıyabileceğinden fazla yük yüklemek ya da ayaklarına betondan bir kalıbı bağlayıp onu denize atmak gibidir. İnsan bu ağırlıkların varlığından başka şey düşünemez olur ve bu ağırlıklardır onu günden güne dibe sürükleyen. Ne kadar isyan etse de, bunalsa da, hataları ya da yükünün ağırlığı yüzünden bocalasa da kurtulmak için elinden hiçbir şey gelmediğinden boyun eğmek zorunda kalır, ya da öyle hisseder. Bu insanın kabullenişi ve düzene karşı çıkamayışıdır: Çaresizliktir. Bulunduğu yerden hiç kurtulamayacakmış gibi debelendikçe batar çaresizlikten oluşmuş bataklığına. Belki de hayat denilen karanlık tünelin sonunda görünmeyen ışıktır onu bu düşünceye saplantılı kılan şey. Debelendikçe batan insanın böyle düşünmemek için herhangi bir sebebi yoktur ki hayata inançla bağlı olsun. Hayatının çizgisi belki o daha doğmadan belirlenmiştir ve o kişi de o çizgide yürümek zorunda hissediyordur kendini; itiraz edecek yahut kabul etmeyecek gücü bulamıyordur kendinde. Hayata karşı o kadar çaresizdir ki yeni doğacak günün, geçmiş günlerinden daha iyi olacağına hatta yeni günün doğacağına dair inancı sarsılmıştır bir kere. Kötü bir gün hatta kötü bir hayat geçiren her insanın yapması gereken belki de tek bir şey vardır: Dışarı çıkıp, gökyüzüne bakmak, ışıldayan güneşin sıcaklığını , belki de yağan yağmurun ıslaklığını, nemlenen toprağın kokusunu hissetmek… İnsan yaşadığını hissetmelidir, hayatında bir farklılık yaratmalıdır, işe giderken bir kere de uzun yolu kullanmalıdır, belki de bu çaresizlik hissinin üstesinden gelebilmek için. Aksi halde yalnızca boşa yaşanmış bir hayal olur yaşadığı. Hayat daima kötü şeyler de getirse insan bilmelidir ki, onun için hâlâ umut var, ne olursa olsun hâlâ var. Hayat onu ne kadar sınasa da nefes aldığı sürece vazgeçmek için erken. Çünkü insanın kendi kalbi bile bir gün duracağını bildiği halde yorulmadan ve saniye beklemeden atacak dirayete ve istikrara sahip… Bu sebeple her ne olursa olsun bir köprünün tırabzanlarında hayatı sorgulamak için değil, manzaranın güzelliğini fark edebilmek için durmalıdır insan. Manzara daima yüksekten daha iyi göründüğünden orda olmalıdır, ölümün çekiciliğini düşünmek için değil. ‘’Ay doğmuyorsa yüzüne, güneş vurmuyorsa pencerene kabahati ne güneşte ne de ayda ara. Gözündeki perdeyi arala.’’ 2 Gerçekten hayatın az da olsa pozitif yönlerini görebilmesi için ya da hayata umutla bağlı olabilmesi için bulunduğu şartların elverişli olması da gerekmeyebilir insanın . Eğer ailesine bakmak için çok zor şartlarda çalışan bir çocuk oturduğu kırık sandalyede güneşe yüzünü dönerek kendini bir iş yerinin patronu olarak hayal edebiliyorsa umut var demektir ve hiçbir şey için geç değildir. Hayat bir insanın çıplak ayakla yürüyemeyeceği kadar çetin patika yollara sahip olsa da bu yolların üstesinden gelebilmek için dayanıklı bir karaktere ve sonsuz düş gücüne sahip olmak gerekir. Çünkü bir insan ancak hayal edebildiği ölçüde hayatında büyük şeyler başarabilir ya da denebilir ki insan ancak hayal edebildiği ölçüde insandır. Çoğu zaman artık ‘’Yeter, daha ileriye gidemiyorum!’’ dediği noktada dayanacağı en ufak bir ‘’hayal kırıntısının’’ varlığıdır belki onu hayata bağlayan ince bağ. İnce de olsa bir bağdır o ve önemli olan onun varlığıdır. Bu sebeple hayatta kendimizi nerede gördüğümüz değil nerede görmek istediğimiz önem kazanır. Çünkü; ‘’ Önce hayaller ölür, sonra insanlar.’’3 ve insanın canlı kalmak için hayatta kendinden başka çok az şeye ihtiyacı vardır. 1: http://www.vickyroy.in/street-dreams.php 2: Mevlana 3: Shakespeare Julie de Waroquier - The weight of time ! Enes Fatih ÖZEN 21400472 Acımasız Efendi: Zaman “İnsan hayatındaki en önemli ve geri getirilemez şey nedir” diye sorsalar hiç şüphesiz çoğumuz “zaman” deriz. Peki, “yine bu hayatta değeri bilinmeyen şey nedir” deseler cevap yine aynı olur. Çünkü insanoğlu elindekinin kıymetini kaybedince anlamaya programlı şekilde gelmiştir dünyaya. Eğer bir şeye sahipse onu önemsemez, hor kullanır. Kaybettiğinde ise geri gelmeyeceğini bile bile “keşke” dolu cümleler kurar ardından. Zaman belki de insanoğlunun en zorlu imtihanıdır. Elinde tuttuğu ama önemini kavrayamadığı hazinesidir. Önce bol bol verilir her insana ve doğru bir şekilde kullanılması beklenir ama çoğu bunu başaramaz. Çünkü elinde fazlasıyla var olan bir şeyi doğru düzgün kullanma ihtiyacı duymaz. Ona sahip olmanın öz güveniyle yaşar. Kaybettiğinde üzüleceğini ya da geri getiremeyecek olduğunu bilmesi engellemez onu. Zaman ellerinden akıp gittiğinde geriye kocaman bir sıfırla kalan insan başarabilecekken başaramadıklarının altında ezilir tıpkı fotoğraftaki gibi. Julie de Waroquier “Zamanın Ağırlığı” ismini verdiği fotoğrafında onun insan hayatındaki hangi yönüne değinmek istemiştir bilemem. Ama ben ısrarla o kocaman saati durdurmaya çalışan kadının sahip olduğu ve kıymetini bilemediği zamanın değerini kaybettikten sonra anlayıp zaman denilen sorumluluğun ağırlığıyla ezildiğini düşünmeye devam edeceğim. Çünkü bence zamanın insana en ağır yükler yüklediği an böyle anlardır. Elinde bunu yapabileceği yeterli zaman varken kendine karşı olan sorumluluğunu yerine getirememiş olmanın verdiği suçluluk duygusuyla ezilir insan zamanın altında. En kötüsü de yapamadıkları yüzünden ezilmesidir zaten insanın. Artık biliyordur elinden kayıp giden şeyin aslında onun için ne kadar değerli olduğunu. Farkındadır kaybettiklerinin. Farkındadır geri getiremeyeceklerinin. İşte sırf böyle bir suçluluk yaşamamak ve zamanın o ezici ağırlığının altında yok olmaya yüz tutmamak için onun değerini bilmeli insan. Daha ona sahipken, henüz kaybetmemişken farkında olmalı elindeki gücün ve o gücü en doğru şekilde kullanmalı. Her şeyi zamanında yapmalı. Zamanı varken gülmeli, zamanı varken sevmeli mesela insan. Kendine sınırlı olarak verilmiş zaman dilimini en güzel anılarla doldurmalı. Kısacık hayatın yorucu ve sıkıcı koşuşturması yüzünden değerli vaktinin uçup gitmesine izin vermemeli. Durmak nedir bilmeden geçip giden bu zamanda kendine de vakit ayırabilmeli, sevdiklerine de. Doludizgin yaşamalı insanlar sanki içinde bulundukları an son anlarıymış gibi. Her saniyenin değerini bilerek yaşamalılar. Biliyorum, kimse yapamaz bu söylediklerimi; kimse işine, gücüne “Seninle çok ilgilendim artık kendime, yapmaktan zevk aldığım şeylere geldi sıra.” diyemez. Bu durum onların suçu değil tabi ki de. İçinde bulunduğumuz zaman dilimi izin vermez buna. Öyle bir hayat ki yaşadığımız, yaşamak zorunda bırakıldığımız kimse çıkıp da “bu kadar iş yeter” diyemez. Çünkü değer gören o şimdilerde. Mutluluk, sevgi, dostluk hak ettiği değeri ve ilgiyi bulamıyor artık. Tenha bir köşede sahipken umursamadıkları ama sonuna geldiklerinde önemini anladıkları zamanı bitirenlerin yakınmalarını dinlemek için bekliyorlar. Bir gün sıranın onlara da geleceğini umut ederek gün sayıyorlar. Demem o ki, siz güzel şeyleri bir kenarda unutup zorunluluk için yaşayanlardan olmayın. Keyif alarak, özgürce, zamanın hakkını vererek yaşayın ki sonradan zamanın ağırlığı altında ezilmeyin. Onun size “Sen bana sahiptin ama değerimi bilemedin. Şimdi pişmanlığın ve zamansızlığınla kal bakalım.” demesine izin vermeyin. Onu avucunuzun içine alıp en verimli şekilde kullanın. Gün gelip onun sonuna ulaştığınızı anladığınızda “keşke” ile değil de “iyi ki” ile anın onu. Yapmadıklarınızın ağırlığıyla ezilmeyin, yaptıklarınızın hafifliğiyle yaşayın. Zaman sizin efendiniz olmasın, siz zamanın efendisi olun. BİR DOSTLUK DAHA ÖNCE HİÇ BU KADAR AĞLATMAMIŞTI Hachiko Bir Köpeğin Hikayesi adlı film, yıllar öncesinde yaşanan gerçek bir olayı konu etmektedir. İki farklı zamanda Japon ve Amerikan yapımı olarak ele alınmış ve son olarak 2009 yılında seyirciye sunulmuş duygusal bir filmdir. Bir adamın tren istasyonunda yavru bir köpek bulup sahiplenmesi, daha sonrasında da her gün o istasyondan köpek ile birlikte işe gidip gelirken yaşadıkları, aralarında oluşan ve gittikçe güçlenen o inanılmaz bağ çok doğal bir biçimde anlatılıyor. Bir köpeğin sahibine beslediği o içten duygu, aralarındaki o büyüleyici iletişim, filmin her sahnesinde seyirciyi etki altına alıyor. Aslında filmin en etkileyici yönü, köpeğin sadakâtidir. Birçok insana göre köpek bakmak çok zahmetli bir iştir. Her gün dolaştırmak, beslemek, yıkamak, ilgi göstermek gerekir. Bu yüzden evde köpek beslemek konusunda insanların büyük ön yargıları vardır. Ya da kimileri köpekleri yavruyken bir anlık hevesle, şirin bir oyuncak gibi görüp alır ardından da karşılaştıkları ilk zorlukta sokağa atarlar. Aslında köpekleri kendi kanımızdan çocuklarımız gibi düşünmeliyiz. Sahiplendiğimiz zaman ne olursa olsun bizimle kalmalıdırlar. Belki bizler gibi konuşamıyorlar ve iletişim kurmakta zorluk çekiyoruz ama onların da insanlar gibi hisleri olduğunu unutmamalıyız. Nasıl bebek sahibi olduktan sonra çok şirin ama altını değiştirmek zor, ateşlendi çok ağlıyor bu yüzden sokağa atalım demiyorsak ya da artık büyüdü, bu kadar şirin değil, küçükken daha güzeldi artık kurtulmanın vakti geldi demiyorsak, sahiplendiğimiz köpek için de aynısını yapmamız gerekiyor. KÖPEKLERİN HAYATIMIZDAKİ YERİ Köpeklerin hisleri çok kuvvetlidir. Kötü bir durum olacağını önceden sezerler. Buna en yaygın örnek olarak köpeklerin depremleri önceden algılamalarını verebiliriz. " Köpekler 20.000- 80.000 titreşim/saniye arasındaki sesleri duyabilirler. " Bu yüzden yer altında meydana gelen titreşimleri insanlar fark etmeden önce köpekler algılayabilir. Köpeklerin hislerinin kuvvetli olduğuna başka bir örnek ise köpeklerin insanların acılarını, üzüntülerini hissediyor olmasıdır. "Londra Goldsmith Üniversitesi’nin araştırmalarına göre köpeklerin birçoğu üzüntüsü olan ve ağlamakta olan insanlara daha çok yaklaşıyor. " Bir diğer rastladığımız örnek ise köpeklerin otizmli hastalarla bağ kurmasıdır. Köpekler otizmli hastaların yaşadıkları sıkıntı ve stresi anlarlar ve iyi arkadaş olabilirler. Bence bu durum köpeklerin ne kadar hassas yaratıklar olduğunun en büyük kanıtıdır. Belki de bizleri öyle görmek onların da ruh halini etkiliyor ve bizi mutlu etmek istiyorlardır. O şirin görünüşleri ve sıcacık bakışları ile bence hangi durumda olursak olalım insanı mutlu etme konusunda kesinlikle bir numaralar. Köpek denince insanın aklına gelen ilk şeylerden bir diğeri ise güçlü koku alma yetenekleridir. Yıllardan beri köpekler uyuşturucu bulma konusunda polislere yardımcı oluyor ya da kayıp birini bulma, yön bulma gibi konularda köpeklerin insanlara büyük yardımı dokunuyor. Fakat yeni çalışmalara göre köpekler şimdi kanseri tespit edebiliyor. Daha doğruluğu kesin olarak kanıtlanmamış olsa bile yapılan çalışmalarda eğitilen köpeklerin %99u akciğer kanserini, %88 i ise meme kanserini bulma konusunda başarı göstermiştir. Belki de yakın gelecekte hayatımızı sahiplendiğimiz köpeklerimize borçlu olacağız. Biz onlara güzel bir hayat verirken onlar da bizim hayatımızı kurtaracak. KÖPEKLER İLE İNSANLARIN TARİHTEKİ BAĞLANTILARI "Eskiden Kuzey Afrika ve Ortadoğu bölgelerinde insanlar köpekleri ile birlikte gömülürlerdi." Tarihçilere göre, köpek ve insan arasındaki ilişki yaklaşık 80.000 yıl önceye başlamış. Köpeklere ilk ününü Mısırlılar kazandırmıştır. Özellikle geçmişte kral mezarlarında köpek heykellerine rastlanırdı. Bunun amacı hırsızlar için caydırıcı olacağı ve ölüye yeni dünyasında kılavuzluk edeceğine inanıldığı içindir. Hatta Mısırlılar köpekleri o kadar çok sevmişler ve önemsemişler ki onlara zarar veren insanları cezalandırmak için yasa getirmiştir." Fakat geçmişte hayvanlara gösterilen bu önem bence şimdi gösterilmemektedir. İnsanlar istediği gibi sahiplenip sonra da sokağa atıyorlar. Yasalarımıza göre bir evcil hayvanı terk etmenin cezası sadece 150 lira. Ya da son zamanlarda sıkça duyduğumuz hayvanlara işkence çektirme, sokak ortasında acımasızca öldürme gibi davranışların cezası 150 lira ile 7500 bin lira arasında değişiklik gösteriyor. Bugün insanlar kamu malına zarar vermekten dolayı 12 yıla kadar hapis cezasına çarptırılabiliyorlar. Bence her şeyin önemlilik derecesi olmalıdır. Canı olan, hisleri olan hayvanlara verilen zararın cezası daha ağır olmalıdır. "Yunan klasiklerinde Odyssey destanında, Troya savaşı dönüşü ülkesine ve krallığına nihayet ulaşan Yunan savaşçısı Ulis’i kimse tanımamıştır. Onu tek tanıyan ise artık yaşlanmış, her yerini pireler sarmış köpeği Argos’tu. Köpek sahibine doğru yaklaştığı zaman herkes onun Ulis olduğuna inanmıştır. Köpeği sahibini uzun yıllar boyunca beklemiş ve sahibine kavuştuktan sonra sahibinin önünde mutlu bir şekilde ölmüştür. " Bu durum aynı filmdeki gibi köpeğin sadakatini ve insan ile köpek arasında yaşanan inanılmaz dostluğu ve sadakati anlatmak için çok iyi bir örnektir. Hachiko Bir Köpeğin Hikayesi bence çok başarılı bir filmdir. Olayın gerçekten yaşanmış olmasıyla beraber verilmek istenen mesaj çok açık bir şekilde seyirciyeaktarılabiliyor. Günümüzde iki insan arasında yaşanan dostluklar güvenilir olmuyor. İnsan bir başka insana güvenmekte zorlanıyor. İlişkiler genellikle çıkar ilişkisi oluyor. Bu film sayesinde bir köpek ile insan arasında yaşanan dostluğun, iki insan arasında yaşanan dostluktan daha değerli olduğunu anlıyoruz. Köpekler öyle canlılardır ki köpekleri sevmeyen insanlar bile onlarla bir bağ kurup alışıp, vazgeçemeyebilirler. Aslında bağ kuran taraf sadece insanlar değildir. Köpek o filmde rol alan adamla arasında bir bağ kuruyor ve bu yüzden her gün sahibi ile birlikte tren istasyonuna gidip geliyor. Hatta köpeğin sahibine duyduğu sevgi o kadar güçlüydü ki sahibinin ölümünden sonra bile 9 yıl boyunca her gün aynı saatte o istasyonda beklemeye devam etmiştir. Filmde beğendiğim bir diğer durum ise sokakta yürüyen ve çalışan insanların hepsi sahibini bekleyen o köpeğe selam vermesiydi. Sanki köpeğe bir bireymiş gibi davranıyorlardı. Kısacası hayvanlara saygı vardı. Bu bizim pekte alışkın olduğumuz bir durum değil bence. Bu olay Japonları öyle etkilemiştir ki bu sadık dostumuzun anısına Shibuya istasyonunun önüne Hachiko’nun heykelini dikmişlerdir. Bugün bu heykel herkes tarafından bilinmektedir ve tüm japon insanlarının buluşma noktası haline gelmiştir. Sonuç olarak, insanlar ve köpekler arasındaki bu tarihi ilişki, karşılıksız sevgi ve de en önemlisi sadakat sözcüğünün anlamı Hachiko ile bir kez daha karşımıza çıkıyor ve köpeklere, bu vefakar dostlarımıza karşı olan sevgimiz bu film ile daha da güçleniyor. İzlerken göz yaşlarımıza hakim olamadığımız bu filmi umarım izlemeyen herkes en kısa zamanda izleyip, bir köpeğin bir insan için en iyi dost olduğunu anlar ve onlara zarar vermeme, koruma konusunda daha duyarlı olurlar. İrem Ege TURHAN SENA ALTUN 21200633 GÖNENÇ TUZCU TURK 102-24 SENA ALTUN 21200633 GÖNENÇ TUZCU TURK 102-24 DÜŞTEN HAZİNEYE… Will Smith'in başrolünü paylaştığı 2007 yapımı film, daima içimde beslediğim hedef, hırs, hayal ve mutluluk birleşiminin duygularıma tercümanı olmuştur. O dönemin ticari araçlarından biri olan kemik tarayıcısı, aynı zamanda genç bir adamın da ana gelir kaynağıdır. Fakat, her gün gelişen teknolojiyle beraber, kemik tarayıcısı giderek yerini daha donanımlı teknolojik aletlere bırakır ve bu sebeple genç adam giderek geçinemez bir hale gelir. Hayatındaki bu olumsuz gelişme, yalnızca iş hayatında olan bir çöküş değil, aynı zamanda evliliğinde de başlayan çöküşün başlangıcı olur. Oğluna olan bağlılığı, bir yandan onu bırakmak istemeyişi, bir yandan da para kazanma zorunluluğu genç adamı farklı iş alanlarına aramaya yöneltir ve bir iş adamıyla tanışır. Yalnızca bir Rubik küpünü çözmesiyle iş adamını etkileyen genç adam, kendisinin yeni hayatına başlangıcını böylelikle atmış olur. Film daha çok, bir insanın hayallerinin peşinden giderek neler başarabileceğini, hayallerin ve hırsın insan hayatı üzerinde ne kadar önemli olduğunu ve daha da önemlisi en umutsuz zamanlarda bile daima bir çıkış kapısının olduğunu gösteren mutluluğun daima içimizde olduğunu anlatan, mükemmel bir başyapıttır. Hedef, hırs, hayal’ den biraz bahsedecek olursak ;her ne kadar hayatın gerekliliklerinden SENA ALTUN 21200633 GÖNENÇ TUZCU TURK 102-24 ve getirdiklerinden fark edemesek de, hayat, hayaller, hedefler ve onları elde etme arzusu olan hırstan ibarettir. Bu üç kelime hayatımın daima bir parçası olmuştur. On üç sene emek verdiğim ve ter döktüğüm basketbol hayatımda, yaşadığım bütün başarılarda, hedeflerime odaklanıp hayallerime ulaşmam sayesinde gerçekleşmiştir . Ancak maalesef, içinde yaşadığımız sistem yüzünden o kadar çok ‘hayal’ kavramından uzaklaşmış durumdayız ki, bizler için hayal, ulaşamadığımız şeyleri düşünmek niteliğinde bir kelime anlamı taşıyor. İşte tam da bu sebepten, bu film her sahnesiyle kalbime dokunan bir film oldu. Hayatta hiçbir başarı kolay elde edilmez. Her zaman ciddi bir emek gerektirir. Yoktan var edilen başarılarsa benim için hayatın en güzel anıları olmuşlardır. Çünkü büyük uğraşlarla ve emeklerle elde ettiğiniz bir şeyin sizde yarattığı duygu tarif edilemezdir. Birçok insan birçok sebepten, hayatta sizin yapamayacağınız şeyleri söylemekle meşgullerdir. Çünkü, hayal kavramı onlar için o kadar uzaktır ki, kendileri başaramayacaklarını düşündükleri şeyler için sizin de yapamayacağınızı düşünmektedirler. İşte tam bu kısımda, filmde geçen, babanın oğluna nasihat verdiği bir sahne içimi ürpertmek ile beraber kalbimin en derinine dokunuyor : “ Bir daha kimsenin sana bir şey yapamayacağını söylemesine izin verme, benim bile. Bir hayalin varsa peşini bırakmamalısın. İnsanlar kendilerinin yapamayacakları şeyleri senin de yapamayacağını söylerler. Bir şeyi istiyorsan peşini bırakma. Git ve al. O kadar.” Mutluluktan bahsedecek olursak, tam da genç babanın umutlarının tükendiği anda söylediği bir sözle başlamak istiyorum : “ Belki de mutluluk yalnızca kovalayabildiğimiz bir şeydir. Belki de onu asla yakalayamayacağız. “ Maalesef, birçok insanımız, hayatın getirdiği kötü SENA ALTUN 21200633 GÖNENÇ TUZCU TURK 102-24 koşullarda, mutluluğun onlardan çok uzak olduğunu düşünmektedir. Fakat, bana göre mutluluk aslında insanın içinde olan bir duygudur. İnsanları, kontrol edemedikleri şeyler haricinde, üzen de sevindiren de insanın kendisidir. Bu filmin anlatmak istediği bir konu da budur. Mutluluğu insanlar elde ederler. Tıpkı genç babanın işsiz ve parasız, oğluyla bir başınayken, yarattığı fırsat gibi. Aslında aradığı fırsatların hepsi, istediği mutluluk ile alakalıdır. Özetleyecek olursam; bu film, hayatımın daima bir köşesinde, en umutsuz zamanlarımda , karanlıktayken yoluma ışık tutan, bana hayallerin ne kadar önemli olduğunu anlatan, daima onların peşinden gidilmesi gerektiğini hissettiren ve ne olursa olsun, hangi koşulda olursak olalım ‘umudun’ daima var olduğunu, bunun için de güçlü olmamız gerektiğini gösteren ve en önemlisi mutluluğun yalnızca insanın içinde olduğunu ispatlayan bir başyapıt olarak hafızama kazınmıştır. Gri’nin Dünyası Eminim hepimiz hayatımızda çok doğru denemeyecek şeyler yapmışızdır, genelde elimizde olmadan gelişir bu tür olaylar fakat istemli olarak yapılanları da var. Örneğin her çocuk ne kadar soğuk olduğuna bakmazsızın karda oynamayı sever. Ben de bir istisna değilim tabi ki, özellikle çocukken kar yağdığı zamanlarda annemin tabiri ile “sıkıca giyinmeden” etrafta yuvarlanmayı, arabalara ve arkadaşlarıma kartopu atmayı çok severdim(Hala seviyorum elbette ama çocukken aldığım o değişik hazza ulaşamıyorum). Tahmin edebileceğiniz gibi sonuç olarak da bolca hastalandım. Sanırım bu ve bunun gibi, yapan kişilere küçük düzeylerde zarar veren ya da hiç zarar vermeyen şeyleri küçük eğlenceler olarak görmekten zarar gelmez. Benim bu küçük eğlencelerle sorunum yok hatta büyük ölçüde sıkıcı ve bunaltıcı gördüğüm hayatta değerli olarak gördüğüm az sayıdaki şeyler arasındalar. Fakat bazı insanların nasıl olur da bu kadar büyük sonuçları ( bazı durumlarda ölüm kadar büyük sonuçları) olan şeyleri göze alabildiklerini hiç anlamadım. Kendilerini veya başkalarını hiç düşünmeden sadece kendi alacakları hazzı düşünen insanları anlayamadığımı ve insanları kötü ve iyi, siyah ve beyaz olarak sınıflandırdığımı fark ettim. Peki, beni bu düşüncelere yönelten nedir? Olağanüstü Bir Gece’nin ana karakterinin hayatını değiştirdiğini iddia ettiği o olağanüstü(!), muhteşem(!), akıl almaz(!) gecede yaşanan bir olay beni düşünmeye itti. Daha doğrusu olayın kendisi değil de, ana karakterin yerinde olsam ne kadar da değişik bir hikâyenin ortaya çıkacağı beni afallattı. Bu gecede ne mi oluyor? Kısaca tesadüf ve kötü niyetli bir şakanın karışımı olarak ana karakterimiz kendisinin olmayan bir yarış fişinin sahibi haline geliyor. Bu olay onu çok etkiliyor çünkü küçüklüğünden beri bildiği ve kabullendiği “iyi çocuk” olmadığının farkına varıyor. Bir yandan ana karakterimiz için seviniyorum sonuçta kendisiyle ilgili bir keşif yapıyor ve hayatına bir nevi renk katıyor, diğer yandan bir psikopatın doğumunu izliyormuşum gibi hissetmekten kendimi alamıyorum. Eğer ana karakter ben olsaydım bu olağanüstü gece ve hikâyenin devamı başlamadan biterdi sanırım diye düşünüyordum fakat fark ettim ki ana karakterimiz de bu olaylar yaşanmadan dakikalar önce kendine aynı benim söylediklerime benzer sözler sarf ediyordu. Şu anda düşünüyorum ki belki de gerçek benim düşündüğüm kadar keskin sınırlar ile çizili değil. Evet, belki de hayatta siyah ve beyazın yanında grinin tonları da vardır. Bunu şimdi çok daha iyi görebiliyorum. Kendinden bir an bile şüphe etmeyen bir insanın soğukkanlılıkla hırsızlık yapması kesinlikle hayatın grilerden oluşan yapısına dair bir kanıt niteliğinde. Kimse, bazı durumlarda kişinin kendisi bile sonra yaşanacak olanı ve insanların ona verecekleri tepkiyi bilemiyor. Şimdi anlıyorum ki insanların kalbi çok farklı ritimlerde atıyor ve bu ritimleri katı sınırlarla sınıflandırmak kesinlikle imkânsız. Artık yeni bir bakış açım var ve dünyayı farklı bir şekilde görüyorum fakat bu bakış açısı ile yeni bir sorun gün yüzüne çıkıyor. Bu kadar değişken bir dünyada insanlara nasıl davranacağımıza nasıl karar vereceğiz? Yanıt hiçte öyle görünmese de aslında basit. Tek yapmamız gereken eskiden özel bir şey yapmak için çabalamamak ve içimizden geldiği gibi davranmak. Binlerce farklı insan ve binlerce farklı grinin olduğu bu dünyada her şeye karşı hazırlanmak imkânsız denebilir. Her birey kendi ile birlikte yılların deneyimini, duygularını ve düşüncelerini taşıyor ve buna biz de dâhiliz özellikle yapmamız gereken bir şey yok, kendimiz olalım ve bırakalım içimizdeki grinin tonu kendini belli etsin. Mert Soydinç DÜŞÜLEN YOLLAR, ATILAN ADIMLAR VE DEĞİŞİMİN TA KENDİSİ Buz gibi bir günde, yeterince hazırlık yapmamışken, belki de cesaretsizce ama gönülden isteyerek kendinizi yollara bıraktınız mı hiç? Ben yaptım. Tek bir anında bile pişman olmadım üstelik. Yoruldum, sendeledim, üşüdüm, sıkıntılarımın heyecanımı gölgelemesinden korktum. Ama hevesimdi beni kolumdan tutup kaldıran. Aradığım özgürlüğü bulmanın verdiği keyifti tüm vücudumu ısıtan. Değişimi kabullenmek huzur vericiydi. Kısacık bir 5 saatti yolda geçen. Önemli olan o beş saatin sadece bana ait olmasıydı, beni yoran, bir şeyler bekler bakışlardan uzakta kendimle kalmamdı. Gözlerim upuzun, yapraklarındaki yağmur damlalarıyla parlayan ağaçlara bakarken ruhum o ağaçların tepesindeydi. Bir pazar günü, Gerede Yaylası’nda 5 saat yürüdüm, yürümeyi planladığım yolların çok küçük bir kısmıydı ama en önemlisiydi. Çünkü fark ettim ki, botlarımdan giren buz gibi su dondurmayacaktı ayaklarımı, kalbim sımsıcaksa eğer. Rüzgârın uğultusu sadece güzel bir şarkı olacaktı bundan sonra, kulaklarım sonrasında gelen kuşları duyacaksa eğer ve ben her zaman, ne olursa olsun yürümeye devam edecektim. Bazen sıradaki tepenin ötesine, bazen kendi yoluma. Güne gözlerimi açtığım an gecesinde farklı bir ben olacağımı biliyordum. Bir şeyi yaşamadan önce, kalbinizde ve bedeninizde sonucunu hissedersiniz ya hani, işte tam da öyleydi. Belki 1 belki 2 saat sonra, adımımı yağmurun kokusuyla dolmuş patikaya attığımda değişim başlamıştı çoktan. Bulutlara baktım, karşımdaki dağın zirvesine yuva yapmış adımı sesleniyorlardı. Karşılık vermeyecektim de ne yapacaktım? Gözlerimi diktim, uzun uzun baktım, ezberledim. Bulutları değil sadece, oraya tırmanmış, yorgunluktan beli bükülmüş, saçları ıslanmış ama gururlu gözleri ışıldayan, çamurla dolu tırnaklarıyla ellerini bana uzatmış kendime baktım. Çoğu insanın aksine, birkaç yıl sonraki halimi, ömrümün sonundaki beni dipdiri, ışıl ışıl hayal etmedim hiçbir zaman. Yorgundu o, iplerini sağlam kayalara bağlamak için çok didinmişti. Nasırlıydı elleri ama semsertti, bir kere tuttuğunu geri bırakmamıştı çünkü, güçlüydü bu yüzden. Her insan gibi, tertemiz taşlarla döşenmiş yolları seçmeyi isterdi o da. Tuttuklarının kayalar değil de yumuşacık eller olmasını tercih ederdi. Yürüdüğüm o yaylada düşündüğüm gibi, kollarımdan tutan biri olsaydı da düşmemek için, engelleri görebilmek için yere bakacağıma başımı gök yüzüne kaldırabilseydim keşke. Karamsarlık her tarafımı sarmışken, nereden geldim buraya diye kendime kızarken değişim hızlandı, hızlandı, tahmin edemediğim kadar derine indi. Karşımdaki dik, tehlikeli yokuştan yuvarlandı da ellerimden gözlerime, gözlerimden içime sızdı sanki. Sağlamlıklarıyla, köklerindeki güçle överdik ağaçları. Halbuki övülen o ağaçlardan düşen, kopan dallar yokuş boyunca yere serilmişti. Gözlerimin önünde yağmur yüzünden çamura bulanmışlardı. Yaptığım tek şey de onları yolumdan çekip devam etmekti. Takılmamak için bir kenara itelemekti. Aynısını kendim için de yapabilirdim o zaman. Güçsüzlüklerimi, bende yeri olmayan dallarımı arkamda bırakır yollara düşerdim. O sırada anlamıştım bir parçayı geride bırakmanın eksiklik olmadığını. Hafifliğin, göze batan çürük dallara tercih edileceğini, yerdeki güçsüz dala basıldığında çıkan o çıtırtının ağacın köklerinden gelen bir mutluluk çığlığı olduğunu yine o dik yokuşta başka bir ağacın sağlam gövdesine tutunarak ilerlerken anlamıştım. Güçsüz tarafım yalnızlığa duyduğum sonsuz korkuysa eğer, çözümü tam o andaydı. İnsan kendini her yenileyişinde, fazlalıklarını üzerinden her atışında ruhuna bir adım daha yaklaşırdı. İnsanın kendi ruhunu bulması da bir ruh eşi bulmaktan kat be kat daha önemliydi. Başarısızlıksa en büyük endişem, insanın kendine, korkularına karşı kazandığı zaferden büyüğü mü vardı? Kendime duyduğum güvensizliğin yeri yoktu artık bende. Yokuşu nihayet indiğimde, o geride kalmıştı. Dokunduğum her sert kayadan güç alacaktım budan sonra. Kollarımdan tutacak birinden önce, zirvedeki bana ulaşacak cesarete ihtiyacım vardı. Ancak ayaklarım taşlarda burkulursa, ellerime dikenler batarsa ona ulaşabilecektim, o gururu hissedebilecektim. Oraya vardığımda ruhum ve ben artık birleşmiş, buluşmuş olmalıydık ve bunun tek yolu değişimin beni kucaklamasına izin vermekti, ondan korkmamak ve hatta ona yardımcı olmaktı. 5 saat durmadan adım attım. Her adımımda kendime yaklaştım. Gece olup yorgun bedenim yatağa serildiğinde yaptığım son şey ‘bu değişim benim hazinemdir’ demek oldu. SILA EZİCİ Nimet Eser Özgür Fedalar ve Elvedalar Çok iyi anlıyorum seni Şehsuvar Sami. Bir yola baş koyuyorsun, biliyorsun çok önemli. Bu yola kendin için çıkmıyorsun, ideallerin var. Söz konusu vatan, biliyorum. Gelişmeliyiz diyorsun, en faydalı nasıl olabileceğine inanıyorsan o yolda devam ediyorsun, kendi düşüncelerini ve kendi mutluluğunu susturuyorsun. Güya vatan sevdalısı gibi görünen nice insan görüyorsun, özeniyorsun onlara. Gözünde büyüttükçe büyütüyorsun, onlara benzemeye çalışıyorsun. Sevdiklerini üzüyorsun bazen bu uğurda, nice insanın mutluluğu senin üzüntülerinden doğacak diye düşünüyorsun. Sonra iki adım atıyorsun, o örnek aldığın insanlar kenarda kendi mutlulukları için savaşıyorlar. Durun diyorsun, durun ben bunun için gelmedim sizin peşinizden! Gözlerinden alevler püskürtüyorlar, oysa sen kullanılmışsın. Onların mutluluğu için oyuncak edilmişsin. Hüsrana kapılıyorsun. Sen sevdiğinden vazgeçmişsindir, sevdanın bile sana engel olmasını istememişsindir, gözünü bir saniye odaktan ayırmak sana lüks gibi gelmiştir ama Talat Bey ve Enver Bey kendilerine yeni sevdicekler bulur. Bir sana yazık olur ama yine de dönemezsin yolundan, bu yola seni çıkaran nedenlere ihanet etmek istemezsin. İnsanların sana yaptığı ihaneti sen de kendi ideallerine yapmak istemezsin. İdeallere tutunmak her babayiğidin harcı olmadığı gibi, bu babayiğitlerin yolundan dönmesi de yiğitliklerine ters düşen bir durumdu ve zordu. Kimi zaman sonuçlarını da ağır ödetiyordu. Şehsuvar biricik sevdiği Ester’den de vazgeçmişti. Ester şüphesiz çok kırılmıştı, sevgiden beklentisi bu değildi. Kimsenin vazgeçilmez olmadığının farkına varmıştı kanımca zamanla. Sana veda edene ne diyebilirsin, nereye kadar bir şey söyleyebilirsin? Sevmek de yorulur Şehsuvar Sami, sevmek de yorulur (Zarifoğlu). Bir insanın sevgisini kazanmak kolay değildi ama o sevgiyi kaybetmek çok kolay olabilirdi. Bir yara açardı biri ama açılan yaraları saracak başka biri bulunabilirdi. Nitekim Ester de bulmuştu, sonunda yarasını sarmıştı. Saran bir başkası olduğunu öğrenen Şehsuvar Sami bu kadarına dayanamamıştı, hepten yitirmişti içindeki umutları ve bu gittikçe değersizleşen yaşantısına son vermişti. Şehsuvar Sami arada yitirilip gitmişti, çıktığı yüce bir amaç vardı ama o yüce amacın temsilcileri onu harcamıştı. Kendimi gördüm sende Sami. Günümüz toplumundaki aksaklıkların üzerimde bıraktığı etkiyi seninle bir kez daha anladım. Yaşadıkların bana farklı bir bakış açısıyla bakmam için bir perde araladı hatta. Gördüm ki şimdi de harcanıyor insanlar; sistemler harcıyor, sıkıştırıyor ve un ufak ediyor. Önce hayalleri alıyor, sever gibi yapıyor ve sonra indiriyor başına kılıcını. Oysa ki yıllardır zorluklara katlanmakta tek yardımcı olmuştu o hayaller. Dur diyorsun, yapma! Bu yaptığınla yüreğimi dağlıyorsun diyorsun ama umurunda olmuyorsun. Çünkü görünen her şey maskelerden ibaret, insanlar sizi kendi yolunda kullanmak için maskelerini takıyorlar ve kandırıyorlar. Oysa ki sen sadece duruyorsun yerinde, ben buraya nasıl geldim diyorsun ve bir anda başına bir sürü çorap örülüyor, adın bültenlerden inmez oluyor Şehsuvar Sami gibi. Bu uğurda yıllarını veriyorsun ve bir günün sonunda bir koltuğa veriyorsun sırtını ama ağzından sadece bir kelime çıkıyor. “Yazık”. Yıllarıma yazık, vatan dersin ama en büyük darbeyi vatandan yersin. Öldüm der durur yine de yaşarsın (Rumi). Düzelecek her şey bir gün dersin ama gün geçtikçe ümitlerin azalır. Gülleri soldurmaktan vazgeçin artık! Bırakın da güzelleşsin dünya. Vatanını sevenleri küstürmeyin vatanına, bunu vatanın kendi yaparsa ele ne gerek var? Ama geleceğini ülkesine hibe etmekten çekinmeyecek o gençlere gerek var, o tutkuyla yanan sinelerin alevini kendi alevini körüklemek için kullanabilecek başka insanlara da. Belki de Şehsuvar’ı hayatına dört elle tutundurabilirdi Ester ancak Şehsuvar’ın verdiği bir yanlış karar kendisinin hem mutluluğuna hem de hayatına mal olmuştu. Tarihin klişeleşmiş bir repliğiydi bu veda, nice insan sevdiğini korumak için veya vatan için sevgisinden vazgeçmişti. Böyle daha iyi olacak; biz dizilerde, filmlerde, kitaplarda hep böyle gördük(!). Artık vakit tabuları yıkma ve çağa uygun düşünme vaktidir. Vatanın gülleri o güzel gençlik! Aklınızı kullanın ve kendi doğru yolunuzu kendiniz çizin, diğer insanların arkasından gitmeyin. Bu bir sevda yoludur ve içinizde huzuru bulamazsanız yol çetinleşir. Kendi huzursuzluğunuzun sebebi olmayın. Hayatınızda her kararı yerinde ve kendinizi de düşünerek vermeye çalışın. Böylece hayal kırıklıklarına uğramazsınız ve onca darbe alsanız da direnmeyi bilirsiniz. Böyle zor bir yol işte bu yol. Ama sadece geçmişte kalmış bir zorluk değil bu; gencimiz, fedakâr insanımız şimdi de acı çekiyor. Tüm acıların failinin yine acılarını dindirmek istediği kendi insanı olduğunu görmek onların heveslerini prangalıyor. Nice insanın genç yaşta bu tezatlığı sindirebilmesi kolay değil. Gencin kanı deli akıyor ve zaten bu kavramların dengesini kurmak başlı başına bir zorluk. Dengesizlik hali bazen vatana küstürüyor, hayatı sorgulatıyor ve birçoğunu hayata veda ettiriyor. Dünya dedikleri mezarlık imiş, bilmem ki ne zaman güldürür beni, bir çiçeğim derdim dostun bağına, eser cahil rüzgârı soldurur beni (Şerif). Kendi evladını solduracak kadar cahil olma insanoğlu! Anla artık bu hal, hal değil ve tarih tekerrür ediyor. Düşman her zaman var ve evladının da desteğe ihtiyacı var. Ve sen güzel evlat, sen de bir o kadar kendine destek olmalısın, köstek değil! Kaynakça Rumi, M. C. Şerif, A. M. Dünya Dedikleri Zarifoğlu, C. Şiirler, Sevmek de Yorulur Sıla Fidan GÜÇ SAVAŞI Son zamanlarda ne de çok şey yaşanıyor başta ülkemizde olmak üzere dünyada. Asla ama asla göz önünde bulundurulmadan, önemsenmeden birçok insan yitip gidiyor. Hem de ne uğruna? Sadece güç ve para. İnsanların gözlerini güç hırsı öyle bir şekilde bürümüş ki artık ne insanlığın bir önemi kalmış, ne de birbirine saygı ve hoşgörünün. Ne yazık ki böyle bir düzene her toplum sahip ve gerçekten de toplumlar tamamen sahip olunan güce göre ayrılıyorlar. Ülkede yaşayan insanların düşünceleri, hatta doğruları ve yanlışları bile ülkedeki gücü elinde tutan insanlara göre belirleniyor. Ne olursa olsun herhangi ters bir görüş bile sunulamıyor onlara, onların da işine geliyor bu durum tabii. Bu durum da onları iyice yüceltiyor, hatta ve hatta diğer insanları aşağılamayı da kendilerine kendilerine hak sayıyorlar çok rahatça. Nikolay Vasilyeviç Gogol da birçok kez, farklı oyuncular tarafından tiyatro sahnesine aktarılan, benim de Erdal Beşikçioğlu ve Genco Erkal’ın oyunlarını izleme şansı yakaladığım Bir Delinin Hatıra Defteri kitabında bu konunun insanlara etkilerinin aslında bizim tahmin ettiğimizden çok daha önemli olduğunu gösteriyor bana. Sadece daha alt bir kademede çalıştığından dolayı umursanmayan, hatta sırf kıdemli olmadığı için aşık olduğu kadın tarafından bile yok sayılan bir memuru görüyorum. Bu gördüklerim de beni çok düşündürüyor. Dünya üzerinde önemli olması gereken birçok şey varken, neden elle tutulamayacak bir şeyi hayatımızın ve düzenimizin merkezine oturtuyoruz? İşin en kötü yanıysa tamamen maddi olan bir şeyin insanlığımızın önüne geçmesine izin veriyor olmamız. Bunu bazen bilinçli olarak yapmıyoruz belki ama mutlaka hepimiz yapıyoruz gittikçe artan bir sıklıkla. Bu da tamamen bizden daha ‘güçlü’ olan insanların bize bu hiyerarşiyi bir şekilde, bize fark ettirmeden aşılamasıyla oluyor. İlk amacımız bu olmasa bile şöyle bir gerçek var ki; daha güçlü insanların düşüncelerine ve davranışlarına daha çok önem veriyoruz diğer insanlara kıyasla. Bu korkudandır belki de, olamaz mı? Sırf daha çok yok sayılmamak veya toplum içinde daha çok kabul görebilmek için aslında kişiliğimize ters düşen konularda bile sanki onlarla birebir aynı fikirdeymişiz gibi davranmak zorunda hissediyoruz kendimizi. İşin kötü yanı ise bir süre sonra bu davranışlar gerçek bizi kaybetmemize, asıl sahip olduğumuz kişiliğin yok olmasına sebep oluyorlar. Peki, biz kişiliğimiz olmadan gerçekten de biz olabilir miyiz? Herkes birbiriyle aynı düşünce ve davranış yapısına sahip olduğunda hiçbir anlamı kalmıyor aslında toplumun. Bir nevi kolonlardan oluşan bir dünyaya dönüşüyoruz gitgide. Başka bir açıdan bakarsak, bu güç savaşı insanlar üzerinde gerçekten de çok kuvvetli ve büyük bir baskı oluşturuyor. Bu baskı kimi zaman psikolojik olarak bile çok farklı yerlere getirebiliyor insanları, tıpkı Bir Delinin Hatıra Defteri’ ndeki baş kahramanımız olan Arksenty Ivanovich Poprishchin’e olduğu gibi. Sınıf ayrılıkları yetmezmiş gibi bir de bu sorunlar uzaklaştırıyorlar insanları etrafındakilerden ve toplumdan. Asıl merak ettiğim soru şu ki, “Daha nereye kadar devam edecek bu güç savaşı?”; çünkü görüyorum ki devam ettikçe daha da çok büyüyor, daha da ciddileşiyor ve iyice geri dönülemez bir hal almaya başlıyor. İyice gerçek benliklerimizden uzak ve tamamen başkalarına göre şekillenmiş bizler olmaya başlıyoruz, kendi düşüncelerimizin değil de sözde ‘güçlü’ insanların dediklerinin değerli olduğuna inanıyoruz. Asıl kötü olan ise hiçbirimiz bu durumdan hiç şikayetçi gözükmüyoruz, bu konu hakkında tek kelime dahi etmiyoruz. Belki bu da korkumuzdandır, kim bilir? AYŞENUR AKÇALI NE DEMEK KÖTÜ? Spinoza’nın iyi ve kötüye olan felsefik yorumundan sonra aklımızda uyandırılan “Eğer özgür irade olmadığını ve her şeyin doğal nedenselliğin amansız ve yolundan sapmaz gücü tarafından yönetildiğini iddia edersek, insan ilişkilerinin dünyasında ahlaki iyinin ve kötünün var olduğunu da kendimizle çelişmeden iddia edebilir miyiz?” (s. 126) sorusundan sonra iyi ve kötü yargılarını incelemeyi isterim. İyi ve kötü, çocukluğumuzdan beri etik anlayışımızı şekillendiren iki karşıt terimdir. Önce iyinin ne olduğunu öğreniriz, sonrasındaysa yaptığımız şeyin kötü olduğunu. Fakat hepimizin de fark ettiği üzere iyi ve kötü yargıları girdiğimiz ortama göre değişir. Arkadaşlarımız bazen bizi bir davranışa cesaretlendirirken ailemiz bu davranışın kötü olduğunu öne sürebilir. Bu durumu ele alacak olursak iyi ve kötünün bir kesinlik ifade etmediğini savunabilir miyiz? Arkadaşlarımız ve ailemiz fikir ayrılığında bulundukları için bu bir tarafın kötü olduğunu mu gösterir? Yoksa bizler kötülüğü sosyallik için bir araç olarak mı kullanıyoruz? Ergenliğinizden bir güne gidelim şimdi. Arkadaşlarınızla eğlenmek ve sosyalleşmek istiyorsunuz. Bu yüzden de sizi çağırdıkları her yere gitmeye başlıyorsunuz. Onların yaptıklarını yapıyor, onlar gibi giyiniyorsunuz. Bir gün sizi bara davet ediyorlar. Ailenizin izin vermeyeceğini bildiğiniz için bir yalan uydurarak işinizin olduğunu söylüyorsunuz. Yalanınızı fark edip sizinle dalga geçmeye başlıyorlar. Tam da böyle bir durumun içine girdiğinizde arkadaşsız kalacağınızı düşünüyor ve bu sefer de ailenize yalan söyleyerek bara gidiyorsunuz. O akşam sarhoş olmasanız da içki ve sigarayı deniyorsunuz. Hikâyenin devamını aslında hepimiz biliyoruz. Arkadaş kaybetme korkusuyla yüz yüze kaldığınız her an size kötü diye öğretilen her şeyi yapıyorsunuz. Mesela sigara içmeye başlıyorsunuz sırf onlar boş zamanlarında sigara molasında muhabbet ediyorlar diye. Fakat fark edildiği üzere siz bu kötü diye adlandırılan davranışları yaparken kötü olduklarını düşünmüyorsunuz. Tek ihtiyacınız olan arkadaş edinme içgüdünüzle hareket ediyorsunuz. Yukarıda geçen hikâyemize gelin bir de başka pencereden bakalım. Sizce ailemiz neden sigara ve alkole kötü diyor? Sigara ve alkolün başka bir açıdan bakıldığında kötü olmama gibi bir ihtimali var mı? Mesela kahve içmek de tıpkı alkolün yaptığı gibi kalbe zarar verirken neden ailemiz kahve içmemize engel olmuyor? Bunun nedeni belki de geçmişte yaşadıklarıdır. Gelin onların da ailelerine bir göz atalım. Mesela anneniz küçükken babası sarhoş olup eve geldiğinde anneannenize annenizin gözleri önünde zarar vermiş ve ona vurmuş olabilir. Ya da ailesinde böyle bir şey olmasa da sarhoş birinin eşini ya da ebeveynlerini dövdüğünü duymuş olabilir. Anneniz tüm bunları duyup gördüğü için alkolü kötü bir madde olarak adlandırıyor olabilir. Fakat düşünmemiz gereken asıl nokta şu olmalı burada kötü denmesi gereken asıl şey alkolün kendisi mi yoksa sarhoş bir adamın yaptıkları mı? Ya da soruyu daha da genişletecek olursak bizler maddeleri ve cisimleri kötü diye adlandırmalı mıyız? İşlevsel olan ama farklı amaçlarla da insanlara zarar verebilecek bir madde düşünün. Mesela neşter... Neşter ile bir doktor hastasını iyileştirebildiği gibi bir insanı öldürmek için de kullanılabilir. Peki bu neşteri mi kötü yapar yoksa bir adamın öldürülmesi durumunu mu? İyi ve kötü her gün, her dakika karşımıza çıkan terimlerdir. Fakat çoğu zaman neden iyi ve neden kötü dediğimize bir yanıtımız yoktur. Bazen inançlarımız bize iyi ve kötüyü öğretir, bazen ise sadece büyüdüğümüz toplum ve bunlar öğretilirken bu yargılar üstünde çok da düşünmememiz gerektiği de bize söylenir. Düşünmez ve sorgulamayız yıllar boyunca. Şimdi durun ve düşünün birkaç dakika. Kötü dediğiniz şeyler gerçekten kötü mü aslında? KAYNAKÇA Kolakowski, L. (2016). Neden Hiç Bir Şey Yok Da Bir Şey Var? (Suat Kemal Angı Çev.) İstanbul: Jaguar Kitap. Herkesin Bildiği Șeyler Bugün biraz deșarj olmak istiyorum. Kafamı dağıtıp içimdekilerimi dökmek istiyorum. Gerçeği, döktürdüklerimi kim temizleyecek? İșe yarayanları kim toplayacak? Ya da gerçekten çöp olanları kim bertaraf edecek? Her neyse, dediğim gibi, sadece içimi boșaltmak istiyorum. Herkesin bildiği ama görmezden geldiği șeyleri tekrar tekrar söylemek istiyorum. Görüp de umursamadığımız șeyleri hatırlatmak istiyorum. İnsan egosunun geldiği son noktayı test etmek istiyorum, akabinde de kendimi bulmak istiyorum. Çoğumuz aynı șeyleri yapmıyor muyuz zaten? Benden gitsin de, kime veya nereye kalırsa kalsın. Gerekirse yıkıp dağıtıp gitsin… Evet, bunlar çoğumuz için boș, felsefi ișler ve herkesin bildiği șeyler. Farklı bir şeyler değil. Küçücük, basit, sıradan ve maalesef hep tekrar eden, monotonlașan olaylar. Aman, bunları biliyoruz zaten dediğimiz șeyler. Ben de bir șey sanmıștım dediklerimiz. Yazarken dahi, sanki duyduğum yorum: bu sıradan, farklı bir șey bekliyordum dedikleriniz de olabilir. Ben bunları kendim için kaleme döküyorum. Kendi duygularımı, gözlemlerimi, yitip giden hayallerimi! Belki bu sayede boș beklentilerimi, hayal kırıklıklarımı biraz da olsa törpüleyebilirim. Kendi insanlık değerlerimden ve duygularımdan ödün vermeden, duygusala bağlamadan ya da bașta da belirttiğim gibi herkesin bildiği ama yapmadığı șeyleri bir kez daha tekrar edip… Her neyse… Her sabah otobüs beklerken; sokakları ve durakları süpüren, eve giderken merdivenleri silen, yurttaki odamızı temizleyene ya da çöp atarken içerisindeki kağıtları ayıklayan onlarca insan var. Fark ediyor muyuz onları? Hani șu çoğumuzun tarafından görmezden gelinen kișiler. Bazen bir lütuf olarak “kolay gelsin” diyip geçilenler. Bazen șirinlik olsun diye hal hatır soranlar fakat gerçekte hali hatrı merak edilmeyenler… Bazılarınca sadece așağılanlar, acınanlar ya da yalnızca hor görülenler. Kimimiz için birer soru ișareti, kimisi için bir tehdit unsuru, ya sıradan biri, ya da bizden biri, herhangi biri. Her gün oradalar, hep etrafımızdalar. Fakat ne hikmetse hiç ortalıkta yoklar. Șimdi, bunları ne diye anlatıyorum acep? Çoğunuz için sıradan șeyler. Farklı olan șey ne, can alıcı nokta neresi? Bunlar herkesin bildiği șeyler. Her fakire yardım edebilmemiz mümkün değil. Anlatarak (kafa șișirerek) nereye varacak belli değil. Evet, tüm bu eleștiriler doğru. Konu gayet tanıdık, güncel ve banel. Benim açımdan farklı olan șu: benim ailem de sıradan, “ötekileștirdiklerimizden”. Babam da sabahtan akșama kadar var gücüyle çalıșıyor. Dur durak demeden, onun bunun ağız kokusunu duymadan. Mümkün mertebe göze batmayan, silik bir karakter. Fakat kendisi gayet mutlu, garip bir șekilde hayat dolu. Bizim için yapamayacağı hiçbir șey yoktur. Hayat felsefesi dolu dolu! Somut olayları kafasına takmaz ve sürekli bize nasihatlar verir. Zenginlik somut bir kavramdır ama kaygan zeminlidir. Hayatımızdaki arabalar, elbiseler, telefonlar, yiyecekler… Her șey değișebilir. Önemli olan ise; düșüncelerimiz, hislerimiz ve dualarımız. Onlar bize baki kalırsa zenginiz demektir. Akșam olduğu vakit, bașımızı yastığa rahat koyduğumuz sürece; kim sizi aldatmıș, kim arkanızdan kötü konușmuș, kim kimin hakkında ne düșünmüș hiç önemli değil. Sonuçta, içinizdeki sevgiyle, iyi niyetle ve karakterinizle sabaha tekrar uyanacaksınız. Yeter ki gönlünüz ve vicdanınız rahat olsun. Hayat sizi geçmișinizdekiler ile sınamadan önce, elinizdekilerin değerini bilin. Ağır… Düșünce olarak, felsefe olarak. Yașanmıșlık, tecrübe, hayal kırıklığı, eziyet ve zorluk. Hepsi var. Hayata tek bașına tutunmak, annesiz, babasız büyümek. Göç ettikten sonra bașka bir ülkeye sığınmak, kendi ailesini kurup ne pahasına olursa olsun ona sahip çıkmak… Bunca olay yașanmasına karșı hala mutlu ve umutlu. Fakir ama gönlü zengin. Çocukları için yapamayacağı șey yoktur. Onların eğitimi ve yetiștirilmesi için olağanüstü çaba sarf eden, her türlü imkanı sonuna kadar zorlayan birisi… Bütün bunları ben biliyorum. Dıșarıdakiler için sıradan bir temizlik ișçisi, çarkın bir parçası. Zorluklara rağmen içindeki insan sevgisini kaybetmemiș bir kiși. Mesleğini adam akıllı yapan biri, sıradan bir görevi olsa dahi. Bașka bir hayat; gizledikleriyle, bilinmeyenlerle dolu ama keșfedilmeye değer bir hayat. Bugün bir çoğumuz benzer durumda degil miyiz? Mutluluğu, huzuru, iși, așı bașka coğrafyalarda olduğunu sanıp gelmedik mi? Geldiğimiz yere de anılarımızı, bağlarımızı, köklerimizi, özlemlerimizi getirmedik mi? Kalbimizde ne var ise onu getirdik. Keșke biraz da insanlık getirmiș olsaydık. O zorla “günaydın” ve “kolay gelsin” dediğin adam benim babam. Kim bilir senin baban nerede ve neler yapıyor. Ya da yarın sen baba olunca, ne durumda olup ne yapacaksın? Ferhat Mutlu 21600806 BEYNİMİZDEKİ BARİYERLERİ AŞMAK Tanrı ve insan arasındaki özel ilişki ile din olgusu biz insanlar için hayatımızda çok önemli ve vazgeçilmesi tartışılamayacak bir yer kaplamaktadır. İnsanlar olarak ‘’Tanrı’’ ve ‘’din’’ kavramlarını düşüncelerimizi, fikirlerimizi ve büyüdüğümüz ortamı göz önünde bulundurarak yorumlarız. Bu konudaki görüşlerimiz birbirinden çok farklı olabilir hatta fikirlerimiz karşımızdakine garip veya saçma da gelebilir. Ama bu farklılıklara rağmen bizi birleştiren ve benzer kılan ortak bir noktanın var olduğuna inanıyorum: Uyumla ve anlayışla yaşanabilecek bir gelecek umudu ile bu dünyada beraber yaşama zorunluluğu. Dünyanın her yerinde birbirinden ne kadar farklı olursa olsun insanlarımız için kalplerindeki Tanrı figürü çok önemli bir yerdedir. İnsanlığımızın doğduğu andan beri Tanrı her işimizde önceliğimiz olmuştur. Umutlarımızı, beklentilerimizi, hüzünlerimizi ve mutluluklarımızı paylaştığımız, bizim için önem farz eden, dileklerimizi gerçekleştiren ve hayatımızın en tepesine koyduğumuz ilahi bir varlıktır. Bu ilahi varlığın isimlendirilmesi ve anılması farklılıklar gösterse de aslında kast edilen varlık hep aynı noktaya varmaktadır. Bazılarımız için birden çok Tanrı varken bazılarımız ise Tanrının varlığını kabul bile etmeyiz. Bu şekilde istemeden de olsa inananlar ve inanmayanlar biçiminde bir ayrışmaya maruz kalırız. Ancak belki de sorun bu ayırma işleminin gerekliliğine olan inançta başlıyor. Sorun Tanrı konusunda farklı görüşlerin olması değil, bizim bu görüşleri kabul edecek, hak verebilecek ya da en azından saygı duyabilecek kadar egemen zihniyetten ve çıkarlarımızdan kopamamış olmamız ve hoşgörüsüz olmamızdır. İnsanoğulları olarak bizden farklı görüşlere, inançlara ya da kişiliklere sahip kişileri ötekileştirmeyi ve onları bizden korkutarak uzaklaştırmayı çok severiz. Eğer toplumumuzdaki egemen zihniyettensek yani çoğunluktaysak, azınlığa istediğimiz biçimde kötü ve aşağılayıcı davranma hakkını elimizde bulundurduğumuzu düşünürüz. Tüm bu durumu incelediğimizde farklı dünya görüşlerine sahip iki öznenin dünyaya farklı pencerelerden baktığını görürüz. Bu farklı pencerelerden bakma durumu hoşgörünün zayıf olduğu toplumlarda genellikle olumsuz sonuçlar doğurur. Şiddet, ayrımcılık, zorbalık ve en uç sınırda olan soykırım doğan olumsuz sonuçlardan bazılarıdır. Obirek’in de belirttiği üzere genellikle bu davranışlar bağlı bulunduğumuz dinin saflarına daha çok insanı katmaya çalışmamız örnek gösterilebilir. Bu davranışları da genellikle tek doğru Tanrı için yaptığımız yalanını da eklemeyi asla unutmayız. Peki ya bu sert ve hoşgörüsüz tepkileri neden veriyoruz? İnsanları neden kişiliklerine ve iyi olup olmamalarına göre değil de dinlerine göre etiketliyoruz? Bence bu duruma neden olan en büyük sebep egemen olma isteği. Bu dünyada geçici olarak bulunduğumuzu bilmemize rağmen büyük bir hırsla gelen egemen olma isteği tüm hareketlerimizi ve ilişkilerimizi etkiliyor, hatta kişiliğimizdeki bazı güzel özellikleri de kendisi için çalıyor. Maalesef ki hoşgörü, saygı ve empati çalınan güzel karakteristiklerimizden bazılarıdır. Peki ya inandığımız Tanrı da bizim bu dünyada hoşgörü, saygı ve empatiyle yaşamamızı emretmiyor mu? O zaman bir bakıma Tanrı için Tanrı’nın karşı olduğu şeyleri yaparken bir çelişkiye düşmüyor muyuz? Bir mantık hatası oluştuğunu çok iyi görüyorum. Bu çelişkinin sebebi ise bu dünyada tüm bu farklılıklarıyla daha değerli hale gelen insanlarla onları bizden ayıramayacak bir şekilde ‘’kader birliği’’ etmiş olmamızdır. Farklı görüşleri olan iki özne bir konuda konuşurken farklı düşüncelerinin olması muhtemeldir ama bu küçük farklılığı hoşgörmek zorundayız çünkü karşımızdaki özneyle aslında fark etmesek de ortak olan çok fazla noktamız var ve biz bu küçük farklılığımıza takılarak ortak noktalarımızı görmezden gelmemeliyiz. Mutluluklarımız, üzüntülerimiz, amaçlarımız bu ortak noktalarımıza güzel örnekler. Ama bence en önemli iki ortak durum umutlarımız ve bu dünyada beraber uyum içinde yaşama zorunluluğumuzdur. İnsanoğlunun inandığı Tanrılar’dan ortak isteği yani ortak bir umudu ve beklentisi vardır. Bu beklentilerimiz bizi her insana yaklaştıran ortak isteklerimizdir. Bence bir diğer ortak noktamız ise bu dünyada istesek de istemesek de beraber uyum içinde yaşama zorunluluğumuzun bulunması. Eğer birbirimizle farklılıklarımız yüzünden kavga etmeye başlayacak olursak baştan uyarayım ki dünya her ne kadar çok büyük gözükse de tüm bu karmaşayı çözemeyecek ve kaldıramayacak kadar küçük bir yer maalesef. İşte sıraladığım bütün bu nedenlerden dolayı her ne kadar içimizdeki egemen olma hissi kaybolamayacak kadar güçlü olsa da bu hissi bastırarak ‘’kader birliğine’’ , hoşgörüye ve beraber barış içinde yaşama umudumuza sıkı sıkıya sarılmalıyız. Çünkü farklılıklarımızı hoşgörebilmek için tek yapmamız gereken şey bu kadar basit. Belki birbirimizi sevmek zorunda değiliz ama beynimizdeki ön yargı bariyerini aştığımızda farklılıklarımızın yanında aslında birbirimize ne kadar benzediğimizi, etiketleri kaldırdığımızda aslında hepimizin ne kadar iyi insanlar olduğunu ve geleceğe hep beraber umutla bakabileceğimizi çok daha net görebileceğiz. KAAN ARSLAN İrem Duran GİDENİN ARDINDA KALAN İnsan ne zaman ileriye doğru bakmaya çalışsa bu her zaman o insanın geride kaldığının bir göstergesidir aslında. İleride olmayı isteme durumu geçmişinden kurtulacağına asla bir işaret değildir. Eğer sen arkada kalmışsan ve giden gitmişse hayatından o insan artık ileridedir, yetişemezsin. Bu ya bir tercihtir ya da bir terk ediştir. Engelleyemeyeceğimiz en kötü olaylardan birisi de birisinin gidişini izlemek. Tercih de olsa terk ediş de olsa ortak payda o insanın gitme durumudur. Biz sadece bu filmde seyirci kaldığımızı düşünürüz ama bu tamamen bir yanılgıdır. Sadece gidenin arkasından hüzünlü bir şekilde izlediğimizden ibarettir diye düşünürüz çoğu zaman ama yanlıştır bu. Biz filmi tamamen izleyip asıl olayın filmden sonra filmi en iç tarafımızda hissettiğimiz andayız işte... Film bitmiştir ve ne yapacağımızı şaşırmış bir haldeyizdir. Eve mi gidilecek acaba yoksa eve gidemeden bir köşede çaresizce oturup kalacak mıyız , bilinmez. Ne zordur tek başına karar vermek. Oysaki o insan gitmeseydi şu an belki de eve çoktan rahat bir şekilde ‘birlikte’ varılabilecekti. Giden insan da mutlaka hatıraları yanında götürür ama asıl geride kalan insan başlı başına bir geçmiştir. Ne kadar çok anı alıp götürse dahi kalan için her türlü zordur. Birlikte oturulan bir bankta konuşulan gerek yersiz cümleler gerekse susmayan kahkahalar hepsi bir bütün olarak sanki o banka işlenmiş de her oturduğunda o anı yaşıyormuşsun gibidir işte geride kalmak. Her yere dağılmıştır o insan ve sen her geçtiğinde sizin anılarınızın olduğu yerlerde başka insanların olmasına alışamazsın. Bu ağaca isminizi kazıyıp da sonradan başka insanların da o ağacı keşfedip isimlerini yazmaları gibi bir şeydir.Olay aslında sadece isim kazımak değildir. Olay o ağacı bulana kadar birlikte geçirdiğiniz güzel vaktin sadece imzasıdır. Bir daha gelindiğinde tekrar hatırlanması adına...O yüzden o yerin sadece size ait olduğunu zannedersin.İşte bu yüzden de diğerlerinin taklit olduğunu düşünürsün. Onların sizin kadar güzel anılara sahip olmadığını düşünüp bulunduğun yerlerde olmalarını istemezsin.Bu tam da kalan insanın düşünce tarzı olabilir çünkü kalan insan artık biraz da bencilleşmiş olur. Gidenin arkasından sarfedilen cümleler de başka bir dünyadır. İlk sayfalarca yazılmaya başlanan yazılar zamanla birkaç satırda sonra tek cümlede veya kelimede anlatılmaya başlanır. Tepki gösterirsin gitmesine ve Tunç İlkman’ın ‘Bir Gün Beni Ağlayacaksın’ kitabında da dediği gibi ‘gidenler giderlerken içimden kopup giden o parçayı da taşıyorlar(35)’ diye isyan edersin. İsyanın gidene olsa dahi nefretin gidene olamıyor bir süre. Kızamıyorsun , sevmekten vazgeçemiyorsun. Dahası huzursuzlanıyorsun ya başka birine bir şeyler hissetmeye başlarsam diye. O gitmesine rağmen sen hala o varmışcasına ona ihanet etmemek adına başka birine gönlünü çeviremiyorsun. ‘...Seni unutmaya hazır değilim. ‘Geçecek’ diyorlar.Biraz daha kal(95)’ cümlesindeki çaresizliği en içten yaşıyorsun. Zamanla alışıyorsun ama o zaman hayatında çok yavaş işliyor. Uzun bir çıkmaza girerek alışıyorsun duruma. Bu durum da hala yazmaya devam ederek gerçekleşiyor. Ona ulaşıp ulaşamayacağını bilmeden yazmak tam da çıkmazda olduğunun bir belgesidir aslında.Hayatında bir netlik olmadığını fark ediyorsun ama bu gidenin arkasından yazmanı engellemiyor.Nedeni ise içimizde asla bitmek tükenmek bilmeyen koskocaman umuttan dolayı... Bazen bazı kitaplar içindeki o yıkılışa ve hüzne dokunur. Okudukça kaçamazsın içinde sakladıklarından. Günyüzüne çıktıkça sakladıkların daha da cümlelerin anlamlarını içinde hissedersin.Tunç İlkman’ın ’Bir Gün Beni Ağlacaksın’ tam da içindeki her hüznün ve yıkılışın kitaba dönüşmüş halini temsil ediyor. Biraz senden gidenleri ve biraz da geride kalmışlığın nasıl bir boşluk olduğunu tekrardan anımsıyorsun. Gidene sayfalarca yazı yazmanın çaresizlik değil asıl gerçekten yazılması gerektiğinin farkına varıyorsun ve her şeye rağmen bir gün yazdıklarının onun eline ulaşabilmesi umuduna tutunuyorsun.Bir gün anlayacaksın ki umudun her an gerçekleşebilir.Tek kural ise alabildiğine sabretmektir. Kaynakça İlkman,Tunç.Bir Gün Beni Ağlayacaksın.Okuyanus Yayınları.2015 Göremediğimiz Gerçekler Şüphe nedir? Şüphe her insanın içinde olan bir duygudur.Bir gün gelir ve çok iyi tanıdığınızı iddia ettiğiniz kişinin aslında çok farklı bir kimlikte ve kişilikte olduğunu fark edersiniz. Bunu anlamanızın tek sebebi ona duyduğunuz şüpheyi takip etmeniz ve sonunda belki de istemediğiniz gerçeklerle karşılaşmanızdır.Biz buna hayal kırıklığı da diyebiliriz.Hayatımızda ki bazı kişiler zaman zaman bizi hayal kırıklığına uğratır ve yüzüstü bırakır.Rachel da bir nevi bu hayal kırıklığını yaşamıştır.Her gün trenle gidip gelirken gözünün iliştiği bir ev vardır.Bu evde yaşayan çift onun dikkatini çeker çünkü onların mutluluğu aslında Rachel’ın hep de istediği şeydir.Eğer ben de istediğim hayatı ya da hayallerimi başkasında görürsem, tek ilgi odağım o an o olur.Ama asıl konu dışarıdan bana bu kadar güzel gözüken şeyin içeride aslında ne halde olduğudur. Rachel de tıpkı bu gibi bir hayal kırıklığıyla karşı karşıya gelmiştir. Sandığımız olguların yalan çıkması bizi aslında üzen şeydir. Mesela,yeni biriyle tanışırız ve hayatımıza giren o yeni kişi bize kendini nasıl anlatırsa biz o kadarını biliriz.O bize yavaş yavaş hayatından bahseder; yaşadığı yerden,işinden,ilişkilerinden,hobilerinden; yani onu o yapan ne varsa hepsini anlatır. Biz, onu o ne kadar anlatıyorsa ancak o kadar tanıyabiliriz. Âmâ işte bazen öyle durumlarla karşılaşırız ki aslında tanıdığımız kişinin o olmadığını anlarız.Bunun yüzleşmesini yapmak belki de hayatta karşılaşacağımız en zor anlarımızdan biri olarak yerini alır. Tanıdığını sanmak ya da tanıdığın kişinin başkası olması insanı o kadar derinden yaralayan bir acıdır ki belki de en keskin bıçak yarasıyla karşılaştırılabilir.Bu acıyı sadece yaşayan insan anlar,o an çevresindekiler ona ne derse desin, ne kadar moralini düzeltmeye çalışırsa çalışsın hepsi boşa çabadır.Çünkü:o kişinin o an yaşadığı boşluğu sadece zaman doldurabilir.Bazen şüphelerimiz işte bizi böyle kötü sonuçlara çıkarsa da,gerçeği öğrenmek her zaman en iyi seçenektir.Kişi o an kandırıldığını hisseder ya da aptal yerine konduğunu ama zamanla anlar ki suç onda değildir.Eğer karşınızdaki size böyle yapabiliyorsa hiç düşünmeyin,hatta şükredin. Çünkü;size böyle davranan biri gerçekten sizi seviyor ya da size değer veriyor olamaz.Ne olursa olsun gerçeği görmek sizin yararınıza olur. Bazen de sadece tanıdığımız kişilere karşı şüpheli yaklaşmaz,tanımadığımız insanlar yüzünden de hayal kırıklığına uğrayabiliriz.Örneğin;kıskandığımız daha doğrusu yaşamına imrendiğimiz birini de uzaktan izler ve hayatı hakkında bilgi sahibi olmaya çalışırız.Kimileri çevresiyle çok ilgilidir,kimileri ise değil.Bu her insanın kendi duyguları ve karakteri ile alakalıdır.İnsanların yaşamına dâhil olduğumuz anlarda istemsizce kendimizi o bütünün bir parçası hissediyoruz ve eğer bir terslikle karşı karşıya geliyorsak, nedense kendimizi onu çözmeye zorunlu gibi hissediyoruz. Ben şöyle bir şeye inanıyorum ki her zaman umursamaz olan insanlar daha çok mutlu olur. Âmâ eğer her şeyi takan ve en küçük bir şeyde umutsuzluğa kapılan insanlardansanız, daha çabuk mutsuz olur ve daha kolay hayal kırıklığıyla yüzleşmek zorunda kalırsınız. Tabii ki kimse istemez takıntılı biri olmayı ama bazen yaşadıkları ve başından geçenler kişileri bu durumlara sürükler.Yapılabilicek en iyi şey insanın kendi hayatına odaklanması ve en önemli şeyin sadece kendi olduğunu unutmamasıdır. Her birimizin dışarıdan görünen bir kabuğu var.Belki dışarıdan çok ketum ve sert gözüküyoruz ama içimizde yatan kişi tamamen kendi halinde ve kendi dünyasında mutlu biri.Kimse sadece dışarıdan gözüktüğü kişi değildir.İnsanlar her zaman anlaşılması güç,ulaşılması zor bir kuyudur.Önemli olan olduğumuz gibi olmak ve insanlara kendimizi doğru göstermektir. Gizem Uzuner Kaynakça: Hawkins, Paula. The Girl On The Train, New York: Riverhead , 2017. İlke Demiroğulları 8 Kasım 2016 Öğrenci No: 21501114 Onların Eli Dr. Tokay, Bay Kafuku, genç Kitaru ve Kino. Hepsinin ortak noktası hayatlarında birer iz, birer boşluk olması. Kadınsız erkek olmak da hepsinin buluştuğu ortak payda. Haruki Murakami’nin “Kadınsız Erkekler” adlı kitabı 7 adet yalnız erkeğin öykülerinden oluşmaktadır. Dünya üzerindeki aşk acıları, hayatımıza giren insanların üstümüzde bıraktıkları, yaşanılan çaresizlikler… Aslında hepimizden birer parça bulmak mümkün kitapta. Elbet bir gün en sevdiğimizi kaybedeceğiz hem de hiç beklemeden. Peki sevdiğimiz olmadan yalnız başımıza tutunabilir miyiz hayata? Dr. Tokay kendisine “Ben aslında neyim?” sorusunu sorduğunda 52 yaşındaydı ve o güne kadar hayatına anlam katan biri olmamıştı. Hiçbir şey için geç değildir deriz kendimize fakat özümüze dönüp kim olduğumuzla yüzleşmek için hep geç kalmışızdır. Özellikle biz erkekler olarak hayatımızda bir kadın olmalıdır. Annemiz bizim hayatımızda ilk olarak bildiğimiz özümüzdür. Kim olduğumuz konusunda annemiz bize yol gösterir. Ancak sonsuza kadar annemiz yanımızda olamaz, hayat bir gün onu da çekip alacaktır. Bay Kafuku eşini kaybettikten sonra 10 yıl boyunca kaybolmuştur. Yalnız kalmak çok zordur çünkü. İnsan olarak yalnızlığa bağışıklığımız yoktur. Yüreğimiz her şeyini paylaşacak bir kalbe ihtiyaç duymaktadır. Bu ihtiyaç, bu arayış her zaman duygusal acıya sürüklemektedir bizleri. Mutsuz ve bitik hissederiz. Yanımızda bir kadın yoktur çünkü. Kendimizi ona adayacak, yüreğimizin her hattını her bir noktasını ona bağlayacak bir insan… Genç Kafuku aslında bulmuştu, Erika onu hayatta tutuyordu. Fakat Kafuku sürekli kendisinden kaçmış, Erika’sını yarı yolda bırakmıştı. Ondan kaçıyorudu ve en sonunda hayattan kayboldu, arkasında yüreğini bırakarak. Hayata tutunabilmek için bir amacımızın olması gerekir. Bu olguyu öğreten de aslında amaçsız olduğumuzda yaşadıklarımızdır. Elimizden tutan biri olduğu zaman hayat güzeldir. Bize yol gösterir, amaç verir, her sabah kalktığımızda aşk dolu olma sebebimizdir. Yani bizi her yönden hayata tutar. Büyüleyici bir etkisi olur bize o kadının. Hazineye götüren haritamız olur. Hazine ise onunla mutlu olmak hayatı yaşamaktır. Harita bize yardımcı olur yol gösterir elimizden tutar ama sonuca yani hazinemiz olan mutluluğa kendi çabalarımızla gideriz. Bir de haritasız olduğumuzu düşünelim. Bir insanın hayata tutunabilmesi, mutlu olma imkanı olur mu? Dr. Tokay haritasını geç bulmuş, bulduktan sonra da hazineye doğru giderken haritasını yarı yolda kaybetmiş bir kadınsız erkekti. Amacını kaybetmişti, hayatında her şeyi vardı, her türlü imkanı vardı ancak en önemlisi haritası yoktu. Yolunu çabuk kaybetti. Dediğimiz gibi hiçbir şey geç değil diyoruz fakat her zaman geç kalıyoruz. Geç kalışlarımız bizim hayatımızı doğrudan değiştiriyor. Yani bir bakıma hayata tutunmak, doğru kararlar vererek yalnızlığa kapıyı kapatmak bizim elimizde. İşte bu yüzden bir amaç ve istek sahibi olmak her şeyden önemli. Yaşamın hangi kapıları ne zaman açıp kapatacağını, neler getirip neler götüreceğini bilemeyiz ve ona göre yaşamalıyız aslında. Amaçladığımız yere belki çoktan gelmişizdir, ama bu yeni heveslere amaçlara engel değildir ki. Böylesine zorlu yollarda elimizden tutan hayatımızın merkezi olan bir kadın olmalıdır mutlaka hayatımızda. Ondan alabildiğimizi alalım. Belki bir gün uyandığımızda biz de kadınsız erkeklerden olacağız. O gün geldiğinde hazır olup dik durabilmeli, amaçlar edinip yeniden hayata tutunabilmeliyiz. Kino hayatındaki kadından sonra yeniden tutunmuştu. Yeni bir hevesi vardı. Artık kadınsız bir erkek değildi. İşler rayına oturmaya başlamıştı… KAYNAKÇA: Murakami, Haruki. Kadınsız Erkekler. İstanbul: Doğan Kitap Yayıncılık, 2016: 217 Durursan düşersin, kaçış yok(cid:862)Gü(cid:374)düz adı(cid:373) De(cid:374)is idi. Belli (cid:271)ir (cid:271)aşarı kaza(cid:374)(cid:373)ış, eleştiri (cid:271)a(cid:271)ı(cid:374)da sivri dilli (cid:271)ir yazardı(cid:373). Bazı akşa(cid:373)lar adı(cid:373) De(cid:374)ise oluyordu. Evet, (cid:271)ir ka(cid:271)arede da(cid:374)s ediyordu(cid:373).(cid:863) Varoluşu o(cid:374)a uygu(cid:374) düşüyordu. Bu(cid:374)u ke(cid:374)disi söyle(cid:373)işti Denis bana. Yeteri kadar parası, ke(cid:374)di(cid:374)e ait (cid:271)ir evi ve aşık olduğu (cid:271)ir karısı yoktu. Yeri(cid:374) de altı seviyesi(cid:374)i (cid:271)iraz aştığı(cid:374)da yazarlık kariyeri(cid:374)de kendisine tahsis edilen Robert, hamile (cid:271)ıraktığı Bar(cid:271)ie (cid:271)e(cid:271)ekle o(cid:374)u evle(cid:374)(cid:373)eye zorlaya(cid:374) (cid:271)ir kayı(cid:374)pederi ve kendisiyle birlikte olmak içi(cid:374) (cid:272)a(cid:374) ata(cid:374) (cid:271)ir kayı(cid:374)validesi vardı aslı(cid:374)da a(cid:373)a, yerse(cid:374). Kanun muydu ki (cid:271)u yal(cid:374)ızlığı? Sev(cid:373)ediği (cid:271)ir kadı(cid:374)la evle(cid:374)(cid:373)ek o(cid:374)u(cid:374) fikri değildi vessela(cid:373). Ka(cid:271)arede (cid:272)i(cid:374)sel ter(cid:272)ihleri farklı i(cid:374)sa(cid:374)larla çalış(cid:373)ak da o(cid:374)u(cid:374) fikri değildi, makyaj malzemelerine ve kadı(cid:374) kıyafetleri(cid:374)e duyduğu ilgiye rağ(cid:373)e(cid:374) hepsi çok fazlaydı; asla sahip ola(cid:373)adığı (cid:271)ir lüks ve o(cid:374)u karşıla(cid:373)ak içi(cid:374) verdiği uğraş vardı. Varsı(cid:374) olsu(cid:374). Kafası(cid:374)ı hayatı(cid:374)daki (cid:271)u ayrı(cid:374)tıya yora(cid:373)azdı. Paul’u(cid:374) sus(cid:373)a yete(cid:374)eği yoktu, (cid:271)elki sadece bir kalbi de. A(cid:374)laya(cid:272)ağı(cid:374)ız Philippe Dija(cid:374) (cid:271)a(cid:374)a daha ö(cid:374)(cid:272)e gör(cid:373)ediği(cid:373) (cid:271)ir şeyi göster(cid:373)iyor. Şayet para(cid:374)ız Paul gi(cid:271)i ö(cid:374)ü(cid:374)üzdeki yüzyıla kadar tüke(cid:374)e(cid:272)ek gi(cid:271)i görü(cid:374)(cid:373)üyorsa bunun hakkı(cid:374)ı verdiği(cid:374)izde(cid:374) e(cid:373)i(cid:374) olu(cid:374). Bir (cid:271)aş (cid:271)elası olu(cid:374) mesela; karı(cid:374)ızı(cid:374) ve kızı(cid:374)ızı(cid:374) kuaför (cid:373)asrafları(cid:374)ı karşıla(cid:373)ak içi(cid:374) size ihtiyaç duyduğu(cid:374)a e(cid:373)i(cid:374) olduğu(cid:374)uzda işe koyula(cid:271)ilirsi(cid:374)iz. Yeteri(cid:374)(cid:272)e otoriter olduğu(cid:374)uza e(cid:373)i(cid:374)se(cid:374)iz, sade(cid:272)e suratı(cid:374)ıza gülü(cid:374)üyorsa şayet, sizde(cid:374) kurtul(cid:373)a(cid:374)ı(cid:374) sizi öldür(cid:373)ekte(cid:374) (cid:271)aşka yolu yoksa; karı(cid:374)ızı da döve(cid:271)ilirsi(cid:374)iz. 55 yaşı(cid:374)a geldiği(cid:374)de (cid:374)asılsa Madonna bile yeterince güzel görünmüyor. Ölü(cid:373) de(cid:373)işke(cid:374), ki(cid:373)seye de hatırlat(cid:373)ak iste(cid:373)e(cid:373) a(cid:373)a, pe(cid:374)(cid:272)erede(cid:374) (cid:373)i yoksa tre(cid:374)de(cid:374) (cid:373)i atıl(cid:373)ak istersi(cid:374)iz karar ver(cid:373)e(cid:374)iz lazı(cid:373). Hele de (cid:271)u dü(cid:374)ya üzeri(cid:374)de yaşaya(cid:374) varlıklarla sorununuz varsa. Düş(cid:373)a(cid:374) edi(cid:374)(cid:373)eye eğili(cid:373)liyse(cid:374)iz şayet u(cid:374)ut(cid:373)a(cid:373)a(cid:374)ız gereke(cid:374) yega(cid:374)e kural düş(cid:373)a(cid:374)ı(cid:374)ızı(cid:374) ola(cid:271)ildiği(cid:374)e (cid:374)iteliksiz ol(cid:373)ası gerektiği. To(cid:374)(cid:271)alıklı sa(cid:374)dviç, ya da (cid:271)ir (cid:373)uha(cid:271)(cid:271)et kuşu işi(cid:374)izi göre(cid:272)ektir; fakat bu seviyenin (cid:271)iraz(cid:272)ık üstündekilerle kafayı (cid:271)ozduysa(cid:374)ız (bkz. Denis) seçtiği(cid:374)iz şey siz daha onunla ve a(cid:272)ı(cid:374)ası sosyal statüsüyle eğle(cid:374)irke(cid:374) ayağı(cid:374)ızı kaydıra(cid:271)ilir. So(cid:374)rası size doğru yürüye(cid:374) ayaklı (cid:271)ir tırpa(cid:374) (cid:373)ı, yoksa klorofor(cid:373) kokulu (cid:271)ir hasta(cid:374)e odası (cid:373)ı bilemiyorum. Belki sade(cid:272)e ölü(cid:373)ü de ka(cid:374)dırırsı(cid:374)ız. Hayatta tek istediği(cid:374)iz kavgaysa soru(cid:374) değil, çünkü aksi halde de yolun sonu iyi bir yere çık(cid:373)ıyor. De(cid:374)is’i seve(cid:374) (cid:271)ir Ha(cid:374)(cid:374)ah, De(cid:374)ise’yi seve(cid:374) (cid:271)ir Ra(cid:373)o(cid:374) varke(cid:374) Bay Ca-(cid:374)ı(cid:373) Ci-(cid:272)i(cid:373)’i(cid:374) aklı(cid:374)daki Veronika. Nasılsa sevdiği(cid:374) veya seve(cid:271)ile(cid:272)eği(cid:374) kişiyle se(cid:374)i seve(cid:374) kişi de asla ay(cid:374)ı i(cid:374)sa(cid:374) değil. Zorlamaya da gerek yok. Olur da ilk görüşte (cid:271)iri(cid:374)e ilgi duy(cid:373)aya (cid:271)aşlarsa(cid:374)ız fala(cid:374) tek yap(cid:373)a(cid:374)ız gereke(cid:374) o(cid:374)a aşık ol(cid:373)ada(cid:374) uzaklaş(cid:373)ak. Aklı(cid:374)ızda bulunsun, böylece asla e(cid:374)gellerde(cid:374) kurtula(cid:373)a(cid:373)ış; üçü(cid:374)(cid:272)ü kişilerle, şüphelerle, kıska(cid:374)çlıklarla dolu adı (cid:271)ile ko(cid:374)ula(cid:373)aya(cid:374) (cid:271)ir ilişki(cid:374)iz ol(cid:373)az; dolayısıyla ke(cid:374)di(cid:374)izi o aptal akı(cid:374)tıya, cennet görünümlü cehenneme kaptır(cid:373)azsı(cid:374)ız. Aşk a(cid:272)ısı (cid:374)edir (cid:271)il(cid:373)eyi(cid:374) diye yardı(cid:373) et(cid:373)eye çalışıyoru(cid:373). 1 Ciddi düşü(cid:374)e(cid:374)i(cid:374)iz yoktur u(cid:373)arı(cid:373). Hiçbir konuda. Çünkü evlenmek ve aile kurmak konusunda ısrar(cid:272)ıysa(cid:374)ız (!) durum biraz farklı, (cid:271)e(cid:374)(cid:272)e (cid:271)iri sizi ka(cid:374)dır(cid:373)ada(cid:374) ö(cid:374)(cid:272)e gidi(cid:374) pizza(cid:374)ızla (cid:374)ikahı kıyı(cid:374). İtalya(cid:374) pastası(cid:374)da(cid:374) öte güzellik mi var? Hem eski sevgilisi(cid:374)de(cid:374) ço(cid:272)uğu yoktur, (cid:271)ir (cid:271)aşkasıyla evli ya da sizde(cid:374) (cid:1007)(cid:1004) yaş (cid:271)üyük değildir; sizi (cid:271)aşka (cid:271)ir ha(cid:373)urişiyle aldat(cid:373)az. Düğü(cid:374) (cid:271)ile yap(cid:373)a(cid:374)ıza gerek yok, evle(cid:374)dikte(cid:374) sonra yiyebilirsiniz; vampir değilse(cid:374)iz gerçek a(cid:374)la(cid:373)da yediği(cid:374)iz ilk eşi(cid:374)iz olduğu(cid:374)da(cid:374) (cid:271)u sizi (cid:374)asıl etkiler (cid:271)ile(cid:373)e(cid:373) a(cid:373)a Matruşka bebekleriyle evlenmek gibi bir şey (cid:271)u. Bir ikizi her za(cid:373)a(cid:374) vardır. Başta sadece umrunuzda olmaz, yal(cid:374)ız ipin ucu size dokununca bunun (cid:271)ir ö(cid:374)e(cid:373)i vardır; bir musibet her durumda bin nasihattan iyidir. Yine de ben ko(cid:374)uşuru(cid:373), a(cid:374)latırı(cid:373); susarı(cid:373), (cid:271)oşluk (cid:271)ırakırı(cid:373). Siz de doldurursu(cid:374)uz, a(cid:373)a çok da takıl(cid:373)ayı(cid:374). Palah(cid:374)iuk’u(cid:374) (cid:271)ile her tükürdüğü(cid:374)ü yaladığı (cid:271)ir evre(cid:374)de, her okuduğu(cid:374)uza da i(cid:374)a(cid:374)(cid:373)ayı(cid:374). Ne olur ne olmaz. Gökçe Merve Koçoğlu Kaynakça Djian, Phillippe. Ca(cid:374)ı(cid:373) Ci(cid:272)i(cid:373). İsta(cid:374)(cid:271)ul: Ayrı(cid:374)tı Yayı(cid:374)ları, (cid:1006)(cid:1004)(cid:1005)5. Tekin, Harun. Oyunbozan. İsta(cid:374)(cid:271)ul: Mor ve Ötesi, Gü(cid:374)eşi Beklerke(cid:374), (cid:1006)(cid:1004)(cid:1005)(cid:1006). Palahniuk, Chuck. Görünmez Canavarlar. İsta(cid:374)(cid:271)ul: Ayrı(cid:374)tı Yayı(cid:374)ları, (cid:1005)999. 2 3 ÖĞRET(T)İ’ LER Ben ablaların, ağabeylerin, teyzelerin ve dayıların bolca bulunduğu geniş bir ailede büyüdüm. Sohbetin bol olduğu, ocaktaki çayın bayatlamaya vakit bulamadan bitiverdiği, havasında kestane kebap kokuları olan sıcacık bir aile apartmanıydı çocuk olduğum yer. Hep özendiğim ablalarımdan ve kuzenlerimden ilişkilere dair çok şey dinlerdim. Böyle konular konuşulurken pek almak istemeseler de beni yanlarına, ben allem eder kallem eder bir yolunu bulurdum. Kimi zaman annemlerden haber uçururdum onlara, kimi zamansa hoşlandıkları çocuklarla ilgili dedikoduları büyük bir keyifle anlatırdım annemlere. Yine o günlerden birinde okuldan çıkıp koşarak eve vardığım vakitlerde apartmanın girişinde teyzemle karşılaşmış, İzmir’den gelen kuzenimin bizim evde ablalarımla sohbet ettiğini öğrenmiştim. Merdivenleri üçer beşer çıkarken bir yandan da sırt çantamdan evin anahtarlarını çıkarmaya çalışıyordum. Fazla ses çıkarmadan evin kapısına yanaştım, anahtarı usulca anahtar deliğine sokarak kapıyı açtım ve ablamların bulunduğu odaya sessizce yaklaştım. İçerde hararetli bir konuşma oluyordu. Eğer o ân konuşmalarını bölersem bana kızacaklarını ve içeri girmeme hiç izin vermeyeceklerini düşünerek hiç vakit kaybetmeden kulağımı kapıya dayadım. Yanlış duymadıysam ablamın üç yıldır birlikte olduğu sevgilisi onu aldatıyordu. Ablam cümlesini tamamladıktan sonra olayın devamını anlatmayı sürdürürken sevgilisinden artık haz etmediğini ama ailedeki herkesle sevgilisini tanıştırmasından mütevellit artık onu bırakamayacağını aksi takdirde ailesinin yüzüne asla bakamayacağını söyledi. Kulaklarıma inanamamıştım. Hâlâ hatırlarım ablamın sesindeki çaresizliği ve güçsüzlüğü. Benim aldatma konusuna nasıl baktığımı, nasıl yaklaştığımı, gözlemlerimin bende hangi hisleri uyandırdığını masaya yatırmam da ablamın vesilesiyle gerçekleşmiş oldu. Bize neler neler öğrettiler sevdalar üstüne Aldatıldık aldatıldık sevda böyle değil Ne masallar ninniler söylediler dünya üstüne Aldatıldık aldatıldık dünya böyle değil (Aksu, 1996). Dedim ya bizim ev büyüktü diye, ablalarım kadar ağabey diye seslendiğim erkek kuzenlerim de şekillendirdi ilişkilere bakış açımı. Ablalarımın aksine ağabeylerimin kız arkadaşlarına hissettiklerini neredeyse hiç duyamadım, sevmezlerdi onlar pek konuşmayı. Zaten yanlarına kabul edilme sürem de birkaç dakikayla sınırlıydı. En büyük kuzenim olan Ahmet ağabeyim çok çapkındı, her hafta değişen kız arkadaşı tüm ailenin gururlu ve müstehzi bir gülüşle bahsine sebep olurdu. Daha o yaşlarda çok sevdiğim ağabey ve ablalarımın ilişkiye ne kadar farklı baktıklarını deneyimlemem benim için büyük bir şanstı. Aldatmanın bir ilişkiyi derinden yaralayabilecek sorunların başında geldiğini düşünüyorum. Benim gözlemime göre, ilişki bağları genellikle taraflardan birinin partnerine eskiden gösterdiği nezaketi göstermemesi ya da bu nezaketi artık yersiz bulması sonucu karşılıklı saygının yitirilmesi ile sarsılmaya başlıyor. Bu değişimin farkına varıp bir şeylerin ters gittiğini anlayan bazı kişiler hemen harekete geçebilirler tıpkı Etekler ve Pantolonlar tiyatro oyunundaki mücadeleci ruhu ile öne çıkan Nurcan karakteri gibi. Ama bu değişimin farkına varıp hiçbir şey olmuyormuş gibi ilişkisini sürdürmeye devam edenler de yok değil. Bazıları birlikte ne kadar çok zaman geçirdiklerini gözünün önüne getirir, bu ilişki için maddi manevi tüm verdiklerini ince ince hesaplar, yeni bir ilişkiye başlamak için geçecek zamanı doktorların çocuk sahibi olmak için önerdikleri yaş sınırıyla çarpıp böler. Batık bir gemiye benzer artık bu ilişki onlar için, tamamen suların altına gömülüp gömülmeyeceğinin belirsizliği bir yandan yorarken, geçmişte ödenen maliyetler öyle ağır basar ki batmasın diye yapılması gerekenlerin maliyetini umursamaz ve ayrılmak istemezler. Bazıları ise hesap kitap yapmaz, değerleri öyle sağlamdır ki başa gelen olayların renkliliği çeldiremez zihinlerini ve her şeyi bir kalemde silip atabilirler. İnsanların belli başlı olaylara farklı tepki vermelerinin birçok sebebi olduğuna inanıyorum ancak aldatmaya verilen yanıtlardaki çeşitlilikte özellikle toplumsal beklentilerin, yaşam olaylarının ve yetiştirilme koşullarının oldukça etkili olduğu kanısındayım. Nurcan ve diğer tiyatro karakteri olan Aysel’in yaklaşımlarının aynı olmamasının sebebi farklı koşullarda yoğrulan hamurlarının gün geldiğinde onlara farklı karakterler olarak dönmesidir. Nurcan nasıl davranmıştı? Nurcan hemen duygusallaşıp teslim olmamıştı eşine. Savaşmayı göze almıştı. Şüphe bile olsa aldatılmasını halı altı etmemiş, direnmişti. Yıllar önce dedesinin ninesini aşağılayarak kıyasladığı o havalı, her zaman arzulanan, güçlü, sarışın kadın olmaktı çocukluğundan beri arzusu. Nurcan güçlü kadınlara tek örnek değil ama herkes de onun kadar dirayetli değil. Çocukluklarından beri şahit oldukları değersizleştirmeler, kıyaslamalar ve dayatmaların bazı kadınların kendilerine olan inançlarını kaybetmelerine neden olduğuna inanıyorum. Bana göre bu kadınlar ilerleyen yıllarda da daha çok sevilmek için ortama adapte olup kendilerinden her isteneni yapıyorlar. Ütüsünden çamaşırına… İşler biter bitmez kocalarını hazır ve nazır bekliyorlar. En korktukları şey de kocalarını sinirlendirmek oluyor. Oyunda olduğu kadar gerçek hayatta da oldukça fazla örneği olan bu itaatkâr kadınların hayatlarının ipleri hiçbir zaman kendi ellerinde olmuyor. Daha çok sevilmelerini sağlayacak şeyin biat etmek değil, kendilerine dönmek ve sevmeye bizatihi kendilerinden başlamak olduğunu fark edemiyorlar. Hâlbuki dışarıdan gelecek ufak bir yardım, bu yolunu kaybetmiş kadınların Aysel gibi yaşadıkları haksızlıkları fark edip ayağa kalkmalarına ve kendi hikâyelerini yazmalarına sebep olabilir. İçinde her zaman bir dönüm noktası arayan Aysel’in ağaç gövdesinde yön gösteren yosunu Nurcan oldu. Onu kabuğundan çıkardı ve olmak için doğduğu savaşçıya dönüştürdü. Aysel tabii ki şanslıydı. Ona kanatlarını geri veren bir Nurcan’a sahip olduğu için… Kaynakça: Etekler ve Pantolonlar. Mine Artu. Yön. Serkan Budak. Oy. Nurseli İdiz. MEB Şura Salonu. Ankara. 2 Eki. 2019. Gösteri. Aksu, S. (1996). Aldatıldık [Didar Rengin Özsekban Öngören tarafından kaydedildi]. Rengin [Kaset]. İstanbul: Özer Kardeş Kaset (1996) RABİA DEMİRHAN ZAMAN MAKİNASI Ne güzeldir değil mi çocukluk? Evet, her yaşın bir güzelliği var ama yine de en iyisi çocukluk dönemidir bence. Bu dünyadan olamayacak kadar iyi, saf ve masumduk her birimiz. Ne güzeldi masallarla uyumak, şimdi yalanlarla yaşıyoruz. Çok matah bir şeymiş gibi hemen büyümek istedik. Zaman geçti, düşe düşe büyüdük, dizlerimize kaç tane yara bandı yapıştırdığımızı hatırlayamayız bile. Tek sorunumuzun babamızın istediğimiz oyuncağı almamasıyken binbir türlü sorunla baş başayız şimdi. Anne babamız her şeyimizken, her istediğimizde yanımızdalarken, büyüyüp onlardan ayrı yaşamaya başlayınca işler değişiyor. Sebepsiz ağlama lüksümüz yok mesela, içimizi dökemiyoruz her istediğimizde. Büyüdük ya artık, ağlayınca koşup sarılamıyorlar, aramızda kilometreler var. Buna da “kendi ayaklarının üstünde durabilmek” diyorlar bir de. Ne yapalım, çabalıyoruz ama insan özlemiyor değil o günleri, fotoğraflar da olmasa çekilecek dert değil. Emrah Serbes de o günlerini özlüyor olacak ki “Erken Kaybedenler” adı altında birbirinden güzel sekiz öyküyü toplamış. Hepsi birbirinden içten ve samimi. İnsan okurken