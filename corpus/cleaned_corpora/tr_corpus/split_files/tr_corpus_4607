albümün adı arasındaki benzerliğin bir rastlantı olduğunu belirtti. Şarkıcı, "Monster" şarkısını Mart ayında, yani Dr. Dre ve bu şirketin başkanı olan Noel Lee ile iş birliği için görüşmesinden çok önce yazdığını söyledi. Ayrıca canavarlı filmlerden hoşlandığını ekleyerek "Bir ünlünün yok oluşuna ve toplumda şöhretin bir canavar olması gibi konularla fazla ilgiliyim! Yeni albümüm bu konuda. Yani konsept cuk oturmuş durumda." şeklinde konuştu. Gaga, "The Fame Monster"da 2008-09 döneminde tecrübe ettiği şöhretin kötü yanlarını vurguladı. Bunu şöyle açıkladı: ""The Fame Monster"ı yazarken, "The Fame" içinde belirtmediğim her şeye yer vermeye çalıştım. İki yıl boyunca dünyayı gezerken, birkaç canavarla karşılaştım. Bunları albümdeki her şarkıda farklı olarak belirtmek istedim. 'Seks Canavarı Korkum', 'Alkol Canavarı Korkum', 'Aşk Canavarı Korkum', 'Ölüm Canavarı Korkum', 'Yalnızlık Canavarı Korkum', vb... Doğu Avrupa'da çok geceler geçirdim. Bu albüm de endüstriyel/gotik bir tarza sahip, 90'ların dans şarkılarından ve 80'lerin melankolik söz yazım dehasından izler taşıyan bir pop deneyimi. Bu şarkılardan bazılarını yumuşak moda defileleri izlerken yazdım. O yüzden şarkı sözlerinin onları hedef aldığını belirtebilirim." Gaga, albümdeki şarkıların para ve şöhretten ziyade, bununla alakalı her şeyin arasında var olan ilişkileri işlemekte olduğunu ve albümü tamamen hayranlarına adadığını belirtti. "The Fame" ile "The Fame Monster" arasındaki ruh hâllerini, birbirlerinin karşıtı olarak tanımladı ve bunları sırasıyla Yin ve yang ile karşılaştırdı. Albümü geliştirirken kendiyle bir ikilem içinde kaldığını MTV'ye verdiği bir demeçte şu şekilde açıkladı: "Gelecek için hazırım, ama geçmişin yasını tutuyorum. [...] Bu geçiş dönemlerinde yaşanan gerçek bir durum—bazı şeylerin gitmesine izin verirsiniz. Bunlara ölüm gibi üzülürsünüz ve yolunuza devam edersiniz. İşte albüm bu tarz bir şey." Kuzey Amerika'da "The Fame Monster" albümü, sekiz şarkılık haliyle 23 Kasım 2009'da satışa sunuldu. Gaga, bu albümün deluxe sürümünde, ilk albümü "The Fame"in şarkılarının tamamına da yer verdi. İlk başta yalnızca bir deluxe sürümün yayımlanması planlandı ancak Gaga, bunun satış maliyetinin yüksek olacağı düşüncesiyle yeni bir disk daha hazırladı. "The Independent", albümün tek renkli kapağı ile haçlı sembole sahip başlık yazısı ile gotik bir havaya sahip olduğunu belirtti ve ilk single "Bad Romance"in albümün geri kalanı için işaret verdiğini ekledi. Şarkının nakaratı Boney M grubundan izler taşırken, bestesi Depeche Mode'un 1986'da yayımladığı beşinci stüdyo albümü "Black Celebration"a benzerlikler gösterir. "Monster" ("He ate my heart..."; Türkçe: "Kalbimi yedi..."), "Teeth" ("Take a bite of my bad-girl meat..."; Türkçe: "Kötü-kız etimden bir ısırık al") ve "Dance in the Dark" ("Silicone, saline, poison, inject me..."; Türkçe: "Silikon, tuz, zehir, bana enjekte et...") gibi şarkılar genel olarak zombi eğretilemeleri taşır. Sonuncusunun sözleri, yaşamı trajik şekilde son bulan bazı ünlülerin isimlerine yer verir: Marilyn Monroe, Judy Garland, Sylvia Plath, Prenses Diana, Liberace ve JonBenét Ramsey. "Monster", kekeleyen elektronik yaylılar ve ağır vurmalılar barındırır. "Speechless", 1970'lerin rock müziklerindeki küfürlü ilişkilere değinen sözlere ve müzikal açıdan gitar bağlarına sahiptir. Bu nedenle şarkı, PopMatters'a göre, Freddie Mercury ve dolayısıyla Queen grubunun çalışmalarıyla karşılaştırılabilir. Ron Fair tarafından yapımı üstlenilen şarkı, vurmalılar, gitarlar, baslar gibi tamamen canlı müzik aletleriyle kaydedildi. Ayrıca, Gaga şarkıda piyano çaldı. Albümde beşinci sırada yer alan "Dance in the Dark", seks yaparken utanan bir kızı konu alır. Gaga, şarkı hakkında şöyle bir yorum yaptı: "O, erkek arkadaşının kendisini çıplak görmesini istemiyor. Özgür olacak, içindeki hayvanı ortaya çıkaracak, ama yalnızca ışıklar söndüğünde." "So Happy I Could Die" şarkısı ise "I love that lavender blonde/ The way she moves the way she walks/ I touch myself, can't get enough." (Türkçe: "Bu lavanta sarışını seviyorum/ Hareket edişi, yürüyüşü/ Kendime dokunuyorum, yetinemiyorum.") gibi sözlerle cinsel istek ve hareketlere değinir. Esasen bir aşk şarkısıdır, auto-tune efekti barındırır ve şarkıda Gaga'nın vokalleri sakindir. " Alejandro", ABBA ve Ace of Base gibi grupların müziklerini derleyen bir besteye sahiptir, Latin erkeklerden oluşan bir haremi defetmeyi işleyen sözler barındırır. Beyoncé düeti "Telephone"da, sevgilisiyle konuşmaktan ziyade dans etmeyi tercih eden imgeler yer alır. Geçiş bölümleri hızlıca söylenen şarkıda çift vuruşlar yer alır. Gaga, bu şarkıda kendinde bulunan boğulma korkusunu işledi ve şu yorumu yaptı: "Bir daha eğlenemeyeceğim korkusu. Çünkü işimi çok seviyorum, dışarı çıkıp eğlenmeye çok az zaman bulabiliyorum." Şarkıdaki telefon sadece fiziksel bir telefon olmanın ötesinde, sanatçının zihninde sürekli ona çalışmasını söyleyen bir insan sesidir. Son şarkı olan "Teeth", gospel müzik izleri taşır ve sözleri sadomazoşizm tarzındadır. Aslen "The Fame" albümünün çift disklik yeni bir sürümü olarak yayımlanması düşünülen albümün, Gaga'nın 12 Kasım 2009'da MTV'ye verdiği bir demeçle başlı başına yeni bir albüm olarak satılacağı duyuruldu. Daha sonraları sanatçı, "The Fame Monster" albümünün deluxe sürümünün ve "Fame Monster" adıyla super deluxe paketinin 15 Aralık 2009'da yayımlanacağını belirtti. Super deluxe sürüm, Gaga'nın moda konusunda iş birliği yaptığı Haus of Gaga topluluğunun işlerinin ve sanatçının bir tutam saçının bulunduğu bir derleme çalışmasıdır. Gaga bu tercihi şu şekilde aktardı: ""The Fame Monster"ı bestelediğim yaratıcı yolculuğun tam ortasında aklıma birden bunun ikinci albümüm olduğu geldi. [...] Bu EP'ye ekleme ya da çıkartma yapamazdım. Bu tamamen bir konseptin parçaları ve müzikal olarak iki ayak üzerinde durabilirler. Bunun "The Fame"e ihtiyacı yoktu. İlk albümümü edinmemiş olanlar için, koleksiyon yapmak üzere çift disklik bir sürümün ve Haus of Gaga'nın sanatsal işlerinin bulunduğu bir paket satışa sunacağım." 3 Mayıs 2010'da, "The Fame Monster"ın USB bellek aygıtı olarak satılan sınırlı sayıdaki sürümü yayımlandı. Bu sürümde "The Fame Monster" albümündeki single'ların sansürsüz videoları, dokuz remiks, sekiz video klip, dijital albüm kitapçığı, single düzenlemeleri ve fotoğraf galerisi yer aldı. Albümün her iki kapağı da tasarımcı ve fotoğrafçı Hedi Slimane tarafından çekildi. Bu kapaklardan birinde Gaga, sarı saçlı ve siyah ceketli görünürken; öbüründe siyah saçlı ve gözünden göz kalemi dökülürken görünmektedir. Bu kapakların tasarımı hakkında Gaga, albümün konsepti gereği görünümün, yaptığı her şeyden daha karanlık olması için çalıştığını belirtti. Ancak başta sanatçının müzik şirketi, siyah saçlı olan kapağı fazla gotik buldu ve bunun daha az popa benzediğini belirtti. Gaga buna karşılık olarak şunları söyledi: "Siz popun ne olduğunu bilmiyorsunuz, çünkü geçen yıl herkes bana benim pop olmadığımı söylüyordu. Şimdi bakın ve bana popun ne olduğunu söylemeyin. [...] Bu eğlenceli, çünkü savaşa savaşa iki kapağı tamamladım. Çünkü bu yin ve yang sunumunu bu kapaklarla yapmalıydım. [...] Çok parıltılı ve o diğer sarışın kızlar gibi kendini ovan bir tarza sahip olsun istemedim. Hayranlarımın bu kapağa bakarak 'Onun hissettiklerinin aynısını hissediyorum' demesini istiyorum." "The Fame Monster" müzik eleştirmenlerinden genel anlamda olumlu eleştiriler topladı. Metacritic, on dört yorumcunun albümü değerlendirmesi sonucunda 100 üzerinden 76 vererek, genel olarak olumlu eleştiriler yayımladı. Slant Magazine'den Sal Cinquemani, albümün Gaga için büyük bir sıçrayış olmadığını; fakat küçük, geçici bir ilgi uyandırdığını belirtti. Bunun yanında şöyle bir yorum yaptı: "Gaga'nın başkalarına karşı mahremliği reddetmesinin ardında yatan öğretici şeyler var." "The Independent" gazetesinden Simon Price, albümü "kendi başına yeni bir sanat parçası" olarak tanımladı. "The Observer" gazetesinden Kitty Empire, albümü "görkemli bir şekilde harmanlanmış" olarak niteledi. "The Times" gazetesinden Sarah Hajibagheri, albümden bir hayal kırıklığı olarak bahsetti ve ritimden yoksun olduğunu yazdı. "Spin" dergisinden Josh Modell, Gaga için "samimi öykü anlatan baladlara ulaştığında [...] sesleri kaybediyor" yorumunu yaptı. PopMatters dergisinden Evan Sawdey ise albümü "Gaga'ya yeni kitleler katmayacak belki ama, bu onun milyonlarca hayranına bir şeyi kanıtlayacak: Gaga aynı şeyleri tekrar tekrar yapmaktan memnun görünüyor. [...] Bu albümle beraber Gaga'nın pop-nirvanasına ulaşması veya ulaşmak istediği yere karar vermesinde birkaç hata yapma şansı daha var. Gaga hedefine daha yakınlaştı." şeklinde yorumladı. "Los Angeles Times" gazetesinden Mikael Woods, albümde "Gaga'nın yaratıcı hırsını ve biçimsel görünümünü kanıtlamaya devam ettiğini" yazdı. "Rolling Stone" yazarlarından Jon Dolan, albüm için "Diskin yarısı Madonna artıklarından ibaret, ama konsept sahibi şöhret canavarlarının özgünlük diye bir derdi yok." yorumunu yaptı. "USA Today" gazetesinden Edna Gundersen "Albümde Gaga'nın soğuk ve mesafeli tarzı ile görünürdeki gerçek insan ilişkilerinden kaçan tavırları sinir bozucu bir boşluk yaratıyor. Yenilik yaratan bir zeka, pop-elektro tuhaflıkları ve ilgi bekleyen kaçık tiyatral hareketler ile, kalpte bize bir yer yok." şeklinde bir eleştiri sundu. "The Daily Telegraph" için yazan Neil McCormick albüm için şöyle bir yorum yaptı: "Albüm bastırılamaz kalitede ve dolu dizgin. [...] Her ne kadar "The Fame" kadar tema açısından bütünleşmemiş olsa da, Gaga'nın şen şakrak enerjisi, kalın ezgileri ve neredeyse komik kaçan acımasız sansasyonelliği ilginç geliyor." MSN Music'ten Robert Christgau, albüme A- vererek "Sıradan çeşitte iyi kayıtlar, müzikal mikro pazarlama ve aşırı üretkenlik için büyük bir lüks. Bunun estetiğine açık olan herkes, albümün yarısından çoğunu beğenecektir." yorumunu yaptı. "The Fame Monster" sayesinde Gaga, 2010'daki 21. GLAAD Medya Ödülleri'nde "En Göze Çarpan Sanatçı" ödülünün sahibi oldu. Albüm ve içindeki şarkılar 53. Grammy Ödülleri'nde altı ödül için aday gösterildi. EP, Yılın Albümü ile En İyi Pop Vokal Albüm kategorilerinde adaylık aldı; En İyi Pop Vokal Albüm ödülünü kazandı. "Bad Romance", En İyi Kadın Pop Vokal Performansı ve En İyi Kısa Video Klip ödüllerini kazandı. "Telephone" En İyi Pop Vokal İş Birliği kategorisinde, "Dance in the Dark" En İyi Dans Kaydı kategorisinde aday gösterildi ancak ödülleri alamadı. Satışa sunulduğu ilk hafta içinde, sadece "The Fame Monster" diskini bulunduran albüm 174.000 satış rakamıyla Amerika Birleşik Devletleri'nde beş numaraya kadar yükselirken, içinde "The Fame" albümünü de barındıran çift disklik albüm 151.000 satış rakamıyla altıncı sıraya yükseldi. Ayrıca 65.000 satışla Top Digital Albums listesinin zirvesine oturdu. Albümdeki sekiz şarkıdan yedisi de Hot Digital Songs listesine giriş yaptı. Bunun yanı sıra albüm, ABD Dans/Elektronik Albümler listesinde Gaga'nın önceki albümü "The Fame"i yerinden ederek bir numaraya yerleşti. Ocak 2010'da ABD'de bir milyon kopya satış rakamını geçmesi üzerine Amerika Kayıt Endüstrisi Birliği (RIAA) tarafından platin sertifika ile ödüllendirildi. Nielsen SoundScan verilerine göre, Mart 2014 itibarıyla aynı ülkede 1.585 milyon kopyanın üzerinde satış gerçekleştirdi. Albüm, Canadian Albums Chart'ta altı numaraya kadar ilerledi. Avustralya'da başta bir önceki albümle beraber listeye giren "The Fame Monster", daha sonra ayrı bir albüm olarak değerlendirildi. Ülkenin ulusal listesine girişinden on sekiz hafta sonra bir numaraya yükseldi ve 210.000 kopya satış rakamı sayesinde Avustralya Kayıt Endüstrisi Birliği (ARIA) tarafından üç kez platin sertifika ile ödüllendirildi. Japonya'da kendi başına listeye girdi ve Oricon listesinde yedi numaraya kadar yükseldi; 577.000 üzerinde kopya sattı. Birleşik Krallık'ta "The Fame Monster", "The Fame" ile birlikte yalnızca deluxe hâliyle satışa sunuldu, bu nedenle "The Fame" albümünün altında listelere girdi ve 3 Ocak 2010'da iki numaraya kadar yükseldi. Albümde yer alan sekiz şarkının tamamı, ülkenin single listesinde ilk 110 sıralama içinde yer aldı. Albüm, 28 Şubat 2010'da ülkede bir numaraya yükselerek, önceleri dört hafta bir numarada kalan "The Fame" albümünün üzerine bir beşinci hafta daha bir numarada kaldı. Aralıklarla hepsi birer haftalık olmak üzere iki kez daha listenin zirvesine yükseldi. Ayrıca European Top 100 Albums listesinde 13 numaraya kadar ilerledi ve Avrupa'da üç milyonun üzerinde kopya satması sayesinde Uluslararası Fonogram Endüstrisi Federasyonu (IFPI) tarafından üç kez platin sertifika ile ödüllendirildi. "Bad Romance", albümün ilk single'ı olarak yayımlandı. 3 Ekim 2009'da şarkının bir bölümü, "Saturday Night Live" programında "Poker Face" ve "LoveGame" şarkılarıyla beraber seslendirildi. Tamamı ise ilk kez, moda tasarımcısı Alexander McQueen'in İlkbahar/Yaz 2010 Paris Moda Haftası'ndaki defilesinin 6 Ekim 2009'daki finalinde seslendirildi. 27 Ekim 2009'da dijital ortamda single olarak yayımlanan şarkı, Canadian Hot 100, European Hot 100, German Singles Chart ve UK Singles Chart'ın yanı sıra Avusturya, Bulgaristan, Danimarka, Finlandiya, Fransa, İrlanda, İspanya, İsveç, İtalya, Macaristan, Norveç, Romanya ve Slovakya ulusal listelerinde bir numaraya çıktı; Amerika Birleşik Devletleri, Avustralya, Belçika, İsviçre ve Yeni Zelanda'da iki numaraya kadar ilerleyebildi. 13 Şubat 2011'de single, 53. Grammy Ödülleri'nde En İyi Kadın Pop Vokal Performansı Ödülü'nü kazandı; video klibi ise En İyi Kısa Video Klip Ödülü'nün sahibi oldu. "Telephone", albümün ikinci single'ı olarak seçildi. Şarkıda Gaga'ya, Amerikalı R&B şarkıcısı Beyoncé eşlik etti. Gaga, şarkıyı ilk kez 2010 BRIT Ödülleri kapsamında Alexander McQueen'in anısına "Dance in the Dark" ile beraber seslendirdi. Şarkıya çekilen video klip, 11 Mart 2010 tarihinde E! News'te gösterime girdi. Bir demecinde Gaga, kısa film formatındaki bu klibin, kendisinin önceki şarkılarından "Paparazzi"nin klibinin devamı olduğunu belirtti. "Telephone", müzik eleştirmenleri tarafından "The Fame Monster"ın öne çıkan eserlerden biri olduğu gerekçesiyle övüldü ve single olarak yayımlanmadan önce de birçok ülkede listelere girdi. 22 Mart 2010'da Birleşik Krallık'ta bir numaraya yükselerek, Gaga'nın bu ülkede zirveye yükselen dördüncü single'ı oldu. Bunun yanı sıra "Billboard" Hot 100da üç numaraya kadar tırmandı ve Gaga'nın bu listede ilk on içine giren altıncı şarkısı oldu. Ayrıca ABD Pop Songs listesinde de bir numaraya yükselerek, şarkıcının altıncı ardışık bir numaraya yükselen şarkısı oldu. Böylece Gaga, 1992'den bu yana yayımlanan, radyo çalınmalarının esas alındığı Nielsen BDS tabanlı bu listede Beyoncé ve Mariah Carey ile beraber en çok bir numaraya sahip olan şarkıcı unvanını elde etti. "Telephone", Grammy Ödülleri'nde En İyi Pop Vokal İş Birliği kategorisinde aday gösterildi. "Alejandro", albümün üçüncü single'ı olarak satışa sunuldu. Gaga'nın plak şirketi, aslen "Telephone"un ardından üçüncü single olarak "Dance in the Dark" şarkısının yayımlanmasını planladı. Gaga, üçüncü single seçimini "Alejandro"dan yana kullandı ve şirketine danışmadan üçüncü single olarak yayımladı. "Alejandro"nun üçüncü single olması sebebiyle, Gaga ile plak şirketi arasında tartışma çıktı. Şarkıcı, aldığı kararı, Twitter'daki hesabı üzerinden "Alejandro is on the radio. Fuck it sounds so good, we did it little monsters." (Türkçe: "Alejandro radyoda. Kahrolası kulağa hoş geliyor, küçük canavarlar başardı.") şeklinde duyurdu. Single, resmî olarak 20 Nisan 2010'da ABD radyolarına gönderildi. "Alejandro", Avustralya ve Kanada ulusal listesinde ilk beş içinde yer aldı, diğer birçok ülkede ise ilk on sıralama içine girdi. Amerika Birleşik Devletleri'nde "Billboard" Hot 100da beş numaraya kadar yükseldi ve Gaga'nın bu listede ilk on içinde yer alan yedinci single'ı oldu. "Dance in the Dark", albümün dördüncü ve son single'ı olarak Avustralya, Fransa ve Yeni Zelanda'da yayımlandı. Aslen, "The Fame Monster"a geri sayım kapsamında iTunes üzerinden bir tanıtım single'ı olarak satışa sunuldu. 9 Kasım 2009 itibarıyla Birleşik Krallık'ın iTunes mağazasında "Alejandro" ile beraber indirilebildi. İlk olarak şarkının albümden çıkan üçüncü single olarak dünya genelinde yayımlanması planlansa da Gaga, bunun için "Alejandro"yu seçti. "The Fame Monster" albümünün tanıtımları ilk defa "Saturday Night Live" gösterisinde Gaga'nın "Bad Romance" şarkısının piyano sürümünü seslendirmesiyle başladı. Gaga, albüm tanıtımı için "It's On with Alexa Chung" ve Almanya'da yayınlanan "Wetten, dass..?" gibi programlar da dâhil olmak üzere birçok televizyon programına katıldı. 16 Kasım 2009'da "Speechless" şarkısını, Los Angeles Çağdaş Güzel Sanatlar Müzesi'nin otuzuncu yıl dönümü kutlamalarında seslendirdi, sanatçı Francesco Vezzolli ve Rusya'daki Bolşoy Bale Akademisi ile iş birliği yaptı. Aynı gün Gaga, CW kanalında yayınlanan "Gossip Girl" dizisinin "The Last Days of Disco Stick" bölümüne konuk oldu. Burada "Bad Romance"i seslendirirken, "Alejandro", "Dance in the Dark" ve "Telephone" gibi albümün diğer şarkıları da bölüm boyunca yer yer çaldı. Şarkı ayrıca 2009 Amerikan Müzik Ödülleri, "The Jay Leno Show" ve "The Ellen DeGeneres Show" gibi programlarda da seslendirildi. 15 Ocak 2010'da "The Oprah Winfrey Show"a katılan Gaga, "Monster", "Bad Romance" ve "Speechless" şarkılarından oluşan bir potpori seslendirdi. 52. Grammy Ödülleri töreninde, Elton John ile beraber "Poker Face", "Speechless" ve "Your Song" şarkılarını seslendirerek gösteriyi açtı. 16 Şubat 2010'da 2010 BRIT Ödülleri'ne katılan sanatçı, Alexander McQueen anısına önce "Telephone"un balad sürümünü, daha sonra da "Dance in the Dark"ı seslendirdi. Mart 2010'da "Bad Romance" ve "Monster", "The Fame" albümündeki "Just Dance" ve "Poker Face" şarkılarıyla birlikte "Rock Band" video oyunu serisi için indirilebilen içeriğe dâhil edildi. Daha önceleri Gaga, Kanye West ile beraber bir turneye katılacağını belirtti. Bu turne "" adıyla tanıtılacaktı. Ancak West, Taylor Swift ile 2009 MTV Video Müzik Ödülleri'nde yaşadığı olaydan sonra, müziğe bir süre ara vereceğini açıkladı. Bu bildirinin ardından tüm turne tarihleri iptal edildi. Daha sonraları Gaga, "The Fame Monster"ı ve ilk albümü "The Fame"i tanıtmak amacıyla tek başına ayrı bir turne düzenleyeceğini belirtti. The Monster Ball Tour adı verilen turne, albümün yayımlanmasından dört gün sonra, Kasım 2009'da başladı ve Nisan 2011'e kadar devam etti. Turne kapsamında Kid Cudi ve Jason Derulo gibi şarkıcılar, konser açılışlarında Gaga'ya eşlik etti. Gaga, turneden "gelmiş geçmiş ilk pop-elektro operası" şeklinde bahsetti. Gaga ve yapım ekibi, gösterideki her şeyi içine sığdıran çerçeveye benzeyen bir sahne tasarladılar. Gaga bu tasarımla yaratıcılığını kontrol edebileceğini düşündü. Albümde Gaga'nın yıl boyunca karşı karşıya kaldığı paranoyalar ele alındığından, gösterinin ana teması evrim oldu; Gaga gösteri ilerledikçe büyüme gösterdi. Gaga sahnenin tasarımını içi oyulmuş bir televizyon ile kıyasladı. Kanye West ile yapmayı planladığı turneden ögeler bazı yerlerde kullanıldı. Turnenin şarkı listesi şarkıcının ilk albümü "The Fame"deki ve "The Fame Monster"daki şarkılardan oluştu. 2010'daki gösteriler için Gaga, turnenin yenilenmeye ihtiyacı olduğunu çünkü orijinal gösterinin çok kısa bir sürede hazırlandığını belirtti. Yenilenen gösterilerde New York teması kullanıldı ve Gaga ile arkadaşlarının Monster Ball'a giderken şehirde kaybolmaları tasvir edildi. Gösteri dört bölüme ayrıldı; beşinci bölüm tekrar bölümü oldu. Her bölümde Gaga başka bir kıyafet giydi ve bir sonraki bölüme geçilirken Gaga'nın gotik ve iddialı pozlarından oluşan video görüntüleri gösterildi. 2009'daki gösteriler Gaga'nın ışıklı bir labirentin arkasında belirmesiyle başladı. Devamında akustik piyano çalındı ve silahlardan yapılan kostümler, Mısır tarzı başlıklar ve peri masalı karakteri Rapunzel'in saç modelinin kullanıldığı danslar sergilendi. Yenilenmiş gösteriler daha fazla tiyatral hareketlerden ve ateş çıkaran sütyen, klavyeye dönüşen araba ile devasa bir yarı fener balığı yarı ahtapotun kullanıldığı sahne donanımlarından oluştu. Eleştirmenler gösteriyi beğendiler ve Gaga'nın vokal yeteneği ile tarz ve moda anlayışını övdüler. Ayrıca Madonna gibi sanatçıların turneleriyle kıyasladıkları gösterinin görkemli ve tiyatral yönünden etkilendiler. Yapım görevlileri, "The Fame Monster" albüm kitapçığından alınmıştır. Pazar Günü Asla Pazar Günü Asla, 1960 Yunanistan ABD ortak yapımı romantik komedi filmidir. Özgün adı Pote tin Kyriaki (Ποτέ Την Κυριακή) olan ve İngilizce konuşulan ülkelerde Never on Sunday adıyla gösterilen film Türkiye'de 1962 yılında gösterime girmişti. Jules Dassin'in senaryosunu yazıp yönettiği, yapımcılığını üstlendiği, aynı zamanda da başrollerini Melina Mercouri'yle paylaştıkları filmin diğer önemli oyuncuları arasında Giorgos Foundas ve Titos Vandis de vardır. Filmin özgün müziğini Manos Hacidakis bestelemiş, siyah beyaz görüntülerini ise İstanbul doğumlu Fransız görüntü yönetmeni Jacques Natteau çekmiştir. Dassin, Mercouri, Vandis ve Hacidakis, 1964 yılında çekimleri Türkiye'de yapılan Topkapı adlı filmde bir kez daha bir araya geleceklerdir. Amerikalı sinemacı Jules Dassin, senatör McCarthy'nin ülkede başlattığı komünist avı ve bunun için kurduğu cadı kazanının akabinde ülkesini terkederek Fransa'ya yerleşmişti. 1966 yılında da Melina Mercouri'yle evlenmişlerdir. Film, Yunanistan'ın liman kenti Pire'de yaşayan, herkesin sevgilisi, hayat dolu, şakacı, altın kalpli ve eksantrik bir fahişe olan Ilya (Melina Mercouri) ile Yunan kültürü, tarihi ve hayat tarzıyla büyülenmiş eğitimli bir Amerikalı olan Homer (Jules Dassin)'ın öyküsünü anlatır. Homer, Ilya'nın yaşam tarzının kendisini büyüleyen Yunan kültürüne hiç de yakışmadığını ve bu kültürün yozlaşmasında onun da bir payı olduğunu düşünerek bu gamsız kadını doğru yola getirmeye çalışır. Bu açıdan bakıldığında film bir tür Pygmalion öyküsü gibidir. "Pazar Günü Asla", Mayıs 1960'ta ilk gösteriminin yapıldığı Cannes Film Festivali'nde festivalin büyük ödülü olan Altın Palmiye'ye aday gösterildi, filmin başrol oyuncusu Melina Mercouri'ye aynı yarışmada "en iyi kadın oyuncu" ödülü verildi. Film yine aynı kategorilerde Altın Küre ve BAFTA ödüllerine aday gösterildi. Filmin özgün müziğini yapan Yunan besteci Manos Hacidakis, film için bestelediği ve filmde Melina Mercouri'nin Yunanca seslendirdiği "Ta paidia tou Peiraia" ("Tr: Pire'nin Çocukları") adlı şarkıyla En İyi Özgün Şarkı Akademi Ödülü'nü kazandı. Film ayrıca 4 dalda daha Oscar'a aday gösterilmiştir. Film Yunanistan'nın liman kenti olan Pire'de açılır. Sabahın erken saatlerinde balıkçılar ve gemi işçileri gündelik işleriyle uğraşırlarken neşe içerisinde bir kadın bir yandan elbiselerini çıkararak koşar ve iskeleden kendisini denize bırakır. Etraftakiler bu durumu olağan karşılarlarken, Korfu'dan yeni gelmiş olduğu için gördüklerine çok şaşıran gemi inşaat işçisi Tonio (Giorgos Foundas)'ya durumu açıklamak zorunda kalırlar: Kadın Pire'nin popüler fahişesi Ilya (Melina Mercouri)'dır. Herkesin sevgilisi, şakacı, altın kalpli ve eksantrik bir kadın olan Ilya her sabah bu limana yüzmeye gelmektedir. Hayat dolu bir dişi olan Ilya'nın tahrikiyle kısa süre sonra bütün işçiler onun arkasından denize atlarlar ve birlikte yüzmeye başlarlar. Bu arada diğerleri Tonio'ya Ilya'nın fahişeliği para için değil, hoşlandığı için yaptığını da açıklarlar. Yarım kan İtalyan olan Tonio da Ilya'ya ilgi duymaya başlar. Kalabalık grup denizde yüzerken limanın açıklarına bir turist gemisi yanaşır. Gemideki turistlerden biri de Amerikalı Homer Thrace (Jules Dassin)'tir. Daha ilk dakikalarda koyu bir Yunanistan hayranı olduğunu belli eden bu Amerikalı gemiye doğru yüzen kalabalığı görünce çok duygulanır ve "İşte halis Yunanistan bu!" diye haykırır. Akşam da kalabalık bir tavernaya giden Homer burada pek candan karşılanmaz hatta sirtaki yapan dut gibi sarhoş Yorgo (Titos Vandis)'yla bir yanlış anlaşma nedeniyle yumruk yumruğa kavga ederler. O sırada içeri giren Ilya kavgayı ayırır ve tarafları barıştırır. Alkol bile kullanmayan yumuşak başlı bir adam olan Homer, Ilya ve onun gibi İngilizce konuşabilen "Kaptan" lakaplı Armatis (Mitsos Ligizos)'i masasına davet eder. Kendisini amatör filozof olarak tanıtan Amerikalı turist adının Homer Thrace olduğunu söyleyince şaşıran Kaptan'a babasının da kendisi gibi bir Antik Yunan hayranı olduğunu, bunun için oğluna Yunan Mitolojisi'nden bir isim seçtiğini (Homer adı, Homeros'tan gelmektedir, Trakya anlamına gelen Thrace de yine mitolojik kökenli bir isimdir), buraya da uygarlığın beşiği olduğuna inandığı Antik Yunanistan'ın izlerini bulmak, Eflatun, Aristo ve Sokrat'ın yürümüş olduğu yerlerde yürümenin heyecanını hissetmek için geldiğini söyler. Ilya masadan ayrılırken Kaptan'dan Ilya'nın bir fahişe olduğunu öğrenince biraz hayal kırıklığına uğrar. Homer, Ilya'nın Antik Yunan tiyatrosundan çok hoşlandığını (ama bu eserleri kendi kafasına göre farklı yorumladığını) ve 5 dil konuşabildiğini (ama 5 dili de yatakta öğrendiğini) öğrenince yine şaşırır. Homer, çok güzel bulduğu ama ahlâki olarak çökmüş olduğunu düşündüğü Ilya'yı modern dünyaya benzetmektedir. Ayrıca yaşam tarzının uygarlığın beşiği olan Yunanistan'ın kültürüne hiç de yakışmadığını ve bu kültürün yozlaşmasında onun da bir payı olduğunu, onu doğru yola çekmenin, onun nezdinde bu yozlaşmış dünyayı da düzeltmek için bir umut ışığı oluşturacağını düşünür (Bu açıdan film bir tür Pygmalion öyküsü anlatır) Ilya başına buyruk ve bağımsız çalışan bir fahişedir ve kentin "Suratsız" lakaplı ünlü kadın satıcısının kanatları altına girmemekte direndiği için diğer fahişelere kötü örnek olmaktadır. Bu nedenle Ilya'nın işi bırakmasını isteyen "Suratsız" la, onun başka nedenlerle fahişeliği bırakmasını isteyen Homer'ın ortak bir amaçları oluşmuştur. Homer Ilya'dan kendisine 2 hafta ayırmasını ister. Bu süre içinde eve kapanırlar ve Homer Ilya'ya yoğun ve hızlandırılmış resim, klasik müzik ve edebiyat dersleri verir. İki haftanın sonunda Ilya fahişeliği bırakır. İşler yoluna girmiş gibi gözükürken Ilya, bir başka hayat kadını Despo (Despo Diamantidou)'dan Homer'ın "Suratsız"la işbirliği yapmış olduğunu öğrenir ve çılgına dönerek Homer'ı hırpalar ve onu temsil eden her şeyi (kitapları, plakları vb) yırtar atar ve fahişeliğe geri döndüğünü ilan ederek Despo'nun "Suratsız" a karşı birlikte isyan etme teklifini kabul eder. Tam da binlerce bahriyeli müşterinin yabancı donanma gemileriyle limana geldiği gün bütün hayat kadınları kazan kaldırırlar ve Suratsız'a ait evleri tahrip ederler. Haliyle hepsi nezarete atılırlar. Kefaletlerini ödemek için karakola gelen Suratsız'ın avukatıyla sıkı bir pazarlık yaparak ev kiralarında büyük indirim yaptırırlar. Akşam toplandıkları tavernada artık Ilya'nın ve çevresinin yaşam tarzını değiştiremiyeceğini anlayan Homer, bu topluluğun adetlerine uymaktan başka çare bulamaz. Sabaha kadar uzo içer buzuki eşiliğinde sirtaki yaparlar. Ilya Tonio'yu sevgili olarak seçer. Homer vapurla ülkesine yalnız başına döner. Filmde işitilen şarkılar şunlardır: Filmin tema şarkısı olan "Pire'nin Çocukları" şu dizelerle başlar (69. dakikadan itibaren): Yukarıdaki sözler tema şarkısının Yunanca olan özgün halinin sözleridir. Şarkının diğer dillerde yapılan plâklarında yer alan cover versiyonların sözleri farklıdır. Örneğin "" Penceremden, öpücükler gönderirim / bir tane, iki tane, üç tane, dört tane..."" mısrası İngilizce sürümünde ""Beni öpebilirsin, pazartesileri, pazartesileri, pazartesileri.."" olmuşur. "Pazartesi" nakaratı diğer mısralarda haftanın farklı günleriyle değişmektedir. Pazar gününe gelinince mısra ""Ama pazarları asla olmaz"" şeklini almaktadır. Bu cümle aynı zamanda hem şarkının İngilizce versiyonunun adı, hem de filmin İngilizce adıdır: "Never on Sunday". Şarkı aralarında Petula Clark, Andy Williams, Eartha Kitt, Doris Day, Ray Conniff, Connie Francis, Nana Mouskouri, Dalida, Trini Lopez, Liberace, Bobby Vinton, The Chordettes, The Shadows ve Harmonicats'in de olduğu onlarca şarkıcı ve topluluk tarafında İngilizce seslendirilmiştir. Şarkının diğer dillerde de sayısız coverları yapılmıştır. Türkiye'de de Füsun Önal "Genç Kız Oldum Ben", Nonna Bella ise "Sen Varsın Dünyamda" adlarıyla şarkının iki Türkçe aranjmanını yapmışlardı. 1 Ekim 1960 tarihinde filmin bir de soundtrack albümü Rykodisc etiketiyle piyasaya verilmiştir.plaktan örnekler dinlemek için Gad (Beni Ä°srail) Gad (, "Şans") Tekvin'e göre Yakup'un yedinci ve cariyesi Zilpa'nın ilk oğlu; Gad kabilesinin kurucusu. Zilpa'nın cariye oluşu bazı dinadamlarınca Gad'ın İsrailoğulları'nın orijinal kabilelerinden olmayışına dair bir metafordur. Tora, Gad'ın anlamının "bölme/payda" kökünden geldiğini ve "şans/uğur" anlamına geldiğini anlatır. Fakat bazı dinbilimcilere göre Gad ismini, kabilenin ibadet ettiği semitik bir şans tanrısı olan Gad'dan almıştır. Yeşaya kitabına göre M.Ö. 6. yüzyılda bazı İbranilerin kısmet tanrısına taptığı anlatılır. Zilpa'nın cariye oluşu nedeniyle ondan gelen Gad'ın ana İsrailoğulları'ndan olmayışı teorileri vardır. Bu teoriye inananlar "Gad" ın kuzeye doğru hareket eden göçebe bir kabile olduğunu düşünür. Klasik rabinik edebiyata göre Gad 10 Heşvan'da doğmuş ve 125 yıl yaşamıştır. Gad Messier 79 Messier 79 (ayrıca M79 veya NGC 1904 olarak da bilinir) Tavşan takımyıldızı yönünde yaklaşık olarak 41.000 ışık yılı uzaklıkta bulunan bir küresel yıldız kümesi. Pierre Méchain tarafından 1780 yılında keşfedilmiştir. Filipin cüce geyiği Filipin cüce geyiği ("Tragulus nigricans"), cüce geyikgiller (Tragulidae) familyasından, gececil memeli hayvan türü. Eskiden "T. napu nigricans" adıyla alt tür olarak büyük cüce geyik türüne bağlanıyordu. Boy uzunluğu 40–50 cm, omuz yüksekliği 18 cm, kuyruk uzunluğu 8 cm dir. Kürkü koyu kahverengidir. Kıllarında kademeli olarak üç renk görülür. Kıl dibi açık renkte, orta bölüm turuncu, uçtaki büyük bölge ise siyahtır. Alt bölümleri ve bacakları daha açık ve beyaz renktedir. Siyah boğazında beyaz çeneye kadar uzanan üç beyaz çizgi bulunur. Başı vücudun geri kalanına göre daha koyu kahverengidir ve parlak turuncu kaş çizgileri vardır. Üst köpek dişleri geriye kıvrık biçimde uzanmıştır ve ağızdan belirgin biçimde dışarı çıkar. 5 ayda cinsel olgunluğa erişen dişiler bütün ömürleri boyunca doğurganlık gösterirler. Gebelik süresi 140-177 gündür. Cüce geyiklerde karakteristik olan doğum sonrası hemen tekrar çiftleşme bu türde de görülür. Ömürleri 14 yıl kadardır. Gececil türdür. Gündüz ormanda sığınağında geçirir. Gece daha açık arazide otlanırken veya koşuştururken yoldan geçen arabaların farlarına takıldıklarında görülürler. Genelde yalnız yaşarlar. Bazen ikili oldukları da görülür. Yapraklarla beslenir. Filipinler'in güneybatısındaki Palawan adasının yakınlarında yer alan Balabac, Ramos ve Bugsuc adalarında endemiktir. Messier 36 Messier 36 (ayrıca Open Cluster 36, M36 veya NGC 1960 olarak da bilinir) Arabacı takımyıldızı yönünde yaklaşık olarak 4,100 ışık yılı uzaklıkta bulunan bir açık yıldız kümesi. Giovanni Batista Hodierna tarafından 1654 yılından önce keşfedilmiştir. En az altmış üyesi olduğu düşünülmekte ve Ülker yıldız kümesine benzerliğiyle dikkati çekmektedir. M36, karanlık bir bölgede gözle görülebilme sınırındadır. Afrika cüce geyiği Afrika cüce geyiği ("Hyemoschus aquaticus"), cüce geyikgiller (Tragulidae) familyasından, gececil memeli hayvan türü. Boy uzunluğu 60–100 cm, omuz yüksekliği 30–40 cm, kuyruk uzunluğu 10 cm dir. Ağırlığı 7–16 kg gelir. Kürkü kızıl kahverengi olup üzeri beyaz çizgilerle donatılmıştır. Bu desen orman kamuflajı gereğidir. Alt bölümleri beyaz renktedir. Boğazında ters "V" şeklinde beyaz bir leke vardır. Dişileri erkeklerinden daha büyüktür. Erkeklerinin üst köpek dişleri geriye kıvrık biçimde uzanmıştır ve ağızdan belirgin biçimde dışarı çıkar. Familya içinde 9-26 ayda cinsel olgunluğa erişir. Gebelik süresi 7 aydır. Tek yavru yaparlar. Yavrular 3-6 ay süt emerler. Ömürleri genelde 8 yıl olmasına karşın, 13 yıla da çıkabilir. Gececil türdür. Gündüz ormanda dinlenir. Yalnız yaşar. Bölgecil değildirler; fakat dişiler düzenli olarak birbirlerinin yuvalarını işgal ederler. Erkekler ise düzenli olarak dişilerin yuvalarını ziyaret ederler. Yırtıcı hayvan tehditine karşı ilk tepkisi harketsiz durmaktır; eğer tehdit sürerse, o zaman da suya girerek su altında bir süre siner. Öncelikle meyvelerle, aynı zamanda yaprak ve saplarla da beslenir. Ormandaki yırtıcı memeliler ana düşmanlarıdır. Yavruların düşmanı ise yırtıcı kuşlardır. Nehir vadileri ve suya yakın ova yağmur ormanları ana yaşam alanlarıdır. Batı ve Orta Afrika'da yayılım gösterirler. NGC 266 NGC 266, Andromeda takımyıldızı yönünde yaklaşık olarak 191 milyon ışık yılı uzaklıkta bulunan bir çubuklu sarmal galaksi. William Herschel tarafından 12 Eylül 1784 yılında keşfedilmiştir. 5 Ekim 2005 tarihinde NGC 266 içinde süpernova SN 2005gl gözlenmiştir. NGC 274 NGC 274, Balina takımyıldızı bölgesinde yaklaşık olarak uzaklıkta bulunan bir merceksi gökadadır. William Herschel tarafından 10 Eylül 1785 tarihinde keşfedildi. Halton Arp tarafından görüntülenmiş ve NGC 275 ile birlikte Arp 140 olarak "Yayılan materyale sahip eliptik gökadalar" kategorisi altında Tuhaf Gökadalar Atlası'na dahil edilmiştir. Etkileşim halinde olduğu NGC 275 ile birlikte NGC 337 Grubu üyesidir. Puerto de la Cruz Puerto de la Cruz, İspanya'nın, Kanarya Adaları Özerk Topluluğu'nun, Santa Cruz de Tenerife İli'nin, Tenerife İlçesi ve Adası'ndaki şehir ve belediye. Bu ilçenin ve ilin en büyük 8. şehridir. Genel nüfusu 2009 sayımına göre, 32,239'dur. Yüzölçümü ise 8,73 km²'dir. Ayrıca ilçenin yüzölçümü bakımından en küçük belediyesidir. Nüfus yoğunluğu ise, 3,690,61 kişi/km²'dir. Posta kodu, E-38-400, ISO Kodu, ISO 3166-2:ES-TE-TF-PDLC'dir. Şehrin belediye başkanı, Marcos Brito'dur. Rakımı ise, en yüksek noktada 4 metredir. (13.5 fit.) Bu sebeple, Puerto de la Cruz, turistik bir sahil kentidir. Puerto de la Cruz'un, Punta Brava, La Vera, San Antonio, El-Durazno gibi mahalleleride vardÄ±r. Perto de la Cruz'un ekonomisi, turizm ve otelcilik sektörüne dayanır. Ayrıca şehir, turizm açısından, İspanya'ya da büyük katkı sağlar. Şehrin kökenleri, 16. yüzyıl başlarına dayanır. 1502'de komşu şehir La Orotava'nın kurulması ve gelişmesinden bir süre sonra, 5 km. uzağa, Puerto de la Cruz kalesi kurulmuştur ve bu şehirde zaman içinde gelişerek önem kazanmıştır ve son olarak bugünkü hale gelmiştir. Şu anda şehrin başkanlık koltuğunda "Kanarya Koalisyonu" adlı siyasi partiden, Marcos Brito yönetmektedir. Brito, 2007 yılında yapılan oylamada, İspanya Sosyalist İşçi Partisi'nden rakibi Dolores Padrón Rodriguez'i büyük bir farkla geçerek, şehir başkanı olmuştur. Marcos Brito daha önce Salvador Garcia (Kanarya Koalisyonu'ndayken) ile birlikte ortaklaşa olarak şehri 1995 - 1999 yılları arasında yönetmiştir. Ardından koltuğu 4 yıllığına (1999 - 2003) Garcia'ya (İSİP'deyken) bırakan Brito, 2003'te seçimleri kazanarak, koltuğa KKP adına tek başına oturmuştur ve son 2007 seçimlerinide kazanmıştır, böylece şehrin şu anki başkanı Marcos Brito'dur. Her yıl düzenlenen Puerto de la Cruz Karnavalı (İspanyolca:Carnavalé de Puerto dé la Cruz), şehrin en çok ilgi çeken, en önemli, en turistik ve en zevkli faaliyetlerinden birisidir. Ayrıca bu karnaval, hem yerli halk, hem de yabancı ziyaretçiler için önemli bir eğlencedir, ayrıca turizme de büyük katkı sağlar. Ayrıca, İspanya ve Avrupa çapında tanınan Martiánez Gölü'nü (Lagó dé Martiánez) kapsayan ve bu gölün çevresinde kurulan 5 yıldızlı " "Martiánez Oteli" (Hotelo de Mártianez) " 'de İspanya Turizm'ine ve Şehir Ekonomisine büyük katkı sağlamaktadır. Şehirde gece kulüpleride oldukça tercih edilir. Bu da şehirde eğlenmenin başka bir yoludur. Ayrıca, şehrin belediye binası denizden 3-4 metre yüksek bir noktadır. Orta yaşlı insanlar ve diğer yaş gruplarından balık tutmayı seven kişiler bu yükseltiye gelip balık tutarlar. Balıkçılığa ilgi gösteren oldukça fazla sayıda kişi vardır. Balıkçılıkta, şehirdeki eğlencelere verilebilecek bir örnektir. Tayland'da, direkt Puerto de la Cruz şehrinin bir konsolosluğu (elçiliği) vardır. Bu elçilik İspanya hükümetine bağlıdır. Bu elçilik, pasaport, uçak bileti ve tanıtım - rezervasyon gibi işlerde turistlere yardımcı olmaktadır. Puerto de la Cruz ile günümüze kadar kardeşlik antlaşması imzalayan şehirler, ülkeleri ve antlaşma yılları aşağıda yer almaktadır. NGC 275 NGC 275, Balina takımyıldızı bölgesinde yaklaşık olarak uzaklıkta bulunan bir çubuklu sarmal gökadadır. John Herschel tarafından 10 Ekim 1828 tarihinde keşfedildi. Halton Arp tarafından görüntülenmiş ve NGC 274 ile birlikte Arp 140 olarak "Yayılan materyale sahip eliptik gökadalar" kategorisi altında Tuhaf Gökadalar Atlası'na dahil edilmiştir. etkileşim halinde olduğu NGC 274 ile birlikte NGC 337 Grubu üyesidir. Ak dudaklÄ± geyik Ak dudaklı geyik ("Przewalskium albirostris"), Geyikgiller (Cervidae) familyasından, memeli hayvan türü. Eskiden "Cervus" cinsinin "Przewalskium" alt cinsinde sınıflandırılırken, günümüzde ayrı monotipik kendi cinsinde toplanır. Boy uzunluğu 190–200 cm, omuz yüksekliği 120–130 cm, kuyruk uzunluğu 10–12 cm'dir. Ağırlığı 130–140 kg gelir. Koyu kahverengi yaz kürkü beyaz lekelerle donatılmıştır. Ağzının etrafı ("dudakları") beyazdır ve adı da buradan gelir. Ayrıca, alt bölümleri, kıç, göz halkası, boyun ve çene altı kremsi beyazdır. Kışın, kürkündeki bu kontrast renkleri uzaklaştırmak için uzun gri kahverengi tüylerle kaplanır. Gövdenin arkasındaki kıllar ters döndüğü için uzaktan eyersi bir görünüm verirler. Ayakları geniş olup sığırınkilere benzer. Yalnızca erkeklerinde boynuz bulunur. Boynuzlar, 4-6 dallı ve 1,3 m uzunluğunda ve beyaz olup 7 kg ağırlığındadır. 15 ayda cinsel olgunluğa erişir. Gebelik süresi 270 gündür. Tek, nadiren ikiz yavru yaparlar. Yavrular 10 ay süt emerler. Ömürleri 16-18 yıldır. Ürkektir. Görünüşüne göre oldukça çeviktir. Dik kayalık yamaçlarda şaşırtıcı biçimde rahat hareket edebilir. Diğer geyik türlerinde olduğu gibi bunun da erkekleri son baharda çiftleşme böğürmeleri çıkarır. Dişi ve yavrulardan oluşan 5-40 bireylik sürüler halinde yaşarlar. Yetişikin erkekler sürü dışında yaşarlar. Çayırlar ve ağaç çizgisi üstünde kalan dağlık araziler ana yaşam alanlarıdır. Tibet'te endemiktirler. NGC 326 NGC 326, Balıklar takımyıldızı yönünde yaklaşık olarak 587 milyon ışık yılı uzaklıkta bulunan bir eliptik galaksidir. Heinrich Ludwig d'Arrest tarafından 24 Ağustos 1865 tarihinde keşfedilmiştir. NGC 330 NGC 330, Tukan takımyıldızı yönünde Küçük Macellan Bulutu içinde bulunan bir küresel yıldız kümesi. James Dunlop tarafından 1 Ağustos 1826 yılında keşfedilmiştir. Abber Abber (Farsça: آب‌بر), İran'ın Zencan Eyaleti'nde şehir. Eyaletin Tarım şehristanı'nın yönetim merkezi olan şehrin 2006 yılı resmi nüfusu 4.918 kişi ve 1.358 hanedir. Şehir, eyaletin kuzeyinde, Gilan Eyaleti sınırında bulunur. Nüfusu çoğunlukla Azeriler'den oluşur ve şehir genelinde Azerice konuşulur. NGC 337 NGC 337, Balina takımyıldızı yönünde yaklaşık olarak 59 milyon ışık yılı uzaklıkta bulunan bir çubuklu sarmal galaksi. William Herschel tarafından 10 Eylül 1785 tarihinde keşfedilmiştir. Dendi Dendi (Farsça: دندی), İran'ın Zencan Eyaleti'nde şehir. Kent bağlı olduğu eyaletin kuzeybatısında Batı Azerbaycan sınırı yakınlarında yer alır. Zencan ile Takab arasındaki karayolu üzerinde, Zencan'a 100 km. uzaklıktadır. Dandi bir maden şehridir. Çevresinde zengin çinko ve kurşun yatakları bulunur ki Orta Doğu'nun en zengin kurşun yatakları buradadır. Kentte 140 ton/saat kapasiteli kurşun ve çinko işleme tesisi bulunmaktadır. Kent ayrıca Angoran Milli Parkı yakınlarında bulunur. 25 yıl önce kurulan milli park pek çok vahşi türün yaşam alanıdır. Kentin uydu haritasÄ± Urbino Avrupa Hukuku Semineri Urbino Avrupa Hukuku Semineri, Urbino Avrupa Hukuki Çalışmalar Merkezi tarafından 1959’dan beri her yıl düzenlenen bir yaz semineridir. Urbino Üniversitesi Hukuk Fakültesi bünyesinde Fransızca, İtalyanca ve İngilizce olarak birçok Avrupa ülkesinden gelen öğretmenlerce verilen seminer dersleri, İtalyan hukuku, karşılaştırmalı hukuk, uluslararası özel hukuk ve Avrupa hukukuna ilişkin güncel sorunlara ilişkindir. Seminere katılanlara sertifika verilirken seminer sınavlarında başarılı olanlara, başarı durumuna göre, Urbino Üniversitesi Hukuk Fakültesi Karsılaştırmalı Hukuk Diploması, Avrupa Çalışmaları Diploması, Avrupa Hukuku İhtisası Çalışma Diploması ya da Avrupa İhtisası Çalışmalar Diploması verilmektedir. Urbino Avrupa Hukuku Semineri’nin açılışı 24 Ağustos 1959 tarihinde Henri Batiffol, Phocion Francescakis, Alessandro Migliazza, Francesco Capotorti, Enrico Paleari ve Germain Bruillard tarafından yapılmıştır. 2004 yılına kadar seminerin hamiliğini Cino ve Simone Del Duca üstlenmiştir. 2009 yılından beri, "Galileo Grubu" bünyesinde toplanan Urbino Avrupa Hukuki Çalışmaları Merkezi’nin araştırmacı-öğretmenleri Galileo Fransız-İtalyan Bilimsel İşbirliği Programı finansmanından faydalanmaktadır. Kuruluşundan beri seminer dersleri önemli bir oranda Lahey Uluslararası Hukuk Akademisi’ne davet edilen profesörler tarafından verilmiştir: Riccardo Monaco (Lahey 1949, 1960, 1968, 1977), Piero Ziccardi (1958, 1976), Henri Batiffol (1959, 1967, 1973), Yvon Loussouarn (1959, 1973), Mario Giuliano (1960, 1968, 1977), Phocion Francescakis (1964), Fritz Schwind (1966, 1984), Ignaz Seidl-Hohenveldern (1968, 1986), Edoardo Vitta (1969, 1979), Alessandro Migliazza (1972), René Rodière (1972), Georges Droz (1974, 1991, 1999), Pierre Gothot (1981), Erik Jayme (1982, 1995, 2000), Bernard Audit (1984, 2003), Michel Pélichet (1987), Pierre Bourel (1989), Pierre Mayer (1989, 2007), Tito Ballarino (1990), Hélène Gaudemet-Tallon (1991, 2005), Alegría Borrás (1994, 2005), Francesco Capotorti (1995), Bertrand Ancel (1995), Giorgio Sacerdoti (1997), José Carlos Fernández Rozas (2001), Horatia Muir Watt (2004), Andrea Bonomi (2007), Dário Moura Vicente (2008), Mathias Audit (2012), Christian Kohler (2012), Étienne Pataut (2013). NGC 339 NGC 339, Tukan takımyıldızı yönünde ve Küçük Macellan Bulutu içinde bulunan bir açık yıldız kümesi. 18 Eylül 1835 tarihinde John Herschel tarafından keşfedilmiştir. NGC 357 NGC 357, Balina takımyıldızı yönünde yaklaşık olarak 85 milyon ışık yılı uzaklıkta bulunan bir çubuklu sarmal galaksi. William Herschel tarafından 10 Eylül 1785 tarihinde keşfedilmiştir. NGC 361 NGC 361, Tukan takımyıldızı yönünde ve Küçük Macellan Bulutu içinde bulunan bir açık yıldız kümesi. 6 Eylül 1826 tarihinde James Dunlop tarafından keşfedilmiştir. Padmasambhava Padmasambhava’nın yaşamı hakkında aslında güvenilir çok az tarihsel gerçek bulunmaktadır ve onun varlığı efsanelerin geniş deryasında kendisine yer bulmuştur. Günümüz Pakistan’ındaki Indrabhuti kralının evlatlık oğlu olarak yetişmiştir. Rivayete göre insan rahminden değil, doğaüstü bir şekilde dünyaya gelmiş ve ayrıca Oddiyana (Kuzeybatı Pakistan’da bir şehir) şehrindeki bir gölde bir nilüfer çiçeğinin üzerinde mükemmel bir surette ortaya çıkmıştır. Budist metinlere istinaden varlığı kanıtlanabilen bir bölge olan Oddiyana’nın bugünkü antik bölge Gandhara (Kuzey Pakistan’daki eski bir krallık) olduğu tahmin ediliyor. Padmasambhava’nın nasıl ortaya çıktığı Siddhartha Gautama’nın farklı Sutralarında (Budizm’de Siddhartha Gautama’nın öğretilerinden oluşan ve doğrudan Buda’nın sözlerini aktardığı varsayılan metinlere verilen addır) açıklanmıştır. İnanılmaz gizemlerin Sutra’sı, kusursuz tanrıçanın Sutra’sı ve Nirvanasutra (Mahayana metinlerinden en önemlilerinden birdir) bunlara örnek niteliğindedir. Padmasambhava, Buda Amithaba’nın (Budizm’in Mahayana okuluna ait yazmalarda adı geçen Buda’lardan biridir) vücut bulmuş hali olarak kabul edilir; Amithaba olarak kendini gösterir. Rivayete göre bütün zamanların bütün Buda’larının Siddhi’lerine de (mucizevî güçlerine de) sahiptirler. Padmasambhava ilk başlarda Oddiyana kralının oğlu olarak kabul edilirdi. Daha sonra ise bir bakanın oğlunu öldürdüğünden krallık tarafından sürgüne gönderilmiştir. Seyahatlerinde Hindistan’ın klasik beş bilimini öğrenmiştir. Astroloji bunların devamında gelmiştir. Hindistan’da Prabahasti tarafından keşiş olarak görevlendirilmiş ve daha sonraları Tibet’teki birçok üstattan iç ve dış Tantra’ların öğretilerini öğrenmiştir. Hindistanlı sekiz bilgenin (Hungkara, Manjushrimitra, Nagarjuna, Prabhahasti, Dhanasamskrita, Vimalamitra, Rombuguhya ve Shantigarba) ve birçok üstadın öğrencisi olmuştur. Garab Dorje ve Srhi Singha’dan (Dzogchen) “tam mükemmelliğin” öğretilerini ve yetkilerini öğrenmiştir. Zahor’dan Prenses Mandarava, Padmasambhava’nın ünlü Hint tantrik meslektaşıdır. Kharchen’den Prenses Yeshe Tshogyel Tibet’teki en önemli tantrik meslektaşıdır. Padmasambhava’nın hayat hikâyesi onun doğaüstü etkilerine ait birçok tasvir içerir. O’nun görevi tantrik güçleri yardımıyla Budizm’e karşı olan soğuk ülkelerin iblis ve şeytanlarını boyunduruğu altına almaktır. Padmasambhavalar’ın birçoğu Dharma felsefesinin koruyucuları olarak Buda öğretilerine bağlılıklarını bildirirler. İlk Budist manastırı Samye’nin kuruluşunda özel yeteneklerinden dolayı Padmasambhava’nın büyük etkisi vardır. Bu manastırın inşasının bitmesi (769 ya da 775 yılı) ile Tibet Kralı Thrisong Detsen’in öncülüğünde Hindistan’dan Tibet’e doğru Budizm metinlerinin ilk çeviri dalgası başlamıştır. Bu ilk çeviri etkinlikleri ile “eski çevirilerin” okulları (Tibetçe Nyinma) 8. yüzyıldan itibaren oluşmaya başlamıştır. Tibet Budizm’inde “yeni çevirilerin” (Kadam, Kagyü, Sakya ve Gelug) gelişmeye başladığı dönem olan 11. yüzyılda iki çeviri süreci arasındaki farklar ortaya çıkmıştır. Thrisong Detsen zamanında Padmasambhava, Vimalamitra (mucizevî güçleri elde etmiş kişi), Vaicorana (8. yüzyılda Budizm metinlerini Sanskritçeden Tibetçeye çeviren önemli bir çevirmen ve aynı zamanda Dzogchen üstadıdır) ve öğrencilerin yüzlercesinin aracılığıyla Nyingma Geleneği Budizm öğretilerinin (Dharma) başlangıcına dayandırılır. Nalanda’nın başrahibi Shantarakshita ve Kamalishila Enstitüsünün bilginleri bu saydıklarımıza dâhildirler. O zamanlarda yüzden fazla bilgin ve çevirmen toplanıp Sutra ve Tantra öğretilerini Sanskritçeden Tibetçeye çevirdiler. Batıni (iç) öğretilerin birçoğu, özellikle de “tam mükemmellik” olarak adlandırılan Dzogchen’e ait öğretiler Padmasambhava, Vimalamitra (8. yüzyılda Budizm öğretmeni) ve Vaicorana tarafından Tibet’e taşınmıştır. Padmasambhava etkilerini, kendi hayat hikâyesinde sembolik Buda etkinlikleri şeklinde tanımlar. Geleneğe göre, Padmasambhava farklı aktiviteler için farklı tezahürler (biçimler) ortaya koyar ve onları kendine mal ederdi. Bunlar arasında sekiz tanesi ön plana çıkmıştır. Padmasambhava’nın sekiz ortaya çıkış şekli şunlardır: Budist olmayanların hâkimiyet altına alınması için Sennge Dradrog, yapılan yemin ile Termalar’ın (gizli hazinelerin) saklanması ve ruhların tespit edilmesi için Dorje Drölö, şeytani ruhları hâkimiyet altına alınması için ise Nyima Öser kılığındaki Padmasambhava vardır. Padmasambhava’nın öğrencilerinden 25 tanesi – ki bunların hepsi Bhutan’ın başkenti Thimphu’dadırlar - istenilen tam gerçekleşmeye ulaşmaları ve Siddhi’yi (mucizevî güçleri) gösterebilmeleri ile ünlenmişlerdir. Bunlar şunlardır: Padmasambhav’nın diğer önemli öğrencileri ise şunlardır: Çevirmen Chogro Lui Gyeltshen (T.: Cog ro klu'i rgyal mtshan), Bön üstadı Drenpa Namkha, Prenses Pema Sel (Trisong Detsen’in kızı) Zahor Mandarava’nın prensesi (T.: sen da ra ba beni tog), vb. Tibet Budizm’inin bir özelliği de gizli hazineleridir (Tibet Terma). Guru Rinpoche ve onun yakın öğrencileri ayin eşyalarını ve kutsal emanetleri, metinlerin yüzlercesini gizli bir yerde saklarlar. Bu saklama işi, 836–842 yıllarının Budizm’e düşmanca bakan Tibet Kralı Langdarma’nın tahriplerinden Budizm öğretilerini korumak için yapılmıştır. Bu sebeple özellikle Nyingma geleneğinde iki tür değişik aktarım doğmuştur. Bunlar üstattan öğrenciye kesintisiz bir dizge içindeki “uzun” aktarım yolu ve gizli hazinelerin “kısa” aktarım yolu olarak adlandırılmıştır. Termalar sonraları “hazine bulucuları” olarak adlandırılan özel yetenekli üstatlar tarafından yeniden keşfedilmiş ve öğrencilere aktarılmıştır. Genellikle bu üstatlar Guru Rinpoche’nin 25 asıl öğrencisinin somutlaşmış halidir. Böyle yüzyıllar boyunca, Nyingma okulunun öğretilerinin yeni öğretilerle sürekli olarak tamamlandığı aktarım yolunda çok katmanlı bir sistem oluşmuştur. Bu yeni öğretilerin her biri kendi zamanına uygundur ve birçok öğrenci bu öğretilerle aydınlanmıştır. Budizm bağlamındaki gizli hazineler tamamen yeni değildir. Bu yüzden Hindistan’da hala Termalar bulunmaktadır. Örneğin Naga krallığındaki bir Terma olarak Nagarjuna, Prajnaparamita Sutralarının 100 bin değişik biçimdeki son bölümlerini gün yüzüne çıkarmıştır. NGC 362 NGC 362, Tukan takımyıldızı yönünde ve Küçük Macellan Bulutu içinde yaklaşık olarak 28,000 ışık yılı uzaklıkta bulunan bir küresel yıldız kümesidir. 1 Ağustos 1826 tarihinde James Dunlop tarafından keşfedilmiştir. Küçük teleskoplarla nispeten kolay gözlemlenecek derecede parlak olsa da genellikle yakınında bulunan ve daha parlak olan NGC 104 dolayısıyla gözden kaçmaktadır. Yağmur böceği Yağmur böceği ("Pleocoma"), kın kanatlılar (Coleoptera) takımının monotipik Pleocomidae familyasından böcek cinsidir. Gübre böceği ile aynı üst familyada toplanır. Eskiden Geotrupidae familyasında sınıflandırılırken, günümüzde kendine ait monotipik Pleocomidae familyasında ele alınırlar. Larva, C-şekilli, genellikle kremsi beyaz tipik "scarabaeiform" özelliklere sahiptir ve toprakta kökler üzerinde beslenir. Olgunluğa 13 yılda erişirler. Erginlerin çenesi fonksiyonel değildir ve yemek borusu içine açılışı yoktur; zira, beslenmezler. Vücudu ovaldir. Rengi siyahtan kırmızımsı kahverengine kadar değişkenlik gösterir. Duyargaları 10 segmentli ve 4-8 lamellidir. Türkçe adı, İngilizce adından ("rain beetle") çeviridir. Yer altında yaşarlar ve yağmur ve kar sularından boğulmamak için toprak üzerine çıktıkları için bu adı almışlardır. Latince cins adları, ventral kıyıda uzun tüylerden dolayı, Yunanca "pleos" (çok) ve "kome" (saç) sözlerinden türetilmiştir. Kuzey Amerika'nın uzak batısında, Washington'un güneyinden Oregon'un dağlarına ve Kaliforniya'ya, hatta Aşağı Kaliforniya'nın kuzeyine kadar yayılım gösterir. Luisa Miller Luisa Miller İtalyan opera bestecisi Giuseppe Verdi'nin bestelediği 3 perdelik bir opera eseridir. İtalyanca libretto Salvadore Cammarano tarafından ünlü Alman oyun yazarı Friedrich von Schiller tarafından yazılmış "Kabale und Liebe (Hile ve Aşk)" oyunundan uyarlanarak hazırlanmıştır. " Luisa Miller" operasının prömiyeri 8 Aralık 1849'te Napoli'de Teatro San Carlo'da yapılmıştır. Bu opera Verdi'nin bestecilik kariyerinin başlarında hazırlanmıştır. Verdi Paris'te iki yıl çalışmış ve Paris'te başgösteren bir kolera salgını dolayısıyla İtalya'ya geri dönmüştür. İtalya'da Busseto'da bir çiftlik satın alıp burada "San Agata" adını verdiği villada yaşayıp bestelerini hazırlamıştır. Verdi "Luisa Miller" operasını da Busetto'da hazırlanmıştır. "Sahne 1: Bir kÃ¶y" Luisa'nın doğum gününü kutlamak için tüm köylüler onun evinin önünde toplanmış ve on seranad şarkıları söylemektedirler. Loisa köyde tanışmış olduğu Carlo adlı bir gence aşık olmuştur.("Lö vıdı e'l primo palpito" - "Onu gördüm ve kalbimde aşkın ilk heyecanını hissettim." Onu köylü kalabalığı içinde görmeye çalışır. luisa'nın babası, Müller, kızının bu sevdasından kuşkulanmaktadır, çünkü Carlo köy için gizemli bir yabancıdır. Carlo görünür ve Luisa ile birlikte bir aşk şarkısına başlarlar.(Düet: "t'amo d'amor ch'esprimere" - "Seni kelimelerin hiç tarif edemeyeceği bir büyük aşk ile seviyorum,") Köylüler yakındaki bir kiliseye giderler. Tam bu sırada bir haberci, Wurm, Müller'in yanına gelir. Wurm Luisa'ya aşıktır ve onunla evlenmek istediğini Müller'e söyler. Müller ona hiçbir zaman kızının isteklerine aykırı bir şahsi karar vermeyeceğini bildirir. ("Sacra la scelta è d'un consorte" - "Koca seçmek bir kutsal seçimdir."). Bu cevaptan sinirlenen Wurm, Müller'e gerçekte kendini Carlo diye çağıran gencin Kont Walter'in oğlu Rodolfo olduğunu ifşa eder ve oradan ayrılır. Yalnız kalan Müller'de kızgısını bir şarkı ile ifade eder.("Ah fu giusto il mio sospetto" - "Ah! Kuşkum çok yerindeymiş."). "Sahne 2: Kont Walter'in ÅŸatosu" Wurm Kont'a oğlu Rodolfo'nun Luisa'ya aşık olduğunu ifşa eder. Kont Wurm'ü oğlunun kendisini görmesini sağlamak için görevlendirir. Kont oğlunun davranışlarının kendini ne kadar sinirlendirdiğini ifade eder.("İl mio sangue la vita darei" - "Oh, hayatımın kanını vereceğim"). Rodolfo huzuruna geldiği zaman Kont ona hemen onun yeğeni Ostheim Düşesi Federica ile evlenmesi için karar aldığını bildirir. Rodolfo Federica ile yalnız kaldığı zaman Rodolfo ona bir başka kızı sevdiğini ve Federica'nın bunu için anlayışlı davranmasını beklediğini söyler. Fakat Federica Rodolfo'ya fena halde aşık olmuştur ve pek anlayış göstermek istememektedir. (İkili: "Deh! la parola amara perdona al labbro mio" - "Ah! acı sözleri söyleyen dudaklarımı affeder misin?"). "Sahne 3: Miller'in evi" Mıller kızına Rodolfo'nun kim olduğunu açıklar. Rodolfo gelir ve yaptığı hileyi itiraf eder ama Luisa'ya sevgisinin çok samimi olduğuna yemin eder. Miler'in önünde diz çökerek Luisa'nın kendine eş olaması için iznini ister. Kont Walter gelir ve oğlu ile yüzleşir. Miller kızını korumak için kılıcını çeker. Kot Walter hem babanın hem de kızının tutuklanıp zindana atılmalarını emreder. Rodolfo babasına karşı çıkar ve onu tehdit etmeye başlar. Eğer kızı serbest bırakmazsa, Walter'in nasıl şekilde kontuğa geldiğini açıkça herkese ifşa edeceğini bildirir. Bu tehditten korkan Walter Luisa'nın serbest bırakılmasını emreder. "Sahne 1: Miller'in evinde bir oda" Köylüler Luisa'ya gelirler ve babasının prangalar takılarak zindana götürüldüğünü haberini verirler. Sonra Wurm gelir babasının idam edileceğini ona söyler. Fakat Wurm Luisa ile bir pazarlığa girmeye hazır olduğunu bildirir. Eğer luisa bir mektup yazıp kendisinin esasında Wurm'ü sevdiğini ama Rodolfo tarafından hile ile kandırıldığını bildirse babası serbest bırakılabilecektir. Önce Luisa bu pazarlığı kabul etmez.("Tu punişçimi, O Signore" - "Tanrım beni cezalandır"). Fakat baba sevgisi üstün gelir ve bu içerikli bir mektup yazar. Aynı zaman da Wurm onun bir zaman müddeti için mektubu gönüllü olarak yazdığı ve Wurm'ü sevdiği yalancılık numarasını devam ettirmesinin de gerekli olduğunu açıklar. Wurm'e beddua ederek Luisa kendini öldürmeye karar verir. "A branı, a branı, o perfido" - "Hain, hain sefil adam") "Sahne 2: Kont Walter'in ÅŸatosunda bir oda" Şatoya geri döndükten sonra Walter ve Wurm, Kont'un nasıl kendi kuzenini öldürdükten sonra kontluğu eline alması anılarını hatırlarlar. Wurm Kont'a bu şirin Rodolfo tarafından da bilindiğini söyler. İki adam bunun yayılmasını önlemek için birlikte hareket etmedikçe tehlike olduklarını anlarlar. (İkili: "L'alto retaggio non ho bramato" - "Kuzenimden soyluluk mirasım") Düşes Federica ve Luisa girerler. Luisa Rodolfo'ya göndermiş olduğu bir mektubun içeriğini açıklar. "Sahne 3: Rodolfo'nun odasÄ±" Rodolfo Luisa'nın mektubunu okur ve Luisa ile mutlu günlerini hatırlar ve Wurm'un yanına gelmesi için ona bir uşakla haber gönderir. ("Quando le sere al placıdo" - "Geceler ne kadar sakin idiyler.") Rodolfo Wurm'ü kendiyle hemen bir düelloya çağırır. Wurm bu çarpışmayı önlemek için hemen tabancasını alır ve havaya bir kurşun sıkar. Bu tabanca sesi Kontun ve bütün çalışanların koşarak oraya gelmelerine neden olur. Kont Walter bu düello talebiyle ortaya çıkardığı suçunu bağışlatırmak için Düşes Federica ile evlenmesi gerektiğini bildirir. Umutsuzluk içinde Rodolfo kendini talihin eline bırakır.(Benim için ya evlenme için kilise sunağını ya da ölürsem mezarımı hazırlayın.") "Miller'in evinde bir oda" Uzaktan Rodolfo ile Federica'nın düğün eğlencelerinin neşeli sesleri gelmektedir. Miller zindandan çıkartılmıştır ve evine geri dönmektedir. Evine girdiği zaman kızını kucaklar. Kızının Rodolfo'ya göndermek için hazırladığı bir mektubu olur. Luisa yalnız kalmaktansa kendi hayatına son vermeye karar vermiştir.("La tomba e un letto sparso di fiori" - "Mezar çiçeklerle süslü bir yataktır." Fakat Miller Luisa'ya hep kızıyla birlikte olmak istediğini ve bunu için Luisa'nın intihar fikirlerine uymamasına inandırır. (İkili: "La filia, vedi, pentita" - "Kızım bak tövbe edip bu fikrinden vazgeç") Kendi başına kalan Luisa dua etmeye koyulur. Rodolfo girer ve gizlice masa üzerindeki sürahisinin içindeki suya zehir tozunu karıştırır. Sonra luisa'ya döner ve mektubunda yazdığı gibi Wurm'a aşık olup olmadığını sorar. Luisa'nın cevabı "Evet" olur. Rodolfo sürahiden suyu ilk olarak bir bardağa doldurup hemen zehirli suyu içer ve bir diğer bardağa da zehirli su doldurup Luisa'ya verir. Sonra ona zehirin işlemesinin biraz zaman alacağını ama çok geçemeden ikisinin de öleceklerini ifşa eder. Luisa olamedn Rodolfa'ya yazdığı mektubun altındaki gerçeği söyler.(İkili: "Ah piangi; it tuo dolore" - "Ağla açınla"). Miler gelir ölmekte olan kızını rahatlatmaya çalışır. Ucu birlikte dualara edip son vedalarını yaparlar. (Üçlü, Luisa: "Padre, riçevi l'estremo addio" - "Babçi, son vedamı al"; Rodolfo: "Ah! tu perdona il fallo mio" - "Oh, benim günahlarımı affet"; Miller: "O fıglia, o vita del çor paterno" - "Oh, kızım, babacığının kalbinin hayatı.") Luisa son nefesini vermekte iken Kont Walter, Wurm ve köylüler eve girerler. Rodolfo da son nefesini vermektedir ama önce kılıcını çekip Wurm'un göğsüne saplar ve babasına dönerek son nefesinde şu şarkıyı söyler: ("La pena tua mira" - "Bak bakalım senin cezana"). Üvertür Not: "Cat:" Yay覺nlayan firman覺n katalog numaras覺d覺r. NGC 1023 Grubu NGC 1023 Grubu yaklaşık olarak 20 milyon ışık yılı uzaklıkta bulunan bir gökada kümesi. Sencer Ayata Süleyman Sencer Ayata (d. 13 Ağustos 1949, İstanbul) Türk Sosyoloji Profesörü ve siyasetçi. Siyaset Bilim profesörü Ayşe Güneş Ayata'nın eşi, Dışişleri Bakanları'ndan Turan Güneş'in damadıdır. Ortaöğrenimini Tarsus Amerikan Lisesi'nde tamamladıktan sonra, 1973 yılında ODTÜ'de Sosyal Bilimler alanında lisans derecesini aldı. Sosyoloji ve Sosyal Antropoloji alanındaki doktorasını 1982 yılında University of Kent at Canterbury'de tamamladı. 1981 yılından itibaren ODTÜ Sosyoloji Bölümü'nde öğretim üyesi olarak çalışmaktadır. 1997-2003 yılları arasında Sosyoloji Bölümü Başkanlığı görevini yürüttü. 2003-2010 yılları arasında ODTÜ Sosyal Bilimler Enstitüsü Müdürü olarak görev yaptı. ODTÜ'de Senato ve Üniversite Yönetim Kurulu üyeliği görevlerinde bulundu. Harvard Üniversitesi, Oxford Üniversitesi, Manchester Üniversitesi ve Wissenschaftszentrum Berlin für Sozialforschung gibi dünyanın önde gelen kurumlarında misafir öğretim üyesi olarak bulundu. Sosyal demokrasi, Türk siyasal hayatı, yeni orta sınıflar, kentleşme, kent kültürü, yoksulluk, yerel yönetimler ve bilgi ekonomisi üzerinde görüşleriyle tanındı. Prof. Dr. Sencer Ayata, siyasete 1970'li yıllarda CHP Gençlik Kolları, Özgür İnsan dergisi ve Sosyal Demokrasi Dernekleri Federasyonu çerçevesinde girmiş, sosyal demokrat düşünce ve örgütlenmeye katkı sağlamıştır. 1980 sonrası dönemde Türkiye Sosyal Ekonomik Siyasi Araştırmalar Vakfı ve Sosyal Demokrasi Derneği gibi kuruluşlarda görev almıştır. CHP'nin 23 Mayıs 2010 tarihinde gerçekleştirilen 33. Olağan Kongresi'nde en yüksek ikinci oyu alarak Parti Meclisi'ne ve sonrasında CHP Bilim ve Kültür Platformu'nun başkanlığına seçildi. 3 Kasım 2010 tarihinde AR-GE ve Bilim, Yönetim ve Kültür Platformu’ndan sorumlu Genel Başkan Yardımcısı olarak atanmıştır. 12 Haziran 2011 genel seçiminde CHP'nin Ankara 1. Bölge 1. sıra milletvekili adayı olarak gösterilmiş olup seçimlerde milletvekili seçilmiştir. 7 Haziran 2015 genel seçiminde CHP'nin İstanbul milletvekili seçilmiştir. Jeopardy! Jeopardy!, ABD'de 1964'te NBC televizyonunda Art Fleming sunuculuğunda başlamıştır. 11 yıl boyunca NBC'de kesintisiz yayınlanan program yerini 6 Ocak 1975'te Çarkıfelek'e bırakmıştır. 10 Eylül 1984'te Alex Trebek sunuculğunda tekrar başlamıştır ve halen devam etmektedir. Anlatıcısı ise Johnny Gilbert'tir. Yaratıcılığını Merv Griffin yapmıştır. Lamrim metinleri Lam Rim kelime olarak “Lam” dar yol, “Rim” ise basamak anlamına gelmektedir. Tibet Budizm’inde yüz yıllık geleneğiyle aydınlanmaya giden yoldaki aşamaları öğreten bir kılavuz niteliğindedir. Lamrim metinlerinin geçmişi, 11.yy da yaşamış Hint Budist üstat Atisha’nın metinlerine dayanmaktadır. “Aydınlanma yolundaki ışık” adlı ilk Lamrim metni Hint Budist üstat Atisha’nın eseridir. Önce Tibet’te, ardından Hint bilge Panditas tarafından Vikramashila manastırında saygıyla karşılanmıştır. Daha sonraki yıllarda bu metin Tibet’teki Kagyü okuluna Gampopa aracılığıyla “Özgürlüğün Mücevheri” adı altında uyarlanmıştır. Gelug okulu (Erdemlilerin okulu/ keşişlik disiplini ve zorunlu bekârlık gerektirir) kurucusu Tibet Budizm’i reformcusu olan Tsongkhapa’lı Chen Mo üç tane Lamrim metni yazmıştır: En uzunu ve bilineni “Aydınlık yolundaki aşamaların büyük açıklaması” adlı metindir. 1000 sayfadan oluşur, kısaltılmış şekli 200, özetlenmiş hali ise 10 sayfadır. Gelug tarikatından olanlar bu metni çoğunlukla günlük olarak ezberden söylerler. Nyingma okulunun (Tibet Budizm’inde dört büyük okuldan en eskisidir ve tam mükemmelliği hedefler) en önemli Lamrim metni Patrul Rinpoche tarafından oluşturulmuş “Kusursuz olan üstatların vaatleri” adlı eseridir. Atisha’nın “Aydınlanma Yolundaki Işık” adlı Lamrim metninin birinci dörtlüğü, üç mücevher olarak kabul edilen Buda, Dharma ve Sangha’dan önce Bodhissattva Manjushri’ye duyulan saygıyı anlatan mektupla başlar. İkinci dörtlükte ise Atisha, insanı manevi yeterliliğine göre üç gruba ayırır: 1.Asgari yeteneği olan kişiler 2.Ortalama yetenekli kiÅŸiler 3.Üstün yetenekli kişiler Manevi yeterliliği az olan insanlar Samsar’dan çok hoşnut olmayanlar, orta derecede olanlar dünyevi zevklerle uğraşmayan, sadece huzuru arayan kişiler, üstün dereceliler ise acılardan kurtulup hakikati bulmak için uğraşan kişilerdir. Atisha’nın metinlerinin devamını aydınlanma ruhunun okulları (7–18 dörtlük), Bodhisattva yeminleri (19–39 dörtlük) odaklanma sayesinde en üst bilgeliğin oluşturmasıyla ilgili bölümler oluşturmaktadır. Metin, Vajrayana resimleriyle son bulmaktadır. Dipamkara Dipamkara, Budist geleneğine göre Kashyapa ve Kanakamuni gibi bir Buda’dır. Gautama Buda’dan önceki ilk Buda’lardan biridir. MÖ 3. ya da 4. yüzyılda yaşadığı tahmin edilen Dipamkara’nın 1000 yaşında öldüğü söylenmektedir. Dipamkara, “Aydınlığın Efendisi” anlamına gelmektedir. Dipamkara’nın nasıl aydınlandığına dair bilgilere “Butterlampe Sutrası”ndan (Altın Eli Olan Kralın Lamba Hikâyesi) ulaşılabilir. Güney Budizm’de (Hinayana ve Threvada) 24. Buda, Kuzey Budizm’de (Mahayana) ise; 52. Buda olarak kabul edilmektedir. Dipamkara, Dvipankara (Adaların Budası) olarak da bilinmektedir. Budist denizciler tarafından “Dalgaların Efendisi” olarak kabul edilir. Ayrıca Dipamkara’nın heykellerinin bulunduğu yerler, rota boyunca denizcilere kılavuzluk eder. Dipamkara’nın genelde oturur halde heykelleri yapılmıştır. Bazı Hint ve eski Japon portreleri dışındaki portrelerde giysilerinin üzeri örtülmüştür. Sadece sağ omuzu gösterilmiştir. Çin ve Tayland’da Dipamkara’nın az da olsa ayakta duran heykelleri bulunmaktadır. Dipamkara, çoğunlukla Abhaya-Mudra yapan bir kişidir. (Abhaya-Mudra, bir tür yogadır. Her şey hakkında pozitif ve iyi düşünmek için yapılır. Tek bir elin parmakları birleştirilir ve el ayası, kolla 90 derecelik açı yapacak şekilde karşıya bakar.) Abhaya-Mudra, Tayland’da her iki el kullanılarak yapılır. Dipamkara’nın tek başına olduğu heykel çok nadirdir. Genellikle üçlü bir grup vardır ve Dipamkara da ortada durmuştur. Cava’da Manjushri ve Vajrapani’ye, Sri Lanka’da Avalokiteshvara ve Vajrapani’ye eşlik etmiştir. Himalaya Bölgesi’ndeki ülkelerde (özellikle Tibet ve Nepal’de) Shakyamuni Buda ve Geleceğin Budası Maitreya Buda’ya sık sık eşlik ettiği kanıtlanmıştır. En ünlü heykeller, Afganistan’da ve Çin’de bulunmaktadır. Ayrıca Afganistan’da Bamyan Buda heykelleri ve 2001 tane zarar görmüş Dipamkara heykeli vardır. Shakyamuni Buda önceki hayatında, Buda Dipamkara zamanında, Bodhisattva sözü vermiştir. Bunun üzerine Dipamkara, ona sonraki hayatında Shakyamuni Buda (Sakya Kabilesi’nden olan bilge kişi) olarak öğretileri dünyaya yayacağını söylemiştir. Let's Make a Deal Let's Make a Deal, Birleşik Devletler kökenli bir yarışmadır ve dünya çapında birçok ülkede de uyarlaması yapılmıştır. Şov, sunucunun, seyircilerden oluşan üyelere, anlaşma önermesine dayanmaktadır. "Let's Make a Deal", yarışmacıların, yarışmacı olarak seçilmelerini sağlamak için giymiş oldukları çılgın ve alışılmadık kostümleri ile de bilinmektedir. Şovun en bilinen sunucusu Monty Hall'dir. Hall, şovu Stefan Hatos ile birlikte üretti. "The Price Is Right", "Jeopardy!", "The Newlywed Game" ve "To Tell the Truth" ile birlikte, Birleşik Devletler'de en az altı ardışık yılda en az bir yeni bölüm yayınlayan beş yarışmadan biridir. Şovun orijinal ve en bilinen versiyonu, 1963 ile 1976 yıllarında NBC ve ABC'de yayınlandı. 1971 ile 1977 yılları arasında haftada bir gece olarak gösterildi. 1980'lerde ise hafta iki gün olarak yayınlandı. "The All New Let's Make a Deal", 1984 ile 1986 yılllarında yayınlandı. NBC, şovu, 1990-1991'de günlük olarak; 2003'te ise haftada üç gün olarak yayınlamaya başladı. 1971–1977 yılları arasındaki haftalık gece yayını, ABC Films ve ABC'nin varisi olan Worldvision Enterprises tarafından dağıtıldı. 1980 günlük yayın versiyonu, Kanadalı yapım şirketi Catalena Productions tarafından üretildi ve dağıtıldı. 1984 günlük yayın versiyonu, Telepictures tarafından dağıtıldı. Şovun yeni bir versiyonu, 5 Ekim 2009 tarihinde CBS'te yayınlandı. Bu versiyonda, Wayne Brady, sunucu olarak şovda yer alırken Jonathan Mangum, spiker; Tiffany Coyne (önceden Alison Fiori) ise model olarak ekipte yer aldı. Monty Hall, şovun yaratıcı danışmanıdır. Ashvaghosha Ashvaghosha, önemli Hint şair ve aynı zamanda bir filozoftur. Hindistan’ın kuzeyinde yer alan Saketa’da doğduğu tahmin edilmektedir. Sanskritçe ilk eserler veren oyun yazarı ve Hint Sanskrit şairi Kalidasa’dan sonra gelen en önemli Hint şair olarak kabul edilmektedir. Budist olmanın koşullarından biri öğretileri öğrenmektir. Ancak Ashvaghosha, bunu yapmadığı halde Budist olabilmiştir. Aynı zamanda Kuşan İmparatoru Kanishka’nın dini işlerinde danışmanlık yapmıştır. “Mahayana Budizm’inin Ortaya Çıkışı” adlı metinde Ashvaghosha adı zaman zaman geçmektedir. Ashvaghosha’nın kendisi de Buda’nın hayatı üzerine epik tarzında bir eser vermiştir. Bu eser, Sanskritçede “Buda Destanı” olarak geçmektedir. Ayrıca “Saundaranandakavya” adında bir şiir yazmıştır. Bu şiir, Buda’nın üvey kardeşi Nanda’nın Budizm’i kabul edişini ve kurtuluşunu anlatmaktadır. Eserin ilk yarısında Nanda’nın hayatına, ikinci yarısında da Budist öğretileri ve keşişlik uygulamalarına yer verilmiştir. Ashvaghosha, aynı zamanda Zen Budizm geleneklerine göre 12. Patrik olarak kabul edilmektedir. Hindoloji Hindoloji, bir bilim dalıdır. Hintçe dilin, edebiyat, tarih, din ve Hint toplumların manevi, maddi kültürünü sistematik şekilde toplar ve araştırır. Geçmiş ve günümüz Hintçesi ve Hint toplumları ana konusunu oluşturur. Klasik Hindoloji, en başından itibaren Sanskrit Filolojisi ile ilgili çalışmalar yapmıştır. Bu çalışmalara 19. yy.ın ilk yarısında Hint-Avrupa dil ailesinden olan Pali dili ve Prakrit lehçeleri de eklenmiştir. Klasik Hindoloji çalışmalarında birçok çeviri yapılmış ve makale yazılmıştır. Bu çeviri ve makalelerin çoğu Karşılaştırmalı Dilbilim ve Din Bilimleri ya da arkeoloji gibi diğer bilimlere katkıda bulunmuştur. Bu çalışmalar sayesinde şimdiye kadar sadece İngilizce çevirisi olan birçok Sanskrit eseri Almancaya çevrilmiştir. Hindoloji, 1960'tan bu yana Hindistan’ın kuzeyinde konuşulan Hintçe ve Bengalce ile Hindistan’ın güneyinde konuşulan Tamil ve Kannada gibi modern Hint dilleriyle ilgilenmektedir. Örneğin; Helmuth von Glasenapp 1961 yılında “Hint Edebiyatı” adlı eserinde bu ve diğer dillerin edebiyatlarından bahsetmiştir. Günümüz Hindistan politikası ve ekonomisinin yanı sıra çok çeşitli edebiyat, dans ve müzik kültürüyle Hindoloji alanında yapılan çalışmalara yeni bir yön kazandırmıştır. Böylece klasik Hindoloji’ye paralel olarak Hindoloji alanında diğer araştırmaları ve yine Sanskritçe incelemeleri yapmaya devam eden modern Hindoloji oluşturulmuştur. Hindoloji alanındaki bu gelişmeler, şimdiye kadar sınırlı iş imkânları olan Hindologlar için ekstra iş olanakları sağlamıştır. Örneğin; Würzburg Üniversitesi öğrencilerine diplomatik alanlarda, Goethe Enstitüsü’nde, Hindistan’daki birçok şirkette çalışma olanakları ve bunlar için Hindistan’da yoğun Hintçe dil kursları, staj imkânları sunmuştur. Vince Grella Vincenzo "Vince" Grella (d. 5 Ekim 1979, Melbourne, Avustralya), orta saha pozisyonunda görev yapan Avustralyalı millî futbolcudur. Profesyonel kariyerine 1995 yılında kulübünde başladı. Daha sonra sırasıyla Carlton, Empoli, Ternana, Parma, Torino, Blackburn Rovers ve Melbourne Heart kulüplerinde oynadı. Legnano Savaşı Legnano Savaşı (orijinal İtalyanca ismiyle "La battaglia di Legnano") İtalyan opera bestecisi Giuseppe Verdi'nin bestelediği 4 perdelik bir opera eseridir. İtalyanca liberetto Salvadore Cammarano tarafından Fransiz oyun yazarı "Joseph Méry" tarafından yazılmış "La Bataille de Toulouse (Toulouse Savaşı)" oyunundan uyarlanarak hazırlanmıştır. "Legnano Savaşı" operasının prömiyeri 8 Ocak 1849'te Roma'da "Teatro Argentina"da sahnelenmıştır. İtalya 19. yüzyılın ortalarında İtalya, Avusturya hegemonyası ve yönetiminden kurtulma ve tek bir ülke olmak için büyük bir milli uğraş vermiştir. Bu milli uğraşa İtalyan sanatçıları da büyük katkı yapmışlardır ve bunların başında Giuseppe Verdi gelmiştir. 1848 isyanları arasında 18 Mart'ta Milano'da başlayan isyana Verdi şahsen barikatlara katılmak için Paris'ten gelmişti. Ama Milano isyanı 5 gün sürdükten sonra hemen bastırıldı. Bu devrim ortamı içinde Verdi 12. yüzyılda kuzey İtalya'da geçen ve İtalyanların Kutsal Roma Cermen İmparatorluğu'na karşı direnişini anlatan bir eseri ana konusu olarak seçerek bir opera hazırlamaya koyuldu. "La Battaglıa de Legnano (Legnano Savaşı" adı ile libretto Salvadore Cammarano tarafından Toulouse direnişini açıklayan bir Fransızca oyundan uyarlandı. Bu hazırlanma, provalar ve prömiyer İtalyan miliyetçileri tarafından coşkunlukla karşılandı. Libretto'nun metninin baskısı prömiyerden epey önce kapışılıp satıldı; genel provalara iştirak etmek isteyen İtalyan milliyetçileri tiyatro kapılarını kırdılar. Bu provalar ve prömiyere mekân olan Roma'daki tiyatro İtalya milliyetçilerin renkleri ile donatıldı ve büyük gösterilere neden oldu. 8 Ocak 1849'daki Roma'daki prömiyer böylece çok başarılı geçti. Fakat eserin sonraki sahnelenmelerinde problemler çıktı. 1850'de Genova'da verilen ilk temsili Genova'lı seyirci hiç tutmadı. Avusturyalı ve Avusturya taraftarı sansür idareleri esere karşı çeşitli kısıtlayıcı tedbirler aldılar. Buna bir tepki olarak eser Milano'da "L'assedio di Haarlem (Haarlem Kuşatması)" adıyla yeniden sahnelendi; 1869'da Parma'da yeni sahnelenmesinde ismi "La disfatta değli Austriacı (Avusturya'lıların yenilişi" adı ile oynandı. Fransa'da 1880lı yıllarda "Pour la Patrie (Vatan için)" adı ile Paris'te yapımlanmaya hazırlandı ama bu bir yapım Paris'te sahnelenmeyerek sahnelenmesi birkaç taşra tiyatrosuna bırakıldı. İngilizce konuşan ülkelerde ise bu eser çok büyük bir ihmale uğradı. Birleşik Krallık'ta ilk yapımı ancak Cardiff'te 31 Ekim 1960 ve ABD'de ise 28 Şubat 1960'ta New York'ta "Amato Tiyatrosu"nda yapıldı. 2000'de Londra'da Radyo 4 konseri için ve 1976'da ve 2001'de New York'ta konser şeklinde iki defa sahnelendi. Verdi'nin kariyerinin yüzyılını kutlamak için 2013'e kadar bütün eserlerin yapımlanmasını öngören "Verdi dönüşümü" adı verilen projeyi ABD'de uygulayan "Saragosa Opera Kumpanyası" ise daha bu eseri sahnelememiş ve ne zaman sahnelenmesi planlandığı da daha açıklanmamıştır. Diğer ülkelerde de çok nadir olarak yapımlanmıştır. İtalya'da 1959'da ise İtalyan özgürlük savaşının ilk yüzyılını kutlamak için 1959'da Floransa ve Venedik'te ve 1963'te Trieste'de yapımlanmıştır. Bu yapımların her birinde ünlü Türk opera sanatçısı soprano Leyla Gencer başrolü oynamıştır ve bu sanatkar 1959'da bu eserin ses kaydına alınmasında başrolü icra etmiştir. Milano'da ise La Scala opera evinde 1916 ve 1961'de birer defa sahnelenmiştir. "Sahne 1: Milano, şehir surları yakınlarında" Mılano’da bir alan. Halk, şehirlerini Cermenlere karşı başarıyla savunarak dönen askerleri sevgi gösterileriyle karşılamaktadır. Askerlerin arasında savaşta öldüğü sanılan Veronalı Yüzbaşı Arrigo da vardır. Eski dostu ve silah arkadaşı Rolando onun hayatta olduğuna çok sevinir, sevgiyle karşılar, şatosunda misafir etmek amacıyla çağırır. Milano'da Lombard Ligi'nin askerleri Alman İmparatoru Frederick Barbarosa'ya karşı bir askeri sefere hazırdır. Genç bir asker olan ve daha önce herkesin kendinin ölmüş olduğunu sandığı Arrigo bu Lombard Ligi birlikleri arasındadır. Öldü diye bir kenarda bırakıldıktan sonra annesinin yaralarını nasıl sarıp ona baktığını ve onun iyileşmesini sağladığını anlatır.("La pia materna mano" - "Bir annenin şefkatli eli"). Tekrar harbe gitmesi gerekmektedir ve ayrılmadan sevgilisi olan Lida'yı görmek istemektedir. Bir asker yoldaşı ve Milano'dan gelen birliklerin komutanı olan Rolando gelir ve ölmüş olduğu sandığı Arrigo'yu görünce sevincini ifade eder.("Ah m'abbraccıa d'esultanza" - "Ah! Seni kucaklayayım..."). Etrafta toplanmış bulunan askerler Milano'yu tiran diktatörlerden savunup koruyacaklarına yemin ederler. "Sahne 2: Şehir surları kenarında" Rolando'nun karısı olan, Lida savaşın devam etmesinde çok canı sıkılmıştır, Rolando bir Germen esir olan Marcovaldo'ya karısının güvenliğini sağlaması görevini vererek ona gayet iyi davranmıştır. Fakat Marcovaldo Lida'ya sırılsıklam aşık olmuştur. Ona aşkını ifşa ettiği zaman Lida'da bundan tiksinti duyduğunu ifade eder. Bundan sonra kocası Rolando'nun yanında Arrigo ile birlikte evine geleceğini öğrenir ve bunu çok can sıkıcı bulur. ("A frenarti o çor nel petto" - "Ah kalbim, artık kendimde güç bulamıyorum..."). Arrigo'da Ronaldo'nun evine geldiğinde Lida'nın orada Ronaldo'nun karısı olarak bulunmasından gayet rahatsız olduğunu açıkça gösterir. Rolando çağrılmış olduğu bir yere gitmek için oradan ayrılması gerekir ve Arrigo ve Lida birlikte kalırlar. Lida herkesin Arrigo'nun savaş meydanında ölmüş olduğunu kabul ettiklerini ve bundan dolayı babasının Rolando ile evlenmesini teşvik ettiğini açıklamaya çalışır. Arrigo Lida'yı "sadakatsiz kişi" olmakla suçlayarak ve kendi için yapılacak şeyin harp meydanında ölmesi olduğunu düşünerek oradan ayrılır. "Como hükümet konağı" Rolando ve Arrigo beraberce Como şehrine giderek birleşme teklifinde bulunurlar. Milano’ya yakın olan Como bir anlaşma ile Frederico Barbarosso’ya bağlıdır. İki İtalyan kenti güçlerini birleştirirlerse Cermen saldırılarına karşı başarı kesin olacaktır. İki arkadaş Como’luları buna inandırmaya çalışarak tarihe ve bağlı oldukları siteye karşı ihanet etmemeleri gerektiğini bildirirler. Comolular karar verirken Barbarosso’nun ordusu birkaç kilometre ötedeki Pavia’yı zapt eder. Como tepelerine karargâh kurar. Rolando ve Arrigo bu muhteşem ordunun her şeye rağmen İtalyan vatanseverleri karşısında yenilgiye uğrayacağına emindirler. Barbarosso da gelerek teslim olmalarını, İtalyanın kaderinin elinde olduğunu bildirir. Milanolular bu teklifi reddederek çıkarlar. Como şehrinin ileri gelenleri barışı sağlamak için istilacı güçlere karşı Milano'nun çok aleyhte şartlar ile bir sulh yapmaya mecbur kalması gereğini öğrenirler. Sonra Arrigo ve Rolando yeniden gelirler ve kuzeyden bir diğer ordunun Milano topraklarını girdiğini açıklarlar. İstilacılar ve Milano arasında bulunan Como şehrinden Milano namına yardım istediklerini söylerler. Como'nun İtalyan taraftarı olarak Milano'ya destek vereceğini ummakta olduklarını bildirirler. Birdenbire Alman