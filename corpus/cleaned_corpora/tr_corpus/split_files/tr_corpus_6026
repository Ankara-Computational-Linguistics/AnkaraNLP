başarıyla yürütmüş olan akademisyen; "Sosyal Bilgilerin Temelleri" (Sosyal Bilgiler 1. Sınıf Öğrencilerine), "Öğretim Teknolojileri" ve "Materyal Geliştirme" ("Sosyal Bilgiler Öğretmenliği" 3. sınıf öğrencilerine), Atatürk İlkeleri ve İnkılâp Tarihi ("İletişim Fakültesi" Öğrencilerine), Sosyal Bilgiler Eğitimi Açısından "Eğitim Klasikleri İncelemeleri" (Sosyal Bilgiler E. Yüksek Lisans Öğrencilerine), "Tarih Eğitiminde Yeni Yaklaşımlar" (Tarih Öğretmenliği Doktora Öğrencilerine)derslerini vermektedir. Pek çok sempozyuma ve panele katılan akademisyen özellikle Atatürkçülük ve Kemalizm konularında konuşmacı olmuştur. Ayrıca akademisyenin internet üzerinde yayınlanan pek çok makale ve bildirisi bulunmaktadır. Tüm bu akademik faaliyetlerin yanında TRT de program da yapmıştır. Akademisyen öğrencileri tarafından çok sevilen bir ders anlatım tekniğine sahiptir. Tarih şuuru kazanmış nesiller yetiştirebilmek yegâne amacıdır. Need for Speed: ProStreet Need For Speed: Pro Street, 2007 yılında EA Games tarafından sonra çıkarılmış bir oyundur. Bu oyundan sonra çıkmıştır. Bu oyun, önceki Need For Speed oyunlarından daha gerçekçidir. Electronic Arts, Need for Speed Shift dışında tüm Need For Speed serisinden sadece bu oyunu similator oyunu olarak çıkartmıştır. Araçların kontrolü birçok insan tarafından zor olarak karşılanmıştır, diğer Need for Speed serilerine göre yeni ancak beğenilmeyen bazı özellikler eklenmiştir. Araçların kontrolü modelden modele oldukça değişkendir. Araçların ağırlığı, ağırlık-güç oranı, çekiş sistemi, motor güçleri, motor karakterleri araçların sürüşünü oldukça etkiler. Bu oyunda; Grip, Drift, Drag ve Speed Challenge olmak üzere 4 ana yarış türü ve bunların alt türleri bulunur. Önden çekişli ve 4 tekerlekten çekişli araçlar drift yarışlarında kullanılamaz. Serinin önceki oyunlarına göre çok daha gelişmiş bir hasar modellemesi kullanılmıştır. Araçların hasarlı olması araçların performansını olumsuz etkiler. Diğer Need for Speed oyunları gibi şehir içinde gezip, araba modifiye etmek yerine sadece pistlerde yarışılmaktadır. Bu da oyunun simülasyon oyunu olduğunu açıkça belli etmektedir. Hikâye modu diğer oyunlara nazaran fazla geliştirilmemiştir. Oyundaki yarışlar legaldir. Araç takla attığında yarış dışı olunmaktadır ve yarış sahipleri bulunur. Yapay zeka pek fazla geliştirilmemiştir. Önceki oyunlardaki yapay zekanın aynısı gibidir. Araçların modifiye edlmesi genel anlamda serinin bir önceki oyununa benzer. Bir önceki oyuna göre daha fazla desen ve yeni desen türleri bulunur. Araçlara boyayla ilgili yapılan modifiyeler ücretsizdir. Araç gövdesi modifiyelerinde yarış koltuğu ve yarış kafesi ekleme modifiyeleri eklenmiştir. Önceki oyunlardaki ayarlanamayan parçalar kaldırılmıştır. Serinin önceki oyunlarından farklı olarak tüm gövde parçaları resmi markalara aittir. Gövde kitlerinin sayısı azaltılmıştır. Serinin bir önceki oyunundaki Autoscolp (ayarlanabilir parçalar) özelliği tüm gövde parçaları ve jantlara uyarlanmıştır. Performans modifiyeleri serinin önceki oyunlarıyla benzerlik gösterir. Bu oyun simülasyon ağırlıklı olduğu için araç perfomans ayarları oyunda önemli yer tutar. Önceki oyunlara göre daha fazla araç performans ayarı vardır. Eski oyunlardan daha fazla araç içermektedir. AraÃ§ listesi: Need for Speed serisi Mualla SÃ¼rer Mualla Sürer (d. 14 Ağustos 1902, Nevşehir - ö. 21 Ekim 1976, İstanbul) Türk tiyatro ve sinema sanatçısı. Türk sinema tarihinin kilometre taşlarından, genellikle Türk sinemasında "sabun köpüğü" şeklinde anılan "salon" filmlerinde, yardımcı kadın oyuncu olarak, "kötü kadın" rollerine çıkan sanatçı, ilk filmini 1953 yılında çevirdi. 200'e yakın filmde rol aldı. 28 Eylül 1976`dan beri tedavi görmekte olduğu hastanede, 21 Ekim 1976 yılında kalp ve solunum yetmezliğinden İstanbul'da 74 yaşındayken öldü. Burhanettin Uysal Burhanettin Uysal (20 Haziran 1967 Ereğli, Konya), 2008-2015 yıllarında Karabük Üniversitesi Rektörü. Lisans öğrenimini Gazi Üniversitesi Teknik Eğitim Fakültesi Mobilya Dekorasyon Bölümü'nde bitirdikten sonra 1992'de Polis Akademisi'nden mezun oldu. Gazi Üniversitesi Fen Bilimleri Enstitüsü'nde yüksek lisans yaptı (1993). Gazi Üniversitesi Fen Bilimler Enstitüsü'nde 1997 yılında doktorasını tamamladı. Evli ve 3 çocuk babasıdır.İyi derecede İngilizce bilmektedir. 1989-1994 yılları arasında komiserlik ve emniyet müdürlüğü yapmış olan Uysal, 1994-1997 yılları arasında Van Yüzüncü Yıl Üniversitesi'nde öğretim görevliliği yaptıktan sonra 1997-2000 yılları arasında Zonguldak Karaelmas Üniversitesi'nde yardımcı doçent doktor olarak akademik kariyerine devam etmiştir. 2006 yılına kadar doçentlik unvanı ile öğretim üyeliğine devam etmiş olan Burhanettin Uysal 2006 yılında profesör doktorluk unvanı almıştır. SGS 203, Geleneksel Yapı Süsleme Teknikleri adında ders notlarını kaleme almıştır. 17 Ocak 2008 tarihinde Cumhurbaşkanı Abdullah Gül tarafından Karabük Üniversitesi rektörlüğüne atanmış ve 10 Şubat 2015 tarihinde Karabük AKP milletvekili aday adayı olmak için istifa etmiştir, ancak aday gösterilmemiştir.1 Kasım 2015 seçimleri için AK Parti'den Karabük milletvekili adayı olmuş, yapılan seçimlerde Karabük'ten ikinci sıra milletvekili olarak mecliste yerini almıştır. 26. Dönem Karabük milletvekilidir. Tilya Soluk Mavi Nokta Soluk Mavi Nokta, Dünya'nın Voyager 1 sondası tarafından rekor uzaklıktan çekilen bir fotoğrafı. Fotoğraf, dünyayı uzayın sonsuzluğu içinde tek başına gösterir. "Soluk Mavi Nokta", Carl Sagan'ın bu fotoğraftan esinlenerek 1994'te yazdığı kitabının da adıdır. Fotoğraf, 2001 yılında space.com tarafından en iyi on uzay fotoğrafından biri seçilmiştir. Voyager 1 sondası, dış güneş sistemini incelemek maksadıyla ABD tarafından 5 Eylül 1977'de fırlatıldı. 14 Şubat 1990'da NASA, asli görevini tamamlamış ve artık Dünya'dan hayli uzaklaşmış olan Voyager 1'e yeni komutlar yollayarak Güneş Sistemi'ndeki tüm gezegenleri fotoğraflamasını sağladı. Gelen fotoğraflardan birinde, grenli bir siyah yüzey üzerinde uçuk mavi bir nokta görülüyordu. Bu, Dünya'ydı. NASA web sitesine göre fotoğraf Dünya'dan 6,4 milyar km uzaklıktan çekilmiştir. Dar açılı bir objektif kullanılmış, mavi, yeşil ve mor filtreler takılmış, tutulum düzleminin 32° üstü hedeflenmiştir. Dar açılı objektifler, geniş açılı objektiflerin aksine, belli bir bölgeden ayrıntı görüntülemek için kullanılır. Dünya, fotoğrafta bir pikselden daha küçük bir alan (NASA'ya göre 0,12 piksel) kaplamaktadır. Voyager, Venüs, Jüpiter, Satürn, Uranüs ve Neptün'ün de benzeri fotoğraflarını çekmiştir. Merkür'ün Güneş'e yakınlığı fotoğraflanmasına izin vermemiştir. NASA, 60 kadar fotoğrafı bir mozaik şeklinde bir araya getirerek "Aile Fotoğrafı" dediği Güneş Sistemi resmini oluşturmuştur. 11 Mayıs 1996'da, Carl Sagan, bir konuşmada fotoğrafı yorumlamıştır: Al Gore'un 2006 yapımı "Uygunsuz Gerçek" filminin son sahnesinde Soluk Mavi Nokta görülür. Gore, fotoğrafı küresel ısınmayı önlememiz gerektiğini vurgulamak için kullanırken Carl Sagan'ın sözlerini yineler: "Bu sahip olduğumuz tek şey". 12 Şubat 2020 tarihinde, fotoğrafın 30. yılı için NASA, aslına uygun olarak gelişmiş görüntü işleme yazılımları ve teknikleri kullanarak fotoğrafın daha kaliteli yeni bir versiyonunu oluşturmuş ve paylaşmıştır. Varolmanın Dayanılmaz Hafifliği Varolmanın Dayanılmaz Hafifliği (Çekçe orijinal isim: "Nesnesitelná lehkost bytí", İngilizce: "The Unbearable Lightness of Being", Fransızca: L'Insoutenable Légèreté de l'être), Milan Kundera'nın 1982'de yazdığı kitabı. İlk baskısı 1984 yılında Fransa'da Fransızca olarak yapılan kitap, ilk çıktığı andan itibaren edebiyat dünyasında ses getirdi . Çekçe orijinali ertesi yıl yayımlandı. Türkçe çevirisi ilk kez 1986’da yayımlandı ve Mart 2014’te 41. baskıyı yaptı. Roman, 1987 yılında aynı isimle sinemaya da uyarlanmıştır. Romanda, 1968’deki Prag Baharını ve akabinde Sovyetler Birliği’nin Çekoslovakya işgalini arka plana alarak roman kahramanları Tereza, Tomas, Sabin, Franz arasındaki ilişkiler anlatılır. Olaylar Prag, Paris, İsviçre, Kamboçya’da geçer. Yedi bölümden oluşur. Kuantum mekaniÄŸi Kuantum mekaniği; madde ve ışığın, atom ve atomaltı seviyelerdeki davranışlarını inceleyen bir bilim dalı. Nicem mekaniği veya dalga mekaniği adlarıyla da anılır. Kuantum mekaniği; moleküllerin, atomların ve bunları meydana getiren elektron, proton, nötron, kuark, gluon gibi parçacıkların özelliklerini açıklamaya çalışır. Çalışma alanı, parçacıkların birbirleriyle ve ışık, x ışını, gama ışını gibi elektromanyetik radyasyonlarla olan etkileşimlerini de kapsar. İngilizcedeki karşılığı "quantum", Latince 'quantus' (ne kadar, ne büyüklükte) sözcüğünden gelir ve kuramın belirli fiziksel nicelikler için kullandığı kesikli birimlere gönderme yapar. İngilizce 'mechanics' sözcüğü ise "bir şeyin çalışma prensibi" anlamına gelir. Kuantum mekaniğinin temelleri 20. yüzyılın ilk yarısında Max Planck, Albert Einstein, Niels Bohr, Werner Heisenberg, Erwin Schrödinger, Max Born, John von Neumann, Paul Dirac, Wolfgang Pauli gibi bilim insanlarınca atılmıştır. Belirsizlik ilkesi, anti madde, Planck sabiti, kara cisim ışınımı, dalga kuramı, Kuantum alan kuramı gibi kavram ve kuramlar bu alanda geliştirilmiş ve klasik fiziğin sarsılmasına ve değiştirilmesine sebep olmuştur. Klasik mekanik çok başarılı olmasına karşın, 1800'lü yılların sonlarına doğru, kara cisim ışıması, tayf çizgileri, fotoelektrik etki gibi birtakım olayları açıklamada yetersiz kalmıştır. Açıklamaların yanlışlığı bilim adamlarının yetersizliğinden değil aksine klasik mekaniğin yetersizliğinden kaynaklanıyordu. En yalın halde klasik mekanik evreni bir "süreklilik" olarak modelliyordu. Bazı deneysel gözlemleri açıklayabilmek için 1900 yılında Max Planck enerjinin, 1905 yılında ise Albert Einstein ışığın paketçiklerden oluştuğunu, yani süreksizlik gösterdiği varsayımını kullanmak zorunda kaldılar. Bilim adamları uzunca bir süre, bu süreksizlik varsayımlarını klasik mekanik kuramlarından türetmek için uğraştı. Yine aynı yıllarda, atomun iç yapısı üzerine yapılan deneyler bir gerçeği gözler önüne serdi: Ernest Rutherford yaptığı deneyle atomun küçük bir çekirdeğe sahip olduğunu gösterdi. Elektronun varlığı daha önce 1897 senesinde J.J. Thompsonca ispat edilmişti. Bu durumda, eğer negatif yüklü elektronlar pozitif çekirdeğin etrafında dairesel hareket yapıyorlarsa, çok kısa bir zaman diliminde elektronlar çekirdeğe düşeceklerdi. Bunun sebebi, elektromanyetik teoriye göre açıklanabilir: ivmelenen yükler ışıma yapar, dairesel hareket de ivmeli bir hareket olduğu için, elektron bu ışımayla enerji kaybedecek ve çekirdeğe düşecek, güneş sistemine benzeyen klasik model çökecekti. Geçici bir çözüm Niels Bohr'dan geldi. Elektronlar belli kuantizasyon kurallarınca, belli yörüngelerde hareket ediyorlar, enerjileri belli bir değere ulaşmadıkça ışıma yapamıyorlar bu sayede sistem dengede durabiliyordu. Bu geçici çözüm küçük atomlarda işe yaradıysa da daha büyük kütlelerde işe yaramıyordu. Bohr atom modeline, modeli deneylere uydurulmak için birçok yama yapıldı. Ne var ki Bohr'un "yamalı bohça"sı 1920'lere gelindiğinde artık iş görmüyordu, tayf çizgilerinin gözlenen yoğunluğunu yanlış veriyor, çok elektronlu atomlarda salınım ve emilim dalgaboylarını tahmin etmede başarısız oluyor, atomik sistemlerin zamana bağlı hareket denklemini vermedeki başarısızlığı gibi birkaç konuda daha gerçekleri gösteremiyordu. Kuantum mekaniğini Planck doğurduysa, bebekliğinin sonu da De Broglie ile gelmiştir. Louis de Broglie; birçok elçi, bakan ve Dük yetiştirmiş, aristokrat bir Fransız ailesinin çocuğuydu. Tarih eğitimi gördükten sonra fiziğe geçmiş ve 1923'te verdiği doktora tezinde, ışığın hem dalga hem de parçacık karakteri olmasından esinlenerek, aslında bütün madde çeşitlerinin aynı özelliği gösterebileceğini önerdi. Ortaya koyduğu fikir, Bohr'un "gizemli" yörüngelerini açıklamada başarılı oluyordu. Işığın girişim ve kırınım yaptığı, yani dalga özelliği gösterdiği, Thomas Young'in yaptığı çift yarık deneyi ile gösterilmişti. Ancak tüm madde parçacıklarının, su dalgaları ile aynı matematiksel özellikleri gösterebileceği beklenmiyordu. Max Planck 1900 yılında kara cisim ışınımı problemini (morötesi facia diye de anılır), çözmek için denklemini kullanmıştı. Bu denklem, foton kavramının başlangıcı oldu; çünkü "f" frekansındaki elektron salınımından oluşan ışığın, klasik mekanikle uyuşmayan bir şekilde, "h*f" nun sadece tam sayı katlarında kesikli enerjiler ("E") taşıyabileceğini varsaymıştı ("'h"', günümüzde Planck sabiti adıyla anılır). Fotonlar dalga özelliği gösteriyorsa, madde de bu dualiteyi (ikiligi) gösterebilir analojisi çok kuvvetli bir fikir idi. Bunun yanında önemli bir ipucu da Einstein'in birkaç yıl önce özel görelilik ispatında kullandığı Lorentz Dönüşümleri idi. Buna göre, serbest bir parçacık, yönü k, konumu x, frekansi "f" ve zaman bağlılığı "t" olan bir dalga ile ifade edilirse, 2*π*(k*x - f*t") , ve bu faz Lorentz dönüşümlerinde sabit kalacaksa, k vektörü ve "f" frekansı, x vektorü ve "t" zamanı gibi dönüşmelilerdi. Diğer bir deyişle, p" ve "E" gibi. Bunun mümkün olabilmesi için, k ve "f", p ve "E" ile aynı bağımlılığa sahip olmalılardı, bu yüzden de onlarla doğru orantılı olmalılardı. Bu şekilde, fotonlar için "E=h*f" olduğundan, madde için de, varsayımlarını yapmak 'doğal' gözükmüştür. Bu varsayıma ek olarak, de Broglie, herhangi bir kapalı yörüngenin 1/|k| nın tam katı olması varsayımını da kullanarak, deneysel olarak gözlenen, ve Sommerfeld ve Bohr tarafından "kuantize olma şartları" olarak anılan şartları, matematiksel olarak kolayca türetti. Bu türetme gayet gizemli bir şekilde doğru sonuçlar verince (Davisson ve Germer, 1927 yılında Bell Laboratuvarlarında gerçekleştirdikleri deneyle, elektronların da aynı ışık gibi girişim yaptığını ortaya koydular. Deney 1924'te de Brogli tarafından önerilmişti) insanlar deneysel olarak başka şeyleri tahmin etmesini de beklediler. Elbette yanıldılar çünkü bu şartlar serbest ışık parçaları için oluşturulan varsayımların, çekirdeğe bağlı elektronlar için uyarlanmasıydı ve çok ileri götürülmemesi gerekiyordu. Ama dalga mekaniği için doğru çıkış noktası idi. Enteresan bir şekilde, 1925-1926 yılları arasında Werner Heisenberg, Max Born, Wolfgang Pauli ve Pascual Jordan, matris mekaniği ile kuantum mekaniğinin formal tanımını yaptılar. Ama formalizmlerinde dalga mekaniğine yer vermediler. Benimsedikleri felsefe ise, tamamen pozitivist idi. Yani sadece deneysel olarak gözlenebilen değerleri göz önüne alan bir yaklaşım kullandılar. 1926 yılında Erwin Schrödinger bir dizi denklemle dalga mekaniğini yeniden canlandırdı. Sonunda kendi dalga mekaniğinden Heisenberg'in matriks mekaniğini de türetip iki formalizmin matematiksel olarak denk olduğunu da gösterdi (son makalelerinden birinde Schrödinger, relativistik bir dalga denklemi de sunar). Dirac'a göre ise tarih biraz daha farklı işlemiştir. Ona göre, Schrödinger önce relativistik dalga denklemini geliştirdi, sonra bunu kullanarak hidrojenin spektrumunu hesapladı ve deneylere uymadığını gördü. Ancak bu denklemin, düşük hızlarda geçerli olan versiyonu aslında çalışıyordu, ve bildigimiz Schrodinger dalga denklemine ulaşılıyordu. Daha sonra relativistik dalga denklemi Oskar Klein ve Walter Gordon tarafından yayınladı ve hâlâ Klein-Gordon denklemi olarak anılır. Bu noktadan sonra Dirac; teoriyi özel görelilikle uyumlu hale getirmiş ve bazı deneylerin sonuçlarını teorik olarak üretmiştir. Örneğin pozitron'un varlığını 1932 senesinde Carl David Anderson kanıtlamıştır ve nobel ile ödüllendirilmiştir. Kuantum teorisi, daha sonra 1940'larda Sin-Itiro Tomonaga, Julian Schwinger ve Richard P. Feynman'ın kuantum elektrodinamiği konusunda önemli çalışmalarıyla gelişimine devam etmiştir. 1950'li ve 60'lı yıllar ise Kuantum renk dinamiğinin gelişimine tanık olmuştur. Klasik mekanik, nesnelerin konum ve momentumları bilgilerini kullanarak, çeşitli kuvvet alanları altında nasıl hareket etmeleri gerektiğini bulmaya çalışır. Kökleri çok eskiye dayansa da başlangıcının Newton'un Principia'sı olduğunu kabul etmek yanlış olmaz. Daha sonra Euler, Lagrange, Jacobi, Hamilton, Poisson, Maxwell, Boltzman (İstatiksel mekanik ve klasik elektromanyetik teori de klasik mekaniğe katılabilir) gibi birçok ad tarafından çok çeşitli bakış açıları geliştirilmiş ve birçok alanda başarılı bir şekilde uygulanmıştır. Klasik mekaniğin tamamlanmasının Einstein'ın görelilik kuramları ile gerçekleştiğini söylemek yanlış olur. Klasik mekanik çok başarılı olmasına karşın, 1800'lü yılların sonlarına doğru, siyah cisim ışıması, tayf çizgileri, fotoelelektrik etki gibi birtakım olayları açıklama da yetersiz kalmıştır. Açıklamaların yanlışlığı bilim adamlarının yetersizliğinden değil aksine klasik mekaniğin yetersizliğinden kaynaklanıyordu. Klasik mekanikteki sorunun ne olduğunu anlatmak aşırı teknik kaçacaktır, ancak en yalın halde klasik mekanik evreni sürekli olarak modeller ve bu yaklaşım kendi içinde tutarlı degildir. Bunu görmek için termodinamikteki "eş-dağılım" prensibine ("") bakmalıyız. Üç konum (x, y, z) ve üç momentumla (px, py, pz) tanımlanan parçacıklar, sonsuz sayıda parametreyle tanımlanan alanlarla bir aradadır. Eş-dağılım kuramınca sistemin enerjisinin, denge durumunda, sistemin tüm bileşenlerine eşit biçimde dağılması gerekir. Alanlar sonsuz bileşene sahip olduğundan bütün enerji alanlara dağılmalıdır. (Daha teknik bir ifade ile, denge durumundaki sistemde enerji, bütün özgürlük derecelerine eş olarak dağılır; alanlar sonsuz özgürülük derecesine sahip olduğu için bütün enerji alanlara akmalıdır.) Evren dengede varsayılırsa, deneysel olarak böyle bir gözlemin olmaması, klasik mekaniğin "süreklilik" paradigmasında bir soruna işaret eder. Kuantum kuramı ise olayı bambaşka bir şekilde ele alır. Parçacıklar artık doğrudan 3 konum ve 3 momentumla tanımlanmak yerine bir "dalga fonksiyonu" ile tanımlanırlar. Bu dalga fonksiyonu parçacığın bütün bilgisini içinde barındırır ve dalga fonksiyonuna uygun "sorular" sorularak gerekli bilgi alınır. Örneğin konum bilgisi için dalga fonksiyonuna "parçacık nerede?" sorusunu sorarsınız, o ise size parçacığın soruyu sorduğunuz anda nerede olabileceğini söyler. Buradaki kritik nokta olabilirliktir. Bu, dalga fonksiyonunun bir de "olasılık fonksiyonu" olarak anılmasına neden olmaktadır. Daha sonra, bu olasılıksal durumu bilinçli olup olmama durumuna bağlayan Kopenhag Yorumu ortaya atılmıştır. (Matematik altyapısı yetersiz olanlar denklemleri görmezden gelebilirler.) Matematiksel olarak olayı şöyle tanımlayabiliriz: formula_3 parçacığı tanımlayan dalga fonksiyonumuz olsun, formula_4 integrali bize x'in beklenen değerini verir. Yukarıda bahsedilen soru sorma işlemi tam olarak böyle yapılır. Benzer şekilde momentumun beklenen değeri için; formula_5 şeklinde soruyu sorarız. formula_6 dalga fonksiyonumuzun karmaşık eşleniğidir. Karmaşık eşlenik ve dalga fonksiyonu arasında kalan ifadeler gözlemlenebilirlerimizin, yani konum ve momentumun, konum uzayındaki operatörleridir. Operatörler sorunun ta kendisidir. Konum ve momentum dışında daha birçok gözlemlenebilir ile işlem yapılabilir. Ancak konum ve momentum operatörleri kullanılarak diğer birçok operatörü elde etmek mümkündür. İşin ilginç yanı bu operatörle elde etmek için klasik formüller kullanılır. Örneğin kinetik enerji klasik mekanikte; formula_7 şeklinde tanımlanırken kuantum fiziğinde kinetik enerji operatörü yine aynı ifadeyle yazılır. Tek fark "p" artık bir sayı değil bir operatördür. Bu bize Ehrenfest teorimince sağlanır ve bütün operatörleri klasik yasaları kullanarak türetebiliriz. Bu noktada "Peki, dalga fonksiyonu nedir?" sorusuna dönmeliyiz. Dalga fonksiyonu bize Schrödinger denklemi tarafından verilen, bir bakıma parçacığın kimlik kartıdır.Bir boyutta Schrödinger denklemi; formula_8 şeklinde yazılabilir. İfade bir bakıma enerji denklemidir ve bahsi geçen "kimlik" kartını sistemin enerjisine göre verir. (Burada kimlikten kasıt, parçacığın elektron mu yoksa nötron mu olduğu değil, momentumu, konumu, kinetik enerjisi gibi gözlemlenebilirleridir.) Bu denklem çözüldüğünde parçacığımızın dalga fonksiyonunu elde etmiş oluruz. En basit atom olan hidrojen atomunun zamandan bağımsız analitik olarak çözülmesi bile zordur, neyse ki belli formalizmlerle, daha karmaşık sistemleri yaklaşımlar yaparak çözmek mümkün oluyor. Kuantum mekaniği temelinde bir olasılık teorisidir. Dalga fonksiyonu içinde sistemin bütün olası durumlarını barındırır. Siz soruyu sorduğunuzda size en olası cevabı verir, ancak soru sorma işlemi dalga fonksiyonunu "dağıtır" ve siz bir daha sorduğunuz zaman artık başka bir cevap alırsınız. Bunun yanı sıra kuantum mekaniği yapısı ötürü belirsizlikler barındırır. Bu belirsizlikler bazı gözlemlenebiliri ne kadar iyi bilirseniz diğer bazıları hakkında o kadar az şey bileceğinizi söyler. Örneğin konum ve momentum böyle bir çift oluşturur. Birini ne kadar iyi bilirseniz diğeri hakkında o kadar az bilginiz olur. Bu Heisenberg belirsizlik ilkesi olarak bilinir. Konum ve momentum için Heisenberg belirsizlik ilkesi şöyle gösterilir: formula_9 Bu ifade de formula_10 ve formula_11 ile verilenler sırasıylayla konum ve momentumdaki belirsizliklerdir. Yukarıda ele alınan kuantum mekaniği, öklidyen bir uzayda çalışılmış kuantum mekaniğidir, diğer bir deyişle göreceli değildir. Einstein'ın özel görelilik kuramına uyan bir kuantum mekaniği türetmek mümkündür. Hatta ilk bakışta kolay bir uğraştır. Kuantum fikrine ve özel göreliliğe biraz aşina olan biri bile çözüme kolayca ulaşır. Yukarıda değinilen Schrödinger denklemini daha sade bir formda şöyle ele alabiliriz: formula_12 Burada H olarak verilen Hamiltonian operatörüdür. (Toplam enerji olarak düşünülebilir.) Relativistik olmayan serbest parçacık (potansiyel enerji sıfır) için Hamiltonian: formula_13 olarak verilir. Relativistik serbest parçacık içinse Hamiltonian: formula_14 şeklinde yazılabilir. İfade pek yabancı değil, değil mi? Hayır, olaya klâsik mekanik açısından bakarsanız, parçacığın durduğunu kabul edersek, momentum sıfır olacak ve ünlü formula_15 'yi elde etmiş olacaksınız. Şimdi relativistik Hamiltonianla Schrödinger denklemini yeniden yazalım: formula_16 Karesi alınırsa elde edilir. Bu denklem Klein-Gordon denklemi olarak bilinir. Ancak denklem birtakım teknik nedenden ötürü sorunludur. Daha geçerli relativistik çözüm Dirac tarafından keşfedilmiştir ve kendi adıyla anılan denklemle verilir. Ultramikroskobik boyutlarda (Planck Uzunluğu) uzayın küçük dalga boylarında bir kaos olduğu düşünülür. Evrenin milyarda birinin milyarda birinin milyonda biri boyutlarda gözleyecek olursunuz Evren bir kaos olarak görünür. Kuantum mekaniği tarihi gelişimi boyunca birçok sınavdan alnının akıyla çıkmayı başarmıştır. Olguları büyük bir doğrulukla açıklaması, yeni olgulara ışık tutması bir teoriden beklenen özelliklerdir ve kuantum mekaniği bu işi gerçekten oldukça iyi başarmıştır. Kuantum fikirleri üzerine gelişen kuantum elektrodinamiği (QED) ve kuantum renk dinamiği (QCD) bu güne kadarki hiçbir teorinin ulaşamadığı hassasiyetlerde sonuçlar vermişlerdir. Ne var ki geçtiğimiz yüzyılın çok büyük iki teorik açılımı bir biriyle uyuşmamaktadır. Doğada bilinen 4 kuvvetten 3'ü, elektromanyetizma, zayıf ve güçlü kuvvetler, kuantum kuramlarıyla ele alınabilirken kütleçekimin henüz tutarlı bir kuantum kuramı bulunamamıştır. Her ne kadar sicim kuramları kuantum kütleçekime aday gibi görünse de çözülmesi gereken çok büyük sorunlar hâlen bulunmaktadır. Günümüzde yaygın kanı kuantum ve kütleçekimin üstünde, doğrusal olmayan daha genel bir kuramın yer aldığıdır. Kimyasal ve fizik bilimlerinin temelleri şu temel araştırma alanları üstüne kuruludur: Diğer tüm fizik ve kimya dalları, bu temel düzeneklerin uygulamalarıdır. O halde bunlara "saf", diğerlerine "uygulamalı" fizik ve kimya gözü ile bakılabilir. Kuantum mekaniğinin mikro sistemlere uygulanması ile şu uygulamalı fizik ve kimya dalları türetilmiştir: Fotokimya ve fotofizik, yüzey kimyası, vb. pek çok dal da kuantum mekaniğinden uygulamalar içermektedir. Kuantum mekaniği her ne kadar çok küçüklerin dünyasını modelleyen bir kuram olsa da uygulama alanları gerek dolaysız gerek dolaylı yollarla çok geniştir. Kuantum mekaniği biyoloji, malzeme bilimi, elektronik gibi birçok alanın günümüzdeki anlamına kavuşmasını sağlamıştır. Laser, maser, yarı iletkenler gibi günümüzün olmazsa olmazlarının icatları, kuantum mekaniği sayesinde mümkün olmuştur. Ayrıca elektron mikroskobu, atomik kuvvet mikroskobu, taramalı tünellemeli mikroskop gibi biyoloji ve nanoteknolojik uygulamaların olmazsa olmazları; PET-Scan (Positron Emmission Tomography), MRI (Magnetic Resonance Imaging), Tomografi gibi tıbbi görüntüleme cihazları yine kuantum mekaniğinin bize gösterdiği belli doğa olgularını kullanarak çalışırlar. Yine tıp, nanoteknoloji, elektronik gibi birçok alanda sayısız kullanımı olan fiberler kuantum mekaniğinin doğrudan uygulamasına örnektir. Modern kimya, kuantum fikirleri üzerine inşa edilmiş ve çok karmaşık moleküllerin yapıları bu sayede anlaşılmıştır. Yazının önceki bölümlerinde kuantum mekaniğinin bugüne kadar girdiği birçok sınavdan başarıyla çıktığını söyledik. Peki, nasıl olur da bu denli başarılı bir teorinin kritik bir felsefesinden söz edilebilir? Dahası teorinin önemli felsefî sorunlar yarattığını ileri sürebiliriz? Kuantum mekaniği çok sağlam matematik temelleri üzerine kurulmuştur. Sistemlerin doğası bu matematikle modellenir. Ancak başlı başına bu modelleme kuantum mekaniğinin temel kavramlarının çözümlenmesinde yetersizdir. Örnek verecek olursak, formula_3 bir dalga fonksiyonudur. Bu dalga fonksiyonunun mutlak karesinin olasılık genliği olduğu ise bir yorumdur. Eğer bu yorumu araştırır ve genel bir çerçeveye oturtmak istersek, o zaman, kuantum mekaniği felsefesi yapmış oluruz. Kuantum mekaniğinin temelleri Heisenberg belirsizlik ilkesinin formüle edildiği 1927 yılından bu zamana dek hiçbir değişikliğe uğramamıştır. Kuantum mekaniğinin uzantısı olarak ortaya çıkan teorilerde ortaya çıkan kavramlar da, bildiğimiz kadarıyla bu temel ilkelerde değişiklik yapılmasını gerektirmezler. Kuantum mekaniği doğduğu andan itibaren temel ilkelerin anlaşılması bakımından büyük tartışmalara yol açmıştır. Bu tartışmalardan biri A. Einstein, B. Podolsky ve N. Rosen'in 1935 yılında "Doğanın Kuantum Mekaniksel Tasviri Tamamlanmış Kabul Edilebilir mi?" başlığıyla yayınladıkları ve yazarlarının adlarının baş harfleriyle "EPR Paradoksu" olarak adlandırılan makalesiyle başlamış olup, hâlen de önemini korumaktadır. EPR makalesi bir fizik teorisinin tamamlanmış kabul edilebilmesi için iki temel koşulu yerine getirmesi gerektiğini söyler. Bunlar; EPR makalesine göre teorinin doğru olarak nitelendirilebilmesi için teorinin deney sonuçlarıyla uyumluluğu göz önüne alınmalıdır. Bu bakımdan kuantum mekaniği deneylerle büyük bir uyum gösterdiği için doğru kabul edilir. Teorinin başarısı için gerekli olan diğer koşul olan tamamlanmışlık için ise makalede şu koşul verilmiştir: "Bir fizik kuramında, her fiziksel gerçekliğe karşılık olan bir öge bulunmalıdır." Makalede fiziksel gerçeklik şu şekilde tanımlanmıştır: "Bir fiziksel niceliğin değerini, dinamik sistemi herhangi bir biçimde bozmaksızın kesinlikle tahmin edebiliyorsak, o zaman, fiziksel gerçekliğin, bu fiziksel niceliğe karşılık olan bir ögesi vardır." Fiziksel niceliğin kesin bir değerini, dinamik sistemi bozmadan teoride elde edebiliyorsak, o zaman, teoriden hesap ile elde edilen bu kesin değer fiziksel gerçekliğin bir ögesine karşılık gelecektir. Ancak fiziksel gerçekliğin bütün ögelerinin fizik teorisinde karşılıklarının bulunması gerektiğine dair bir koşul ileri sürülmemiştir. Bu nedenle, EPR'ye göre, doğru olan teorinin aynı zamanda tamamlanmış olması gerekmez. Fiziksel gerçeklik ölçütünün kuantum mekaniği çerçevesinde nasıl kullanıldığı makalede şu örnekle açıklanmıştır. Elimizdeki parçacık formula_19 fonksiyonu ile gösterilsin. Fonksiyonu; formula_20 şeklinde gösterelim. Bu parçacığın momentumu ölçülmeden önce şu önerme ileri sürülebilir: Parçacığın momentumunun ölçümden sonra formula_21 değerini alma olasılığı formula_22 dir. Ayrıca; formula_23 olduğunu kabul edelim. Eğer alınabilecek birden çok momentum değeri mevcutsa formula_22 1'e eşit değildir. Bu sebepten ötürü fiziksel gerçeklik ölçütü bu durumda kullanılamaz. Ä°ncirli Peugeot J9 Peugeot J9 ilk 1981 yılında piyasaya çıkmıştır. 1985 yılında Türkiye'ye gelmiştir. Artık Karsan tarafından Türkiye'de imal edilmektedir. Düşük maliyeti sebebiyle çokça tercih edilen bir okul servisi ve personel taşıma aracıdır. Peugeot j9 2005 yılında 2.8 DI İsuzu motora sahip olmuştur.2.5 lt`lik motorundan daha verimli olan bu motorun yakıtının ucuz oluşu, seri ve daha hızlı oluşu nedeniyle 2005 kasa j9`lar eski kasalardan daha çok beğenilmiştir.Peugeot j9 2006 yılında da yeni versiyonuna kavuşmuştur. 2.8 DI J9`ların vites-hız dağılımı. CEV Åžampiyonlar Ligi CEV Avrupa Erkekler Voleybol Şampiyonlar Ligi (European Champions' League), CEV'e üye ülke şampiyonlarının katıldığı Avrupa'nın bir numaralı kupasıdır. 2002 yılından beri İndesit'in sporsorluğunda düzenlendiğinden İndesit Avrupa Şampiyonlar Ligi olarak adlandırılmaktadır. Daha önceki adı Avrupa Şampiyon Kulüpler Kupası'ydı. İlk kez 1960 yılında düzenlenmiştir. Fiat Tipo Fiat Tipo, İtalyan üretici Fiat'ın 1988 ile 1995 yılları arasında üretilen otomobili. Uno'dan sonra Tempra'dan önce çıkmıştır. 1.4 ve 1.6 motor tipleriyle satılan modeldir. Ã–n camlar elektrikli'dir. 1.6 motor tipiyle satılan modeldir.S modelinden farkı: Koltukları S modelinden farklıdır Ã¶n camlar otamatiktir Tampon altlları boyalıdır ve arka ayak ısıtma ve kaloriferi vardır En full Tipo modelidir.İçinde: elektrilikli aynalar diğer modellerdekiderden farklı olarak 4 disk fren vardır Yar覺 dijital yar覺 analog bir kadran覺 vard覺r Buz dalgıcı Buz dalgıcı ("Gavia immer"), dalgıç kuşugiller (Gaviidae) familyasına ait bir kuş türü. Erişkinler, 122-152 santimetre kanat açıklığında ve 61-100 santimetre uzunluğunda olup, benzer "Gavia adamsii" den ufakça daha küçüktür. Ağırlıkları 1.6–8 kg arasında değişir. Ortalama olarak bir buz dalgıcı, yaklaşık 81 cm uzunluğunda, 136 cm kanat açıklığında ve 4.1 kg ağırlığındadır. Üreme dönemi erişkinlerinin, siyah bir başı, beyaz alt parçaları ve karelerle kaplanan bir siyah ve beyaz örtüsü vardır. Üreme dönemi dışındaki kuş tüyü, çene ve ön boyundaki beyazla, kahverengimsidir. Gaga gri veya beyazımsıdır. Gaga rengi de, benzer olan "Gavia adamsii" türünden buz dalgıcını ayırır. Bayağı turna Bayağı turna ("Grus grus"), turnagiller Gruidae familyasına ait bir kuş türü. Görkemli bir kuş ve orta-boyutlarda bir turna olup, 100-130 santimetre büyüklüğünde, 180-240 santimetre kanat açıklığında, 4.5–6 kg ağırlığındadır. Beyaz yüz çizgisiyle ve siyah kanat tüylerinin bir demetiyle gridir. Erişkinlerin, kırmızı bir taç yaması vardır. Avrupa ve Asya'nın kuzey parçalarında sulak arazilerde üreme görülürler. Kışı geçirmek için uzun mesafe göçmendirler. Afrika'da (güneyde Fas ve Etiyopya'ya), güney Avrupa ve güney Asya'da (güneyde Kuzey Pakistan ve doğu Çin'e) kışlarlar. Göç eden sürüler, "V" biçiminde uçarlar. Hepçildirler, yapraklar, kökler, küçük yumuşak meyveler, böcekler, küçük kuşlar ve memelilerle beslenirler. Ak turna Ak turna ("Grus leucogeranus"), turnagiller (Gruidae) familyasına ait bir kuş türü. Büyük beyaz turnalardır. Büyük erkekler, 140 santimetreden fazla büyüklükte ve 10 kg.in üzerinde ağırlıkları olabilirler. Erişkinler, arkada gagadan göze uzanan koyu kırmızı bir maske dışında, bütünüyle beyazdır. Sarı irisleri ve kırmızımsı bacaklara sahiptirler. Erkek, dişiden ufakça daha büyüktür. Erkek, dişiden ufakça daha büyüktür. Gençlerin, tüyle kaplanan bir maskesi ve kahverengimsi sarı veya tarçın rengi tüyü vardır. Balıkçıl'ları andırmakla birlikte, genellikle daha iri yapılı olna bu kuşların gagası daha kalın, başı kısmen tüysüz, ayaklarındaki arka parmak küçük ve iyice yukarıdadır. Uçarken uzun boyunlarını öne, uzun bacaklarını geriye doğru uzatırlar. Ak turnalar en gösterişli kuşlar arasındadır.Genellikle bataklıklarda ve çayırlık alanlarda yaşar; küçük hayvanları bitkisel maddeleri yerler. Bataklıklarda daha kuru bir yer seçerek otlar ve bitki saplarıyla hazırladıkları yuvaya dişi genellikle iki tane kahverengi benekli yumurta bırakır. 4 hafta kuluçkaya yatar. Bu dönemde erkek dişiyi terk eder. Ak turnalar aynı yuvayı yıllarca kullanabilir. Kahverengi hav tüyleriyle kaplı yavrular yumurtadan çıktıktan kısa bir süre sonra koşmaya başlar. Yavruların soluk borusu basittir. Ama zamanla uzar, kıvrımlanarak kornoya benzer karşık bir yapı kazanır. Soluk borusu göğüs kemiğinin öne doğru çıkıntı yapan karinasına yerleşmiştir. Bu dönemden sonra büyük sürüler halinde toplanan ak turnalar Ekim ayında yükseklerden, genellikle ‘V’ biçiminde sıralar halinde uçuşlarıyla büyük göçlere başlarlar. Tek eşli olan bu kuşlar dans ederek başlattıkları bereberlikleri boyunca danslarını sürdürürler. Adım atmaya benzer koşmaları olan büyük kuşlardır. Ot yerler. Ak turnalar dış görünüşlerinin leylekleri anımsatan bir biçimde çok uzun bacaklı olmasına karşın onların yakın akrabası değildirler. Sesleri tizdir ve çın çın öter. Böcek, örümcek küçük memeli, tohum meyve, yeşil bitkilerle beslenir. Bu tür, Saha Cumhuriyeti ve Batı Sibirya'da arktik Rusya'da görülürler. Uzun mesafe göçmenidirler. Kökeni çok eskiye dayanan bu kuşlar bilinen ilk fosillerine Saha Cumhuriyeti'nde rastlanmıştır. Ama avlanma ve yaşam ortamlarının yok olması nedeniyle çok azalmıştır. Telli turna Telli turna ("Anthropoides virgo"), turnagiller (Gruidae) familyasına ait bir kuş türü. 155–180 cm kanat açıklığı, 85-100 santimetre uzunluğunda, bayağı turnadan ufakça daha küçük ama benzer kuş tüyü olan bir turnadır. Göçmendirler, Afrika ve Güney Asya'da kışlarlar. Telli turnalar genellikle, kış boyunca kuru otlaklarda bulunurken, üreme mevsimi esnasında bataklık alanlar yaşam yeri olarak tercih edilir. Nemli bataklıklar, bozkır habitatları ve çayırlar, seçilebileceği diğer alanlardır. Türkiye'de şu anda 11 telli turna vardır. Nesli tükenmekte olan kuşlar arasındadır. Türkiye'de sadece Bulanık Ovasında yaşayabilmektedirler. Telli turna'nın nesli tükenebilir. Laterano Antlaşması Laterano Antlaşması, 1929 Laterano Paktı olarak da bilinir, İtalya'yla Vatikan arasında imzalanan antlaşmadır. İtalyan hükûmeti adına Benito Mussolini'nin, Papalık adına da Dışişleri Bakanı Kardinal Pietro Gasparri'nin imzaladığı antlaşma, 1948 İtalyan Anayasası'yla da onaylanmıştır. Bu antlaşmayla Papalık, başkenti Roma olan İtalya devletini tanırken, İtalya da Papalığın 44 hektarlık (0,44 km²) bir alan kaplayan Vatikan Kenti Devleti üzerindeki egemenliğini onaylıyor, Papa'nın tam bağımsızlığını güvence altına alıyor ve birçok başka konuda anlaşma sağlıyordu. Örneğin antlaşmanın 1. maddesiyle Roma'ya "Katolik dünyanın merkezi ve hac yeri" olarak özel bir konum verilmişti. 20. maddeyle de bütün piskoposların devlete bağlılık andı içmeleri koşulu getiriliyor ve piskopos olabilmek için İtalyanca konuşan İtalyan uyruğu olmak zorunlu kılınıyordu. 34. maddeyle ise devlet, Katolik nikâhının geçerliliğini ve kilise yasalarına göre düzenlenmesini kabul etti. Böylece evliliklerin geçersiz kılınması konusunda karar yetkisi dinsel mahkemelere bırakılıyor ve boşanma yasaklanıyordu. 36. maddeyle de devlet ilk ve orta dereceli devlet okullarında din eğitimi verilmesini onaylıyordu. Bu eğitimi verecek öğretmenleri atama, görevden alma ve kullanılacak ders kitaplarını seçme yetkisi de piskoposlara bırakılmıştı. 1985 Konkordatosu'nun imzalanmasıyla Katoliklik, İtalya'nın resmî dini olmaktan çıktı. Bu karar İtalyan toplumunda, başta devlet okullarında zorunlu din eğitiminin kaldırılması olmak üzere bir dizi önemli değişikliğe yol açtı. Yeni konkordatoyla dinsel kurumların vergiden bağımsız tutulması ve Yahudi katakomplarının mülkiyeti gibi çok farklı alanlarda düzenlemelere gidildi. Lanzarote Lanzarote Adası, İspanya'da, Kanarya Adaları Özerk Topluluğu'na bağlı Las Palmas ilinde ada. Kanarya Adaları takım-adalarının en doğusunda yer alır. Çok sayıda küçük kraterin ve lav akıntısının bulunduğu 845.9 km²'lik bir alanı kaplar. 1730-1736 arasında gerçekleşen yanardağ patlamaları adanın yarısının görünümünü değiştirmiştir. Son şiddetli patlama 1824'te görülmüştür. Fuego (Ateş) Dağlarındaki ("montana") çatlaklardan yayılan ısı, yumurta pişirmeye yetecek düzeydedir. 1974'te kurulan Timanfaya Ulusal Parkı'nın yüzölçümü 52 km²'dir. Yanardağların dik yamaçlarında açılan sekilerde kuru tarım yöntemleriye tahıl, sebze, şaraplık üzüm ve başka ürünler yetiştirilir. İnce kumlu kumsalları ve balık avlama olanakları adaya çok sayıda turist çeker. Yönetim merkezi ve başlıca liman olan Arrecife'de balıkçılığa dayalı sanayi kuruluşları vardır. Gran Canaria adasındaki Las Palmas de Gran Canaria'la ulaşım düzenli deniz ve hava seferleriyle sağlanır. Lanzarote'nin 1.6 km kuzeyinde, 25 km²'lik bir alanı kaplayan Graciosa adlı volkanik adacıkta çoğu balıkçı birkaç yüz kişi yaşar. Nüfus 127,457 (2006). Leone Leoni Leone Leoni (1509-22 Temmuz 1590), Floransalı heykeltıraş, kuyumcu ve madalyon yapımcısı. İspanyol heykel sanatını da etkilemiştir. Meslek yaşamının çoğunu Milano'da imparatorluk darphanesinin yöneticisi olarak geçirdi. En önemli yapıtları olan İspanyol kraliyet ailesinin portrelerinin yer aldığı madalyonlarda ve İspanya'da yaşayan oğlu Pompeo ile birlikte San Lorenzo del Escorial Kraliyet Manastırı'nda gerçekleştirdiği büyük altarda zarif çizgiler ve klasik bir nitelik izlenir. İmparator I. Carlos'un (V. Karl) Büstü'yse (1553-1555) Leoni'nin gözlem yeteneğini ve derin duyarlılığını ortaya koyar. Leoni'nin başka tanınmış yapıtları arasında "Öfkesini Bastıran I. Carlos" (1549-1555) ve "Anlaşmazlığı Yenen I. Carlos" sayılabilir. Leoni'nin, avlusunda Marcus Aurelius'un at üstünde bir heykelinin yer aldığı Milano'daki Omenoni Evi (1565-1570) adlı malikanesi, sanatçının bu imparatora beslediği saygının bir ifadesi gibidir. E. M. Forster Edward Morgan Forster (d. 1 Ocak 1879 – ö. 7 Haziran 1970), Liyakat Nişanı sahibi, İngiliz roman, öykü ve deneme yazarı. Modernist akımın İngiltere'deki önemli temsilcilerinden biridir. İçlerinde Virginia Woolf'un da bulunduğu Bloomsbury Grubu'nun uzaktan da olsa üyesiydi. İslam tıbbı İslam tıbbı, İslam peygamberi Muhammed dönemindeki geleneksel Arap tıbbından olduğu kadar, antik Helen (Grek-Roma) tıbbı Unani'den, antik Hint tıbbı Ayurveda'dan ve antik İran tıbbından etkilenmiştir. Ortaçağ İslam medeniyetinde, İslam medeniyetinin dili (lingua franca) Arapça ile ifade edilen tıp teori ve uygulamalarının bütününe verilen ad. Tıp tarihinde Arap tıbbı terimi de kullanılmakla birlikte dönemin önemli bazı figürleri Arap olmadığı gibi Rey, Hamedan gibi Fars şehirlerinde yaşamaktaydılar. (1) İslam tıbbı Muhammed bin Abdullah'ın sözleriyle başlatılmaktadır. Sahih-i Buhari, Sünen-i Ebu Davud ve Muvatta gibi hadis kaynaklarında Muhammed bin Abdullah'tan sağlık ile ilgili aşağıdaki ve benzer sözler (hadis) aktarılmıştır: "Allah devası olmayan hiçbir hastalık yaratmamıştır" (Sahih-i Buhari) "Tıbbi tedavileri kullanın zira Allah yaşlılık haricinde tedavisi olmayan bir rahatsızlık yaratmamıştır" (Sünen-i Ebu Davud) "Rahatsızlığı gönderen onun devasını da göndermiştir." (Muvatta) Muhammed bin Abdullah'ın yukarıdaki hadislerinin de yönlendirmesiyle müslümanlar ölüm dışında her hastalığın bir tedavisi olduğuna inanmışlardır. İslam tıbbının ilk dönem yazarları genellikle doktorlardan çok din adamları olmuştur. İlk Müslüman hekimin Muhammed’in ashabından ve aynı zamanda teyzesinin kocası olan Hâris b. Kelede (Kaladân) olduğu aktarılmaktadır. Rivayete göre Kelede, Muhammed’in teşvikiyle tıp sanatını öğrenmek ve araştırmak için Cündişapur’a (İran) gitmiştir. Muhammed bin Abdullah'ın bu teşvikine karşılık ilk dönemlerde müslümanlar arasında tıbba ilgi yeterince fazla olmamış ve bunun neticesi olsa gerek İslâm coğrafyasındaki ilk hekimlerin çoğunluğu Hıristiyan,Yahudi veya İranlı bir kökenli olduğu görülmektedir. Ancak Arapça’nın bilim dili oluşu ve özellikle de bir tıp dili haline gelmesiyle, tıbbî irfanın Arap Müslüman kültür havzasında işlerlik kazanması gerçekleşti. İslam tıbbının doğuşu ve gelişimi kabaca üç evreden geçmiştir: 1- Yabancı kaynakların Arapça'ya tercüme edildiği ilk evre. Bu evre yaklaşık olarak MS 7. ve 8. yüzyıllar arasına tekabül etmektedir. 2- Müslüman tıp adamlarının tıb bilime özgün katkılarının ve başarılarının olduğu ikinci evre. Bu evre MS 9.-13. yüzyıllar arasındadır. 3- MS 13. yüzyıl sonrasındaki üçüncü evre. Bu evrede diğer bilim alanlarında olduğu gibi tıp alanında da bir durgunlaşma ve gerileme söz konusu olmuştur. İlk evrede Suriyeli ve İranlı bilginler Yunanca ve Süryanice antik literatürden felsefe, astroloji ve tıp gibi alanları da içeren bilim dallarından tercümeler yapmışlardır. Abbasi Halifesi el-Memun gibi müslüman idareciler tercümanları paraca destekleyerek bu faaliyetlerin gelişmesine katkıda bulunmuşlardır. Tercümanların büyük çoğunluğu Hristiyan olmakla birlikte müslüman idareciler tarafından saygı görmüş ve faaliyetleri desteklenmiştir. (2) MS 9. yüzyılda Hüneyn İbn İshak Yunan tıbbının babası Galen'in çok sayıda eserlerini Arapça'ya çevirmişti. Ayrıca Gundişapur'daki Ortaçağ Pers döneminin eserleri ve Hint dünyasından Suşruta Samhita, Çaraka Samhita gibi eserler de Arap diline aktarılmıştı. Kısa bir zaman sonra müslüman doktorlar anatomi, bakteriyoloji, mikrobiyoloji, oftalmoloji, patoloji, farmakoloji, fizyoloji, psikoloji, cerrahi ve farmakolojik bilimler gibi tıbbın çeşitli alanlarında katkıda bulunmaya başladılar. İslam doktor ve bilginleri bu medeniyenin önemli bir parçası olan tıp alanında teori ve pratiği bir araya getirdikleri geniş ve kompleks bir tıp literatürü oluşturmuşlardır. Galen ve Hipokrat'ın eserlerini de içeren Helen tıp bilgisi bu literatür vasıtasıyla daha sonra Batı'ya yeniden aktarılmıştır. İslam tıp bilginlerinden özellikle İbn-i Sina'nın Batı tıp tarihinde önemli etkisi olmuştur. Onun Kanun fi'tıb adlı eseri Latince'ye çevrilmiş, yalnız 15. ve 16. yüzyıllarda otuzbeşden fazla baskı yapmıştır. İslam dünyasında İbn-i Sina kadar ünlü bir diğer isim Horasan'ın Rey kentinde doğan ve Galen üzerine çalışmalarıyla kendisine İslamın "Calinos"u ismi takılan, Zekariya Razi’dir (854-932). Elliden fazla tıbbi eserin sahibi olan ve Al-Mansuri adlı eseri 15. yüzyılda Latince'ye çevrilen Razi, Hipokrat’ın pratiği ile Galen’in teorilerini birleştirmiştir. Eserlerinden altısı tıbbi deontolojiye aittir. Sülfürik asiti keşfetmiş ve farmakolojiye birçok yeni ilaçlar katmıştır. İspanya’da, Kordoba’da doğan Ebu'l Kasım El-Zehravi (936-1013) İslam dünyasının en büyük cerrah ve anatomistidir. Dönemi için modern sayılacak cerrahi esasları tıbba kazandırmış, ilk kez cerrahi aletlerin çizimlerini yapmış, dağlama ve amputasyon yöntemlerini uygulamıştır. En ünlü cerrahi eseri “Al-Tasrif fit Tıp” adını taşımaktadır. Ali bin Abbas ya da Latince "Haly Abbas" olarak bilinir. İranlı Müslüman fizikçi ve tıp alimidir. "Kitab El-Maliki" adlı tıp ve psikoloji üzerine yazdığı eseriyle ve günümüzden yaklaşık 1000 sene önce ilk kanser ameliyatını yapmasıyla biliniyor. İslam dünyasının önemli hekimlerden biri de 13. yüzyılda Şam'da ve Kahire'de çalışmış olan İbn Nefis’tir. “İbn-i Sina Kanunu’nun Anatomi Kısmına şerh” adlı eserinde Galen’in dolaşım sistemine itiraz etmiştir. Galen’in ileri sürdüğü kalbin sağ ve sol karıncığı arasındaki duvarda deliklerin bulunduğu görüşünü reddetmiştir. Nefis’e göre söz konusu yerde herhangi bir delik bulunmamaktadır. Bu da kalbin sağ tarafına gelen kanın akciğerlere gidip oradan sol karıncığa geçmesi demektir. Yani, günümüzde bildiğimiz küçük kan dolaşımı dediğimiz olaydır. Bu açıklama zamanında İslam ve Osmanlı dünyasında biliniyor olmasına rağmen Avrupa tarafından fark edilmemiştir. Phythagoras'a göre doğaya dört ana yön (kuzey, güney, doğu, batı), dört temel eleman (ateş, hava, su, toprak) ve bunların dört fiziksel özelliği (sıcaklık, soğukluk, kuruluk, yaşlılık) gibi dörtlü ritim hakimdir. MÖ 5. yüzyılda Sicilyalı Empedokles (492-432) bu görüşlerden etkilenerek evrenin esas ve tali derecede birbirine zıt dört temel elemandan meydana geldiğini öne sürmüştü. Bunlar, Ateş (kuru-sıcak), Hava (yaş-sıcak), Su (soğuk-yaş), Toprak (soğuk-kuru)idi. Empedokles'in bu teorisi Hippokrates tarafından benimsenip insan bedenine uygulanmıştı. Humoral Patoloji Teorisi denilen bu anlayışa göre beden 4 unsurdan müteşekkil bir yapıydı. Bu teori Doğu ve Batı tıbbında yaklaşık 2500 sene yürürlükte kalmıştır. Günümüzde ise bazı yönleriyle halk tıbbında yaşamaya devam etmektedir. (3) Antik Yunan tıbbındaki Humoral Patoloji Teorisi (dört unsur) veya İslam-Arap tıp dünyasında Ahlat-ı erbaa denilen teori İbn-i Sina'nın (980-1037) Kanun fi't-tıbb adlı eserinde, duygusal, zihinsel durumlar ve tavır ve rüyalar dahil edilerek genişletilmiştir. (1) Lawrence I. Conrad, ‘Arab-Islamic Medicine’, in WF Bynum and Roy Porter (eds), Companion Encyclopedia to the History of Medicine. London: Routledge, 1993, s.676 (3)Prof. Dr. Ali Haydar Bayat, Tıp Tarihi, İzmir, 2003 O. Henry O. Henry (d. 11 Eylül 1862, Greensboro, Kuzey Karolina – ö. 5 Haziran 1910, New York) Amerikalı yazar William Sydney Porter'ın takma adıdır. Yazar özellikle yazdığı öykülerin şaşırtıcı sonları ile ünlüdür. Yazar, Kuzey Karolina'da Greensboro şehrinde doğdu. Doğduğunda aldığı ikinci ismi Sidney'in yazım şeklini 1898 yılında Sydney olarak değiştirdi. Fizikçi olan babası Dr. Algernon Sidney Porter (1825-1888); annesi ise Mary Jane Virginia Swaim Porter (1833–1865) idi. Babası ve annesi 20 Nisan 1858 yılında evlenmişlerdir. William üç yaşındayken annesini veremden kaybetmiş ve ardından babasıyla birlikte babaannesinin yanına taşınmıştır. Çocukluk yıllarında Porter, klasiklerden ucuz romanlara kadar her şeyi okuyordu. 1876 yılında Porter, halası Evelina Maria Porter'nın ilköğretim okulundan mezun oldu. Daha sonra Lindsey Street Lisesi'ne kaydını yaptırdı. Halası ona on beş yaşına kadar vasilik etti. 1879'da, amcasına ait bir eczanede çalışmaya başladı. 1881'de on dokuz yaşında eczacılık ruhsatı aldı. 1882 yılının Mart ayında Porter, Dr. James K. Hall ile birlikte Texas'a taşındı. Bir mandırada toplam yedi yıl çalıştıktan sonra emlakçılık ve proje ressamlığı yaptı. Evlendikten sonra hesaplarında bulunan bir yolsuzluk nedeniyle işine son verildi. Evlendiği eşini de annesi gibi verem nedeniyle yitirdi. Yerleşmek üzere gittiği Houston'da "Houston Post" gazetesinde çalışmaya başlayan Henry, hakkında açılan davaya girmeyerek Honduras'a gitti. Eşinin rahatsızlanması üzerine iki yıl sonra dönerek yargıç karşısına çıktı. Kaçması nedeniyle üç yıl fazla ceza alarak Colombus cezaevinde hapsedildi. Buradaki bir gardiyanın isminden edindiği takma adıyla öyküler yazmaya başlayan O. Henry, cezaevinden çıkınca Pittsburg'a gitti. 1902 yılında bir yayınevinin çağrısı üzerine New York'a yerleşti. Orada bulunduğu süre içerisinde 381 adet kısa hikâye yazdı. New York World Sunday Dergisi için haftada bir hikâye yazmaya başladı. Hikâyelerindeki ilginç sonlar okurları tarafından beğeniyle karşılandı. Porter 1907 yılında North Carolina'yı ziyaret ettiğinde karşılaştığı çocukluk arkadaşı Sarah (Sallie) Lindsey Coleman ile evlendi. Yazar, dergilerde yayınlanan öyküleriyle gösterdiği başarıya rağmen aşırı alkol alıyordu. Bu nedenle 1908 yılında sağlığı kötüye gitmeye başladı. Bu durum yazdığı öykülerde de etkisini göstermiştir. Eşi Sarah onu 1909 yılında terk etti. 1910 yılında yazar, kalp büyümesi ve şeker hastalığının da etkisiyle karaciğer sirozundan hayatını kaybetmiştir. Yalın dili, yayımlandığı çağı yansıtması, özentisiz kalemi ve doğal anlatımı nedenleriyle Amerikan edebiyatının en güçlü öykü yazarlarından biri olarak bilinen O. Henry'nin yapıtları, 1901 yılından sonra 10 cilt olarak yayımlanmıştır. Su kılavuzu Su kılavuzu ("Rallus aquaticus"), yelvegiller (Rallidae) familyasından bir kuş türü. Üreme habitatı, Avrupa ve Asya'nın bataklık ve sazlıklarıdır. Bataklık ya da sazlık ortamlarda, kuru bir yerde yuva yaparlar. Üreme döneminde dişi yuvaya bir düzine kadar yumurta bırakabilir. Erişkinler, 23–26 cm büyüklüğünde olur. Çoğunlukla üst kısımları kahverengi, alt kısımları mavi-gri tüylerle kaplıdır. Uzun ayak parmakları, kısa bir kuyruğu ve ince kırmızımsı uzun bir (3-4.5 santimetre) gagası vardır. Bacaklar, sarımsıdır. Çamur veya sığ suda buldukları sucul bitkiler, böcek, küçük balıklar, salyangoz ve başka küçük canlılarla beslenirler. Paul Claudel Paul Claudel (6 Ağustos 1868 – 23 Şubat 1955), Fransız şair, oyun yazarı, diplomat ve heykeltıraş Camille Claudel'in küçük kardeşidir. Claudel en çok da, koyu katolik inancını taşıyan, manzum dramlarıyla ünlüydü. Benekli sutavuÄŸu Benekli sutavuğu ("Porzana porzana"), yelvegiller (Rallidae) familyasından bir kuş türü. Üreme habitatları, Batı Asya'yla ılımlı Avrupa'nın karşısında bataklıklar ve saz yataklarıdır. Bataklık bitki yaşamında kuru bir yerde yuva yaparlar, 6 ila 15 adet yumurta koyarlar. Bu türün kuşları göçmendir, Afrika ve Hindistan'da kışı geçirirler. 19 - 22,5 santimetre uzunluğunda, su kılavuzundan ufakça daha küçüktür, kısa düz kırmızı dipli sarı renkli bir gaga ile ayrılırlar. Erişkinlerin, çoğunlukla kahverengi üst parçaları ve mavi-gri göğsü, koyu çizgileri ve beyaz böğürleri vardır. Uzun ayak parmaklarıyla yeşil bacakları vardır. Marki Marki ("Marquis"), Fransızcadan gelen bir kelimedir. Aristokratik bir rütbedir. Fransa'da bir soyluluk unvanıdır. Örnek: Marquis de Sade Bataklık sutavuğu Bataklık sutavuğu ("Porzana parva"), yelvegiller (Rallidae) familyasından bir kuş türü. Saz bitki yaşamında kuru bir yerde yuva yaparlar, 4-7 yumurta koyarlar. Bu türün kuşları göçmendir, Afrika'da kışı geçirirler. 17-19 santimetre uzunluğunda olup benekli sutavuklarından ufakça daha küçüktürler. Küçük sutavuğu daha çok benzerler. Kısa, düz, kırmızı dipli sarı bir gagası vardır. Erişkin erkeklerin, çoğunlukla kahverengi üst parçaları ve mavi-gri yüzü ve alt parçaları vardır. Küçük sutavuğu Küçük sutavuğu ("Porzana pusilla"), yelvegiller (Rallidae) familyasından bir kuş türü. Islak saz bataklıklarında kuru bir yerde yuva yapar, 4-8 yumurtayı koyarlar. Bu tür, göçmendir, doğu Afrika ve güney Asya'da kışı geçirirler. Uzunlukları 16–18 cm'dir ve sadece ufakça daha büyük olan bataklık sutavuğuna benzerdir. Bu kuşlar, çamur veya sığ suda gagasıyla araştırarak ve görerek yiyeceği alırlar. Onlar çoğunlukla, böcekler ve suya ait hayvanları yerler. Tatar Çölü Dino Buzzati'nin 1940'ta yayımlanan romanı. 1949 yılında Fransa'daki çevrisiyle Buzzati'yi dünyaca ünlü bir yazar yapmıştır. Romanın kahramanı genç teğmen Drogo, ülkenin sınırındaki kalelerden birine atanır. Drogo kaleyi görür görmez geri dönmeye karar verir. Fakat daha sonra gelişen olaylar, Drogo'yu kaleye bağlar. Zamanla kale, Drogo'nun kaderi haline gelir. Sıradanlığın pençesine düşüp, önüne çıkan fırsatları değerlendirmek yerine alışkanlıkları içinde kendini unutarak tıpkı geceleri yatarken sesini duyduğu tıp tıp eden su damlaları gibi akıp geçen zamana yenik düşen bir adamın hikâyesidir. Romanda Kafka'nın etkisi açık olarak görülür. Buzzati, Tatar Çölü romanıyla insanın yazgısından kaçmasının imkânsızlığını ortaya koymuştur. Ä°kizce, Nizip İkizce, Gaziantep ilinin Nizip ilçesine bağlı bir mahalledir. İkizce mahallesi Gaziantep il merkezine 45 km, Nizip ilçesine 17 km uzaklıktadır. 2012 nüfus sayımına göre TUİK verilerine göre 396 erkek 418 kadın olmak üzere toplam 814 kişidir. 1985 yılında 545 kadın 537 erkek toplam 1082 iken ; 1990 yılında 522 kadın 459 erkek toplam 981 olmuştur. 2000 yılında yapılan nüfus sayımlarında mahallesimüzde 597 kadın 579 erkek olmak üzere 1176 dır. Sevtap Ã‡apan Emine Sevtap Çapan (d. 28 Nisan 1970, İstanbul), Türk tiyatro, sinema ve dizi oyuncusu. 1995 yılında Müjdat Gezen Sanat Merkezi Tiyatro Bölümü'nden mezun olan Sevtap Çapan, sahneye ilk adımını atışı, Şehir Tiyatroları'nda 1994 - 1995 sezonunda "Savaş ve Barış" oyununda rol aldığı "Natasha" karakteriyle olmuştur. Kurum bünyesinde birçok oyunda oynayan sanatçı, ayrıca sinema ve dizi filmlerde de rol almış, MSM'de eğitmenlik yapmıştır. SaztavuÄŸu Saztavuğu ("Gallinula chloropus"), yelvegiller (Rallidae) familyasından bir kuş türü. Bataklık çevreler vei güzel-otlu göllerde ortak üreyen bir kuştur. Beyaz kuyruk altı, sarı bacaklar ve kırmızı yüzle ilgili bir siperin dışında koyu kuş tüyüyle ayırt edilen bir türdür. Genç daha kahverengidir ve kırmızı yüz siperi yoktur. Bu tür, bitkisel mataryeller ve küçük suya ait yaratıkların geniş bir karışımını tüketir. Yuva, yoğun bitki yaşamında yerde inşa edilen üstü kapalı bir sepettir. Yaklaşık bir düzine alt türü vardır, bunlar: Kışlacık, Mesudiye Kışlacık, Ordu'nun Mesudiye ilçesine bağlı bir mahalledir. Mesudiye'nin merkezinin 15 km kuzeyinde yer almaktadır. Bülent Ecevit başbakanlığındaki 3'lü koalisyon hükûmeti zamanında uygulanan köykent projesinin içerisinde yer alan 9 mahalleden bir tanesidir. Teksas Testere KatliamÄ± (seri) Teksas Testere Katliamı serisi, Tobe Hooper'ın 1974 yılında yayınladığı "Teksas Testere Katliamı" ile başlayan korku filmleri dizisidir. Orijinalinden sonra üç tane devam filmi çekilmiş, ondan sonra da yeni versiyonu çekilmiştir. "Teksas Testere Katliamı" Tobe Hooper tarafından 1974 yılında yayınlanan filmdir. Bu film ayrıca kendinden sonra gelen devam ve yeni versiyonunun başlangıcı olmuştur. Teksas Testere Katliamı 1970'lerin korku filmi olan Alfred Hitchcock'un Sapık filmi gibi slasher türüdür. Film John Carpenter'ın 1978 tarihli Cadılar Bayramı filmine esin kaynağı olmuştur. Teksas Testere Katliamı ile seri cinayet işleyen sapık filmleri çekilmiştir. Teksas Testere Katliamı'nda beş genç tatilde iken Teksas'ın ortalarında Deri Yüz ve onun yamyam ailesine av olmaları konu alınıyor. Bu film ile beraber aynı zamanda Deri Yüz katili ikonlaşıyor. Korku filmlerinin ünlü karakterlerinden oluyor. Film Sapık ve Kuzuların Sessizliği filmleri gibi Amerika'nın ünlü katili Ed Gein'den esinlenilerek çekilmiştir. Ed Gein gibi filmin katili Deri Yüz'de (Leatherface) insan etini günlük yaşamda kullanmıştır. "Teksas Testere Katliamı Bölüm II" 1986 yılında yine Tobe Hooper tarafından çekilen orijinalinin devam bölümüdür. Filmde Hollywood'lu yıldız Dennis Hopper'da oynamıştır. Türkiye'de sinemalara "Katliam" adı altında giren film, kara mizah türüne örnektir. Filmde Lefty adlı Teksaslı teğmen, ilk filmde öldürülen Franklin Hardesty ve öldürülmeye teşebbüs edilen Sally Hardesty adlı kuzenlerinin öcünü almak için yamyam Sawyer ailesi ile savaşması konu alınır. Filmin sonunda Lefty ile Deri Yüz testere düellosu yapar. Filmde otostopçu karakteri hariç aile üyelerinden tümü durmaktadır. Hatta Büyük Büyük Anne ve Vuruş Zirvesi gibi farklı karakterler de yer almaktadır. Otostopçu karakterinin filmde sadece cansız vücudu bulunur. Filmin 10 dakikalık kesik sahneleri de bulunmaktadır. Amerika'da son zamanlarda yayınlanan DVD'de bu sahneler vardır. "Deri Yüz: Teksas Testere Katliamı III" 1990 yılında çekilen Kate Hodge, Ken Foree ve Viggo Mortensen'in oynadığı Jeff Burr'un yönettiği devam filmidir. Film New Line Stüdyolarında çekilmiştir. Bu film ile Teksas Testere Katliamı üçleme olmuştur. 2003'te DVD formatında kesik sahneler yayınlanmıştır. Bir önceki filmde Deri Yüz karakteri bu bölümde farklı bir aile ile görünmüştür. Filmin konusu Michelle ve Ryan'ın arabaları ile seyahat ederken Teksas'ın ortasında vahşi ve yamyam bir ailenin elinde verdiği mücadeledir. Film Türkiye'de "Meşin Surat" adıyla yayınlanmıştır. Filmdeki Küçük Kız karakterinin elinde tuttuğu bebeğin adı Sally'dir. Bu bebeğin adı ilk filmdeki kadın kahraman Sally Hardesty'den gelmektedir. Ayrıca film Teksas'ta çekilmemiştir. "Teksas Testere Katliamı: İleriki Nesil" (Teksas Testere Katliamı'nın Dönüşü) orijinal Teksas Testere Katliamı'nın devam bölümlerinden biridir. Filmde Renée Zellweger ve Matthew McConaughey gibi yıldızlar rol almıştır. Filmde Deri Yüz adlı karakterin ilk iki filmden ve üçüncü filmden farklı bir ailesi olup, Jenny ve arkadaşlarının Deri Yüz ve ailesinin eline düşmesi konu alınmıştır. Filmin yine diğer bölümlerdeki gibi başlangıç konuşması vardır. Deri Yüz, Drayton, Otostopçu, Büyük Baba ve Büyük Anne'nin yaşadığı evdir. Evin bir bahçesi vardır. Ev iki katlıdır. Alt katta bir mutfak ve bir yemek salonu bulunmaktadır. Çatı katında Büyük Baba ve Büyük Anne durmaktadır. Ev Teksas'ta, Franklin ve Sally Hardesty'nin dedesinin mezbahasının yakınlarındadır. Bu eve yakın olarak ayrıca Drayton Sawyer'ın benzin istasyonu bulunmaktadır. Evin yakınlarından da bir yol geçmektedir. Ana yola bağlanan bu yol Sawyerların evine giden yoldur. Bu yola sapanlar zaten Sawyerların eline düşer. Deri Yüz, Drayton, Vuruş Zirvesi, Büyük Baba ve Büyük Büyük Anne'nin yaşadığı terk edilmiş karnaval alanıdır. İlk filmdeki eve ne olduğu bilinmemektedir. Drayton buraya "Teksas Savaş Ülkesi" adını vermiştir. Aynı zamanda bir lunaparktır. Bu lunapark Teksas ile Dallas'ın kesiştiği yerlerdedir. Lunaparkta İsviçre'nin ünlü dağı Matterhorn'un bir kopyası vardır. Bu dağda bir türbe vardır. Türbede de Büyük Büyük Anne durmaktadır. Lunaparkın içi bir yer altı tüneline açılmaktadır. Sawyerlar bunun bir bölümünde yaşamaktadır. Tünelden içeri girilince etraf dolaşıldığında birçok insan iskeletine rastlanabilir. Drayton'un el bombasını atmasıyla bu yer patlamıştır. Deri Yüz, Eddie, Tech, Alfredo, Anne, Büyük Baba ve Küçük Kız'ın yaşadığı evdir. İki katlıdır. İlk filmdeki ev ile aynı olup olmadığı bilinmiyor. Ev filmde Teksas'ta ama gerçek hayatta başka bir yerdeki bir ev. Yani aslında film de başka yerde çekilmiş. Teksas süsü verilmiş. Evin büyük bir garajı vardır. Bu garajda Deri Yüz'ün jipi bulunmaktadır. Evin yakınlarında bir orman vardır. Bu ormanda insan cesetlerinden ve kemiklerinden oluşma bir su birikintisi veya azmak vardır. Evin bir bahçesi vardır.Bahçeyi iyice aydınlatmak için kullanılan birkaç adet jeneratör vardır. Bu jeneratörlerin yönetimi evin içerisindedir. Evin üst katında Küçük Kız durmaktadır.Salon ile mutfak iç içedir. Alfredo'nun benzin istasyonu eve uzaktır. Evin dibinden bir yol geçmemektedir. Deri Yüz, Vilmer, Darla, W.E., Büyük Baba (diğer)'nın yaşadığı evdir. İki katlıdır. İlk filmdeki ev ile veya üçüncü filmdeki ev ile bir bağlantısı olup olmadığı bilinmiyordur. Evin etrafında orman vardır. Ormanın içinde yine bir azmak vardır. Ayrıca evin dibinde Darla'nın bürosu bulunmaktadır. Evin dibinde düzgün bir yol yoktur. Ev odalara ayrılmıştır. Evin içi çok karışıktır. Salonda yemek yenilmektedir. Deri Yüz, Drayton, Otostopçu, W.E., Büyük Baba ve Büyük Anne'nin yaşadığı evdir. Diğer filmdeki evlerle arasında bir bağlantı olabilir. Ev iki katlıdır. Birinci katta yemek salonu vardır. Evin dibindeki ormanda yine bir azmak vardır. Evin dibinde köpek kulübesi vardır. Eskiden bu ev bir restorandır. Daha sonra kapanmıştır. Marcus Nispel'in yönettiği ve Michael Bay'ın yapımcılığını üstlendiği film New Line Cinema stüdyolarında çekilmiştir. Film ilk filmin yeni versiyonudur. Sawyer ailesi yerine Hewitt ailesi vardır. Aile üyeleri farklıdır. Film ilk kez 2003'te, Türkiye'de ise 2006'da "Teksas Katliamı" adı altında gösterime girmiştir. Filmin adının aslında "Teksas Testere Katliamı" olması gerekir. Filmde Deri Yüz karakterinin gerçek adı Thomas Brown Hewitt'dir. İlk dört orijinal filmlerdeki Deri Yüz'ün adı Bubba Sawyer Jr.'dır. Filmin konusu bir grup gencin yamyam Hewitt ailesinin eline düşmesi konu almaktadır. 2006 yılında çekilen film Deri Yüz'ün katilliğe adım atmasını anlatmaktadır. 2003'teki yeni versiyonun devam niteliğinde değil ondan önceki olayları konu almaktadır. Filmde Deri Yüz'ün işinden kovulmasıyla cinayete başlaması ve onun abisinin de şerifi öldürerek çevrede şerif kılığında dolanması konu almaktadır. Yine bir grup genç bu ailenin eline düşer. Bu bölümde sona kalan bir kız yoktur.Diğer filmlerde ise sona kalıp da Deri Yüz ile mücadele eden kız vardır. Montgolfier KardeÅŸler Montgolfier Kardeşler (5 Haziran 1783 tarihinde dünyada ilk balonlu uçuşu gerçekleştiren kişilerdir. Fransız Joseph-Michel Montgolfier (d. 26 Ağustos 1740 – ö. 26 Haziran 1810) ve Jacques-Étienne Montgolfier (d. 6 Ocak 1745 – ö. 2 Ağustos 1799) Annonay köyünde çapı 10,5 metre olan ketenden bir torbayı sıcak havayla doldurarak ilk balonlu uçuşu yapmışlardır. Balon 450 metre kadar yükselerek 10 dakikada 1,5 millik mesafe katetmiştir. Montgolfier Kardeşler sonraki uçuşlarını 19 Eylül 1783 tarihinde, aralarında Benjamin Franklin’in de bulunduğu kalabalık karşısında Paris’te yapmışlardır. 6 millik uçuşta balonun sepetine bir horoz, bir ördek ve bir koyun koymuşlardır. Bobby (film, 2006) Bobby Altın Küre en iyi film ödülüne aday gösterilmiş, Venedik Film Festivali'nde galası yapılmış olan tarihi bir dram filmidir. Yönetmenliğini ve senaristliğini Emilio Estevez'in üstlendiği filmde birçok ünlü isim rol almaktadır. Ambassador Oteli'nde yaşanan ve Robert F. Kennedy'nin ölümünü 24 farklı karakterle birlikte gösteren Bobby filminin yapımcılığını ise filmin oyuncu kadrosunda da yer alan Anthony Hopkins ile John Ridley yapmaktadır. Emilio Estevez'in babası Martin Sheen de filmde rol almıştır. Bunun dışında filmin kadrosunda Laurence Fishburne, Heather Graham, Ashton Kutcher, Helen Hunt, Elijah Wood, Nick Cannon, Lindsay Lohan, Sharon Stone, Demi Moore ve William H. Macy gibi isimleri de barındırıyor. 1968, 5 Haziran gününün sabah saatleri... Adalet bakanı ve başkan adayı Robert Francis Kennedy'nin, akşam saatlerinde Ambassador Oteli'nde yapacağı konuşma için hazırlanılmaktadır. Los Angeles'deki bu otelde; karısını (Sharon Stone) aldatan (Heather Graham), genel müdür (William H. Macy), hayatının büyük bir bölümünü bu otele vermiş John Casey (Anthony Hopkins), kendisini garip hisseden Samantha Stevens (Helen Hunt) ve onu her haliyle seven kocası (Martin Sheen), Robert Kennedy'i son umutları olarak gören iki genç, evlenmek üzere olan bir(Elijah Wood), akşam Robert Kennedy'i takdim edecek alkol bağımlısı şarkısı Virginia Fallon (Demi Moore) ve onun mutsuz kocası Tim Fallon (Emilio Estevez) ve mutfaktakilere (Laurence Fishburne, Freddy Rodriguez, Nick Cannon vesaire) kötü davranan ırkçı bir adam (Christian Slater)olmak üzere, toplam 22 insan akşam Robert Kennedy'nin suikaste kurban gideceğinden bihaber, kendi işlerini yapmaktadırlar. Film genel olarak, Robert F Kennedy(yani Bobby'nin) suikastı ve bu minvalde karakterlerin -suikast öncesi ve sonrasında- yaşadıkları üzerinden ilerliyor. Karakterlerin hepsi, bir noktada Bobby'i sevmekte ve -Martin Luther King'in de öldürülmesi sonrası- barış, toplumsal uzlaşma, insan hakları, ırkçılığa ve şiddete karşı dik duruş gibi hususlarda, Bobbby'i son şans olarak görmektedirler. Film içerdiği çıplaklık, uyuşturucu sahneleri, şiddet sahneleri ve bazı küfürlerden dolayı 15 yaş ve üzeri yaş grubuna hitap etmektedir. Film MPAA tarafından R almıştır. Venedik Film Festivali "'Hollywood Film Festival'i" Altın Küre Ödülleri Screen Actors Guild Awards Phoenix Film Eleştirmenleri Ödülleri Obadele Thompson Obadele Thompson (d. 30 Mart 1976, Saint Michael) Barbadoslu sprinter atlet. 2000 Yaz Olimpiyatları'nda ülkesine madalya kazandıran ilk sporcu olmuştur. Teksas Üniversitesi'nin ekonomi bölümünü derece ile bitirdi. 2000 Yaz Olimpiyatları'nda, Maurice Greene ve Ato Boldon'un ardında koşuyu üçüncü bitirerek bronz madalya kazandı ve Barbados'ta milli kahraman ilan edildi. Nisan 1996'da Teksas'ta 9.69sn ile 100m dünya rekoronu kırdı. Fakat yapılan incelemede koşu sırasında 5 m/s rüzgârın varlığı tespit edildi. IAAF tarafından kabul edilen yasal limit 2 m/s olduğu için rekor resmiyete geçirilmedi. Kendisinin yasal olarak en hızlı zamanı 2000 yılında koştuğu 9.87 saniyedir. Obadele Thompson, 24 Şubat 2007'de Marion Jones ile Kuzey Karolina'da düzenlenen bir törenle evlendi. Kızıl çaylak Kızıl çaylak ("Milvus milvus"), atmacagiller (Accipitridae) familyasından orta büyüklükte bir çaylak türü. Kızıl çaylak, 60–66 cm. uzunluğunda, 175–195 cm kanat genişliğnde olan bir türdür. Erkekler 800–1200 g, gelirken dişiler 1000–1300 g. ağırlığndadır. Narin bir kuştur, çatallı kuyruğunu kullanarak yönünü değiştirir, iki düzlemde tuttuğu kanatlarıyla süzülür. Vücudu, kuyruğun üstü ve kanatlar kızıl renklidir. Kanat tüylerinde beyaz ve siyah farklılıklar bulunur. Eşeyler ağırlıkları dışında benzerlerdir. Gençler daha kabarık göğüslü ve karınlıdır. Ötüşleri ince ve bayağı şahinden biraz farklıdır. Şahin cinsi kuşlara düşmanlık beslediği ispatlanmıştır. Ayrılık Ayrılık şu anlamlara gelebilir: Brigitte Bardot Brigitte Anne-Marie Bardot (telaffuz: [bʁiʒit baʁˈdo]),(doğum; 28 Eylül 1934) BAFTA ödülüne aday gösterilmiş eski Fransız sinema oyuncusu, manken, şarkıcı ve hayvan hakları aktivistidir. En çok 1950'lerin ve 1960'ların kadın figürü olarak bilinir. Kadın bağımsızlığının ve cinsel özgürlüğünün sembolü olan Brigitte Bardot kariyeri boyunca birçok çocuk-kadın ve femme fatale rolde oynadı. Döneminin en büyük yönetmenleriyle çalıştı ve zarif bir hafifliğin yanında şehvet içeren rollerde oynamasıyla çabucak bir seks sembolüne dönüştü. 1969'dan beri ise Fransa'nın özgürlüğünü sembolize eden Marianne'nin resmi yüzüdür. Bardot'dan önce Marianne anonim bir olguydu. Bardot oyunculuk kariyerinden önce Paris Konservatuvarı 'nda eğitim almış bir balerindi. Oyunculuk kariyerine ise 1952 yılında başladı, 16 filmde rol aldıktan sonra o dönemde kocası olan Roger Vadim'in tartışmalı filmi olan "Et Dieu... créa la femme" (türkçesi; Ve Tanrı Kadını Yarattı)'de rol aldı ve bu film Bardot'yu uluslararası bir üne kavuşturdu. Daha sonra 1963 yılında Bardot Jean-Luc Godard'ın "Le Mépris" filmindeki rolüyle de çok büyük bir başarı yakaladı. Bardot, Louis Malle'ın 1965 yapımı filmi "Viva Maria!" 'daki rolüyle BAFTA ödüllerine en iyi başrol kadın oyuncu dalında aday oldu ve Fransız entelektüel kesimin de ilgisini çekmeyi başardı. Bardot aynı zamanda Simone de Beauvoir'ın 1959 yılındaki "Lolita Sendromu" adlı denemesine konu oldu. Bu denemede Beauvoir, Bardot'yu "kadın tarihinin bir lokomotifi" olarak tanımladı ve varoluşçu temasının üstüne Bardot'yu II. Dünya Savaşı sonrası Fransa'sının ilk ve en özgür kadını ilan etti. Bardot, 1973 yılında eğlence endüstrisinden emekli oldu. Şov dünyasındaki kariyeri boyunca Bardot 47 filmde başrol olarak ayrıca birçok müzikalde yer aldı ve 80 tane şarkı kaydetti. 1985'te Légion d'honneur'le ödüllendirildi ancak Bardot bu ödülü almayı reddetti. Emekliliğinden sonra Bardot kendini hayvan haklarını korumaya adadı. Bardot, 1990'lı yıllar süresince göç, Fransa'da Müslümanlık, ırk karışımı ve eşcinsellik gibi konularda siyasal düşünceleri ile sözünü sakınmayan bir kadın olarak bilindi. Brigitte Bardot (tam ismi Brigitte Anne-Marie Bardot) 28 Eylül 1934'te burjuvazi sınıfı bir ailede Paris'te doğdu. Babası Louis 'Pilou' Bardot bir mühendis ve aynı zamanda babası Charles Bardot 'dan ona kalan Bardot Fabrikaları'nın sahibiydi. Annesi Anne-Marie 'Toty' Mucel ise bir ev hanımıydı, kocası Pilou 'dan 16 yaş küçüktü ve 1933 yılında evlenmişlerdi. Bardot orta sınıf, katolik bir ailede büyüdü. Brigitte'in annesi Toty, Brigitte ve kız kardeşi Marie-Jeanne (doğum 5 Mayıs 1938)'i genç yaştan itibaren dansa yönlendirdi. Marie-Jeanne bir süre sonra dans dersleri almaktan vazgeçti, Brigitte ise bale kariyerine yoğunlaşmaya karar verdi. 1947 yılında Bardot Conservatoire de Paris'e kabul edildi ve 3 yıl boyunca Rus koreograf Boris Knyazev'den ders aldı. (Brigitte'in sınıf arkadaşlarından biri olan Leslie Caron Bardot'ya "Bichette" [Little Doe] lakabını taktı.) Bardot, annesinin bir tanıdığının önerdiği moda gösterisinde mankenlik yapma teklifiyle 1949 yılında ilk mankenlik deneyimini kazandı. Aynı yıl içinde Bardot gazeteci Hélène Lazareff tarafından çıkarılan "Jardin des Modes" dergisine de mankenlik yaptı. 15 yaşında Bardot, "Elle" dergisinin 8 Mart 1950 tarihli yayınında derginin kapağında yer aldı. ve bu sayede genç yönetmen Roger Vadim tarafından fark edildi. Vadim'in derginin bir baskısını yönetmen ve senarist Marc Allégret'ye göstermesi sonucu, Allégret Bardot'ya "Les lauriers sont coupés" filminin seçmelerine katılma fırsatı verdi. Bardot'nun rolü almasına rağmen film iptal edildi, ama bu deneyim Bardot 'ya artık bir oyuncu olarak bakılmasına neden oldu. Ayrıca burada tanıştığı Vadim ile arkadaşlığı gelecek kariyerini birçok yönden etkiledi. "Elle" dergisinin kapağına çıktıktan sonra Bardot, yönetmen Jean Boyer’in "Le Trou normand" filminde Bourvil ile ufak bir rolde oynamayı kabul etti. Başlangıç olarak pek iyi olmayan bu rolü kabul etmesinde Boyer’in vereceği 200.000 frankın da rolü büyüktür. Bardot 1996’da yazdığı anılarında bu ilk çekim hakkındaki acı verici anılarını koruduğunu belirtmiştir ama bu film sırasında Willy Rozier Bardot ’ya ikinci rolünü yani "Manina la fille sans voiles" filminde oynamasını teklif etmiştir. 18 yaşında, Bardot’nun babası, ona uzun süredir birlikte olduğu Roger Vadim ile evlenmesi konusunda baskı uygular (o dönemde Fransa'da reşit olma yaşı 21'di). Bunun üzerine Bardot ile Vadim 21 Aralık 1952’de Passy kilisesinde evlenir. 1953’te Bardot daha sonradan menajeri olacak olan Olga Horstig ile tanışır. Anatole Litvak, Ukraynalı yönetmen, Bardot’ya "Un acte d'amour" filminde Kirk Douglas ile oynayacağı ufak bir rol teklif eder. André Barsacq, Bardot’ya "théâtre de l'Atelier" ‘deki Jean Anouilh’in yazdığı "L'Invitation au château" oyununda yer alan Dany Robin’in oynadığı karakteri teklif eder. Daha sonra Bardot, öncesinde hiçbir tiyatro deneyimi olmamasına karşın, buradaki oyunculuğunu « rezalet » olarak tanımlayacaktır. Oyunun galasında dönemin en büyük eleştirmenleri de vardır. Bardot sahneye çıkmadan önce , Anouilh Bardot’ya çiçekler ve onların yanında bir kart gönderir; kartta « Endişelenmeyin, ben şanslıyımdır» yazılıdır. Ertesi gün Bardot Jean-Jacques Gautier’den iltifatlar alır ve eleştirmenlerin çoğu iyi şeyler yazmıştır.. Sacha Guitry, XV. Louis’nin bir gecelik metresi olan Mademoiselle de Rosille’i canlandıracak « pahalı olmayan » bir kadın komedyen aramaktadır. Ki bu rol Jean Marais tarafından tekrar yorumlanmıştır. Bardot’nun menajeri Brigitte’e "Si Versailles m'était conté..." ‘daki bu bir sahnelik rolü teklif eder ve Brigitte sevinçle bu teklifi kabul eder. Genç oyuncu daha sonra arkadaşı Ursula Andress sayesinde bir iş teklifi aldığı Roma’ya gider. Andress birkaç sene sonra "James Bond 007 contre Dr. No" filmindeki rolüyle şöhreti yakalar. İtalya’da, Bardot bir Amerikan filmi olan ve Robert Wise ‘ın yönetmenliğini yaptığı "Hélène de Troie" ‘da Rossana Podesta ile karşılıklı oynayacağı bir rol elde eder. Daha sonra film hakkında « İngilizcem berbattı ve sahne korkum inanılmazdı. Parmak uçlarında rolümü ezberledim, ne dediğimi ben bile hatırlamıyorum, ama dediklerimi role benim seçilmiş olmamın getirdiği büyük bir güvenle söyledim » demiştir. Bardot, Roma’da bulunduğu sürede küçük bir İtalyan yapımı olan "Haine, Amour et Trahison" 'da da başrol olarak oynamış, daha sonra bu filmi « komik bir melodram » olarak nitelendirmiştir . Fransa’ya döndükten sonra, menajeri Bardot’ya Michèle Morgan ve Gérard Philipe’in de rol aldığı bir René Clair filmi olan ‘’"Les Grandes Manœuvres"’’ ‘da bir rol teklif eder. Rolü fazla önemli bir rol değildir ama yine de Bardot kendi deyimiyle « çok iyi bir filmdeki ufak bir rolü, kötü bir filmdeki büyük role » tercih eder. Marc Allégret'nin yönettiği "En effeuillant la marguerite" gişelerde başarısızlıkla sonuçlandı. Bunun üzerine Bardot "Les Week-ends de Néron" filmi için Roma’ya geri döner. Bardot daha sonra yazdığı anılarında filmin çekimleri sırasında yaşanan garip bir olayı anlatır; filmdeki bir banyo sahnesinde süt yerine kullanılan amidon çözeltisi projeksiyonun ısısıyla kısa sürede yoğurda dönüşmüştür.. 1952 yılında Brigitte "And God Created Woman" filminde ilk büyük çıkışını yaptı. Aynı yılda uzunca süredir aşık olduğu Roger Vadim ile evlendi. Çift evliliklerinin beşinci yılında ayrıldı. Avrupa'nın film endüstrisi yükselişte olması ve Bardot'un kendi yükselmesi olağanüstü gelişiyor olsa da, sadece birkaç tane Avrupalı oyuncu ABD'de medyanın ilgisini aşırı derecede çekti ve Bardot bu oyunculardan biri idi. Bardot, Marilyn Monroe ile 1950 ve 1960 yılların filmlerinde kadın cinselliğinin baş örneklerini sergilemiştir. Eski filmlerinde ve Cannes'teki gösterişlerinde bikini giymesiyle, bikiniyi popüler eden insan olarak gösterilmektedir. Kendisine ait tarzıyla 1960'ların modasının önemli bir figürü oldu. Marilyn Monroe ve Jackie Kennedy'in yanına Andy Warhol'un resimlerin temalarından biri oldu. 1973'te Bardot, 40. doğum gününden az önce emekliliğini açıkladı. Elli sinema filmde oynayıp, birçok müzik albümü kayıt ettikten sonra ününü hayvan haklarını korumak üzere kullanmak istedi. 1986'te "Fondation Brigitte Bardot pour la protection de l'animal sauvage et domestique" (Yabani ve evcil hayvanların korunması için Brigitte Bardot Kuruluşu)'nu kurdu. Ardından Vejetaryen oldu ve vakfın kurulmasında kullanılmak üzere mücevherlerini ve birçok özel eşyasını açık arttırmada sattı. Toplamda 3 milyon frank topladı. Bardot günümüzde güçlü bir hayvan hakları aktivisti ve özellikle at eti tüketimine karşı güçlü bir muhalif. Bardot 1960'lı yıllarda Charles de Gaulle'ün başkanlığını desteklediğini belirtmiştir. Kocası Bernard d'Ormal Fransa'nın Front National partisinin eski danışmanıdır. Bardot 2003 yılında yayınladığı "Un cri dans le silence" (Sessizlikte bir çığlık) adlı kitabında "Fransa'nın İslamlaşması" konusunda uyarıda bulunmuş ve Müslüman göçü hakkında yazdığı cümleleriyle tepki çekmiştir. Bazı eleştirmenler Bardot'un kitabında anti-Müslüman ve homofobik düşüncelerin olduğunu yazmıştır. Mayıs 2003'te "Mouvement contre le racisme et pour l'amitié entre les peuples" (Irkçılık karşıtı uluslararası arkadaşlık hareketi) adlı bir Fransız grup Bardot'nun yayınladığı düşünceleri nedeniyle Bardot'ya dava açacaklarını ilan ettiler. Yayınlanan kitabından sonra oluşan tepkiler üzerine, bir Fransız LGBT dergisine gönderdiği mektupta Bardot "Kocam hariç...etrafımda herkes tamamen ibnedir. (gayler) bunca yıldır destekçim, arkadaşım, evlatlık çocuğum ve sırdaşım olmuşlardır " diye yazmıştır. 10 Haziran 2004'te Bardot sözde ırkçı fikirleri nedeniyle Fransız mahkeme tarafından suçlu bulunmuş ve ona 5000€ para cezası kesilmiştir. Bardot mahkemede bu suçu reddetmiş ve yine mahkemede özür dileyerek "Asla birinin canını bilinçli bir şekilde yakmak istemedim. Bu benim karakterim değil" sözlerini sarf etmiştir. Bardot 21 Aralık 1952'de, 18 yaşındayken ailesinin izniyle yönetmen Roger Vadim ile evlendi. Vadim'in kökenlerinden dolayı aslında bir Rus ortodoksu iken katolikliği benimsediği sanılmaktadır, ama bu durum kesin değildir. Bardot ve Vadim evliliklerinin beşinci yılında boşandılar ve bundan sonraki iş ve özel hayatlarında arkadaş kaldılar. Boşanmasından önce Bardot'nun adı "Ve Tanrı Kadını Yarattı" 'daki rol arkadaşı Jean-Louis Trintignant (bu sırada Stéphane Audran ile evlidir) ile anıldı. İkili yaklaşık iki yıl birlikte yaşadılar. İlişkileri Trintignant'ın askeri görevini sürdürdüğü sırada Bardot'un müzisyen Gilbert Bécaud'yla ilişki yaşaması üzerine yıprandı, ikili en sonunda ayrıldı. 9 Şubat 1958'de Los Angeles Times, ön sayfasından Bardot'nun yaşadığı bir sinir krizi sonrası İtalya'da tedavi gördüğünü duyurdu. Habere göre bu sinir krizi sonucunda Bardot uyku haplarıyla intihar etmeyi denemişti. Bardot'nun hakla ilişkiler menajeri iki gün sonra bu haberi yalanladı. BBC Radio 4'un bir konuşma programı olan Loose Ends'in 20 Ekim 2012 tarihinde yayınlanan bölümünde Honor Blackman, röportajı yapan Clive Anderson'a Bardot'yla film çektiği dönemde Bardot'nun yalnız bırakılmadığını çünkü daha öncesinde iki intihar teşebbüsünde bulunduğunu söyledi. Blackman bu durumun ne zaman yaşandığını belirtmedi (Blackman ve Bardot Shalako filminde beraber oynamıştı). 18 Haziran 1959'da, Bardot tek çocuğunu Nicolas-Jacques Charrier'in (doğum 11 Ocak 1960) babası olacak olan oyuncu Jacques Charrier ile evlendi. Bardot ve Charrier'in 1962'deki boşanmasından sonra Nicholas, Charrier ailesi tarafından yetiştirildi ve yetişkinlik dönemine kadar Bardot'yla görüştürülmedi. Bardot'nun diğer eşleri Alman milyoner playboy Gunter Sachs (14 Temmuz 1966 – 1 Ekim 1969) ve Bernard d'Ormale (16 Ağustos 1992 – günümüz) 'dir. Bardot bikiniyi ve Saint-Tropez'i popÃ¼ler eden insan olarak biliniyor. 1964 yılında o zamanki erkek arkadaşı ile Brezilya'nın Buzios kentini ziyaret etti. Bardot'un ünü Buzios'u popüler etti. Bardot'un Buzios'u popüler edişi anısına şehir merkezinde Christina Motta tarafından yapılan bir Brigitte Bardot heykeli bulunmaktadır. Bardot, ilk ziyaretinin ardından birçok kez Brezilyalı erkek arkadaşı ile tatillerinde Buzios'a gitmiştir. İlk "Brigitte Bardot"