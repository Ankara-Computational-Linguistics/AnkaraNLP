ilk kez Almanya millî futbol takımına çağrıldı. İlk maçı ise 28 Mart 2007'de Danimarka maçı oldu. 2007-08 arasında 8 kez Alman millî takımı formasını giydi. Bu maçlardan dördü EURO 2008 elemeleriydi. İki tane asist yaptı. 6 Şubat 2008'de Avusturya millî futbol takımı ile oynadıkları hazırlık maçı şimdiye kadar oynadığı son millî maçı oldu. Silent Hill 4: The Room Silent Hill 4: The Room, Konami'nin Silent Hill isimli korku, gerilim, psikolojik, dram, bulmaca türünde olan ünlü oyun serisinin dördüncü oyunudur. Oyun Haziran 2004'te Japonya'da 2004 Eylül'ünde ise Amerika ve Avrupa'da; PlayStation 2, Xbox ve PC için piyasaya sürüldü. Birçok ödül kazandı ve en iyi oyun seçildi. ...bundan yaklaşık 2 sene evveldi. Henry Townshend, "Ashfield kasabası"'nın güneyinde 302 numaralı orta büyüklükte bir apartman dairesine taşındı. Hayatı gayet sıradan ve mutlu bir şekilde ilerliyordu. Fakat çok korkunç rüyalar görmesiyle beraber bu sıradan hayatı değişti. Bir gün uyandığında dairesinin sokak kapısı zincirlerle, pencereler de başka bir yolla kilitlenmişti... İlk üç oyun eleştirmenler ve oyuncular tarafından aşırı beğenilmişti. Oyunun yapımcı takımı Team Silent bu sefer bir Silent Hill oyunu değil de Silent Hill ile alakalı bir yan oyun yapmak istediler. Fakat yayımcı firma Konami bu şekilde yapılmış bir oyunun fazla satmayacağını düşünerek çıkmasına yakın zamanlarda isim değişikliğine gitmiş önceden belirlenmiş olan "The Room" ismi "Silent Hill 4: The Room" ismini almıştır. Aynı ilk üç oyun gibi ve onlardan daha da fazla olmak üzere binlerce kopya satmıştır. Oyun, Silent Hill'de geçmeyen ilk ve tek Silent Hill oyunudur. Ana karakter Henry Townshend, Silent Hill'e oldukça yakın olan Ashfield Kasabası'na taşınmıştır. Eşyaları yerleştirip uyuduktan sonra büyük bir kâbus görüyor, ardından büyük bir patlama sesiyle irkiliyor. Evin tüm odalarına baktıktan sonra banyoda yuvarlak, büyük bir deliğin olduğunu görüyor. Daha sonra da evinden dışarıya çıkmak için yeltenince kapısının birbirine üst üste bağlı zincirlerle prangalandığını görüyor. Henry Townshend her şeyin anlamsız olduğunu düşündükten sonra delikten medet umuyor ve deliğe giriyor ve ilerliyor, çok geçmeden aşağıya doğru düşüyor. Burası aynı Silent Hill gibi garip canavarlarla doludur. Oyunun müziklerini ilk üç oyununun bestekârı Akira Yamaoka bestelemiştir. Akira Yamaoka, (2008)'den sonra bir daha Silent Hill oyunu için beste yapmamaya karar vermiştir. Akira Yamaoka aynı Journey oyununun bestekârı Austin Wintory gibi kendi oyun müziklerini konserlerde sergilemiş, büyük bir beğeni toplamıştır. Silent Hill 4: The Room'a yapılan en büyük eleştiri Silent Hill'de geçmiyor olmasıdır. İlk üç oyunun özelliklerini taşımakla beraber rol yapmaya daha çok önem verilmiştir. İlk üç oyun kadar yüksek puanlar alamasa da serinin numarayla belirtilmiş son oyunu olduğu için oldukça saygın bulunmaktadır. Bu oyundan sonra asla 5. bir oyun çıkmamış, Konami diğer Silent Hill oyunlarına numara vermemiştir. Oyuncular arasında yeni bir Team Silent ekibi kurulup, devam ettirileceği söylentileri zaman zaman konuşulmaktadır. Oyunda çalan "Room of Angel" müziği dünya çapında büyük bir üne kavuşmuştur. Ayrıca Akira Yamaoka'nın gerçekçi ses tınıları bu oyunda daha çok kulağa çalınmıştır. Silent Hill 4: The Room'un, Playstation 2 eleştirileri şöyledir: "Gamezone 89/100" "Game Informer 85/100" "IGN 80/100" "Gamesradar 74/100" Domenico Trezzini Domenico Trezzini (d. 1670 – ö. 1734) İtalya kökenli İsviçreli bir mimardır. nde Petrine Barok stilini en çok kullanan ve popülerleştiren mimarların başında gelmektedir. Domenico Trezzini Eski İsviçre Konfederasyonu’nun bir parçası olan Tiçino Kantonu’nda yer alan Lugano’ya yakın Astano şehrinde dünyaya geldi. İtalya’nın Roma şehrinde eğitim aldığı tahmin edilmektedir. Danimarka’da mimarlık çalışmalarını yürütürken, I. Petro tarafından Rusya’nın yeni başkenti olacak Sankt-Peterburg şehrinin tasarımında yer alacak mimarlar arasında yer alması teklifini aldı. Şehrin resmen kurulduğu 1703 yılında beri Sankt Petersburg’daki en önemli binaların birçoğu Domenico Trezzini tarafında tasarlanmıştır. Petrus ve Pavlus Kalesi ve içinde yer alan Petrus ve Pavlus Katedrali, günümüzün Sankt-Peterburg Devlet Üniversitesi binası, I. Petro’nun yazlık evi, önemli tasarımları arasındadır. Kendisi aynı zamanda Kronstadt ve Alexander Nevsky Manastırı’nın kurulması ve tasarlanması aşamalarında bulunmuştur. Limoniidae Limoniidae, çift kanatlılar (Diptera) takımından böcek familyası. Yakın akraba olduğu Tipulidae ve Cylindrotomidae türleri gibi uzun bacaklı, ince ve narin yapılı vücutlu sivrisinekleri içerir. Görünüşçe ("habitus") de benzediği bunlardan kanat damarlanması ve duyargalarının yapısıyla ayrılırlar. Sokucu iğneleri olmadığından kesinlikle sokamaz ve kan ememezler. Dünya genelinde 11.000 türü bulunur. Palearktik bölgede 4 altfamilyada toplanan 88 cins ve 1700'ü aşkın tür vardır. Avrupa'da 650 kadar türü biliniyor. Türkiye'de 52 türü bulunur. Daha önceleri altfamilya (Pediciinae) olarak bağlanan türleri şimdi Pediciidae adıyla kendi familyasında ele alınır. Birkaç cinsinde ("Elephantomyia", "Helius" ve "Geranomyia") uzun olsa da çoğunda rostrum kısadır. "Nasus" ve "ocelli" (nokta gözler) yoktur. Maksillar palplerin son segmentleri çoğunlukla kısa, yaklaşık önde bulunan iki segmentle aynı uzunluktadır. Duyargalar genellikle 14-16 segmentlidir. Ancak bazen az ("Hexatoma"), bazen de fazla ("Ludicia") olabilir. Duyarganın kamçı segmentleri çoğunlukla basit yapılı oval, yuvarlağımsı veya silindirik olabilir. Bazen vücudun tamamı kadardır veya daha da uzundur ("Hexatoma" ve "Rhabdomastix"). "Rhipidia" 'da pektinat tip duyarga görülür. Toraksın mesonotal suturlarda 'V' biçimli ve çapraz şekildedir. Kanatlar uzamıştır ve 2 anal damara sahiptir. Bu anal damarlar kanat kenarına kadar ulaşır. Kanatlar bazen indirgenmiş ("Niphadobata" ve "Chionea") olabilir. Bacaklar genellikle çok uzun ve narindir. Eklem yerlerinden kolayca kırılabilir özelliktedir. Tibialar 1 veya iki apikal mahmuza sahiptir, ya da hiç bulunmayabilir. Abdomen genellikle uzun ve narindir. Erkek terminali ("hypopygium") çoğunlukla türlerin ayrımında kullanılabilen çok çeşitli karakteristik yapılara sahiptir. Genellikle gonostylusların iki parçası mevcuttur; iç ve dış gonostylus, ama bazen bir veya üç parça halinde bulunabilir. Dişi terminali (ovipositor) çok çeşitli şekillerde modifiye olmuştur, ama genelde iki parçalı valve'den oluşur. Cercuslar genellikle uzamış ve sivridir. Yaşam döngüsü kısa bir yumurta (6-14 gün), 4 larva evresi ile kısa bir pupa evresinden (5-12 gün) oluşur. Ergin evresi de genellikle kısa sürer. Döngü, çevre faktörlerine, bilhassa sıcaklık ve neme bağlı olmak üzere 6 haftadan kısa olabildiği gibi 4 yıldan da fazla olabilmektedir. Özellikle uzun döngüler arktik türlerde görülür. Birçok tür sıcaklık ve yüksekliğe bağlı olarak yılda 1 veya 2 nesil verebilir. Yumurtalar suya, bataklığa benzer topraklara, bitki orijinli ayrışmış çeşitli organik çökeltilere (çürümüş odunlar, orman altı bölgeleri vb.) rutubetli yosunlara ve Hymenomycetes mantarlarına bırakılır. Larvalar, uzun silindirik yapılıdır. Baş kapsülü belli, ön tarafta iyi sertleşmiş, ventralde ve bazen dorsalde derince oyulmuştur. Larvalar genellikle yaşamlarının büyük bir kısmını sucul ve yarı sucul çevrelerde geçirirler. Pupasyon için kenarlara ya da daha kuru ortamlara hareket ederler. Genellikle az çok ıslak, organik toprak ve çürümekte olan vejetasyon içinde veya çaylar, göller, bataklıklar boyunca ya da kütük yüzeylerinde bulunurlar. Pupalar "obtecta" tipte olup uzun yapılıdır. Gözler çıkıntılıdır. Nemli ve sıcak ortamlara uyum göstermiştir. Erginler genellikle akarsu, dere kenarlarında bulunan tek yıllık otsu bitkilerin çalılıklarla karıştığı yerler ya da ormanlık alanlarda otsu bitkilerin ve eğreltilerin bol bulunduğu alanlarda, göl ve akarsu kenarındaki alt vejetasyon arasında bulunur. Ancak birkaç tür açık alanlarda, çayırlarda, kuru habitatlarda, hatta çöllerde yaşayabilirler. Hem larvaları hem de erginleri diğer hayvanlara besin teşkil etmeleri bakımından önemlidir. Çoğu kuş türlerinin yanı sıra balıklar, kurbağalar ve çeşitli omurgasız hayvanların besin kaynağını teşkil ederler. Çoğu tatlı su habitatlarında özellikle gölcük, dere ve selin oluşturduğu ovalarda Limonidae larvaları yaprak döküntülerini parçalayarak diğer türlerin beslenmesi için daha küçük organik partiküller oluştururlar. Tarımsal ürün zararlısı olarak bilinen larvaları özellikle zirai bitkilere (buğday, şeker kamışı, şeker pancarı, yonca, pamuk), ormanlardaki ağaçların kök ve genç sürgünlerine zarar verirler. Bitkilerin ya da fidanların sürgünlerini toprak üzerinden ya da altından keserek koparırlar. Türkiye'deki Limonidae türleri üzerine ilk kayıt 1940 yılında Lackschewitz tarafından verilmiştir. Bugün 51 tür bulunmaktadır. Termit bombasÄ± Termit bombası, alüminyumun farklı metal oksitlerle reaksiyona girdiği bomba türüdür. Demir oksitle reaksiyon denklemi; Fe2O3 + 2Al â†’ 2Fe + Al2O3 + ISI Bakır Oksitle reaksiyonu; 3CuO + 2Al â†’ 3Cu + Al2O3 + ISI Denklemlerdende anlaşıldığı gibi dışarıya ısı verilmektedir, Ortalama 1,621 °C - 2,519 °C sıcaklık açığa çıkmaktadır. Zaten bu bombaların en büyük özelliği reaksiyona girerek ani bir ısı yükselmesi meydana getirmektir. Termit bombaları bulundukları ortama ani basınç değişikiği oluşturmazlar. Bulundurdukları yeri ısısıyla deler, bu termit bombalarının en büyük özelliğidir. Reaksiyon sırasında etrafa aşırı miktarda kıvılcım halinde yüksek ısılı metal parçacıkları saçar. Etrafa ciyak bir kızılımsı sarı renkte parlaklık saçar. Termit bombalarının kullanım amaçları farklı dallara ayrılır; Demiryolları inşaatlarında rayın kolaylıkla eritilmesi veya kaynaştırılması için kullanılır. Askeri kullanım alanlarında daha çok 2. dünya savaşı sırasında kışkırtıcı silah olarak kullanılmıştır. Evde denenmesi kesinlikle tehlikelidir ve reaksiyondan ortaya çıkan ısı deride ve vücut dokusunda ciddi hasarlara sebebiyet verebilir ve ölüm meydana gelebilir. Isıdan oluşacak hasar dokuda 3. ve 4. dereceden yanıklar meydana getirebildiği gibi ağır yaralanmalara sebep verir. Bu deneyler laboratuvar ortamında kontrollerle yapılmaktadır. Ev yapımı termit bombaları hakkında bir yasa yoktur. Not: Acil durumlarda ilk yardım unsurlarını kullanınız ve en yakın sağlık ocağına başvurunuz. Hiperbolik düzlemin dönüşüm grubu Hiperbolik düzlemin dönüşüm grubu, "genel Möbius grubu"nun alt grubu olup formula_1 ile gösterilir. "Üst yarı düzlem"i koruyan bu grup "Riemann küresi" üzerinde tanımlıdır. formula_1 nin etkisi altında "hiperbolik doğru"lar yine hiperbolik doğrulara giderken, herhangi iki eğri arasındaki açının mutlak değerinin, "hiperbolik uzunluk" ve "uzaklığın" korunması grubun karakteristik özelliklerinden bazılarıdır. Bu özelliklerden önemli bir sonuca, hiperbolik düzlemin dönüşüm grubuyla "hiperbolik yarı düzlemin izometri grubu"nun eşyapılı olduğuna, varmak mümkündür. Ptolemy'nin öne sürdüğü stereografik izdüşüm, 1836'da Bellativis tarafından kürenin düzlem üzerine yayılması olarak tanımlandı. Bu izdüşüm fikrinden hareketle, Riemann 1857'de Riemann küresinin inşasını verdi. Bu arada, E. Beltrami'nin üst yarı düzlem modeliyle ilişkili olarak, A. F. Möbius "4 noktanın çapraz oranı" kavramını 1852'de, "2-boyutlu düzlemin Möbius dönüşümü" nü de 1855'te ortaya attı. formula_3 boyutlu geometrinin A. Cayley'le başlamasının ardından, J. Liouville Möbius dönüşümlerini 3-boyutta ele aldı. Dahası 3-boyutlu uzayın düzgün ve açı koruyan dönüşümünün Möbius dönüşümü olduğunu ispatladı. S. Lie, bu teoremin 2’den büyük boyutlarda da geçerli olduğunu 1871 tarihli makalesinde gösterdi. Sonraları F. Klein bu çalışmaların ışığında önemli bir sonucu, formula_3 boyutlu uzayın Möbius dönüşümleri grubuyla, formula_5 boyutlu hiperbolik uzayın izometriler grubunun eşyapılı olduğunu ispatladı. Üst yarı düzlem modeli hiperbolik düzlemin modellerinden biridir. Tanımlı olduğu uzaya "üst yarı düzlem" denir ve formula_6 şeklinde tanımlanır. Bu uzayda, iki eğri arasındaki açı Öklid geometrisinde olduğu gibi, eğrilerin teğet doğruları arasındaki açıdır. Ayrıca kesişmeyen doğruların paralel olması ve verilen iki farklı noktadan geçen tek bir doğru çizilebilmesi formula_7'de de doğrudur. Diğer yandan doğrular Öklid doğrularından farklıdır. formula_7'nin; karmaşık düzlem formula_9'de ve reel eksen formula_10'ye dik olan Öklid doğrularıyla, ya da merkezi formula_10'de olan Öklid çemberleriyle kesişimlerine hiperbolik doğrular denir. Bu tanım Öklid geometrisi ve hiperbolik geometri arasında birtakım farklara yol açar. Bunlardan biri Öklid'in beşinci aksiyomunun üst yarı düzlemde geçerliliğini yitirmesidir. Bilindiği gibi Öklid geometrisinde bir doğru formula_12 ve bu doğru üzerinde olmayan bir nokta formula_13 verildiğinde, formula_13'den geçen ve formula_12'ye paralel olan yalnızca bir doğru çizilebilir. Fakat formula_13 ve formula_12 hiperbolik düzlemde alınırsa, bu şartları sağlayan sonsuz doğru vardır. Üst yarı düzlem Riemann küresi formula_18'nde bir disktir. (Burada formula_19 formula_9'de olmayan nokta olarak tanımlıdır.) Bunu görmek için küredeki çember tanımını bilmek gerekir. Riemann küresinde çemberler, ya Öklid çemberleri ya da Öklid doğrularının formula_21'yle birleşimleridir ve formula_22 formula_23, denklemiyle verilirler. Böylece genişletilmiş reel eksen formula_24 küreyi ikiye bölen bir çemberdir ve onun tümleyenlerinden biri olarak formula_7 Riemann küresinde yer alır. Parçalı birinci dereceden sürekli türevlenebilir formula_26 fonksiyonu için hiperbolik uzunluk formula_27 integraliyle verilir. Buna ek olarak formula_7'te verilen iki nokta formula_29 ve formula_30 için formula_31 tüm parçalı birinci dereceden sürekli türevlenebilir fonksiyonların kümesi olsun, öyle ki formula_32. formula_29 ve formula_30 arasındaki hiperbolik uzaklık bu fonksiyonların boylarının infimumu alınarak bulunur. formula_35 formula_1 nin hiperbolik doğruları yine hiperbolik doğrulara götürdüğünü görmek için, genel Möbius grubu, formula_37'ün Riemann küresi formula_38'de tanımlı çemberleri çemberlere taşıdığını göstermek yeterlidir. Çünkü formula_38'de formula_40'ye dik çemberler, hiperbolik doğrular içerir. formula_37'ü tanımlamak için altgrubu formula_42'yla başlamak yerinde olur. Bu grup formula_43 şeklinde tanımlanır ve elemanlarına Möbius dönüşümleri denir. Grubun iki üreteç elemanı vardır: formula_44 formula_45, formula_46 formula_47 Bunlara ek olarak: formula_48 formula_49, formula_50 fonksiyonu da kürede tanımlıdır ve formula_37 bu üç homeomorfizmanın (tersi ve kendisi sürekli fonksiyon) ürettiği gruptur. Dahası, bu üreteçler Riemann küresinde çemberleri çemberlere götürdüğünden, formula_37 de bu özelliğe sahiptir. Hiperbolik düzlemin dönüşüm grubu formula_1, formula_54 genel Möbius grubunun altgrubudur. Dolayısıyla bu grup da Riemann küresinde tanımlı çemberleri çemberlere götürür. formula_1'nin üreteçleri üst yarı düzlemi koruyan formula_56 homeomorfizmalarıdır. Hiperbolik düzlemin dönüşüm grubunun üç temel özelliği grubu karakterize etmemize yardımcı olur. Bunlar Hiperbolik uzunluğun korunması herhangi parçalı formula_57 fonksiyonu formula_26 ve formula_1'nin herhangi bir elemanı formula_60 için formula_61 ifadesiyle verilir. Bu eşitliği hiperbolik uzunluğun tanımını kullanarak, grubun üreteç elemanları için göstermek mümkündür. Böylece formula_1'deki her eleman için de yukardaki eşitlik yazılabilir. Bu özellik ve hiperbolik uzaklığın tanımından da formula_63 sonucuna ulaşırız. Diğer bir ifadeyle formula_1'nin her elemanı formula_7'de izometridir. Bu sonuç hiperbolik düzlemin dönüşüm grubu formula_1'yle hiperbolik yarı düzlemin izometri grubu formula_67'nin eşyapılı olduğuna ulaşmada ilk adımdır. formula_1'nin karakterizasyonunu tamamlamak için formula_69'yi de ispatlamak gerekir. Hiperbolik düzlemin dönüşüm grubuyla hiperbolik yarı düzlemin izometri grubunun eşyapılı olduğunu, formula_70, görmek için, yukarıda verilen formula_71 bağıntısına ek olarak, bu ilişkinin tersini de kanıtlamamız gerekir. Bunun için, bir hiperbolik izometri formula_72 ve formula_1'den bir eleman formula_74 alıp bileşkelerinin üst yarı düzlemde birim fonksiyon olduğunu göstermeliyiz. Böylece formula_74'nun tersi olarak formula_72 'nin, formula_1'nin bir elemanı olduğu sonucuna ulaşırız. İspata, pozitif sanal eksen formula_78 'nın formula_79 tarafından noktasal olarak sabitlendiğiyle başlayalım. Öncelikle formula_79 'nin, formula_78 'dan alınan iki nokta formula_82 ve formula_83'yi yine kendilerine götürdüğü gösterilebilir. Böylece formula_78 'nın formula_79 altında görüntüsü yine formula_78 'dır. Ayrıca gerekirse formula_87'yle (formula_88) bileşke alarak, formula_78 'nın belirlediği çeyrek üst düzlemler formula_90 ve formula_91 'nin de sabitlendiğini söyleyebiliriz. Bununla birlikte, formula_78 'dan alınan bir formula_93 noktasının formula_82 ve formula_83'ye olan hiperbolik uzaklıkları formula_96 ve formula_97'yle eşsiz olarak belirlendiğini biliyoruz. formula_79 izometri olduğundan bu uzaklıkları korur ve bunun sonucunda formula_79 formula_93'yi de sabitler. formula_78 'da olmayan üst yarı düzlemdeki diğer noktaların da sabitlendiğini görmek için, çeyrek üst düzlemlerden biri formula_90'den herhangi bir formula_103 noktası alalım. formula_103'dan geçen ve formula_78 'ya dik hiperbolik doğruya formula_106, formula_78 'yla kesiştiği noktaya da formula_108 diyelim. formula_78 'da öyle bir hiperbolik doğru parçası formula_110 bulabiliriz ki formula_106 formula_110'nin orta dikmesidir. Burada formula_110 ve formula_108'nin formula_79 tarafından sabitlendiğini biliyoruz. Dolayısıyla formula_116 formula_108'den geçen ve formula_110'yi ikiye bölen hiperbolik doğrudur. Bu özelliklere sahip başka doğru olmadığından formula_119 'dır. Bu nedenle formula_120 da formula_106 üzerinde bir noktadır. Dahası formula_122 olduğundan formula_123 eşitliğini yazabiliriz. Böylece formula_120 noktası ya formula_125'de ya da formula_126 'de, formula_108'ye eşit uzaklıktaki noktalardan biri olabilir. Ama formula_79 formula_90'yi sabitlediğinden, ikinci durum mümkün değildir. Sonuç olarak formula_130'dur. Böylelikle formula_79 birim fonksiyondur, yani formula_72, formula_74'nun tersidir ve formula_1'nin bir elemanıdır formula_135 Sonuç olarak formula_70 ilişkisiyle, hiperbolik düzlemin dönüşüm grubunun tatmin edici bir tanımına ve yukarıda verilenlere ek, birtakım özelliklerine de ulaşmış oluruz. Pediciidae Pedicidae, çift kanatlılar (Diptera) takımından böcek familyası. Yakın akraba olduğu Limoniidae ve Tipulidae türleri gibi uzun bacaklı, ince ve narin yapılı vücutlu sivrisinekleri içerir. Sokucu iğneleri olmadığından kesinlikle sokamaz ve kan ememezler. Dünya genelinde 500 türü bulunur. Eskiden Pediciinae adıyla alt familya olarak Limoniidae familyasında sınıflandırılıyordu. Ergin evredeki morfolojik farklılıklardan dolayı familya düzeyine yükseltilmiştir. Erginlerde maksillar palpin son segmenti "Pedicia" türleri hariç kısadır. Duyarga normalde 14-16 segmenttir. Rostrum kısa ve nasus mutlaka mevcuttur. Diğer Tipuloidea familyalarında olduğu gibi, toraksın dorsalinde “V” şeklindeki ek yeri en karakteristik özellikleridir. Kanatlar uzun olup 2 anal damar kanat kenarına kadar uzanır. Bacaklar uzun ve narindir. Bazen 1-2 tibial mahmuza sahipken diğerlerinde mahmuz bulunmaz. Abdomen uzun ve incedir. Erkek terminali karakteristik yapılara sahiptir. 2 çift "ganostylus" bulunur, bazen bu 1 bazen de 3 çift olabilir. Dişi terminali çeşitli modifikasyonlara sahip olmakla beraber genelde 1 çift valveye sahiptir; "cerci" de uzamıştır. Yumurtalar sona doğru daralan uzun mil şeklindedir. koryon genellikle siyah renktedir. Özellikle küçük türlerde yumurta beyazımsı veya şeffaftır. Larva uzun "hemicephalik" veya "metapneustik" tir. Nadiren "apneustik" tir. Baş kapsülü belirgin olup anterior biçimde kitinleşmiştir. Abdominal segmentler düz ve yumuşaktır. İnce kıllardan oluşan kürek benzeri yapılara sahiptir. Terminal segmentte posterior solunum delikleri bulunur. Genellikle 4 anal loba sahiptir. Pupa uzundur ve "obtect" tiptedir. Gözler belirgin, "mesothorasik" çıkıntılar basit yapıda, anten uzun, abdomen köşeli kenarlara sahiptir. 6-14 günlük bir yumurta evresine sahiptirler. 4 larva evresi ve 5-16 günlük bir pupa evresi görülür. Erginlerinin ömrü çok kısadır. Hayat döngüsü, çevresel faktörlere, bilhassa sıcaklık ve neme bağlı olmak üzere 6 haftadan kısa olabildiği gibi 4 yıldan da fazla olabilmektedir. Özellikle uzun hayat döngüleri arktik türlerde görülür. Birçok tür sıcaklık ve yüksekliğe bağlı olarak yılda 1 veya 2 nesil verebilir. Larvalar sucul ve yarı sucul alanlarda bulunurlar. Pupasyon (puplaşma) için daha kuru yerlere göç ederler. Az çok ıslak, dere, göl, gölcük, bataklık kenarlarındaki organik toprak veya çürüyen vejetasyonun olduğu yerlerde bulunurlar. Çoğu larva çürüyen bitkilerle beslenmektedir. Bazıları da mantarlarla beslenirken, bir kısmı da predatördür. Daha çok sıcak ve nemli yerleri tercih ederler. Erginlerine genellikle dere, göl kenarlarındaki dökülen yaprakların bol bulunduğu yerlerde rastlanmaktadır. Birkaç türe kurak alanlarda, çöllerde, çayırlık alanlarda da rastlanmaktadır. Çoğu türü kuşlar, kurbağaların, balıkların, örümceklerin ve predatör böceklerin besini oluşturmaktadır. DNA nanoteknolojisi DNA nanoteknolojisi nanoteknolojinin bir alt sahasıdır, DNA ve diğer nükleik asitlerin moleküler tanıma özelliklerini kullanarak yeni moleküler yapılar oluşturmayı amaçlar. Bu sahada, DNA kalıtsal bilgi taşıyıcısı olarak değil, yapısal bir malzeme olarak kullanılır. Bunun uygulaması moleküler özbirleşme (İngilizce "self assembly") ve DNA hesaplamasıdır. DNA nanoteknoloji kavramı 1980'li yılların başlarında Nadrian Seeman tarafından icat edilmiştir. Bir kristalograf olan Seeman, bazı moleküllerin kristalleştirilmesini sağlayacak şartların bulunmasının tahmine ve tesadüflere dayalı olmasından yılmıştı. 1980'de, M. C. Escher'in "Derinlik" adlı gravürü ona ilham vermiş, üç boyutlu bir DNA örgüsünün (latisin), kristallenmesi amaçlanan molekülleri yönledirebileceğini fark ettirmiştir. 1991'de Seeman'ın laboratuvarı, DNA'dan oluşan bir kübün sentezi hakkındaki raporunu yayımladı. Seeman, nano-ölçekli bu ilk üç boyutlu cisim için 1995'te Feynman Nanoteknoloji Ödülünü almıştır. Nano-kübün ardından, DNA'dan yapılmış kesik oktahedron gelmiş ama anlaşılmıştır ki bu cisimler üç boyutlu bir örgü oluşturabilecek kadar rijit değildir. Seeman daha rijit olan "DX" motifini geliştirmiş ve 1988'de Erik Winfree ile birlikte iki boyutlu DX "karo"larından oluşan iki boyutlu örgülerin oluşturulmasını yayımlamıştır. Bu karolara dayalı yapıların bir diğer avantajı, DNA hesaplamasının gerşekleştirilme olanağını sağlamalarıydı. Winfree ve Paul Rothemund 2004'te bunu gösterdiler ve bunun için 2006'da Feynman Nanoteknoloji Ödülü'nü paylaştılar. Bu saha dallanmaya devam etmektedir. İlk DNA makinası (bir girdinin etkisiyle yapısını değiştiren bir yapısal motif) 1999'da gösterilmiştir. Nanomimari 1987'de Seeman tarafından önerilmiştir ve 2006'da bu sahanın ilk uygulamaları gösterilmiştir. Gene 2006'da Rothemund ilk DNA origami tekniği ile, herhangi bir şekle sahip katlanmış DNA moleküllerinin kolaylıkla oluşturulabileceğini göstermiştir. 2009'da Seeman üç boyutlu bir örgü (kafes) sentezini yayımlamıştır, bu amaçta çalışmaya başlamasından nerdeyse otuz yıl sonra. DNA nanoteknolojisinde dallı DNA yapıları kullanılınca faydalı özellikleri olan DNA kompleksleri oluşturmak mümkündür. DNA normalde doğrusal bir moleküldür, ama bağlantı noktaları içeren DNA molekülleri yapılabilir. Örneğin, dört kollu bir bağlantı yapmak için birbirine uygun biçimde komplementer olan dört DNA ipliği kullanılabilir. Watson-Crick baz eşleşmesi sayesinde, ipliklerin sadece birbirine komplementer olan kısımları birbirine bağlanarak ikili DNA oluşturur. Bu dört kollu bağlantı Holliday bağlantısının hareketsiz bir tipidir. Bağlantılar daha karmaşık molekülleri oluşturmakta kullanılabilir. Bunların en önemlisi "çifte krosover" motifidir (İngilizce literatürde buna DX kısaltmasıyla değinilir). Bunda, birbirine paralel iki DNA ikilisi vardır, bunlar iki bağlantı noktasını paylaşırlar; bu bağlantı noktalarında birer iplik bir ikiliden öbürüne geçer. Bu yapının avantajı, belli bir doğrultu ile sınırlandırılmış olmasıdır, oysa dört kollu bağlantı esnektir. Bu sayede, çifte krosover yapısı daha karmaşık kompleksler için bir yapı elemanı olmaya uygundur. DNA nanoteknolojisinin ana hedeflerinden biri, belli bir hedef yapı veya işlevi sağlamak için birbirleriyle birleşecek DNA moleküllerinin dizilerini belirlemektir. Arzu edilen bir yapıyı oluşturmakta kullanılacak DNA dizilerini tasarlamak için birkaç farklı yol vardır. DNA nanoyapıları oluşturmanın ilk yöntemi, bunları daha küçük birimlerden inşa etmekti. Parke karolarıyla bir zeminin kaplanmasına benzeyen bu yöntemin avantajı, her bir karoyu oluşturan etkileşimler ile, tüm yapıyı oluşturan etkileşimlerin ayrı tasarlamasını mümkün kılmasıdır. Genelde periyodik örgüler yapmakta kullanılan bu yöntem, algoritmik özkurgu (İng "self-assembly") gerçekleştirmekte de kullanılır, bu da DNA hesaplamasının temelini oluşturur. Karoya dayalı yaklaşıma bir alternatif olarak, uzun DNA ipliklerinin arzu edilen şekiller halinde katlanmasını sağlayarak iki boyutlu DNA yapıları oluşturmaktır. Bu katlanma, kısa "zımba" DNA ipliklerin etkisiyle sağlanır. Bu inşaat prensibine örnek olarak bir gülümseyen yüz, bir de Kuzey Amerika'nın basit bir haritası yaratılmıştır. Bu yöntem DNA origamisi olarak adlandırılmıştır. DNA nanoteknolojisindeki çoğu tasarım, yapının oluşumunun izlediği reaksiyon yoluna önem vermeden, hedef yapının termodinamik bir minimumda yer almasına odaklanır. Ancak, DNA özkurgusunun kinetiğini kontrolüne de önem verilebilir, kurgu sırasındaki oluşan geçici yapıların dinamikleri de programlanabilir. Bu yöntemin avantajı, yapı oluşumunun sabit sıcaklıkta gerçekleşmesi, yani tamamen termodinamik prensiplere göre yapılmış tasarımlardaki tavlama adımına gerek göstermemesidir. Yukarıdaki yaklaşımlardan biri ile hedef molekülün ikincil yapısı tasarladıktan sonra, arzu edilen yapıyı oluşturacak bir nükleotit dizisinin tasarlanması gerekir. Nükleik asit tasarımı, arzu edilen bir biçimde (örneğin bakınız RNA yapısı) birleşecek nükleik asit baz dizilerinin üretimidir. Nükleik asit tasarımı DNA nanoteknoloji sahasında merkezi bir yeri vardır. Nükleik asit tasarımının amacı protein tasarımınkine benzer: ikisinde de, arzu edilen yapının oluşmasına eğilimli olan ve arzu edilmeyen yapıları oluşmasına eğilimli olmayan monomerler dizisi tasarlanır. Hesaplama yapmak açısından nükleik asit tasarımı daha basit bir problemdir, çünkü Watson-Crick baz eşleşme kurallarının sadeliği, basit buluşsal yöntemleri mümkün kılar, bunlardan deneysel anlamda sağlam tasarımlar elde edilir. Ancak, nükleik asit yapıları, proteinlere kıyasla işlevleri bakımından daha sınırlıdır. DNA'dan oluşan pek çok yapı sentezlenmiş ve karakterize edilmiştir. çifte krosover (DX) molekülleri yapışkan uçlara sahip olurlarsa bunlar birbiriyle birleşerek iki boyutlu periyodik bir örgü (latis) oluşturabilirler. Her bir DX molekülünün dört ucu vardır, bunlar iki çifte sarmal bölgenin uçlarında yer alırlar. Bu uçlar yapışkan olursa bunların arzu edilen belli biçimlerde birleşmesi sağlanabilir. Birden çok DX tipi kullanılarak bunların diziler veya başka tesselasyon biçimleri olarak düzenlenebilir. Meydana gelen yassı yapraklar aslında iki boyutlu DNA kristalleridirler. İki boyutlu dizilimler başka motifler kullanılarak da yapılmıştır. Bunların arasında Holliday bağlantı eşkenar dörtgen dizilimi ve, üçgen veya altıgen şekilli çeşitli çifte krosover-temelli dizilimler sayılabilir. Küp veya tetrahedron gibi çokyüzlülere benzer bir takım DNA moleküllü yapılar oluşturulmuştur. Bir diğer deyişle, DNA ikilileri bir çokyüzlünün kenarlarını, DNA bağlantıları da köşelerini oluşturur. DNA çokyüzlüsünün en erken gösteriminde, çok sayıda ligasyon ve katı hâl sentez adımı ile bir kafes çokyüzlü yaratılmıştır. Diğer örnekler, doğru şekilde katlanacak şekilde tasarlanmış uzun bir iplikten yapılmış köşeleri kesik bir oktahedron ve dört DNA ipliğinden tek bir adımda meydana gelebilen bir tetrahedrondur. Katı yüzlü DNA yapıları da inşa edilmiştir, DNA origami yöntemi ile. Bu yapılar bir uyarı ile açılıp içlerinde taşıdıkları kargoyu boşaltacak şekilde programlanabilirler, böylece bunların programlanabilir moleküler kafes uygulamaları olabilir Yassı yapraklara ek olarak, çifte krosover dizilimlerinin, 4-20 nm çapında içi boş tüpler oluşturması da sağlanabilmiştir. Bu DNA nanotüpleri karbon tüplerine benzer büyüklük ve boyuttadırlar ama karbon nanotüpleri daha sağlam ve daha iletkendir, buna karşın DNA nanotüplerini daha kolay modifiye edilebilir ve başka yapılara bağlanabilir. DNA'dan üç boyutlu örgüler yapmak DNA nanoteknolojisinin ilk amaçlarından biriyid ama tahmin edilenden daha zor oldu. Üç boyutlu örgülerin inşasında başarı nihayet 2009'da, tensegrite kavramina dayalı bir motif ile mümkün oldu. Tensegrite, gerilim ile sıkışma güçleri arasındaki dengedir. DNA nanoteknolojisi tasarlanmış işlevlere ve yapılara sahip moleküller yaratmayı amaçlar. Çeşitli işlevsel sınıflar gösterilmiştir. DNA dizilimlerini bir kalıp gibi kullanıp başka işlevsel moleküllerin kurgusunu sağlamak fikri ilk defa Nadrian Seeman tarafından 1987'de önerilmiş, ama ancak 2006'da bu planların pratik uygulaması gösterilebildi. DX temelli bir karoya bir altın nanotaneciği bağlanmış ve DNA yapılarının kendi kendini oluşturmasının (öz kurgusunun) sonucunda DNA'lara bağlı olan nanotaneciklerin de birleştiği gösterilmişir. Bir diğer uygulamada, DX dizilimi üzerinde Dervan poliamidleri kullanılarak, DNA diziliminde yer alan belli çeşit karolar üzerinde streptavidin moleküllerinin yerleştirilmesi sağlanabilmiştir. 2006'da Dwyer ve LaBean 4x4'lük bir DX dizilimi üzerinde, streptavidin kullanarak, "D" "N" and "A" harfleri oluşturulmuştu. 2007'de, hiyerarşik bir kurgu yöntemi ile bu yaklaşım daha büyük dizilimlere de uygulanmıştır (8X8 ve 8.96 Mega Dalton kütleli). DNA nanoteknolojisi ile moleküler elektronik cihazlar kurma girişimleri de yapılmıştır. Bu amaçla, DNA kullanılarak tek duvarlı karbon nanotüplü alan etkili transistör oluşturulmuştur. DNA nanoteknolojisi, ilgili bir saha olan DNA hesaplamasına da uygulanmıştır. DX karolarının yapışkan uçları uygun şekilde seçilirse bunlar Wang karoları gibi davranıp hesaplama yapabilir. Bir DX diziliminin bir XOR mantık işlemini kodladığı gösterilmiştir. B sayede, bir DNA dizilimi bir hücresel otomat ("cellular automaton") oluşturmakta, bu da, Sierpinski üçgeni olarak adlandırılan bir fraktal üretmektedir. Böylece bir DNA dizilimine hesaplama işlevinin de dahil edilebileceği gösterilmiştir. DNA hesaplaması ile DNA nanoteknolojisi örtüşen sahalar olmakla beraber ayrıktırlar. DNA nanoteknolojisi, Watson-Crick baz eşleşmesinin spesifisitesini kullanarak DNA'dan yeni, değişik yapılar meydana getirir. Bu yapılar DNA hesaplaması için kullanılabilir ama böyle bir şart yoktur. Buna ek olarak, DNA nanoteknolojisi ile mümkün kılınmış moleküller olmadan da DNA hesaplaması yapmak mümkündür. Belli bir dürtü sonucu şeklini değiştirebilen DNA kompleksleri imal edilmiştir. Bunlar nanorobotik uygulamaları için tasarlanmıştır. Bu tür cihazların ilk yapılanlarından olan "moleküler cımbız", bir kontrol ipliğinin etkisiyle açık bir hâlden kapalı bir hâle geçebilmektedir. Burulma hareketi yapabilen DNA kompleksleri de imal edilmiştir. Bunlar B-DNA ile Z-DNA biçimleri arasındaki geçiş yaparak çözeltideki değişen şartlara cevap vermektedir. Bir diğeri, bir kontrol ipliğinden yararlanarak, paranemik krosover konformasyonundan çifte bağlantı konformasyonuna geçiş yapmaktadır. Arzu edilen diziye sahip DNA molekülleri oligonükleotit sentezi ile kolayca elde edilebilir. Bu işlem genelde bir DNA sentezleme makinası kullanılarak otomatikleştirilmiştir ve çoğu şirket aracılığıyla siparişli DNA elde edilebilir. Hedef yapıyı olşturacak DNA ipliklerinin dizileri bilgisayarla tasarlanır. Moleküler modelleme ve termodinamik modelleme DNA dizilerini optimize etmek için bazen kullanılır. DNA nanoteknolojisinde kullanılan DNA molekülleri genelde jel elektroforezi ile karakterize edilir. Böylece DNA moleküllerinin büyüklüğü ve şekli hakkında bilgi elde edilir ve bu moleküllerin doğru oluştukları kontrol edilir. Bu moleküllerin yaplarını karakterize etmek için flüoresan işaretleme ve Flüresans rezonans enerji transferi DNA yapılarını görüntülemek için atomik güç mikroskopisi kullanılır, bu yöntem ile düz yüzeyler üzerindeki yapıların resimleri çekilebilir. Bu araç iki boyutlu kristaller için uygundur ama ayrık üç boyutlu yapılar için pek yararlı değildir. Bu tür yapılar için kriyo-elektron mikroskopi popülerleşen bir yöntemdir. Büyük üç boyutlu yapıların analizi X-ışını kristalografisi ile yapılır. DNA özkurgusunun kinetiğini araştırmak için ikili polarizasyon enteroferometrisi ve QCMD kullanılabilir. Icod de los Vinos Icod de los Vinos, İspanya'nın, Kanarya Adaları Özerk Topluluğu'nun, Santa Cruz de Tenerife İli'nin, Tenerife İlçesi'ne bağlı belediye ve şehir. 2009 sayımlarına göre nüfusu 24,024 kişidir ve Santa Cruz de Tenerife İli'nin en kalabalık 10. şehri. Yüzölçümü 95,91 kilometrekaredir. Nüfus yoğunluğu ise 250,48 kişi/kilometrekaredir. Şehrin, rakımı ise 235 metredir. 2007 seçimlerine göre, şehrin başkanı ""Kanarya Koalisyon Partisi (KKP - CC)"" 'nden Diego Afonso'dur. Icod de los Vinos'un, posta kodu E-38-430, ISO Kodu ise ES-TE-TF-IDLV Şehir, 1501 yılında ""Icodé dé los Vinos"" adıyla kurulmuştur. Icod de los Vinos adıysa, Tenerife'de İspanyol öncesi dönemlerden kalma, şarap ve üzüm ticareti ile uğraşan Icoden Krallığı'ndan gelmiştir. Icod de los Vinos'un son sayım olan, 2009 sayımlarında nüfusu 24,024 kişi olarak belirlenmiştir. Şehrin nüfusu çok dengesiz değişmiştir. 2006'dan bu yana (2009'dan önceki son sayım) nüfusta küçük bir düşüş olmuştur. Şehir, tarihindeki en fazla nüfusa 2005 yılında 24,290 kişiyle ulaşmıştır. Aşağıdaki tabloda, 1768'den bu yana Icod de los Vinos nüfusundaki değişimleri ve tarihleri görüyorsunuz; Icod de los Vinos, turizmine en büyük katkıyı binlerce yıllık olduğu söylenen ""Drago Ağacı"" sağlar. Bu ağaç şehrin sembolü olmuştur. Ayrıca, San Marcos Kilisesi, De La Pilla Alışveriş Merkezi (Plaza), Lorenzo Cáceres Alışveriş Merkezi (Plaza), San Marcos Plajı, Cueva del Viento Lava Çukuru, Casa de Los Cáceres Sarayı ve Icod Devlet Kütüphanesi - Tiyatrosu şehir turizmine katkı sağlayan yapılardır. Ayrıca, Icod de los Vinos'ta, okullar, liseler, eğitim merkezleri, birkaç spor salonu, bankalar, çeşitli dinlere ait kiliseler, plajlar ve şehir meydanları ve plazaları bulunur. Tipuloidea Tipuloidea, çift kanatlılar (Diptera) takımından böcek üst familyası. Uzun bacaklı, ince ve narin yapılı vücutlu sivrisinekleri içerir. Sokucu iğneleri olmadığından kesinlikle sokamaz ve kan ememezler. Toraksın dorsalinde “V” şeklindeki ek yeri en karakteristik özellikleridir. Bütün dünyada yaşayan 16.000 kadar türü bulunur. Türlerinin %75'i Amerikalı entomolg Charles Paul Alexander tarafından tanımlanmıştır. Türkiye'deki uzmanları arasında Doç. Dr. Hasan Koç sayılabilir. Yaşayan 4 (Cylindrotomidae, Limoniidae, Pediciidae, Tipulidae) fosil 2 (Architipulidae, Eolimnobiidae) familyası vardır. Yaşayan familyalardan Cylindrotomidae hariç üçünün de Türkiye'de temsilcisi bulunur. Trabzonspor (anlam ayrımı) Trabzonspor aşağıdaki anlamlara gelebilir: Otrioneus Otrioneus (uluslararası yazım; Othryoneus, Eski Yunanca; Ὀθρυονεύς), eski Yunan mitolojisinde ve İlyada'da, Truva Savaşı esnasında Truva Kralı Priam'ın "en güzel" kızı Kassandra'yı isteyen ve Kral'ın kabul etmesi üzerine savaşa katılan Truva müttefiklerinden biri. İlyada'nın 13. kitabında yer alan pasajda belirtildiğine göre Otrioneus Kabesos'luydu. Kabesos'un neresi olduğuna dair çeşitli kaynaklar arasında uzun tartışmalar meydana gelmiş, bazı kaynaklar Troad bölgesinde olduğunu ileri sürerken, bazıları Kabesos ismi ile Meriç Nehri batı kıyısında günümüz Ferecik (Feres) kasabası yakınlarındaki Kavissos antik sitinin isimleri arasındaki benzerliğe dikkat çekerek burası olabilkeceğini belirtmişlerdir. Otrioneus İlyada'da İdomeneus tarafından öldürülmüştür. Bibionidae Bibionidae, çift kanatlılar (Diptera) takımından monotipik Bibionoidea üst familyasına ait böcek familyası. Genellikle siyah renkli, güçlü bir vücuda sahip olan, 2–16 mm uzunluğunda sivrisineklerdir. Erginlerinin ömürleri 1 hafta bile sürmez. İlkbaharda 3–12 mm boyunda, oldukça hantal vücutlu, sivrisinek (Culicidae) benzeri, alçalıp yükselerek dans eden sinekler bu familyaya aittir. Eşeyler arasındaki dimorfizm tipiktir. Bütün dünyada yaklaşık 700 kadar türü bulunur. Eski familyadır ve fosillerine Oligosen ve Miyosen'den beri rastlanmaktadır. Eşeyler arasında dimorfizm vardır. Erkeğin alında birbirine değen ve ventral ve dorsal bölümlere ayrılan birleşik gözleri çok kıllıdır. Dişinin gözleri ufak olup birbirinden ayrık ve kılsızdır. Bütün Palearktik türler 3 nokta gözlüdür ("ocelli"). Duyarga 6-12 segmentli olup gözün ön kenarına yerleşmiştir. Kamçı segmentleri 4-10 kadardır ve subsilindirikal yapıdadır. Palpler 4-5 segmentlidir ve sıkı sık duyargadan uzundur. Rostrum uzamıştır. Labellum yastık şeklini almıştır Pronotum iyi gelişmiştir. Pronotumda transversal kıllar vardır. Bacaklar Pleciinae alt familyasında basittir. Bibio spp. de ön tibia güçlü bir biçimde kıllıdır. Dilophus spp. de ön coxa güçlü bir biçimde genişlemiş ve ön tibia'da da kıllar vardır. Tırnaklar basit, empodium ve pulvilli tüy şeklindedir. Kanatlar geniş. Erkeklerde uzun ve ince olan abdomen, dişilerde kalındır. 1.-8. abdominal segmentler gelişmiş güçlü kıllıdır. Erkek terminali yoğun biçimde kitinleşmiş, geniş ve pigmentlidir. Yumurtalar silindir ÅŸeklillidir. Larva 12 segmentli, subsilindirikal, baş kapsülü güçlü kitinleşmiş ve pigmentlidir. Renk beyazdan sarı-kahverengiye kadar (Bibioninae) ya da griden siyaha kadar (Pleciinae) değişir. Kutikula kalın ve ceket şeklindedir. Baş kapsülü prominent, anten kısa, labrum belirgin, mandibul kitinleşmiş 5 dişlidir. maksilla kalın, labium farklı şekillerde genellikle ventral yüzeyde konikal kıllıdır. Birinci larva evresi hariç larva holopneustiktir. Pupa uzamış, ince, beyaz renklidir. Pupada da eşey dimorfizmi gözlenir. Erkekte geniş ve kısa bir başa sahiptir. Abdomen dişilerden daha incedir. Kanat, bacak, palp ve anten belirgindir. Genellikle ağaçlık alanlarda bulunur. Pupa evresi 3-4 hafta olmasına rağmen laboratuvar koşullarında 9 günün altında olabilir. Erginler baharda çıkarlar. Bazı türler ise kışta çıkarlar. Alpin ve subarktik çevrelerde birçok tür yaz sonu ve kış başı uçar. Ergin evre kısadır. Muhtemelen 1 haftadan bile kısadır. Çiftleşmeden sonra dişiler gübrelenmiş tarlalara ve organik maddelerce zengin toprağa yumurtlar. Dişiler 100-4200 kadar yumurta bırakabilirler ve yumurtalar 4 ay boyunca kalır. Yumurtlamadan sonra dişiler ölür. Larvalar genellikle nemli bölgelerde bulunurlar. Besin olarak nektar, polen ya da yaprak biti salgılarıyla beslenirler. Erkeklere göre dişiler daha sık beslenirler. Larva genellikle toprağın üst seviyelerinde bulunur. Genellikle çürümekte olan bitkisel besinlerle beslenir. Zaman zamanda bitki köklerine, gövdelerine zarar verirler. Bazılarıda ürünlere zarar verirler. Silent Hill: Origins Silent Hill: Origins ya da Japonya'daki adıyla Silent Hill ZerØ, Climax Studios tarafından geliştirilen ve Konami tarafından 2007 yılında PlayStation Portable ve 2008 yılında da PlayStation 2 için dağıtılan, Konami'nin ünlü; korku, gerilim, psikolojik, dram, bulmaca türündeki Silent Hill serisinin beşinci oyunudur. Tır şoförü Travis Grady yağmurlu bir gece yolda tırıyla yük taşırken aniden yolun ortasında birini görür, zar zor tırı durdurur ve araçtan iner, iner inmez bir anda yağmur kesilir ve sis çöker, ancak etrafta kimse yoktur... Travis biraz daha ileri yürüdüğünde sislerin içinde yolda şu tabelayı görür "Welcome to Silent Hill"... Silent Hill: Origins, bütün Silent Hill oyunları gibi o kadar gerçekçi yapılmış ki; mükemmel grafik ve seslerinin yanı sıra, oyun esnasında yaratıkların cesetleri hiçbir zaman kaybolmuyor hep öldürdüğünüzde düştüğü yerde kalıyor. Siz yaratıklara saldırırken ya da yaratıklar size saldırırken fışkıran ya da damlayan çok çok gerçekçi kan damlalarının dışında yerde kalmış cesetlerin üstünden basarak geçerseniz ayağınıza kan bulaşıyor ve kuruyana kadar, yürürken hem kanlı ayak izleri bırakıyorsunuz, hem de vıcık sesleri geliyor. Ayrıca canınız çok azaldığında Travis'te büyük değişiklikler oluyor; ekranın dört bir yanı koyulaşıp açılan koyulaşıp açılan kan rengi oluyor(sadece kenarları) ve kalp atışı sesleri geliyor ve bu ikisi aynı ritimde gerçekleşiyor. Ve elini kalbine götürüp çok ağır yürümeye başlıyor, nefes alırken çok yaralanmış ve yorulmuş bir şekilde güçlükle nefes alıyor, yüz şeklide değişiyor. Ayrıca Travis bir süre yürüdüğü zaman yoruluyor ve öne doğru bükülerek çok derin ve hızlı nefesler alarak ve yavaş bir şekilde ilerlemeye başlıyor, bu bir süre böyle sürüyor daha sonra geçiyor. Bunların dışında ise, gerçek hayatta olsa bizimde yapacağımız bir şekilde, oyunda kullanabileceğimiz her şeyi silah olarak kullanabiliyoruz ve silahlar(yakın dövüş silahları, ateşli silahlar değil) bir süre kullandıktan sonra ya bükülüyor ya kırılıyor yani kullanılamaz duruma geliyor vs. Yani bu kadar gerçekçi ve mükemmel bir oyundur Silent Hill. Ali Babaoğlu Ali Babaoğlu (1930, Nevşehir - 21 Ocak 2016), Türk siyasetçi. 1967-1968 yılları arasında Nevşehir Belediye Başkanlığı, Nevşehir Merkez Ziraat Odası Başkanlığı ve il Temsilciliği, Esnaf Kefalet Kooperatifi ikinci Başkanlığı, Küçük Sanayi Sitesi Yapı Kooperatifi Başkanlığı, serbest tüccarlık, ANAP'tan 17. ve 18. dönem Nevşehir Milletvekilliği yapmıştır. DoÄŸruluk ve kesinlik Mühendislik, endüstri ve istatistikte, bir ölçüm sisteminin doğruluğu, bir niceliğin ölçüm değerinin asıl (gerçek) değerine olan yakınlık derecesidir. Bir ölçüm sisteminin kesinliği, (tekrarlanabilirliği veya yinelenebilirliği de denir), aynı şartlardaki ölçümlerin aynı sonucu verme derecesidir. Gündelik dilde iki terim eş anlama gelebilmekteyse de, bilimsel yöntemde ikisi özellikle ayrı ayrı kullanılımaktadır. Bir ölçüm sistemi doğru olup kesin olmayabilir, kesin olup doğru olmayabilir, ikisi de olmayabilir veya her ikisi de olabilir. Mesela, bir deneyde sistematik hata varsa, örneklem büyüklüğünü artırmak genelde kesinliği artırır ama doğruluğu iyileştirmez. Sistematik hatayı yok etmek doğruluğu iyileştirir ama kesinliği artırmaz. Bir ölçüm sistemi hem "doğru" hem de "kesinse", ona "geçerli" denir. "Yanlılık" (İng. "bias"), (bağımsız değişken ile ilintisiz bir unsur veya unsurların neden olduğu rassal olmayan ve yönlü etkilerdir. Bir diğer ilgili terim olan "hata" ise rassal değişkenlik olarak tanımlanır. Doğruluk ve kesinlik terimleri dolaylı ölçümlere de uygulanır, yani gözlemlenen verilerden hesaplanan değerler için de. Bu iki terime ek olarak, ölçümlerde ölçüm çözünürlüğünden de bahsedilebilir, bu, ölçümde bir farklılık yaratan, ölçülen cisimdeki en küçük değişikliktir. Bunun kesinliği düşük olabilir. Doğruluk ve kesinlik arasındaki farkı anlatmak için bir hedef benzetmesi yapılabilir. Bu benzetmede, tekrar edilen ölçümler bir hedefe atılan oklar olarak düşünülmektedir. Doğruluk, okların hedefin merkezine olan yakınlığına karşılık gelir, merkeze yakın saplanan oklar daha "doğru" sayılır. Bir ölçme sisteniyle elde edilen değerler kabul edilen değere ne kadar yakınsa bu sistemin o kadar doğrudur. Benzetmeye devam edersek, eğer çok sayıda ok atılırsa, saplanmış oklar kümesinin genişliği kesinliktir (tek bir ok atılması söz konusuysa, bu işlemi pek çok kere tekrar edilirse elde edilecek kümenin genişliği kesinliğe karşılık gelir). Eğer tüm oklar sıkıca bir arada yer alıyorsa bu grup "kesin"dir, çünkü hepsi aynı noktaya yakın saplanmışlardır, bu nokta hedefin merkezi olmasa dahi. Ölçümler kesindir ama doğru olmayabilir. Ancak, kesinlik olmadan doğruluk elde etmek mümkün değildir. Eğer oklar birbirine yakın bir öbek oluşturmamışsa hepsi birden hedef merkezine yakın olamaz. "Ortalama" pozisyonları hedef ortasının doğru bir kestirimi olabilir ama oklar teker teker hatalıdır. Kesinlik kavramın balistik biliminde uygulaması için dairesel hata olasılığı maddesine bakınız. İdealde bir ölçüm aracı hem kesin hem doğrudur, ölçümlerin hepsi bilinen değere yakın ve onun etrafında sıkıca toplanmıştır. Bir ölçümün doğruluk ve kesinliği, kaynağı bilinen bir referans standardının tekrarlı olarak ölçümüyle belirlenir. Bu tür standartlar genelde Uluslararası Birimler Sistemi ile tanımlıdır ve Türk Standardları Enstitüsü gibi millî standart kuruluşları tarafından korunur. Ölçümler tekrarlanıp ortalamaları alındığında, "standart hata" teriminin kullanımı uygundur: ortalamanın kesinliği, işlemin bilinen standart sapması bölü, ortalaması alınan ölçümlerin sayısının kareköküdür. Merkezsel limit teoremine göre, ölçümlerin ortalamalarının olasılık dağılımı, bireysel ölçümlerin dağılımdan daha çok bir normal dağılıma benzediğini ifade eder. Doğrulukla ilgili olarak, iki kavramı ayırt etmek gerekir: Bilim ve mühendislikte yaygın bir konvansiyon, doruluk ve/veya kesinliği anlamlı rakamlar kullanarak örtük şekilde ifade etmektir. Burada, eğer kesinlik, belirtik (net) bir şekilde ifade edilmemişse, hata payı son anlamlı basamağın yarısı olarak anlaşılır. Örneğin, 843,6 m, veya 843,0 m, veya 800,0 m olarak kaydedilmiş bir ölçüm, 0.05 m'lik bir hata payı olduğunu ima eder (son anlamlı basamak onda birler basamağıdır), buna karşın 8.436 m olarak kaydedilen bir ölçümde hata payı 0.5 m'dir, çğnkü son anlamlı basamak bir basamağıdır. 8,000 m olarak kaydedilmiş bir ölçüm, sonunda sıfırlar varsa ama ondalık ayracı yoksa, belirsizdir; sondaki sıfırlar anlamlı basamaklar olarak belirtilmiş olabilir veya olmayabilir. Bu belirsizlikten kaçınmak için ölçüm bilimsel notasyon ile gösterilebilir: 8.0 × 10 m ilk sıfırın anlamlı olduğunu (dolayıyla 50 m'lik bir hata payı vardır), buna karşın 8.000 × 10 m her üç sıfırın da anlamlı olduğunu belli eder ve hata payı dolayısıyla 0.5 m olur. Benzer şekilde, temel birimin bir katı kullanılabilir: 8.0 km, 8.0 × 10 m'ye karşılık gelir ve 0.05 km (50 m)'lik bir hata payı olduğu anlaşılır. Ancak bu konvansiyona güvenmek sahte kesinlik hatalarına yol açabilir, eğer bu konvansiyonu kullanmayan kaynaklardan veri elde ediliyorsa. Bu konuya başka bir şekilde bakarsak, 8 değeri, bu ölçümün 1'lik bir kesinlikle yapıldığı anlamına gelir (ölçüm cihazı sadece 1'ler basamağına kadar ölçebilmiştir), buna karşın 8,0'lık bir değer (matematiksel olarak 8'e eşit olsa dahi), ilk ondalık basamağın da ölçüldüğü ve değerinin sıfır olduğu anlamını taşır. İkinci değer daha kesindir. Bu değerlerin ikisi de doğru olmayabilir (gerçek değer 9,5 olabilir ve her iki seferinde de 8 olarak ölçülmüş olabilir). Yani, doğruluk, ölçümün gerçeğe yakınlığına karşılık gelir, kesinlik ise küşük farklılıkları ayrıştırabilme gücünü ifade eder. Kesinlik bazen ikiye ayrıştırılır: "Doğruluk" ayrıca, ikili bir sınıflandırma yönteminin bir şartı doğru olarak tanımladığı ve dışladığını gösteren bir istatistik değerdir. Yani, "doğruluk", doğru sonuçların (hem doğru pozitifler ve doğru negatifleri) genel popülasyona oranıdır. Testin bir parametresidir. Buna karşın, "kesinlik", gerçek pozitiflerin tüm pozitif sonuçlara (hem gerçek pozitif hem sahte pozitifler) oranı olarak tanımlanır. %100'lük bir kesinlik, ölçülen değerlerin gerçek değerlerin tam aynısı olduğu anlamına gelir. Ayrıca bakınız duyarlılık ve özgüllük Eğer prevalans (yaygınlık) biliniyorsa kesinliği hesaplamak için duyarlılık ve özgüllük kullanılabilir, şu denklem ile: yordama çözümleme ("predictive analytics") için doğruluk paradoksu, belli bir doğruluk seviyesine sahip yordama modellerinin yordama gücü (prediktif gücü), daha yüksek doğruluğa sahip modellerinkinden daha yüksek olabilir. Doğruluk ölçütünden kaçınıp, kesinlik ve geriçağırım gibi başka ölçütler kullanılması daha avantajlı olabilir. Psikometri ve psikofizikte, "kesinlik" terimi ile "geçerlilik" ve "sabit hata" terimleri birbiri yerine kullanılır. "Kesinlik" ise "güvenilirlik" ve "değişken hata" ile eşanlamlıdır. Bir ölçme aracının veya bir psikolojik testin geçerliliği deney veya davranışlarla bağıntı yoluyla belirlenir. Güvenilirlik, çeşitli istatistiksel yöntemlele (klasik Cronbach'in alfa testi gibi dahili tutarlılık testi aracılıyla), ilişkili soruların cevaplarının da ilişkili olduğunu göstererek kanıtlanır, sonra referans ve hedef topluluklar karşılaştırılır. Mantık benzetiminde (simülasyonunda), doğru modellerin değerlendirilmesinde sık yapılan bir hata, bir mantık benzetim modelini bir transistör devre benzetim modeli ile karşılaştırmaktır. Oysa bu bir "kesinlik" değil, "doğruluk" karşılaştırmasıdır. Kesinlik, ayrıntılara göre ölçülür, doğruluk ise gerçeğe göre ölçülür.. Blephariceridae Blephariceridae, çift kanatlılar (Diptera) takımından böcek familyası. Bütün dünyada yalnızca 200 kadar türü bulunur. Türkiye'de tek türü ("Blepharicera fasciata") vardır. En çok farklılaşmış Nematocera familyalarından birisidir. Larvaları sadece akar sularda yaşarlar ve çok ekstrem koşullara (düşük sıcaklıklara ve çağlayanlara) uyum yapabilirler. Erginler kendilerine oldukça benzeyen Tipulidae türlerinden daha güçlü ve kontrollü uçuşlarıyla kolaylıkla ayırt edilebilirler. Sokamaz ve kan emmezler. Erginleri, narin yapılı, uzun bacaklı, uzun ve çok segmentli duyargalıdırlar. Kanatlarındaki çok sayıda ve ağsı yalancı damarlanma ile kolayca tanınabilirler. Güçlü arka bacaklar, birleşmemiş gözler, bağımsız M3 damarının oluşu güçlü karakteristik özellikleridir. Birleşik gözler enine bir hat ile bir üst ve alt bölgeye ayrılır. Üst bölge daha büyük ommatidiumlardan, alt bölge ise daha küçük ommatidiumlardan oluşur. Akarsularda 4 farklı larva evresi vardır ve çok değişik adaptasyonlar gösterirler. "Cephalotorax" ve 6 adet vakum diski bulunur. Larvalar göz alıcı bir görünüşe sahiptir. Vücutları 6-7 segmentten ibarettir. Segmentler derin girintilerle ayrılmıştır. Her segment orta ventral kısımda çıkıntılar bulundurur. Larvaların pürüzsüz yüzeylere tutunmasını sağlayan "suctorial" diskler gerçek hidrolik çubuklar şeklindedir. Kazıcıdırlar. İyi gelişmiş ağız parçalarıyla suyun içine batmış kayalarda ince film halindeki alglerle, bakterilerle ve diğer organik materyallerle beslenirler. Diyatomeler onların diyetlerinin ana içeriğidir. Prepupa larvalar nehirlerin veya kayaların belli noktalarında hareketlidirler. Nadiren pupalar organik materyallerde bulunur. Pupa evresi türlere ve su sıcaklığına bağlı olarak değişiklik gösterir. Ama genellikle 2-3 hafta arasındadır. Yüzeylere sıkı tutunmak zorundadırlar. Pupadan ergine hale geçebilmesi için gereken süre 3-5 dk gibi oldukça kısa olabilir. Ergin hale geldikten çok kısa zaman sonra çiftleşme gerçekleşebilir. Çiftleşmenin hemen ardından küçük salkım halindeki yumurtalar ıslak ya da çıkık kayalara bırakılır. Bazı dişiler su altına doğru sürünürler ve suya batmış haldeki kayalara bırakırlar. Larvalar nehirlerde kayalar üzerinde iyi gelişmiş birer birlik oluştururlar. Çağlayan ve nehirlerin alt yüzeylerinde akıntının hızlı olduğu, sert zeminlerde yaygın olarak yaşarlar. Erginler genellikle temiz sulara yakın yerlerde ağaç yapraklarının, köprülerin altında dinlenirken bulunurlar. Akarsu seven sineklerdir. Larvaları yalnızca akar sularda yaşar ve suyun kuvvetli akıntısına karşı vantuz geliştirmişlerdir. Erginleri çeşitli beslenme alışkanlıkları gösterir. Birçok türün dişisi iyi gelişmiş ağız parçalarına sahiptirler ve diğer böceklerin, özellikle yumuşak vücutlu sucul böceklerin predatörüdür. Avlarını arka tarsusları ile yakalarlar. İndirgenmiş ağız parçalarına sahip erkeklerin ve mandibulları olmayan dişilerin beslenmeleri bilinmiyor. Bazı türler nektarlarla besleniyor olabilir. USS Nimitz (CVN-68) , Command Master Chief - CMDCM Charles Clarke'ın komuta ettiği ABD Deniz Kuvvetlerinin modern ve büyuk uçak gemisidir. "YÃ¼zen Kale" olarak bilinir. USS "Nimitz" (CVN-68), Dünya'nın en büyük uçak gemisidir. Cephaneliği, uçak hangarı, yatakhane, yemekhane ve çamaşırhanesi olan bir ev gibidir. 1996 yılında bir uçak kazası olmuştur. O günden beri uçak indirip kaldırma konusunda tüm ekip çok titizdir. Uçaklar saatte 255 km'lik hızla kalkar. Güverte üzerinde Sarı Takım (Kalkışı Ayarlayan Takım), Mor Takım (Uçaklara silah takan takım) gibi daha pek çok takıma sahiptir. https://web.archive.org/web/20100615071537/http://www.nimitz.navy.mil/index.htm Chipmunk Chipmunk, ya da gerçek adıyla Jahmaal Noel Fyffe, 26 Kasım 1990 yılında, Tottenham Hotspur, Londra'da doğmuştur. Chipmunk lakabı, ona bir arkadaşı tarafından konulmuştur. Kardeşi öldürüldükten sonra, kardeşinin ölümünü anmak için bu lakabı sahne ismi olarak kullnamaya başladı. 2008 ve 2009 yıllarında MOBO Ödülü'nü kazandı. Dashiell Hammett Samuel Dashiell Hammett (d. 27 Mayıs 1894, Maryland - ö. 10 Ocak 1961, New York) Dedektif romanları ve kısa öyküleri ile tanınan Amerikalı polisiye yazarı. Dashiell Hammett 1894 yılında Maryland, St. Mary'de doğdu. Genç yaşlarında gazete satıcılığı, tezgahtarlık ve hamallık yaptı. Daha sonra, 1915-1921 yılları arasında Pinkerton Dedektiflik Bürosu'nda özel dedektif olarak çalıştı. Büronun grev kırıcılığında kullanılması Hammett'i rahatsız ettiği için bürodaki görevinden ayrıldı. Daha sonra çeşitli dergilere macera ve dedektif öyküleri yazmaya başlayan Hammett, ilk iki romanını 1929'da yayınladı. 1930'da en bilinen eseri The Maltese Falcon (Malta Şahini) yayınlandı. Bu roman, 1941'de aynı isimle John Huston tarafından sinemaya uyarlandı. Filmde Sam Spade rolünde Humphrey Bogart oynadı. 1934'ten sonra daha çok siyasetle ilgilenmeye başlayan Hammett, insan hakları savunuculuğu yaptı ve gönüllü olarak II. Dünya Savaşı'na katıldı. Başkanı olduğu Medeni Haklar Kongresi'ne bağışta bulunanların adlarını açıklamayı reddettiği için 1951 yılında hapse girdi ve 6 ay süreyle hapis yattı. McCarthy döneminin Cadı Avı uygulamaları sırasında Komünist Parti'ye üye olduğu gerekçesi ile Amerika'ya Karşı Faaliyetler Komitesi'nce 26 Mart 1953 tarihinde sorguya çekildi. Komite ile işbirliğine girmeyi redderek kara listeye alındı. 1961 yılında New York'ta akciğer kanserinden öldü. Hammett'a gelene kadar Amerikan polisiyeleri İngiliz polisiyelerini taklit ediyordu. Hammett, polisiye roman mekanlarını malikanelerden, kibar salonlardan barlara, sokaklara, batakhanelere taşıdı. İdealleştirilmiş kahramanlar yerine, suçlullar ve katiller kadar çıkarcı, zorba, duygusallıktan uzak dedektif tipleri yarattı. Eserlerinde argoyla karışık günlük konuşma diline yer vererek polisiye diline önemli yenilikler getirdi. Time dergisinin 1923-2005 yılları arasında ingilizce yazılmış en iyi 100 roman listesine Kızıl Hasat romanı ile girdi. 1975 yılında John Gores'un romanı Hammett yayınlandı.Roman aynı adla Wim Wenders tarafından 1982'de sinemaya da uyarlandı. Hammett rolünü Frederic Forrest oynadı. Laurie R. King'in romanı Locked Rooms'da ise, Hammett bir roman kahramanı olarak Sherlock Holmes ve Marry Russel'a Russel'ın çocukluğu ile ilgili bir sırrı çözmekte yardım etmektedir. Michelle Branch Michelle Branch (d. 2 Temmuz 1983), Amerikalı şarkıcı, söz yazarı ve oyuncu. Michelle Branch, ya da Michelle Branch Landau, 2 Temmuz 1983 tarihinde Arizona, ABD'de doğdu. Babası İrlandalı, annesi Hollandalı'dır. Nicole adında bir öz kız kardeşi, ve David adında üvey erkek kardeşi vardır. 3 yaşında başladığı St. Mary's Catholic School'da, müziğe karşı ilgisi arttı. Burada duyduğu şarkıları söylemeye başladı. Sonra 8 yaşındayken University Of Arizona'da ses eğitimine başladı. 14.yaş doğum gününde, babası tarafından klasik gitar hediyesi aldı. Gitarı almasından 1 hafta sonra ilk bestesini yazdı. Sonra, Sedan Red Rock High School lisesine başladı. Ama son 2 senesini, müziklerine konsantre olabilmesi için evde tamamladı. 2000 yılında "Bracelet", adlı ilk albümünü yayınladı. Bu albüm lisedeyken yazdığı besteleri içeriyordu. Albümün adı, Jewel adlı bir pop sanatçısının ona hediye ettiği bilezikten gelmektedir. Bu albümün kayıtları Mayıs 2010 tarihindeki selde yok oldu. 2001 yılında, prodüktör John Shanks ile anlaşıp "Spirit Room" albümünü yayınladı. Bu albümden ilk hiti "Everywhere" oldu. MTV Müzik Ödülleri'nde ödül aldı bu şarkı. Sonra bu şarkıyı "All You Wanted" ve "Goodbye To You" hitleri izledi. Bu albüm dünyada 2 milyonun üzerinde kopya sattı. 2002 yılında, Carlos Santana için kolları sıvadı. "The Game Of Love"ı söyledi. Bu şarkı Grammy kazandı. Sonra 2003 yılında Grammy En İyi Yeni Sanatçı ödülüne aday gösterildi. 2003 yılında "Hotel Paper" albümünü çıkarttı. Billboard 200 listesinde 2. sıraya yerleşti bu albüm. "Are You Happy Now?" adlı ilk hiti, Grammy En İyi Rock Kadın Vokalisti adaylığına getirtti Michelle'i. Bu şarkıdan sonra çıkan "Breathe" ve "Til I Get Over You" adlı 2 şarkısı, ilk şarkısı kadar başarılı olamadı. 2004 yılındaysa birçok kez televizyona çıktı. Sonra da The Hot Chick filminde rol aldı. 23 Mayıs 2004 tarihinde,bas gitarist olan Teddy Landau ile evlendi. 3 Ağustos 2005 tarihinde de kız çocuğu oldu. 2005 yılında Michelle Branch, Jessica Harp'la beraber bu grubu kurdu. Mayıs 2006 tarihinde ilk albümleri "Stand Still, Look Pretty" çıktı. Ama ilk şarkıları Şubat 2006 tarihinde çıktı. Çünkü, albüm esasında Haziran 2005 tarihinde çıkacak diye planlanmıştı. Ama Michelle Branch o sıralar hamile olduğu için, albüm çıkış tarihi ertelendi. 2006 yılında, grup Santana'nın All That I Am albümünde "I'm Feeling You" adlı şarkıyı seslendirdi. Sonra da One Tree Hill adlı dizide 'Lay me Down' adlı şarkıyla boy gösterdiler. Aralık ayında ilk single'ları 'Leave the Pieces' çıktı. 2007 yılında, Michelle Branch ve Jessica Harp grubu dağıttıklarını bundan sonra solo kariyerlerine odaklanacaklarını açıkladılar. Naoto Kan Eric Saade Eric Khaled Saade (Arapça: إريك خالد سعادة) (d. 29 Ekim 1990, Helsingborg, İsveç), İsveçli şarkıcı ve çocuk programı sunucusudur. Annesi İsveçli, babası Lübnanlı'dır. Saade, ilk şöhretini Joker (şimdiki ismiyle Popkorn) adındaki İsveç müzik müsabakasını kazanarak elde etti. Önceleri What's Up! isimli bir erkek grubunun üyesiydi. Ama 2009 Şubat ayında gruptan ayrıldı ve solo kariyerine başladı. 24 Ağustos 2009'da Roxy Recordings imzasıyla "Sleepless" isimli ilk şarkısını yayınladı. İsveç'i Eurovision da temsil edebilmek için Melodifestivalen 2010'da "Manboy" isimli şarkısıyla yarıştı ve üçüncü olabildi. 2010 Eurovision Şarkı Yarışması 'nın finalinde, İsveç'in oylarını sunmuştur. 2011 yılında tekrar Melodifestivalen'de yarışmak için "Popular" isimli şarkısıyla başvurmuş ve ulusal finalde birinci olmuştur. İsveç'i 2011 Eurovision Şarkı Yarışması'nda "Popular" adlı şarkı ile temsil etmiştir ve 185 puanla 3. olarak büyük bir başarı elde etmiştir. 2010 yılında çıkarttığı "Masquerade albümünde ise "Manboy" ve "Sleepless" şarkılarını da ekledi. CA Newell's Old Boys Club Atlético Newell's Old Boys Arjantin'in Rosario kentinde 1903 yılında kurulmuş futbol kulübü. Aynı şehirde bulunan Rosario Central takımıyla tarihi olarak aralarında bir rekabet vardır.Bilindiği gibi Lionel Andres Messi'de Newell's Old Boys takımının alt yapısından FC Barcelona'ya transfer olmuştur.Lionel Messi de bu oyunu ile Newell's Old Boys takımının pişmanlığını arttırıyor. Newell's Old Boys stadyumu Rosario şehri yakınlarındaki Özgürlük Parkı'nda 1911 yılında inşa edilmiştir. Kapasitesi 1997 yılında 30,000 'den 39,121 kişiye çıkarılmıştır. Stadyuma, 22 Aralık 2009 tarihinde, şu an Şili millî futbol takımında görev yapan eski futbolcu ve teknik direktör Marcelo Bielsa'nın ismi verilmiştir. Argentine First Division Francesco Bartolomeo Rastrelli Francesco Bartolomeo Rastrelli (Rusça: Франче́ско Бартоломе́о [Варфоломе́й Варфоломе́евич] Растре́лли; 1700, Paris - 29 Nisan 1771, Sankt-Peterburg), Rus vatandaşlığına geçmiş İtalyan mimar. Geç Barok Mimarisi stilinde son derece tanınmış eserler vermiş bir mimar olup en önde gelen eserleri Sankt-Peterburg'ta yer alan Kışlık Sarayı ve Tsarskoye Selo'da yer alan Catherine Sarayı'dır. Francesco Bartolomeo Rastrelli 1715 yılında babası ve İtalyan bir heykeltıraş olan Carlo Bartolomeo Rastrelli (1675-1744) ile Rusya'ya gitti. En bütük arzusu son dönem İtalyan mimari akımları ile Moskova Baroğu stillerinin bir araya getirmek idi. Bu bağlamda ilk fırsatı 1721 yılında Boğdan’nın eski valisi Dimitri Kantemiroğlu için bir saray inşa etmekle elde etti. 1730 yılında uzman mimarlık unvanını aldı. En son ve en önemli eserlerinden birisi Sankt-Peterburg’da yer alan Smolny Manastırı idi. Ancak 1762 yılında I. Elizaveta’nın vefat etmesi yüzünden bu proje tamamlanamadı. Yerine gelen çariçe II. Katerina ‘nin Barok mimarisini beğenmemesi nedeniyle emekliye ayrılmak zorunda kaldı ve hayatının son dönemlerini inşaatı başlamış sarayların tamamlanması ve dekore edilmesine adadı. Ayrıca bu dönemde İtalyan sanat tüccarları ile de çalışmalar yaptı. Kapalı ön yuvarlak ünlü Kapalı ön yuvarlak ünlü sesi konuşulan dillerde kullanılan bir ünlü sestir. UFA tarafından bu ses /y/ olarak gösterilir. Bazı dillerin abecelerinde "ü", "uu", "u", "ű", "y", "уь", veya "위" olarak yazılır. Türkçede bu sesi "ü" harfi verir. Bazı örnekleri "süt, yük, bükmek" olabilir. NGC 784 NGC 784 Üçgen takımyıldızı yönünde bulunan bir çubuklu sarmal galaksi. Heinrich Louis d'Arrest tarafından 20 Eylül 1865 tarihinde keşfedilmiştir. Ptychopteridae Ptychopteridae, çift kanatlılar (Diptera) takımından böcek familyası. İnce ve uzun vücutlu (7–15 mm), geniş enli kanatlı ve çok uzun bacaklıdırlar. Psychodidae familyasının yakın akrabasıdır. Görünüş olarak Tipulidae türlerine benzerler. Renkleri çoğunlukla siyah, bazen sarı ya da kırmızımsı olabilir. Erginlerin başı küçük, uzunluğundan daha geniş, semiferikal bileşik gözlüdür. Nokta gözler ("ocelli") yoktur. Duyarga filiform tipte olup 16 segmentlidir. Ağız parçalarının sadece uzun 5 segmentli maksillar palpi ve büyük labelli kısa labium hariç çoğu indirgenmiştir. Toraks genişliğinden daha uzun fakat uzunluğundan daha yüksektir. Toraks siyah, "scutellum" ise türlerde sarıdır. Kanatlar çok iyi gelişmiştir, kahverengimsi kanat membranı bazı kısımlarda özellikle daha dış yarısına doğru kısa "makrotichia" ile "microtichia" tarafından çevrilmiştir. Bazı türlerde koyu kahverengi ile siyahımsı kanat benekleri vardır, diğer benekler birkaç tanedir veya solgundur. Bacak segmentlerinden koksa, trochanter ve femur çok iyi gelişmiş olup kısa kıllıdır. Metatarsus uzun olup diğer tarsus segmentleri kadar uzundur. Abdomen 7 segmentidir. Her segment çok iyi gelişmiş tergum ve sternuma sahiptir. Tergum ve sternum arasındaki membran stigmalıdır. Sternum 2 iki kitinleşmiş yapı içerisine ayrılmıştır. 1. ve 2. segmentler dar, ikinci segment uzundur. Makrosetaları genellikle kısa veya tüy benzeridir. Sadece duyargaları, tarsusları ve eşey organları sert kıllıdır. Larva uzun, silindirik, 25–45 mm uzunluğunda ve "eucephalic" başa sahiptir. Arka tarafında uzun veya kısa bir solunum tüpü veya sifonu vardır. Pupalar genellikle çamur içerisinde dikey olarak bulunur. Düz toraksik solunum deliği kısadır fakat soldaki solunum deliği su yüzeyine ulaşabilmek için uzun bir sifon içerisine doğru gelişmiştir. Pupasyon dönemi "Ptychoptera albimana" için su sıcaklığına bağlı olarak 6-31 gün arasında değişir. Erginler göl, gölcük, hendek ve nehir kenarlarındaki bataklık gibi vejetasyonlarda ve diğer nemli zeminlerde bulunur. Larvalar dere, göl ve gölcüklerin sığ kenarları boyunca detritus ve çamur içinde gelişirler. Larva suyun ıslattığı çamurlu alanlarda yaşar. Larvalar saprofagdÄ±r ve detrituslarla beslenirler. Erginlerin beslenmesiyle ilgili fazla bilgi bulunmuyor. NGC 788 NGC 788 Balina takımyıldızı yönünde yaklaşık olarak 183 milyon ışık yılı uzaklıkta bulunan bir sarmal gökada. Wilhelm Herschel tarafından 10 Eylül 1785 tarihinde keşfedilmiştir. NGC 855 NGC 855 Üçgen takımyıldızı yönünde bulunan bir eliptik gökadadır. Wilhelm Herschel tarafından 26 Ekim 1786 tarihinde keşfedilmiştir. NGC 864 NGC 864 Balina takımyıldızı yönünde bulunan bir çubuklu sarmal gökada. Wilhelm Herschel tarafından 25 Ekim 1785 tarihinde keşfedilmiştir. Gece Evi Gece Evi Amerikalı yazar P.C. Cast ve kızı Kristin Cast tarafından yazılan vampir-merkezli fantezi romanları serisidir. Seri, çaylak bir Vampire dönüşünce Tulsa, Oklahoma'daki Gece Evi adlı yatılı okula geçmek zorunda kalan 16 yaşındaki Zoey Kızılkuş'un maceralarını konu alır. Seri 63 hafta boyunca New York Times Best Seller Listesi'nde bulundu ve sadece Kuzey Amerika'da yedi milyonun üstünde kopyası basıldı. 27 Ekim 2009'da ilk basımı çıkan 6. kitap "Baştan Çıkarılmış", o hafta 1. sırada "USA Today" bestseller listesine girdi. Ocak 2010'da, "İşaret'in" Almanca çevirisi "Gezeichnet", Der Spiegel bestseller listesinde 1 numaraya yükseldi. Seri şimdiye kadar 39 ülkede on milyondan fazla sattı. Serinin en yeni kitabı "Yanmış" Amerika'da 27 Nisan 2010'da, Türkiye'deyse 11 Mayıs'ta çıktı. Tıpkı "Baştan Çıkarılmış" gibi, çıktığı hafta 1. sırada "USA Today" bestseller listesine girdi. Amerikan kitap şirketi "St Martin's Press" tarafından basılan seride on iki kitabın yer alması planlanıyor. Ayrıca 2008'de, serinin film uyarlaması hakkındaki planlar da açıklandı. "Gece Evi'nin" hayali dünyası önemli bir konuda bizim dünyamızdan ayrılır: Bazı ergenlerin bedenlerinde hormonlar DNA lifinde bazı iplikleri tetikler ve bu da bir Değişim başlatır. İnsandan Vampire Değişim 4 yıl alır, bu sürede "çaylak" olarak adlandırılan gençler "Gece Evi" adlı yatılı okullardan birine geçmek zorundadır. Orada, karşılaşacakları tehlikeleri öğrenmek için Vampir Sosyolojisi 101 dersini almaları gerekir. Eğer bir çaylak yetişkin vampirlere gereken yakınlıkta olmazsa, çaylak ölür, bu yüzden çaylaklar okuldan nadiren ayrılır. Zaten bedenleri Değişime uyum sağlayamadığından her 10 çaylaktan biri ölür. Hayatta kalanlar için büyük bir ödül vardır. P.C. Cast'ın sözleriyle, "Vampirler Süpermen gibidir. Onlar süper-muhteşemler. Süper-yetenekliler. Süper-menler." Çoğu vampir romanının aksine vampirler ve çaylaklar güneş ışığında erimezler, ama bu onlar için eziyetli bir durumdur, bu yüzden Gece Evinde dersler gece işlenir. Çaylaklar alınlarındaki safir mavisi içi boş Hilal şekliyle işaretlenirler; Vampire dönüştüklerinde işaretlerinin içi doldurulur ve yüzlerine elmacık kemiklerine kadar yayılan dövmeler eklenir (Bu dövmeler genellikle kişilerin yönlerini temsil eder, örneğin Zoey'nin binicilik öğretmeni Lenobia'nın atları andıran dövmeleri vardır.) Zoey işaretinin içi dolu olan ve dövmeleri olan tek çaylaktır, kötülüğü yendiğinde bu dövmeleri omuzlarına, sırtına, belinin etrafına, kollarına, avuç içlerine ve göğsünün üstüne kadar yayılmıştır. Büyük çaylaklar ve yetişkin Vampirlerin az miktarda insan kanı içmeye ihtiyaçları vardır, ama Gece Evi Vampirleri kanlarını içmek için insanlara saldırmazlar; kan içilmesi hem Vampir için de insan için de zevkli bir şeydir ve güçlü bir bağa yol açar, buna iki kişi arasındaki "Damga" adı verilir. Zoey ve arkadaşlarının karşılaştıkları sorunların bazıları Vampir Sosyolojisi 101 dersinde yer almazlar. Bunlar gerçek hayattaki insan gençlerin karşılaştıkları sorunlardır. Zoey arkadaşlarından bazı sırlar saklar ve onlarla sorun yaşar. Kristin Cast, bu ahlaki ikilemlerin de dahil edildiğini çünkü bunların gençlerin karşı karşıya geldikleri sorunlar olduğunu söylemiştir. Gerçekte yaşanan şeyleri tartışmaktan korkmadıklarını da belirtmiştir. "Gece Evi" serisinde din önemli bir alana sahiptir. Gece Evinin dini, P.C. Cast'ın kelimeleriyle "Kızılderili efsaneleriyle birlikte ağır bir şekilde putperest ve Vikan merkezli"dir. Vampir toplumunda birincil Tanrıça, serinin başında Zoey'e görünen ve onun Gece Evindeki temsilcisi olacağını söyleyen Nyx'tir. Vampirler ve çaylaklar Nyx ile iletişim kurmak için ya da elementlerin gücünü kullanmak için sihir çemberi oluştururlar. Cherokee mitolojisinden bazı şeytanlar da olaylarda önemli bir rol oynarlar, Alaycı Kuzgunlar, Kalona ve Tsi Sgili gerçek Cherokee efsanelerinden alınmışlardır. Seride olaylar Tulsa'da ve Midtown'ın bazı küçük ve sakin bölgelerinde geçer. Gece Evi kampüsü gerçek hayatta "Cascia Hall" kampüsüdür. Zoey bazen şık mağazalara gitmek için gizlice kampüsün dışına çıkar, ve Starbucks kafesinde birçok önemli karşılaşmalar gerçekleşir. Bazı kitapların dramatik sahneleri Tulsa'nın şehir altındaki, yasak sırasında içki kaçakçıların kazdığı yeraltı mezarlıklarına benzeyen tünellerin ağlarında gerçekleşir. Zoey Kızılkuş Zoey bir çaylağa dönüşünce Gece Evine taşınan, Kırık Oklu 16 yaşında bir kızdır. Tanrıça Nyx tarafından özel güçler bahşedilen Zoey'nin hilal şeklindeki dövmesinin içi doludur ve beş elementin hepsini kontrol edebilme yeteneğine sahiptir (Hava, Ateş, Su, Toprak, Ruh). İlk beş kitap ve daha sonraki kitapların bazı bölümleri Zoey'nin bakış açısıyla yazılmıştır, bu nedenle olayların döngüsü onun iç monologlarıyla anlaşılır. Zoey, Kristin Cast'ın onun yaşındaki haline çok benzemektedir. Bu, Zoey'nin herhangi bir durumda nasıl tepki vereceğinin kolayca anlaşılması ve bu sayede karakterine derinlik ve gerçeklik katılması için bilinçli olarak yapılmıştır. Kristin gibi, Zoey'nin de mısır gevreği sevgisi vardır. Zoey'nin fındık kabuğu rengi gözleri, zeytin rengi bir teni ve koyu saçları vardır. Zoey, eski Cherokee kadınları tarafından, sadece Kalona'yı sevmesi ve onu yeryüzünün altında tuzağa düşürmesi için yaratılan A-ya'nın reenkarnasyonudur, ve A-ya'nın hatıralarından bazılarına sahiptir. Zoey'nin karışık bir aşk hayatı vardır, hep aynı anda birden fazla erkeği dengelemeye çalışır. Zoey, Kalona'nın Heath'ın boynunu koparmasına tanık olunca ruhu paramparça olur. 7 günde ruhunu toparlaması ve bedenine dönmesi gerekir çünkü yoksa bütün cehennem kurtulacaktır. Beyaz Boğa, Siyah Boğayı öldürecek ve Neferet Kalona dahil tüm dünyaya hükmedecektir. Neferet tüm insanları ve vampirleri kölesi yaparken Karanlık hüküm sürecektir. Ancak biri Zoey'nin ruhu ve bedeni arasında durur. Heath. Zoey onsuz bir hayat düşünemez, onunla sonsuza dek Diğer Dünya'da kalmaya ve bedenini ölüme terk etmeye hazırdır. Stark onu kurtarır ve yeryüzüne geri döner ve birbirlerine aşık olurlar. Damien Maslin Damien çok zeki, cana yakın ve gururlu bir gaydir. Uzun kelimeler kullanarak gruptakilerin kafasını karıştırmayı sever. Teknolojiden çok iyi anlayan Jack Twist ile bir ilişkisi vardır. Damien'ın Hava elementiyle bir bağı vardır. Eskrimde iyi yapılı olarak anlatılır. Kahverengi saçları ve geyik gibi kahverengi gözleri vardır. Ä°kizler Shaunee Cole ve Erin Bates, akraba olmamalarına ve hatta farklı ırklardan olmalarına rağmen, pisikolojik olarak o kadar bağlıdırlar ki herkes onlara İkizler der. İkisi de zengindir ve tasarımcı kıyafetleri giyerler. Shaunee'nin Ateş, Erin'in Su ile bir yakınlığı vardır. Shaunee, uzun, parlak ve koyu renkli dalgalı saçlarıyla, kapuçino rengi teniyle ve koyu renk gözleriyle Jamaikalı-Amerikan karışımı Connecticutlu bir melezken Erin ise mavi gözleri, krem rengi cildi ve uzun, güçlü, sarı saçlarıyla Tulsalı bir kızdır. Erin ve Shaunee kendilerinin "İkiz" olduklarını düşünürler. Jack Twist Damien'ın teknolojik ve çok duygusal olan erkek arkadaşı. Grubun ses ve görüntü teknisyenine ya da el çantasından bir seyahat mendil paketine ihtiyacı olduğunda her zaman etraftadır. Jack teknoloji hakkında sahip olduğu geniş bilgileriyle bir uzmandır. Modern Dünya için bir yeteneğe sahiptir. Ayrıca James Stark'ın dev Labrador köpeği Düşes'in de diğer sahibidir. Genç, yakışıklı ve hoş olarak tanıtılmıştır. Gay olmak konusunda kararlı ve gururludur. Neferet Gece Evinin Yüksek Rahibesi ve Zoey'nin danışmanı. Tulsa Gece Evindeki mevkisi hemen hemen bir başmüdüre denktir ama onun mevkisi çok daha fazla güç taşır. Gece Evinde Yüksek Rahibe olarak görev yaptığı gibi aynı zamanda öğrencilere Vampir Sosyolojisi öğretir ve Loren Blake'in sevgilisidir. Yosun yeşili gözlü ve koyu kestane saçlı tarif edilir. İlk zamanlarda Neferet kendini Zoey'e tatlı, koruyucu ve annevari biri olarak gösterir ancak kitapların devamında gizli bir sır açığa çıkar. Neferet kötülüğü kucaklar ve Nyx'in yolundan sapar. Yeryüzüne inmiş ölümsüz bir melek olan Kalona'yı diriltir ve ölümsüzlüğe ulaşmak için onu kullanır. Eski yöntemlerle dünyayı vampirlerin hüküm sürdüğü ilkel haline çevirmek ve yeryüzünün kraliçesi olmak ister. Neferet'in sonradan Profesör Loren Blake ve Profesör Patricia Nolan'ı öldüren katil olduğu ortaya çıkar. Erik Night Bir zamanlar Afrodit'in erkek arkadaşı olan, nefes kesici, yakışıklı ve yetenekli bir aktör olan Erik, onu seven ama aynı zamanda Heath'a kan yoluyla damgalanan Zoey'e aşık olur. Zoey onu kıvırcık siyah saçları ve iri mavi gözleriyle "Süpermen" olarak tanımlar. Erik aşırı sahiplenicidir ve hemen kıskanmaya eğilimlidir. Değişimini yeni tamamlamış ve Gece Evindeki yedek Drama öğretmeni olmuştur. "Seçilmişte" Erik, Zoey'in Loren Blake'le ilişkiye girdiğini görünce ondan ayrılır, ama onu hala sever, Kalona'nın cazibesine karşı direnmek için bu olayı unutur ve Gece Evinden kaçtıklarında tekrar Zoey ile tekrar bir araya gelir. Ancak, Baştan Çıkarılmış'ta Zoey, James Stark ve Heath Luck ile ilişkisi olduğu için Erik'in onu sahiplenmesinin kontrolden çıktığını hissettikten sonra tekrar ayrılırlar. Erik sonra Venüs'le ilgilenmeye başlar. Loren Blake Vampirlerin şair Laureate'sidir ve öğretmendir. Loren Blake'in koyu saçları, koyu gözleri vardır ve her kadının hayalindeki mükemmel adam gibidir. Loren, Zoey'e normal öğretmen-öğrenci ilişkisini aşacak derecede ilgi gösterir. O ve Zoey ilişkiye girdiklerinde damgalanınca Zoey ile Heath arasındaki bağ kırılır. Çok geçmeden Loren'in Neferet'e aşık olduğu gibi onunla işbirliği içerisinde olduğu da anlaşılır. Aralarındaki damganın oluşturduğu bağ sayesinde Zoey'in üzgünlüğünü hissedince Loren onu aramaya çıkar ve Neferet tarafından öldürülür. "Baştan Çıkarılmış"ta Loren'i Neferet'in öldürdüğü ve nedeninin Zoey'i ve Neferet'i aynı anda istemesi olduğu ortaya çıkar. Darius Vampir bir savaşçı ve seçkin Vampir koruması "Erebus'un Oğullarının" bir üyesidir. Darius hikâyeye "Seçilmiş'te" girer ve Zoey'in koruması olur. Darius aynı zamanda Afrodit'in ilk gerçek aşkıdır, bu yüzden "Baştan Çıkarılmış'ta" ona Savaşçı Yemini verir. O aynı zamanda Kalona'nın Erebus olduğuna inanmayan tek Erebus'un Oğludur. Lenobia Lenobia, Binicilik Profesörüdür. Uzun sarı saçları ve Zoey'in barut rengi olarak tarif ettiği tuhaf gri renk gözleri olan minyon bir kadın olarak anlatılır. İşareti şaha kalkmış atlar gibi göründüğü için olağanüstü güzeldir. Zoey'e inancı tamdır, ve onun rehberi olarak görevini yapar. Zoey'in arkadaşlarıyla birlikte Benediktin Manastırına kaçmalarına yardımcı olur. Lenobia serttir ama son derece saygındır. Nyx'in Yüksek Kurulu da dahil olmak üzere sahip olduğu geniş bağlantılarıyla asil ve bilge bir Vampirdir. Stevie Rae Johnson Oklahomalı hoş bir kız olan Stevie Rae, Zoey'nin oda arkadaşı ve en yakın arkadaşıdır. Toprak üzerinde kontrol yeteneği vardır. Yalın ve dürüst olarak tarif edilir, ama serinin devamında onun diğer yönleri görünmeye başlar. Stevie Rae'nin bedeni değişimi reddedince Neferet'in kötü kalpli kırmızı çaylaklarından birine dönüşür. Zoey onun insanlığını bulmasına yardım etmeden önce, bilinen ilk Kırmızı Vampire dönüşür. "Av'da", Stevie Rae Afrodit'in kanını içerken, ikisi kazara birbirlerine damgalanırlar, ama "Baştan Çıkarılmış'ta" Stevie Rae bir Alaycı Kuzgun olan Rephaim'in kanını içince Afroditle arasındaki damga bozulur. Steive Rae kıvırcık saçlarıyla, kısa saçlı olan nadir çaylaklardan biridir. Biraz hödük görünen Steive Rae genellikle kovboy çizmeleri ve dar pantolonlar giyer. O aynı zamanda Kırmızı Vampirlerin Yüksek Rahibesidir. "Yanmış"ta, o ve Rephaim birbirlerine karşı hislerini geliştirmeye başlarlar, ama kitabın sonunda Kalona'nın dönüşüyle aralarına bir engel girer. Aynı kitapta, kazayla Karanlık'ın beden bulmuş halini çağırır ve kendini tehlikeye atar. Canavarı kovmak için, Aydınlık'ın beden bulmuş halini çağırınca ona borçlanır ve Rephaim'in içindeki insanlığa bağlanır. Stark Çoğunlukla James Stark olarak bilinen Stark, dünyanın en iyi okçusudur ama bundan gurur duymaz. Stark Chicago'daki Gece Evinden transfer edildikten sonra ortaya çıkar, oradaki ilk gecesinde, Zoey onun için duygularını geliştirmeye başlarken, onun kollarında ölür. İyi yapılı kollarıyla ortalama bir boyu, kum kahverengisi saçları, sıcak kahverengi gözleri ve kendini beğenmiş bir gülümsemesi vardır. Stark bir okçudur ve Nyx'ten ona gelen armağan hedefi "asla" ıskalamamasıdır. Ne yazık ki bilinçaltının seçtiği hedef, vurmak istediğiyle aynı olmak zorunda değildir. Danışmanını öldürdüğü korkunç bir kazadan sonra okçuluktan vazgeçmiştir, ama Zoey onu ikna edince okçuluğa devam eder. Stark bir kırmızı çaylağa dönüştükten sonra Zoey onun doğruyu seçmesine yardım eder ve bu Değişmesine yol açar; bu Zoey onun Savaşçı Yeminini kabul ettiğinde gerçekleşir ve Stark bilinen ikinci Kırmızı Vampir olur. Neferet Stark'a, Zoey'nin kendisinin olduğunu düşündüğü kalbini vurmasını emrettiğinde Stark okuyla neredeyse kendini öldürecekken Zoey onu korumak için beş elementi gönderir ve oku durdurur. Stark ağır yaralanır ama sağ kalır. Yedinci kitap "Yanmış"ta, Stark, Öteki Dünya'da Zoey'nin