"Türk soyağacı" gibi kitap yazmıştır. Hive Hanları, Cengiz Han soyundan gelen Kıpçak Türkçesi konuşan Türk-Moğollardır. 1603'te Urgenç'te doğan Ebu'l Gazi Bahadır, 1619'da babası I. Arap Muhammet Han tarafından Kat'a vali olarak atandı. Kardeşleri İlbars ile Hubeş'in ayaklanmaları sırasında babasının tarafını tutan Ebu'l Gazi Bahadır, babası kardeşleri tarafından öldürülünce, 1620'de Buhara Hanlığı'na sığındı Ağabeyi İsfendiyar Han'ın hükümdarlık mücadelesine yardım etti ve 1623'te tahta çıkan İsfendiyar Han, ona Urgenç'i vererek onu ödüllendirmiş oldu. İsfendiyar Han'dan memnun olmayan Özbekleri çevresinde toplayarak ağabeyine isyan etse de, ağabeyi bu hareketi bastırınca Kazakistan'a kaçtı. Ağabeyinin yokluğundan yararlanarak 1628'de Hive Kalesi'ni ele geçirdi. Ancak İsfendiyar Han dönünce, yakalanarak 1629'da Safevilerin hâkimiyetindeki bölgelere sürüldü. Safevi hükümdarı Şah Safi'den yakın ilgi gördü ve İsfahan'a yerleştirildi. Burada kaldığı süre içerisinde Farsça öğrendi ve Türk tarihi hakkında çeşitli araştırmalar yaptı. İsfahan'dan kaçtıktan sonra, bir süre Kalmukların yanında kalan ve Moğol dilini ve geleneklerini öğrenen Ebu'l Gazi Bahadır, 1642'de Urgenç'te Han ilan edildi. İsfendiyar Han'ın ölümü ve hanlığını tanımayan Buhara Özbeklerinin çekilmeleri üzerine Hive'ye gelerek 1645'te tahta çıkan Ebu'l Gazi Bahadır Han, Türkmenlerin başkaldırılarıyla uğraştı. Yerini oğlu Enüşe'ye bıraktıktan kısa bir süre sonra öldü. Ebû Said Bahadır Ebu Said Bahadır (d. 2 Haziran 1305, Ucan - ö. 30 Kasım 1335, Karabağ), Olcaytu'nun oğlu ve İlhanlı Devleti'nin 9. hükümdarıydı. 1306'da daha bebekken Moğollar ona kahraman anlamına gelen Bahadır (modern Moğolca'da Баатар) unvanını verdiler. Bu unvan ona tekrar, 1322'de, hâlâ Olcaytu'nın velahtı iken, Altın Ordu ordusunu yenip Rinçin Keraitinin isyanını bastırmasından dolayı verildi. Ebû Said, 1323'te Memlüklerla anlaşma imzalayarak Suriye savaşını sona erdirdi. Ebû Said tahta çıktığında 12 yaşındaydı ve iktidar başkumandan Emir Çoban'ın elindeydi. Hükümdarlığının başlarında, Emir Çoban'ın entrikaları sonucu âlim ve vezir Fazullah Reşîdüddîn'in kafasını kestirdi. Ebû Said'ın kız kardeşi Sati Beg ile evli olan Emir Çoban, böylece ülkenin en nüfuzlu kişisi haline geldi. 1325'te Çoban, Altın Ordu hanı Muhammed Uzbek komutasında bir orduyu daha yendi ve onların topraklarını istila etti. Ebû Said, Çoban'ın kızı Bağdat Hatun'a âşık oldu. Bağdat Hatun, nüfuzlu biri olan Hasan Büzürg'la evliydi. Ebû Said, Hasan Büzürg'u Bağdat Hatun'dan boşanmaya mecbur etti ve sonra da kendisi Bağdat Hatun ile evlendi. Çoban ve oğulları devlet hazinesini istedikleri gibi harcıyorlardı. Ebû Said'in Bağdad Hatun'la evlenmesine Çoban'ın karşı çıkması da ilişkilerini bozmuştu. 1326'da Çoban ve oğulları, saldırmaya hazırlanan Çağataylar'a karşı bir sefere çıkıp oğullarından bir tek Demask Kaca'yı sarayda bırakınca Ebu Said bu fırsattan yararlandı. Ağustos 1327'de Ebu Said, Olcaytu'nun cariyelerinden biriyle ilişkilerini bahane ederek Demask Kaca'yı öldürttü. Daha sonra Ebu Said, Çoban ve oğullarına karşı bir kampanya başlattı. Ordusu tarafından terkedilince Çoban kaçmak zorunda kaldı. Ebu Said, Çoban'ın yanına sığınmış olduğu Herat valisine emir yollayarak Çoban'ı öldürttü. Bu arada Memluklar'a sığınan Çoban'ın oğlu Timurtaş da, Ebû Said'in talebi üzerine Memluk sultanı En-Nasır Muhammed tarafından öldürtüldü. Nezarî ve Kuhistanî gibi Şîʿa-i Bâtıniye dâîleri ise Moğollar’ın aldıkları bu ağır yenilgiden hiç de müteessir olmayıp, bilâkis olanca güçleriyle Kuhistan ve Kom gibi koyu Bâtınî merkezlerinde fa’aliyet ve neşriyâtlarına olanca güçleriyle devam ettiler. Şirâzlı Kadı’ûl-Kazat Muhabb’ed-Dîn Ebû İbrahim Temimî’nin sarfettiği tüm çabalara rağmen Faris vilâyeti ahalisi “Şîʿa-i Bâtın’îyye” mezhebine girmişlerdi. Olcaytu’nun vefatından sonra tahta oturan İlhanlı hükümdârı Ebû Said Bahâdir Han’ın sünnîleri himâye etmesi neticesi devrin meşhur sufîlerinden Alâ’ed-Devle Semnanî ile Abd’ûr-Razzak Kâşî’nin zâviyeleri epey alâka ve ehemmiyet görmeğe başlamıştı. Maverâünnehir’de bir yüzyıldan daha uzun süren buhranların sebepleri arasında “Sultan Ebû Said Bahâdir” iktidarının yetersizliği ve Şiî dâ’îlerle girişmiş olduğu mücadeleler başta gelmekteydi. Ebû Said Bahâdir Han’ın H. 736 / M. 1336 tarinde vefatı üzerine Hulâgû’nun erkek evlâdından gelen soyu da böylece tamamen kurumuş oldu. Ebû Said’in vefâtını müteakip ortaya bazı küçük devletçikler ortaya çıktı. Bu yeni "“Emaretler”" arasında en fazla göze çarpan iki hükümetten birisi "“Emîr Çoban”" diğeri ise "“İlkâniyan”" adını alan Celâyiroğulları’ndan "“Emîr Hasan”" sülâlesiydi. Muzafferîler de, Serbedârlar da siyâsi birer oluşum yarattıktan sonra Timur’un ortaya çıkmasıyla yok olup gittiler. İmamiyye’nin ulularından addedilen “Seyyid Kıvâm’ed-Dîn Mer’aşî”, Şiîliğin en kuvvetli câzibe merkezi olarak hizmet veren ve Horasan kıt’asının merkezî konumunda bulunan Âmûl kentindeki tekkesinden, bütün “Şîʿa-i Bâtınî’yye” hareketlerini denetim altında tutmaktaydı. Bu devirde Horasan Valisi olan “Efrasiyab” da derviş elbisesi giyerek Seyyid Kıvâm’ed-Dîn Mer’aşî’ye intisap edenler arasında yer almıştı. Fakat daha sonra Seyyid Kıvâm’ed-Dîn’in yükselen şöhreti karşısında kaygılanan öteki Âmûl âlimleriyle ittifak kurarak neyfedilmek üzere Kıvâm’ed-Dîn’i hapsettirdi. O gece Efrasiyab’ın veliâhtı Seyf’ed-Dîn’in aniden vefat etmesi halkın Seyyid hakkındaki i’tikatlarının daha da kuvvetlenmesine sebep oldu. Halk zindana hücum ederek Seyyid Kıvâm’ed-Dîn’i oradan kurtarıp başlar üzerinde taşıyarak “Rabo” köyündeki tekkesine getirdiler. H. 730 / M. 1330 tarihinde ise Kıvâm’ed-Dîn’nin üzerine Efrasiyab komutasında hücuma kalkan “kuvayi te’dibiye” de ağır bir yenilgiye uğradı. Bu müsademede Efrasiyab ile birlikte bulunan üç oğlu da Seyyid’in müridleri tarafından öldürüldü. Üç yüz dervişiyle birlikte Mazenderan dağlarının en sarp yerlerine çekilen “Seyyid Kıvâm’ed-Dîn Mer’aşî” o yörelerin mutlak hâkimi oldu. Serbedârlar tarafından sürekli olarak desteklenen ve himaye edilen Şia-i Bâtıniye mezhebi bu sayede yaptığı hamlelerle yeniden hayât bulmağa uğraşmaktaydı. Serbedârlar hükûmeti Horasan’da meşhur Ebû Bekir Beyhakî’nin de memleketi olan Beyhak kasabasına bağlı “Şîʿa-i Bâtıniye” mezhebinin en yaygın olduğu “Paştin” köyünde doğan Abd’ûr-Razzak adında bir kişi tarafından kurulmuştu. Şeyh Cevrî’nin hâlifesi Emîr Seyyid İzz’ed-Dîn Suğundî’nin nâkibi olan “Seyyid Kıvâm’ed-Dîn” daha İlhanlılar devrinde “Mazenderan” ve “Sari” yörelerinde şiddetli Şiî propagandalarını başlatmış bulunmaktaydı. Bu devirde Horasan’da hiç eksik olmayan isyânların başında mutlaka bir şeyh ya da Şia-i Bâtıniye tarafından idare edilmekte olan bir zâviye bulunmaktaydı. H. 737 / M. 1337 yılında Serbedârlar Hükûmeti’nin kurucusu olan Abd’ûr-Razzak’ın kardeşi Vecd’ed-Dîn’in de aralarında yer aldığı çok mühim kuvvetlerle Tus şehrinin üzerine yürüyen Hasan Cevrî müridlerinden “Derviş Aziz” tarafından Horasan’da büyük bir ihtilâl çıkartıldı. Türkistan, Belh, Tirmiz, Herat, Hâf, Khûhistan, Kerman, Meşhed, Nişapur gibi büyük şehirlerin tamamı Hasan Cevrî müridlerinin denetimi altına alındı. Ancak, Ebu Said bir varis bırakmadan veya halef seçmeden 1335'te Karabağ'da öldü. Toluy Han'ın hanedanından Arpa Han yönetimi ele geçirdi. Arpa, Bağdat Hatun'un Ebu Said'i öldürtmüş olduğunu iddia ederek onu idam ettirdi. Ebu Said'in ölümünü izleyen yıllarda İlhanlı devleti, güçlü ailelerin (Çobanîler, Celayirîler) birbirleriyle mücadeleleri ve Serbedâriler gibi dinî-siyasi oluşumların faaliyetleri ile zayıfladı. İlhanlı devleti bütünlüğünü kaybetti, Moğollar, Türkler ve Persler tarafından yönetilen küçük krallıklara parçalandı. Seyyah İbni Battuta, İran'a ikinci gelişinde, 20 yıl önce o kadar muazzam olan bir diyarın bu kadar hızlı erimesine hayret etmiştir. Ferney Voltaire Ferney-Voltaire, Fransa'nın Ain bölgesinde, Gex yöresine bağlı bir ilçedir. 2006 sayımına göre nüfusu 7600 kişidir. Ferney Voltaire, Fransa'nın İsviçre sınırında, Cenevre'nin birkaç kilometre kuzeyinde yer almaktadır. Cenevre Havalimanı'nın ise kuzeybatısındadır. Adı ilk zamanlarda Fernex olan Ferney, 1878'den itibaren, Voltaire'e itafen Ferney-Voltaire olarak adlandırılmıştır. Voltaire çağdaşı ve rakibi olan Rousseau'nun yaşadığı Cenevre'nin yakınındaki bu ilçeye 1759'dan itibaren yerleşmiştir. Voltaire kasabaya geldiğinde, Ferney'de ancak yüz kadar kişi yaşamaktaydı. Yerleşmesini müteakip, yüzlerce ev yaptırmış, kilisenin, okulun, hastanenin, su deposunun ve çeşmenin finansmanını sağlamıştır. Voltaire bu nedenle, Ferney'nin velinimetidir ve ana caddeye heykeli dikilmiştir. Ayrıca, bataklıkların kurutulmasını sağlamış, pazar ve fuarlar açarak sanatçıları kasabaya çekmiş ve 1771'de dendiği gibi halkın ekmek parasını sağlamıştır. Eski binayı yıktırıp bugün Voltaire Şatosu olarak bilinen evini inşa ettirmiştir. Aziz Azmet Aziz Azmet (d. 1 Ocak 1947 - ö. 2 Kasım 2018), Türk müzisyen. Silüetler, Moğollar ve 3 Hürel ile beraber çalışmaları vardır. Aziz Azmet müzik hayatına ilk olarak Meteorlar grubu ile başlamıştır. Bu grupta bas gitarla beraber vokal de yapmıştır. Grupla beraber düzenleme parçalar üstünde çalışan Azmet'in 1964'te kaydedilip 1966'da piyasaya sürülen iki plağı vardır. 1967 yılında müzik hayatına devam eden Mesut Aytunca'nın Silüetler grubuna gitarist ve vokalist olarak girmiştir. Grupla aynı adı taşıyan uzun çalarda grubun yaptığı İngilizce düzenlemeleri Aziz Azmet söylüyordu. Burada, daha sonra Moğollarda beraber çalışacağı, Murat Ses ile beraber müzik yapmıştır. 1967'de Silüetler'den ayrılan Azmet ve Ses beraber Moğollar'ı kurdu. Grubun ilk müzikal çalışmaları Beatles ve Rolling Stones gibi İngiliz gruplarından etkilenmişti. Azmet-Ses ikilisi grubun şarkı yazarlığını ve düzenlemelerini yapıyordu. 1968'de Fitaş konseri ile konserlerine başlayan Moğollar müzikal tempolarıyla da dikkat çekiyordu. Grubun o zamanki en büyük hiti olan "Dağ ve Çocuk"un sözlerini yazan Aziz Azmet, grup geleneksel müziklere doğru kayınca ayrılmaya karar verdi. Kısa bir süre Ersen'in vokal yaptığı dönemlerde grupta müzisyen olarak yer almış ama daha sonra gruptan ayrılmıştı. 1970'te sözü ve müziği kendine ait "Beni Hiç Bırakma / Hiç İstemem" plağı ile solo kariyerine başladı. 1971'de "Yollar / Hele Hele Gel" plağında kendisine Bunalımlar eşlik etti ve bu ekip bazı konserler de verdi. Son plağı olan 1972 çıkışkı "On Beşinde Aldım Sazı / Haram"da "Haram" şarkısında 3 Hürel'le çalıştı. Beraber konserlere çıkan dörtlü, 1972 Şubat'ında yollarını aıyrdı. Playstation 3 reklam müziği olarak sözlerini Aziz Azmet'in yazdığı "Garip Çoban" şarkısını kullanılmıştır. Müziği bırakıp iş hayatına atılan Aziz Azmet 2006 yılında Son Osmanlı Yandım Ali filminde rol almıştır. Ölümcül Dövüş II Mortal Kombat: Annihilation John R. Leonetti'nin yönettiği bir 1997 Amerikan dövüş ve aksiyon filmidir. Dövüş oyunu Mortal Kombat serisine dayanılarak yapılan bu film 1995'te çekilen Ölümcül Dövüş filminin devamıdır. Oyunculardan birkaçı Robin Shou, Talisa Soto, Brian Thompson, Sandra Hess, Lynn "Red" Williams, Irina Pantaeva, Marjean Holden ve James Remar'dir. Filmde bir grup dövüşçü gencin Dünya'yı kurtarmak için Dış Dünya'nın kötü imparatoru Shao Kahn'a giriştikleri mücadeleler anlatılır. Konusunu son filmin kaldığı yerden almasına rağmen oyuncuların çoğunda değişiklik yapılmıştır. Film eleştirildi ve gişede gösterilen perfonmansın altında bir değer aldı. Sonuç olarak önceki filmin ötesinde bir ilerleme kaydedemedi. Liu Kang ve Dünya'dan seçilen birkaç iyi savaşçı Ölümcül Dövüş turnuvasında Dış Dünya'nın büyücüsü Shang Tsung'u yenmişlerdi. Ölümcül Dövüş'ün kurallarına göre zaferleri Dünya'nın güvenliğini bir jenerasyon boyunca daha sağlayacaktı. Kahramanlarımız, huzurun tadını çıkarmak için Liu Kang'ın gerçek dünyadaki evine gittiler. Ama Dış Dünya'dan birinin başka bir düşüncesi vardı. O anda hava kararır ve gökten Dış Dünya'nın imparatoru Shao Kahn'ın adamları adamları Işık Tapınağı'na inmeye başlar. Ve sonunda imparator Shao Kahn da iner ve bir konuşma yapar. Dünya'nın 6 günde yaratıldığını ve 6 günde de yok edileceğini söyler. Liu Kang ve ekibi şaşırmışlardır. Çünkü Ölümcül Dövüş turnuvasını kazanmalarına rağmen Dünya istila ediliyordu. O anda Kitana'nın annesi kraliçe Sindel Shao Kahn'ın adamlarının arasından çıkagelir. Kitana şaşırmıştır, çünkü annesi intihar ettiği halde karşısındadır. Ama taraf değiştirmiş ve Shao Kahn'ın tarafına geçmiştir. Shao Kahn ve Raiden karşı karşıya gelir, kısa bir konuşadan sonra kısa bir dövüş yaparlar. Shao Kahn dövüşü kaybeder. Bunu hazmedemez ve bir iple Sonya'yı ayağından tutup kendine çeker ve onu ayağı altına alır. Sonya'nın erkek arkadaşı Johnny Cage buna dayanamaz ve Shao Kahn'ın üzerine atlar. Shao Kahn Sonya'yı bırakır ve Johnny'i rehin alır ve boynunu kırarak Johnny'yi öldürür. Shao Kahn oradan ayrılır. Adamları Raiden ve ekibinin üzerine koşarlar. Raiden ve ekibi bir yeraltı sığınağına girerler ve Raiden kapıyı kapatır. Dış Dünya'nın imparatorudur. Ölümcül Dövüş turnuvasını kaybetmesine rağmen kuralları çiğner ve Dünya'yı ele geçirmeye ve insan soyunu yok etmeye çalışır. Kitana'nın bütün ailesini öldürmüş ve annesinin intihar etmesine sebep olmuştur. İstila sırasında Raiden'le dövüşür ancak başaramaz ve yenilir. Yenilgiyi hazmedemez ve Johnny'i öldürür. Gökgürültüsü ve şimşeklerin efendisidir. Görevi Dünya'yı korumaktır. Shao Kahn'la yaptığı bir dövüşü kazanır. Shao Kahn Johnny'i rehin aldığı sırada onu kurtarmaya çalışır. Shao Kahn'ı onun adamlarını öldürmekle tehdit eder. Bu işe yaramayınca Johnny'nin yerine kendisini almasını söyler ama bu Johnny'yi kurtarmaz. Raiden kendi adamlarını bir yeraltı sığınağına çeker. Ekibinden Shao Kahn'ın adamlarıyla mücadele edebilmek için yetenekli dövüşçüler bulmaya gönderir. Prenses Kitana ile ilişkisi vardır. Ölümcül Dövüş turnuvasında Shao Kahn'ın kötü büyücüsü Shang Tsung'ı yenmiş ve turnuvayı kazanmıştır. Kurallara göre Dünya bir jenerasyon boyunca güvende olacaktı. Shao Kahn onları aldattı ve kuralları çiğnedi. 10.000 yaşında bir prensestir. Dış Dünya tahtının gerçek varisidir. Liu Kang ile ilişkisi vardır. Shao Kahn onun bütün ailesini öldürmüş ve annesinin intihar etmesine neden olmuştur. Sonya Blade ile ilişkisi vardır. Shao Kahn Sonya'yı rehin alınca, onu kurtarmak için Shao Kahn'ın üzerine atlar. Sonya kurtulur ancak bu sefer de kendi rehin düşer. Raiden onu kurtarmak için kendini feda etmek ister ancak yine de kurtarılamaz. Boynu kırılır ve yere düşer. Johnny Cage ile ilişkisi vardır. Raiden ile yaptığı dövüşü kaybeden Shao Kahn onu rehin alır. Erkek arkadaşı Johnny Cage onu kurtarmak için Shao Kahn'ın üzerine atlar. Sonya kurtulur ancak Johhny ölür. Johnny'nin ölümü onu derinden üzer. Kitana'nın annesidir. Shao Kahn onun intihar etmesine sebep olmuştur. Shao Kahn, Dünya'yı kolayca ele geçirebilmek için onu bir şekilde diriltmiştir. O artık eski Sindel değil, Shao Kahn'ın kötü amacına hizmet eden birisi olmuştur. Kendi kızı Kitana'yı bile umursamamaktadır ve ondan nefret etmektedir. TV Boliviana TV Boliviana (Türkçe: Bolivya TV) Bolivya'da kurulmuş ilk televizyon kanalıdır. Hükümetin kontrolündeki kanal ülkedeki tek devlet kanalıdır. Kanal Luis Adolfo Siles başbakanlığını yaptığı hükûmet döneminde Ağustos 1968'de kurulmuştur. Kanal bağımsız, kamu hizmeti veren bir televizyon kanalı oluşturmak amacıyla kurulmuştur. Ancak kanal yayınları geçmişten günümüze hükümetin propogandasını yaptığı bir televizyon haline gelmiştir. 1984 yılına kadar ülke çapında yayın yapan tek televizyon kanalıydı. Cary-Hiroyuki Tagawa Cary-Hiroyuki Tagawa (d. 27 Eylül 1950, Tokyo, Japonya), Japon asıllı Amerikalı oyuncu ve film yapımcısı. Robin Shou Robin Shou Wan Por (d. 17 Temmuz 1960, Hong Kong), Çinli sinema oyuncusu. Shou 1995 yapımı Mortal Kombat'da "Liu Kang" karakterini canlandırmıştı. Googleplex 'Googleplex', Kaliforniya eyaletindeki San Jose yakınlarında Santa Clara County'de Mountain View şehrinde 1600 Amphitheatre Parkway adresinde bulunan Google Inc. şirketine ait şirket merkezinin bulunduğu bina kompleksidir. İsmi, Google ve kompleks ile googolplex kelimesinden türetilmiştir. Googleplex, Silicon Graphics adlı şirketin kendisi için inşa ettirdiği ve kullandığı toplam 506,317 ft² (47,038 m²)'lik alandaki 4 ana binayı satın alarak oluşturmuştur. Ofis alanı ve şirket kampusu 110.000 m²'den oluşur ve içerisinde 20.000 m² kamuya açık Charleston Park alanı, Permanente Deresine geliştirilmiş ulaşım imkânı, Shoreline Park ve Bay Trail bölgesini şirkete bağlayan bisiklet yolları barındırır. Kampüs arazi dizaynı ( American Society of Landscape Architects) Amerikan Peyzaj Mimarları Topluluğu tarafından, 1999'da ASLA Centennial Medallion (asırlık madolyon ödülü), 2000 yılında the ASLA Centennial Award (asırlık ödül) ve 2001 yılında the ASLA National Honor (ulusal onur) ödülüne değer görüldü. ASLA ayrıca 1999 yılında Silicon Graphics şirketinin bu arazide uyguladığı proje sayesinde tipik şirket kampüsü uygulamalarının dışına çıkıldığını ve kamu ve özel alan ayrımı konusundaki geleneksel düşünceyi sarstığını belirtmiştir. 2003 yılı başlarında Google, SGI (Silicon Graphics, Inc.) binalarını kiraladı ve 2006 Haziran'da da bazı SGI binalarını Googleplex'de dahil olmak üzere 319 milyon USD karşılığında satın aldı. 2006 sonu ve 2007 yılı başlarında şirket bir dizi güneş paneli kurarak, ihtiyacı olan elektrik enerjisini 1.6 megawatlık kısmını bu yolla karşılamaya başladı. O tarihte bu rakamın ABD'de güneş enerjisine yapılan en büyük yatırım olduğuna inanılıyordu. Bu projede daha sonra yapılacak olan kurulumlar ile Googleplex'in elektrik ihtiyacının % 30'nun karşılanması bekleniyordu.Kurulum yapılmış panellerin üçte biri "güneş ağacı" olarak tabir edilen ve park yerlerinin üzerine yerleştirilen tiptendi, geri kalanlar ise çatıya yerleştirilen tiplerdendi. Bu proje 18 Haziran 2007'de uygulamaya geçti ve 21 Haziran 2007 itibarıyla 1,6 megavat üretim planladığı projenin % 90'ı olan 9212 adet güneş paneli kurulumunu yaptırmıştı. Absans nÃ¶bet Petit mal nöbet, petit mal epilepsi, absans nöbet veya absans epilepsi ciddi nöbet çeşitlerinden biridir. "Petit mal" adlandırması Fransızca "minik rahatsızlık"tan türetilmiş olup 1700'lerin sonlarından itibaren kullanılmaktadır. Absans nöbet, en sık görülen primer jeneralize (bilateral simetrik) epilepsi nöbetidir. Basit absans aurasız, ani başlangıçlı ve bitişli, 5-20 saniye, nadiren daha uzun süreli şuur kaybı ile karakterize bir nöbettir. Absans nöbetleri aniden başlayıp aniden sonlanır. Nöbette, hasta devam etmekte olan aktivitelerini keser ve anlamsız bakışlarla birkaç saniyeden yarım dakikaya kadar hareketsiz kaldıktan sonra bıraktığı yerden aktivitesine devam eder. Nöbet sırasında hasta konuşulanlara cevap vermez. Bazen bu basit absanslara eklenen semptomlar ile kompleks absans nöbetleri ortaya çıkar. Bu durumda basit absans nöbetlerinde görülen klinik görünüme ek olarak miyoklonik ve otomatizmal komponentler görülür. Ayrıca nadiren otonom, atonik ve tonik komponentler de absans nöbetine katılabilir. Absans nöbet sırasında EEG'de; bilateral senkronize, simetrik 3 Hz'lik diken-dalga deşarjları görülür. Bolivya'daki resmi tatil gÃ¼nleri Hiroshi ÅŒshima Gelincik, Kıbrıs Gelincik, "de facto" olarak Kuzey Kıbrıs Türk Cumhuriyeti'nin İskele ilçesine bağlı, "de jure" olarak ise Kıbrıs Cumhuriyeti'nin Mağusa Bölgesi'ne bağlı bir köydür. Ziyamet'e komşu olan köyün 1974'ten önceki adı Vasili'dir. Son yıllarda gelişmiş ve neredeyse bir ilçe görünümüne ulaşmıştır. İçindeki marketler, kebapçılar, alüminyum doğrama işleri, marangozhaneler ve bölge halkının hizmetine giren birçok iş yeri ile hizmet vermektedir. Köylünün geçim yoları arasında başta patates olmak üzere sebze yetiştiriciliği önemli bir yer tutar. Verimli toprakları sayesinde yılda iki defa ürün alınabilmektedir. Harika bir doğaya sahip, orman ve deniz manzaralı olan köyde çok sayıda üniversite öğrencisi kalmaktadır. Ayrıca köyde yaşayanların hepsi 1974 Barış Harekatından sonra Türkiye'nin çeşitli bölgelerinden gelip yerleşenlerden oluşmaktadır. Richard Clayderman Richard Clayderman, (d. 28 Aralık, 1953, Paris) Gerçek adı Philippe Pagès olan Fransız piyanist. Piyano öğretmeni olan babasından çok küçük yaşta ders almaya başladı. Kendi deyişiyle, altı yaşındayken, konuşabildiğinden daha iyi nota okumaya başladı. On iki yaşında Paris Konservatuvarı Müzik Bölümü'ne girdi ve ilk ödülünü on altı yaşında kazandı. Kariyerini klasik piyano üzerinde geliştirmeye karar vermişken babasının aniden hastalanması nedeniyle, maddi nedenlerle çağdaş müziğe döndü. Hayatını kazanmak için banka memuru olarak çalışmaya başladı ve Fransa'nın Johnny Hallyday ve Michel Sardou gibi tanınmış pop şarkıcılarına eşlik etti. Philippe Pagès' olan adını Richard Clayderman olarak değiştirdi.Ballade pour Adeline 38 ülkede 22 milyon adet sattı. Klasik ve pop standardında romantik stilde 1,200 melodiyi müzik piyasasına kazandırdı. Dünya çapında yaklşık 90 milyon satış rakamına ulaştı. 267 altın 70 platin plak ödülüne ulaştı. Normandia'da karısı Christine, oğlu Peter ve kızı Maud ile yaşamaktadır. Carl Stamitz Carl Stamitz (Almanca:"Karl Phillip Stamitz", Çekçe: "Karel Stamic") (d. 7 Mayıs 1745, Mannheim, Almanya- o. 9 Kasım 1801, Jena). Çek kökenli Alman besteci, keman, viyola ve viola d'amore (aşk viyolası) virtüözü. Mannheim Okulu'nun ikinci nesil bestecilerden en belirgin olanıdır. Kesin doğum tarihi resmi kayıtlarda bulunmamaktadır. Ancak kilise kayıtlarında vaftiz edildiği tarih 8 Mayıs olarak geçmekte ve buna bağlı olarak doğum gününün 7 Mayıs olduğu anlaşılmaktadır (hristiyanlıkta kişi, doğumundan bir gün sonra vaftiz edilir). İlk müzik eğitimini babası ve Mannheim Okulu'nun kurucusu olan Johann Stamitz'den aldı. 1762 yılında Mannheim orkestrasında çalmaya başladı. 1770'te Paris'e taşındı ve burada Noailles Dükü'nün saray bestecisi ve orkestra şefi oldu. Kendisi gibi besteci ve kemancı olan kardeşi Anton'la beraber Concert Spirituel'de performanslar sergilediler. 1779-1780 yıllarında Hague'a taşındı ve prens V. William'ın sarayında kemancı olarak çalışmaya başladı. 1788-1790 yılları arasında kendini konser turnelerine verdi. Hayatının son yıllarını Jena'da Kapellmeister olarak ve üniversitede dersler vererek geçirdi. Tam tarihi bilinmemekle beraber 1789'dan önce Maria Josepha Pilz ile evlendi. Bu evlilikten olan dört çocuğuda doğum sırasında öldü. Stamitz, ellinin üstünde senfoni ve çeşitli enstürmanlar için birçok konçerto ve bunun gibi çok sayıda oda müziği vardır. Erken dönem senfonileri, Mannheim orkastrasındayken çalıştığı dönemden gelir; bilinen son senfonisini ise Mozart'ın öldüğü 1791 yılında yazmıştır. Viyola konçertosu ve ilk yaylı dörtlüleri ilk olarak 1774 yılında yayımlandı. Ayrıca 1787 yılında "Der verliebte Vormond" ve 1780 yılında Dardanus isimli iki opera yazmıştır ancak bu iki opera günümüze ulaşamamıştır. Batı Bosna Özerk Bölgesi Batı Bosna Özerk Bölgesi (27 Eylül 1993-25 Temmuz 1995) ya da Batı Bosna Cumhuriyeti (26 Temmuz-7 Ağustos 1995), Hırvatistan Bağımsızlık Savaşı ve Bosna Savaşı sıralarındaki Tanınmayan Boşnak Devleti. Fırtına Harekâtı'nın sonucunda yok edilmiştir. Gazi Osman Paşa Osman Nuri Paşa (d. 1832, Tokat - ö. 5 Nisan 1900, İstanbul), Osmanlı Ordusu'nda askerlik görevi boyunca birçok savaşta başarılı sonuçlar almış, Plevne Muharabeleri'ndeki üstün savunmasının ardından Sultan II. Abdülhamid tarafından "Gazi" unvanına layık görülmüş, o günden bugüne Gazi Osman Paşa olarak da anılan Türk asker. Yağcıoğulları ailesinin bir bireyi olarak 1832'de Tokat'ta doğan Osman Paşa'nın babası Mehmet Efendi annesi ise Şakire Hatun'dur. Beşiktaş'taki Askerî Rüştiyede ve 1845-1849 yılları arasında Kuleli Askerî İdâdîsinde okudu. Kara Harp Okulunu yirmi yaşında ikincilikle bitirdi ve Harp Akademisine girdi. Kırım Savaşı'nın çıkması üzerine Tuna cephesine gönderildi. Burada dört yıl kalarak, teğmen rütbesine, savaşın sonunda ise yüzbaşı rütbesine terfi etti. Erkân-ı Harbiye-i Umumiye Riyaseti'nde çalıştığı zamanlarda Osmanlı Devleti'nin nüfus sayımı ile kadastro usulünde haritasının çizilmesi kararlaştırıldığından, Bursa ilinden başlanması üzerine bu göreve askeri temsilci olarak tayin edildi. 1861 yılında Teselya'da, Yenişehir'de ve Cebel-i Lübnan'da görev aldı. Girit İsyanı'nın başlaması üzerine Girit'e tayin edildi. 1866'da Girit'teki çalışmalarından dolayı Müşir Ömer Lütfi Paşa'nın takdirini kazanarak miralay rütbesine terfi etti. Bir süre sonra Yemen'e gönderilen Osman Paşa buradaki görevlerinin ardından Paşa rütbesiyle 1875 yılında Rumeli'de bulunan 5. Ordu'ya bağlı Manastır Fırka Komutanlığı'na tayin edildi. Buradaki başarılı çalışmalarından dolayı Ferik rütbesine terfi etti. 27 Haziran 1876 tarihinde Sırbistan Prensliği'nin, Osmanlı İmparatorluğu'na ültimatom vermesi sebebiyle başlayan 1876-1877 Osmanlı-Sırp Savaşı sırasında, Vidin Komutanlığı'na atandı. Emrindeki birliklerle İzver tepelerini ve Zayçar kasabasını ele geçirdi. Sırp Ordusu düzensiz bir şekilde geri çekilmeye başlayınca Belgrad yönünde harekâta devam etti. Ancak Serasker'in emri üzerine durdu. En büyük başarısı 1877-1878 Osmanlı-Rus Savaşı'ndaki Plevne Savunması oldu. 145 günlük savunmadan sonra kuşatmayı yarmak amacıyla giriştiği huruç hareketi sırasında şehir çıkışında yaralandı ve esir düştü. Rus Çarı II. Aleksandr bizzat teselli etti. Rus Çarı, onun esir düşmesine rağmen teslimiyet sembolü olan kılıcını almadı. Müdafaa hattı stratejileriyle esir bulunduğu dönemde hem Rus Çarı, hem de dönemin komutanları tarafından örnek alındı. Bir süre Bugot, Bükreş, Harkof ve Saint Petersburg'da esaret hayatı yaşadı. Rus Çarı tarafından kendisine kahramanlığını takdir amacıyla çifte kartal nişanı verildi. Plevne Savunması'nda esir düşmesine rağmen gösterdiği başarı ve kahramanlık nedeniyle II. Abdülhamid tarafından 1878 yılında Gazi unvanı verilerek, Müşir rütbesine terfi ettirildi. II. Abdülhamid, Osman Paşa'nın İstanbul'a dönüşü için Serasker Müşir Mehmed Rauf Paşa'yı "Yaver-i Ekrem ve Fevkalade Sefir-i Kebir" payeleriyle Sankt-Peterburg'a gönderdi. İstanbul'a gelişi (12-13 Mart 1878) muhteşem bir törenle kutlandı. İstanbul'a döner dönmez, 14 Mart 1878 tarihinde Hassa Müşirliğine getirildi. Ölümünün sonuna kadar bu makamda kaldı. 1878-1880, 1880-1881, 1881-1885 yılları arasında olmak üzere üç dönem seraskerlik yaptı. 1897 Osmanlı-Yunan Savaşı'nda Osmanlı Ordusu kumandanı Ethem Paşa'dan harbe dair kesin bir cevap gelmemesi ve basında Yunan galibiyetinden bahsedilmesi üzerine 23 Nisan 1897 tarihinde başmüfettiş sıfatıyla hareketi yürütmek üzere savaş yerine gönderildi. Hayatının son dönemlerinde Mabeyn Müşiri görevini de yürüttü. 5 Nisan 1900 tarihinde 68 yaşında vefat etti. Türbesi, onu çok seven ve saygı duyan Padişah II. Abdülhamid tarafından yaptırıldı. Bugünkü istirahatgahı olan Fatih Camii avlusuna gömüldü. Türkiye'de bazı illerde "Gazi Osman Paşa" hatırasına inşa edilmiş ya da ismi verilmiş yapıtlar bulunmaktadır. Gaziosmanpaşa Üniversitesi, Gaziosmanpaşa Stadyumu bulunmaktadır. Yine bunlarla birlikte Osman Paşa'nın hatırasını yaşatmak için ismi İstanbul'un Gaziosmanpaşa ilçesine, Tokat'ın Gaziosmanpaşa kasabasına ve futbol takımı Gaziosmanpaşa'a, birçok ilde sokak, cadde ile hastane, okul gibi yerlere verilmiştir. Ölümünün ardından Plevne Savunması'nda Osmanlı birliklerinin komutanlığını yapan Osman Paşa anısına "Plevne Marşı" bestelenmiştir. Marş Plevne Savunması'nın gerçekleştiği bölgede bulunan Tuna Nehri'ni konu almaktadır. TRT 1 ekranlarında yayınlanan Payitaht "Abdülhamid" dizisinde Gazi Osman Paşa tiyatro oyuncusu Aydın Sığalı tarafından canlandırılmaktadır. Osman Nuri Paşa Osman Nuri Paşa aşağıdaki anlamlara gelebilir: Stephanos Byzantinos Bizanslı Stephanos, (Yunanca: Στέφανος Βυζάντιος), "Ethnica" adlı önemli bir coğrafya sözlüğünün yazarıdır. Bu sözlükten günümüze çok az şey kalmıştır ama Hermolaus adlı bir yazarın onun hakkında hazırladığı bir özet mevcuttur. Antik Yunanistan hakkında coğrafi, mitolojik ve dinî bilgi edinmekte bu eser son derece kıymetlidir. Son müteşekkil standart sürüm Augustus Meineke tarafından 1849'da hazırlanmış olanıdır. Konvansiyon gereği metne yapılan atıflar Meineke'nin sayfa numaralarını kullanır. Eserin ilk modern sürümü 1502'de Aldine Matbaasında yayımlanmıştır. Kitabın yeniden düzenlenmiş bir edisyonu 2006'da Almanca olarak Margarethe Billerbek tarafından hazırlanmıştır. Hermolaus kitabın özetini Justinian'a ithaf etmiştir; bu adı taşıyan imparatorlardan birincisine mi ikincisine mi olduğu tartışmalıdır, ancak Stepanus'un 6. yüzyılda, I. Justinianus döneminde faaliyet gösterdiği muhtemel görünmektedir. Özgün eserden kalan esas parçalar Bizans İmparatoru VII. Konstantinos tarafından hazırlatılmış olan "De Administrando Imperio" 'da ("Ίβηρίαι δύο" maddesi) ve "De Thematibus"da (Sicilya'nın tarifi) bulunmaktadır; bu sonuncusunda ayrıca "En Büyük Yedi Ada" hakkında komedyen şair Aleksis'e ait bir alıntı da vardır. Bir diğer önemli parça, Δύμη maddesinden Δ'nın sonuna kadar olan kısmı içerir, Seguerin Kütüphanesinde bulunmaktadır. Lumbar Yakın anlamlılar Ã–nce Vatan Önce Vatan, Türkiye'de yayımlanan günlük ulusal gazetedir. Vatan TV ile kardeş kuruluşlardır. Yazarları arasında Abdullah Akosman, Rauf Denktaş, Anıl Sural, Hüseyin Dayı, M. Kemal Sallı, Mustafa Akkoca, Levent Özadam, Cumhur Evcil, Hümeyra Turan, Ferman Demirkol, Levon Panos Dabağyan, Güney Güneyan, A. Nilay Evcil, Selçuk Maruflu, Abdullah Kılıç, Metin Eriş, İsmail İscan, Mehmet Sadi Polat, Süheyl Çobanoğlu, Murat Taşdemirci, Alaeddin Yalçınkaya, Hasan Macit, Mehmet Yüce, Nazlı Rana Gürek, Yahya Karakurt, Yıldıray Barak ve Ekrem Konur gibi isimler bulunmaktadır. Saadet Ä°kesus Saadet İkesus Altan (3 Mart 1916 - 12 Aralık 2007), Türkiye'de operanın kurucularından, ilk kadın opera sanatçılarından, Avrupa'da oynayan ilk Türk kadın opera sanatçısı, ilk kadın opera yönetmeni, ilk şan pedagoğu. Ankara Kız Lisesi Fen Bölümünden sonra girdiği Fen Fakültesini bırakan Altan, Müzik-i Muallim Okulu'nda Nurullah Şevket Taşkıran, Salih Canar, Nüzhet Şenbay, Raşit Rıza, Ercüment Behzat Lav ile çalıştı. Ankara Devlet Konservatuvarı'nı kazandıktan sonra burslu olarak şan eğitimi görmek için 1935 yılında Berlin’e gitti. Berlin Müzik Akademisi’nde Prof. Lohmann, Prof. Solossnuss, Prof. Maria Schulz'dan şan ve sahne dersleri alarak 1940 yılında mezun oldu. Wagner'in Liedler'inden oluşan ilk konserini, Berlin Radyosu'nda verdi. Öğrencilik yıllarında Berlin radyosunda orkestra eşliğinde Wagner’in Wesendanklied'lerini, Verdi'nin Aida Operası'ndan Amneris partisini seslendirdi. M.E.B. Aldığı bir yıllık izinle Almanya'da kaldı. Duisburg operasında görevlendirildi. Burada "Rigoletto", "Hansel ve Gretel", "Carmen", "Windsor’un Şen Kadınları", "Don Carlos", "Cosi fan Tutte", "Walküre", "Macbeth", "Tiefland" ve "Çingene Baron"'da başroller oynadı. Carmen rolüyle Regensburg, Düsseldorf, Essen operalarında konuk sanatçı olarak sahneye çıktı. Türk operası ve tiyatrosunun kurucusu Carl Ebert'in çağrısı üzerine 1941 yılında Türkiye'ye dönen Altan, Ankara Devlet Konservatuvarında şan hocalığı yaptı. Opera çalışmaları, hocalığı ve opera rejisörlüğü çalışmalarını bir arada sürdürdü. Bir süre sonra şan hocalığının yanı sıra sahne çalışmaları, opera çevirileri ve opera rejilerini de birlikte sürdüren Altan'ın, İtalyanca, Almanca ve İngilizceden çevirdiği yaklaşık 50 opera arasında "La Traviata", " Maça Kızı", "Don Carlos", "Hansel ve Gretel", "Salome", "Maskeli Balo", "Eugene Onegin", "Alayın Kızı" operaları ve Brahms, Schubert, Çaykovski, Musorgski ve sayısız lietleri bulunuyor. Türkiye'ye döndükten sonra Fidelio, Carmen, Maskeli Balo, Cosi fan Tutte operalarında ve Yarasa, Çingene Baron operetlerinde baş roller oynadı. Il Trovatore, Hansel ve Gretel, Satılmış Nişanlı, Orfe Cehenemde gibi eserlerde görev aldı. İzmir'de ilk şan konserini, Adana'da ilk kez batı repertuarlı bir konser, Ankara ve İstanbul'da orkestra ve piano eşliğinde konserler, Ankara Radyosu’nda yıllarca süren opera programı ve konserler, Münih, Nürnberg, Köln radyolarındaki sayısız yurt dışı konserleri verdi. 1963-1964 yılında Köln'de Glettenberg'in yardımcısı olarak üstadlar kurslarına katıldı. Münich konservatuvarına Profesör unvanıyla katılma teklifini, ailevi nedenlerle kabul etmedi. Ankara Radyosu’nda alaturka sanatçılarına ses eğitimi verdi (Muazzez Abacı, Emel Sayın gibi). 1952 yılında Ankara'ya gelen Münich Devlet Tiyatrosu başrejisörü Arnulf Schröder'in asistanlığını yaptı. "Yarasa opereti", "Elektra trageyası", “Bir Piyes Yapalım” adlı eserlerin sahiplenmesinde yardımcı oldu. Muhsin Ertuğrul'un teşvikiyle Mozart'ın “Cosi fan tutte” operasını sahneye koyarak, ilk kadın rejisör olma onurunu kazandı. Bunu konservatuvarda "Hansel ve Gretel", "Palyaçolar"; Türk-Amerikan derneğinde İngilizce Telefon operaları takip etti. Yine Ankara Devlet operasında Johann Strauss II'un Viyana Kanı opereti, Donizetti'nin Zingara ve Rossini'nin "Evlilik sözleşmesi", Kalmann'ın "Çardaş Fürstin" opereti Saadet İkesus'un rejisini yaptığı eserlerdir. Saadet İkesus 50’inci sanat yılını İzmir Devlet opera ve balesinde Necdet Aydın'ın müdür ve genel sanat yönetmeni olduğu devirde Franz Lehar'ın "Şen Dul"'unu sahneleyerek kutladı. İstanbul Devlet Opera ve Balesi de 25. kuruluş yılında Atilla Manizade'nin müdür ve sanat yönetmeni olduğu zamanda Verdi'nin “La Traviata” operasını Saadet İkesus sahneleyerek 50’inci sanat yılı bir daha kutlandı. Saadet İkesus Altan'ın bir de Sel Yayınları'ndan çıkan ve biyografik öykülerden oluşan "Kara Böcek" adlı kitabı bulunuyor. Türkiye’de pek çok opera sanatçısı "Hocaların Hocası" diye tanınan Saadet İkesus ile çalışmıştır. Suna Korad, Fikret Kutnay, Aslı Omağ Sevda Aydan, Filiz Işıksun, Özcan Sevgen, Müveddet Altan Günbay, Mustafa İktu, Ayşe İktu, Mesut İktu, Mete Uğur, Atilla Manizade, Fevziye Bartu, Yalçın Keriman Davran, Şinasi Özel, Nejat Boren, Hale Cahit Şaher, Cemaliye Kıyıcı, Begüm Ertem, Yüksel Örses, Sevim Çıdamlı, Nursel Öncül, Nursel Sözlütürk, Oktay Akyüz, Nuran Çapanoğlu, Gülşen Kocaaay ve Pekin Kırgız bunların bir bölümü.. Saadet İkesus hakkında iç ve dış basında çıkan bazı yazılardan özetler: Rigoletto'nun yeni Maddelena'sı, Duisburg operasının yeni üyesinin sesi temiz ve kıvrak, diksiyonu yabancılarda az rastlanan temizlik ve mükemmellikte, oyunu son derece hareketli ve ustaca. Tiyatro mu? Carmen rolünde genç Türk altosu Saadet İkesus'u takdim etti. Ses ve sahne yeteneğinin yanında gerekli figüre de sahip bir sanatçı. Sanatçının özellikleri Carmen temsiline yüksek sanat damgası vurmuştur. Carmen temsilinde cazip renkli bir ses, güçlü ifade ve sahne yeteneğiyle genç bir Türk sanatçısını Saadet İkesus'u seyrettik. Carmen'i canlandırırken kendini sahne etti ve kişiliğini de katıyordu. ”Fidelio” rolünde Saadet İkesus çok başarılı bir tip yarattı. Yüksek oyunculuğu, olgun ses tekniği, büyük bir kazançtır. Avrupa sahnelerinde oynamış ilk opera sanatçımızdır. “Büyücü kadın Ulrica” rolünde kontralto Saadet İkesus trajik rollere uygun düşen bir sanat mizacı, zeki ve ölçülü oyunu ile başarılı bir kompozisyon çizmiştir. Rejisör İkesus, bu meslekte bilgiye ve büyük anlayışa sahiptir. Seyrettiğimiz “Cosi Fan Tutte” bilhassa miseen scéne bakımından Arnulf Schröder'in temsilinden çok üstündür. Berlin’den ayrılmadan Hocam Maria Schult, bana şu öğütü verdi: Sahnede bülbül sesi, fil derisi lazımdır. Her zaman zoru seç. Alıngan olma, kırılmamayı öğren. Ve asla meslekten biriyle ne seviş, ne de evlen. Ben hepsine uydum. Türkiye'de kadın olmak kabahattir. Türk olmakta kabahattir. Yabancılar daha iyi bilir diye getirdiklerinizin çoğu benden ders aldı. Beni idareciler değil, öğrencilerim takdir etti. Eskiden bir sesim vardı. Şimdi yüz sesim var. Bir yerine, öğrencilerimle bin rolüm var. Mabette başrahip olamazsan, zangoç olmalı, yani hoca gibi.” Son sözü; "Yeniden yaşasaydım aynısını yaşardım. Hatalarıyla, Sevaplarıyla." Blue Max (anlam ayrımı) Henry Clay Henry Clay, Sr. (d. 12 Nisan 1777) - (ö. 29 Haziran 1852), Amerikalı siyasetçi. Döneminin etkin bir siyaset adamıdır. Tarafları bir araya getirip anlaşmaya vardırması nedeniyle "büyük uzlaştırıcı" and "büyük arabulucu" olarak tanınır. Whig Partisi kurucusudur. Ekonominin modernleşmesi, gümrük vergileri ile ekonominin korunması, ulusal banka, demiryolları, limanlar ve kanallar ile ülkenin alt yapısının iyileştirlmesi gibi konuların savunulmasında öncülük etmiştir. 1824, 1832, 1840, 1844 ve 1848 yıllarında başkanlık seçimlerinde aday olmuş ancak başarılı olamamıştır. Kentucky Senatörü ve temsilciler meclisi üyeliği yapmıştır. Yazlık, Çatalca Yazlık, İstanbul'un Çatalca ilçesine bağlı bir köydür. İlçe merkezine 20 km uzaklıktadır. Isparta milletvekilleri Isparta milletvekilleri, Türkiye Büyük Millet Meclisinin 1. döneminden beri Isparta şehrini temsil eden milletvekilleri ve senatörlerin listesidir. Bayağı su samuru Su samuru ("Lutra lutra"), sansargiller familyasından, nehir ve göl kıyılarında yaşayan etçil bir memeli. Su kenarlarında kazdığı çukurlarda yaşar. Yuvası karada olmakla beraber girişi su altındandır. İçini kuru yaprak ve yosunlarla döşer. Ayrıca havalandırma deliği de bırakır. Uzun silindirik gövdeli, yassı kafalı, uzun bıyıklı, küçük kulaklıdır. Ayakları kısa, beş parmaklı ve kısmen perdelidir. Çoğunun rengi koyu kahverengidir. Su geçirmeyen sık tüylü postları kürkçülükte kıymetlidir. Suda ustalıkla yüzer. Balık, kurbağa avlar. Kuş, yumurta ve fare de yer. Özel eğitilmiş köpeklerle avlanılır. Suya dalarken burun ve kulak deliklerini kapatır. Yassı kuyruğunu dümen olarak kullanır. Kuyrukla beraber 1,5 metre boy ve 15 kg ağırlıkta olanları vardır. Kuyruk altı bezlerinde yağlı ve kokulu bir madde ifraz eder. Su samurlarının çok çeşitleri varsa da aralarındaki fark çok azdır. Bazı ülkelerde balıkçılar tarafından ehlileştirilerek balık avında kullanılır. Çoğunlukla yalnız dolaşır ve gece avlanır. Oynamayı ve suda sırtüstü yüzmeyi çok sever. Amerika'nın kuzey okyanus kıyılarında yaşayan deniz samurunun (Lutax lutris) derisi gayet makbul ve kıymetlidir. Çok avlanıldığından nesli tükenme tehlikesi geçirmektedir. Kanunlarla korunmaya çalışılmaktadır. Gerçek bir su hayvanıdır. Suda yavrular, suda uyur ve suda beslenir. Karaya seyrek çıkar. Uzunluğu 120 ve kuyruğu 30 cm'dir. Ağırlığı 40 kg'ı bulur. Kıymetli kürkü koyu boz renktedir. Çoğunlukla denizkestanesi, midye, istiridye, mürekkepbalığı ve salyangozlarla beslenir. Rahatça 30 metre derine dalar. Suyun yüzüne çıkınca sırtüstü yatarak avını midesinin üstüne koyar. Göğsüne yerleştirdiği yassı bir taşa vurarak kabuklarını kırar. Araç kullanabilen nadir hayvanlardandır. Her yıl tek bir yavru yavrular. Sırtüstü yüzerken yavrusunu emzirir. Avlanacağı zaman yavruyu yosunlar arasında gizler. Günümüzde nesli tükenme tehlikesiyle karşı karşıyadır. Sansargiller (Mustelidae). Avrasya ve Kuzey Afrika'da ağaçlı su kenarlarında. Amerika'ya mahsus türler de vardır. Boyu 80, kuyruğu 45 cm'dir. Postu genellikle siyah, beyaz ve koyu kahverengidir. Parmak araları perdelidir. İyi yüzer. Ömrü: 12 yıl kadardır. Avrupa su samuru, Kanada su samuru, Brezilya su samuru, Hint su samuru, tırnaksı su samuru, küçük tırnaklı su samuru, deniz samuru Utrecht Ağı Utrecht Ağı, Avrupa üniversiteleri arasında bir iletişim ağıdır. 1987 yılında kurulan ağın amacı yüksek öğrenimde uluslararasılaşmayı teşvik etmektir. Ağın merkezi İngiltere'nin Kingston upon Hull kentidir. Aaron Burr Aaron Burr (d. 6 Şubat 1756 - ö. 4 Eylül 1836), ABD'nin 3. başkan yardımcılığını (Thomas Jefferson'ın yardımcısı) yaptı. Alexander Hamilton ile bir düello yapmıştır. George Clinton George Clinton (d. 26 Temmuz 1739 - ö. 20 Nisan 1812), Amerikalı asker ve devlet adamı. Amerika Birleşik Devletleri'nın kurucularındandır. 1777'den 1795'e kadar ve 1801'den 1804'e kadar New York valiliği, 1805'ten 1812'ye kadar ABD başkanı Thomas Jefferson ve James Madison'ın yardımcılığını yapmıştır. John C. Calhoun ile beraber iki farklı başkanın yardımcılığını yapmış olan tek kişidir. Armağan Şenol Armağan Şenol (d. 1928, İstanbul), Türk orkestra şefi ve şarkıcı. Parla Şenol'un babasıdır. 5 yaşındayken Fransızca öğretmeni olan annesinin tayini nedeniyle İzmir'e taşınmış ve 17 yaşına kadar Karataş'ta iki katlı bir evde oturmuştur. Müzik yaşamına delikanlılığında İzmir'de barlarda, pavyonlarda şarkı söyleyerek başlamıştır. Yirmisine varmadan Fehmi Ege onu keşfetmiş ve aile İstanbul'a gelerek Beyoğlu'nda bir apartmana taşınmıştır. Ayla Hanım'la evlenmiş, bu evlilikten Parla Şenol ve Arda Şenol adında iki çocuğu olmuştur. 60'lı yılların ortalarından itibaren enerjisini ve zamanını zorunlu olarak kızı Parla Şenol ile ilgilenmeye yönlendirdiği için aktivitelerinin yoğunluğu azalmışsa da, müzik çalışmalarını hiç bırakmamıştır. Armağan Şenol ünlü tiyatro oyuncusu Necdet Mahfi Ayral'ın yeğeni ve yine ünlü tiyatro oyuncusu Jeyan Mahfi Tözüm'ün kuzendir. Burada da aynı şekilde müzikle uğraşarak kendini geliştirmiş, daha sonra İstanbul Radyosu tarafından yapılan sınavı kazanmıştır. Radyoda yıllarca program yapmıştır. 1955'te "Armağan Şenol ve Arkadaşları" isimli orkestra kurdu. Oğlu Arda Şenol bu orkestrada tumba çalarak müziğe başlamıştır. 5 Ocak 1965'te Hürriyet Gazetesinin düzenlenen Altın Mikrafon yarışmasına katıldı. 60'lı yıllarda "Son Saat Gazetesi Yılın Yıldızları" yarışmalarında "Orkestra" dalında ödülleri vardır. "Vuslat" şarkısı 1978'de Füsun Önal tarafından yorumlanarak Almanya'da çıkarılan bir karma kasette yer aldı. Ağırlıklı olarak evinde besteleriyle haşır neşir olan sanatçı 2009 yılı itibarı ile çok seyrek de olsa televizyon programlarına katılmış, sahne çalışması yapmıştır. İyi bir sporcu olan Şenol gençliğinde basketbol, boks, yüzme, atletizm dallarında aktif olmuştur; bu dalların bazılarından toplam 32 adet bireysel madalya sahibidir. Basketbol koçluğu dahi yapmıştır. Armağan Şenol, 1955 yılında "Ebediyete Kadar", 1969 yılında ise "Çile" adlı filmlerde rol almıştır. 1964 yılında "Avare Yavru ve Filinta Kovboy" filmi için şarkı yazmıştır. Kansai Uluslararası Havalimanı Kansai Uluslararası Havaalanı (関西国際空港, Kansai Kokusai Kūkō / kısaca: Kan Kū 関空) (IATA: KIX, ICAO: RJBB) Osaka Körfezi açıklarında, 4 km uzunluğa ve 2,5 km genişliğe sahip yapay bir ada üzerine kurulu havaalanıdır. Osaka'ya yakın olması sebebiyle inşa edilmiştir. 1989 yılında yapımı biten ve üç ayrı tepeden 21 milyon metre küp toprak ile doldurulmuş, 10,000 işçi ve 80 gemi kullanılarak 3 yılda bitirilmiştir. 1990 yılında ise 3 kilometrelik bir köprü ile anakarayla bağlantı sağlanmıştır. Bu köprünün maliyeti ise 1 milyar Amerikan dolarıdır. 2006 Yılın Havaalanı ödüllerinde dördüncü olmuştur. Europaeum Europaeum, 10 saygın Avrupa üniversitesinin oluşturduğu bir örgüttür. Virginia Ãœniversitesi Virginia Üniversitesi (, kısaca U.Va. / UVA) ABD, Virginia'da bir araştırma üniversitesidir. 1987 yılında, yanındaki Monticello ile birlikte bir Dünya Mirası olarak ilan edilmiştir. ABD'nin 3. başkanı olan Thomas Jefferson tarafından 1819 yılında kurulmuştur. Kurulduğu tarihte, ABD'de ilk kez yüksek öğrenimin dinsel eğitimden tamamen bağımsız tutulduğu ilk üniversite olma özelliğini kazanmıştır. Prusya-Avusturya Savaşı Avusturya-Prusya Savaşı veya Yedi Hafta Savaşı (Almanya'da kullanılan adıyla Alman Savaşı, Birlik Savaşı , Prusya-Alman Savaşı, Alman İç Savaşı, Kardeş Savaşı ) 1866'da Avusturya İmparatorluğu liderliğinde Alman Konfederasyonu ile Prusya Krallığı ile Alman müttefikleri yanında İtalya ve Alman müttefikleri arasında gerçekleşti. Sonuç olarak Alman devletleri üstünde Prusya egemenliği ve Üçüncü İtalyan Bağımsızlık Savaşı denilen İtalyan birleşmesi süreci gerçekleşti. Savaşın en önemli sonucu, Alman devletleri üzerindeki hegemonyanın Avusturya'dan uzaklaşıp, Prusya'ya kayması ve Avusturya hariç tüm kuzey Alman devletlerinin birleşmesi (Kleindeutschland) yönünde bir ivme oldu. Alman Konfederasyonu'nun ortadan kalkması ve Avusturya ve Güney Alman devletleri hariç bunun yerini Kuzey Alman Konfederasyonu'nun almasıdır. Savaşın bir başka sonucu ise Avusturya eyaleti olan Venedik'in İtalya tarafından işgalidir. 1 Temmuz 1866 tarihinde, New York Times'ta yayÄ±nlanan bir makale Yüzyıllar boyunca, Orta Avrupa, birkaç büyük devlet ve yüzlerce küçük yönetime bölünmüştü, her biri dış güçlerin yardımı ile bağımsızlığını muhafaza edebildi, özellikle Fransa. Avusturya, Habsburg İmparator kişisel toprakları geleneksel Alman devletlerinin lideri olarak kabul edildi ancak Prusya giderek güçlendi ve 18. yüzyılın sonlarında Avrupa'nın büyük güçlerinden biri oldu. Orta Avrupa'nın siyasi ortamı Napolyon tarafından yeniden düzenlendiği zaman Kutsal Roma Cermen İmparatorluğu resmen 1806 yılında dağıldı. Ren Konfederasyonu (Rheinbund) kapsamı içine çekilen, Alman devletleri Fransız İmparatorun yenilgisine kadar Fransız nüfuzunu kabul etmeye zorlandı. Napolyon Savaşlarının 1815 yılında sona ermesinden sonra, Alman devletleri bir kez daha gevşek bir konfederasyon halinde yeniden örgütlendi: Avusturya önderliğinde Alman Konfederasyonu. Bu arada, kısmen Napolyon'un muzaffer Fransız milliyetçiliğine tepki ve kısmen romantik dönemin yücelttiği ortak hislerden dolayı Alman milliyetçiliği, bu dönemde etkili bir güç haline geldi. Çoğu Alman milliyetçisinin nihai amacı tek devlet altında Almanları toplamak oldu. Ulusal birlik konusunda, nihayetinde iki fikir ön plana çıktı. İlki, bütün Almanca konuşan toprakları içerecek ve çokuluslu imparatorluk Avusturya'nın dahil ve hakim olduğu "Büyük Almanya" (Großdeutsche Lösung); diğeri ise (Prusya tarafından tercih edilir) Avusturya ve diğer güney Alman devletleri (örn Lüksemburg ve Liechtenstein) dahil olmadığı ve Prusya hakimiyetinde olacak "Küçük (Lesser) Almanya" (Kleindeutsche Lösung). Savaşı tetiklemek için bahane Schleswig-Holstein yönetimi üzerinde Prusya ve Avusturya arasındaki anlaşmazlıkta bulundu. Avusturya, Alman Diyetine (Reichstag) anlaşmazlığı getirmeden önce ve Holstein Diyeti (Meclis)'ni toplamaya karar verdiğinde, Prusya Gastein Sözleşmesi'nin geçersiz olduğunu ilan etti ve böylece Holstein'ı işgal etti. Alman Diyet'i Prusya'ya karşı kısmi seferberliği oylayarak, yanıt verdiği zaman, Bismarck Alman Konfederasyonunun sona erdiğini iddia etti. Veliaht Prens Frederick "Augustenberg Dükünün haklarının korunmasını isteyen ve Avusturya ile bir savaş fikrine karşı olan Prusya Kraliyet Konseyinin tek üyesiydi, o bunu kardeş katilliği olarak nitelendirdi." O (Alman) birliğini ve Ortaçağ imparatorluğunun restorasyonunu desteklemesine rağmen, "Fritz, savaşın Almanya'yı birleştirmek için doğru bir yol olduğunu kabul edemezdi." Bismarck'ın Avusturya-Prusya savaşı öncesindeki davranışları üzerine, "Demir Şansölye"nin savaş sonunda esas olarak Kuzey Almanya Konfederasyonu ve Almanya'nın birleşmesi için bir master planı olup olmadığı konusunda yoğunlaşan birçok yorum vardır. Bismarck'ın, Kuzey Almanya Konfederasyonu, Fransa-Prusya Savaşı ve Almanya'nın nihai birleşmesini hayata geçirmek için çatışmayı düzenlediği ileri sürülmüştür. Ancak, J. P. Taylor gibi tarihçiler bu yoruma itiraz eder ve Bismarck'ın bir master planı olduğuna inanmaz ama oldukça elverişli durumlardan yararlanan bir oportünist olduğunu vurgularlar. Taylor, Bismarck'ın Prusya için mümkün olan en faydalı sonuçlar için olayları manipüle ettiğini düşünüyor. Ulaşılabilir kanıtlar sayesinde, Danimarka'ya karşı İkinci Schleswig Savaşı sırasında, Bismarck'ın diplomasisini kazandığı Avusturya ittifakı nedeniyle "ustaca" görülebilir. Taylor ayrıca bu ittifakın "Avusturya için bir tuzaktan ziyade bir test" olduğuna inanmaktadır ve hedef Avusturya ile savaş yapmamaktı, Bismarck, ittifak kurulmasının ana sebebi olduğu konusunda, daha sonra anılarında çelişti. Bu Avusturya ile bir müttefik olarak Danimarka'yı yenmek ve hiç bitmeyen Schleswig ve Holstein sorununu çözmek için ilgiliydi. İttifak Avusturya'ya karşı bir savaş provokasyonu olmaktan çok bunun yerine Prusya'yı genişletmek için bir fırsat olduğu kabul edilebilir. Birçok tarihçi, Almanya'nın birleşmesine çabalayan bir Alman milliyetçisi yerine Bismarck'ın Prusya'yı sadece genişletmek istediğine inanır. Avusturya ittifakı, Gastein Sözleşmesi ile Avusturya'yı savaşa cezbetmek için yapılmış oldu. Bismarck'ın, İtalya ile yaptığı ittifak, Prusya'nın üç ay içinde Avusturya'ya karşı bir savaşa girmesi taahhüdünü içeriyordu, bu Bismarck için üç ay içinde Avusturya ile savaşa girmesi için bariz bir teşvik oldu; Avusturya gücünü Prusya'dan uzak tutabiliyordu. Deklarasyonun zamanlaması mükemmeldi, çünkü diğer tüm Avrupa güçleri ya çatışma girmesini yasaklayan ittifaklara bağlıydı veya yerel sorunlarının önceliği vardı. İngiltere'nin ise Prusya ve Avusturya arasındaki savaşta ekonomik veya siyasi hiçbir çıkarı yoktu. Rusya'nın, anti-Rus ittifakının Kırım Savaşı sırasında Avusturya desteği üzerinde rahatsız iradesi ve Polonya Ocak Ayaklanması sırasında Prusya, Rusya tarafında dururken Avusturya'nın olmaması nedenleriyle Avusturya tarafında savaşa girmesi mümkün değildi. Fransa'nın da Avusturya tarafında savaşa girmesi pek mümkün değildi. İddia edildiğine göre, Bismarck ve III. Napolyon, Biarritz'de buluşup Fransa'nın potansiyel Avusturya-Prusya savaşına müdahale edip etmeyeceğini tartıştılar. Tartışma detayları bilinmese de birçok tarihçi Bismarck'ın savaş durumunda Fransız tarafsızlığını garanti ettiğini düşünüyor. İtalya zaten Prusya ile müttefikti, bu Avusturya'nın büyük bir müttefiki olmadan her ikisiyle mücadele etmesi anlamına geliyordu. Bismarck, sayısal üstünlüğünün farkındaydı ama yine de "tavsiye için hazır olmasa bile yatırımını uluslararası durumun olumlu olmasına yaptı." Prusya zaferi netleştiği zaman, Fransa Lüksemburg ve Renanya-Palatina'dan toprak tavizleri koparmak için çalıştı. 2 Mayıs 1871'deki Reischtag'taki konuşmasında Bismarck şöyle söyledi: Sevilmeyen yöneticiler, popülerlik kazanmak ve kavgalı siyasi hizipleri birleştirmek amacıyla savaşı tercih etti. Prusya Kralı II. Wilhelm Berlin'de liberal parlamento ile tam bir açmaz içindeydi, İtalya'da ise Kral II. Vittorio Emanuele solun artan reform talepleri ile karşı karşıyaydı. Avusturya İmparatoru Franz Joseph, çok uluslu halkını yabancı düşmana karşı birleştirerek, büyüyen etnik çatışmaları azaltma gereğini görüyordu. Bismarck, Avusturya İmparatorluğu'na karşı Prusya ordusunun avantajları sebebiyle savaşa gitmek için olumlu yaklaşmış olabilir. Taylor'ın yazdığına göre ise "karar verme yeteneklerine güvenmediği generallere kontrolü bırakmakta" isteksizdi. (Prusya Ordusu içinde en önemli iki kişi Genelkurmay Başkanı Helmuth von Moltke ile Savaş Bakanı Albrecht von Roon idi.) Taylor, savaşa kışkırtmak yerine Bismarck'ın Avusturyalı liderleri Almanya için tavizlere zorlamayı umduğunu ileri sürer. Gerçek, bundan daha karmaşık olabilir, basitçe bu "Siyaset mümkünatın sanatıdır" diyen Bismarck'tı; başlangıçta Avusturya ile savaşı aramış veya Avusturya ile savaşa gitme fikrine başlangıçta karşıydı. 1862 yılında, von Roon üm Prusya vatandaşlarının zorunlu askerlik sorumluluğunu sağlayan birçok ordu reformunu hayata geçirdi. Bu tarihten önce, nüfus artışını dikkate almayan önceki kanunlarla, ordunun büyüklüğü sabit kalmıştı. Bu nedenle zorunlu askerlik adaletsiz bulundu ve sevilmedi. Bazı erkekler Prusya ordusuna katıldığında veya yedeklere alınırken kırk yaşında idi, üç erkekten biri(ya da daha fazla, bazı bölgelerde nüfus endüstrileşmenin bir sonucu olarak büyük gelişim göstermişti) Landwehr'de (Vatan Bekçisi/Korucusu) asgari hizmete atandı. Üç yıllık genel zorunlu askerlik tanımı, muvazzaf askeri birlik arttırmıştır ve bu boyuta eşit bir yedek ordu, Moltke'nin Avusturya'ya karşı konuşlandırabileceği büyüklükte. III. Napolyon altında Fransa, Prusyalılara karşı müdahale girişiminde bulunduğunda, eşit veya üstün sayıda askere sahip olmalıydı. Asajj Ventress Asajj Ventress, Yıldız Savaşları evreninde kurgusal bir karakter. Animasyon film ve dizisinde karakteri Nika Futterman seslendirmiştir.Asajj Ventress daha bebekken köle olarak satıldı efendisinin öldüğü sırada Jedi ustası Ky Narrec tarafından görüldü ve Jedi padawani olarak eğitildi uzunca bir zaman eğitimine devam ederken bir savaş sırasında ustası öldürüldü. Öldüren kişiden intikam aldı ve onu jedi kimliğini kenara bırakarak öldürdü.Daha sonraları karanlık tarafa geçti ve Count Dooku nun yanında bir suikastçı çırak olarak pek çok savasa katılıp başarıya imza attı lakin bu gidişatı Darth Sidious tarafından hoş görülmedi ve Darth Sidious Count Dookudan onu terk etmesini yoksa bunu kendisine karşı yapılan bir tehdit olarak düşüneceğini ifade etti.Bunun üzerine Jedi Ustaları Anakinn Skywalker ve Obi-wan Kenobi Ile savaşırken Asajj Ventressi bir patlama sonrası Ventress in gemisi ağır hasarlı bir sekildeyken onu ölüme terk etti Daha sonraları Dooku dan intikam almayı kafasına koyan Ventress birkaç kez denesede bunu başaramamış ve Quanlin Vos ile Dooku a karşı savaşırken yenildi ve Dooku onu öldürdü sonrasında ana vatanı Dathomir de Vos ve Kenobinin de katıldığı bir törenle defnedildi bu kısımlardan Star Wars Dark Disciple kitabında bahsedilir Radyo Özgür Radyo Özgür, FM bandı 108.0 frekansından Ankara ve çevresine yayın yapmaktadır. Özgürlüğün sesi sloganıyla yayın hayatına başlayan Radyo Özgür, yayınlarında halk müziği ve özgün müziğe yer vermektedir. Radyo Özgür internet üzerinden dinlenebilmektedir. Norrtälje Norrtälje, İsveç'in doğusunda bulunan bir kenttir. Kent, başkent Stokholm yakınlarındaki kayalık Baltık Denizi kıyılarında yer almaktadır. Norrtälje kentinin tarihi 1219 yılına kadar uzanmaktadır. Kentin ilk adı olan "Tälje" zamanla değişerek "Norrtälje" haline geldi. Kentin arması 1622'de ters bir çapa olarak tasarlandı. 1719 yılında Rus kundakçılar tarafından yakılan şehir, bundan sonra tekrar inşa edildi. 1726 yılında taş kilisesinin yapımı biten Norrtälje'de 1730'da da belediye binasının yapımı bitti. 1884 yılında demiryolu hattına kavuşan kentte, bugün Stokholm'e düzenli karayolu ve demiryolu seferleri mevcuttur. Norrtälje kentinin 2005 yılı sayımlarına göre 16,000'den fazla nüfusu vardır. Kalka Nehri Muharebesi Kalka Nehri Muharebesi (Rusça: Битва на реке Калке) 31 Mayıs 1223 tarihinde Sobutay Bahadır ve Cebe Noyan önderliğindeki Moğolların Rus ve Kumanların üzerine saldırıya geçmesi ile başlayan savaştır. Moğollar fazla savaşmadan geri çekildiler. Rus-Kuman orduları zaferi kazandıklarını sanarak onları kovalamaya başladılar. Moğolların amacı onları yok edilebilecek bir bölgeye çekmekti. Ruslar ve Kumanlar Moğolları 8 gün kovaladılar. Moğollar Kalka nehri denilen nehre gelince durup savaşmaya başladılar. Savaş sonucunda Moğollar kendilerinden 4 kat üstün Rus-Kuman ordusunu yendiler Nybro Nybro, İsveç'in güneyinde bulunan bir kenttir. Kent, Baltık Denizi kıyısında yer almaktadır. Nybro, 19. yüzyılda bir ticaret kasabası olarak kuruldu. "Yeni köprü" anlamına gelen "Nybro", yeni bir kent olmasına rağmen sürekli büyüdü ve bir sanayi kenti oldu. 1865 yılında Madesjö kentinden ayrılıp kendi başına bir belediye haline gelen yerleşim, 1932'de ise kent konumuna alındı. Günümüzde Nybro, ormanlarla ve tarlalarla çevrili küçük bir sanayi kentidir. Kentin güneyde Baltık Denizi'ne kıyısı vardır. Kentte cam fabrikaları mevcuttur. Kentin armasında iki adet ters dönmüş yay ve bir köprü kolonu yer almaktadır. "Nybro Vikings IF" adlı profesyonel buz hokeyi takımı bu kentin resmi takımıdır. Bilişim Çağı Bilişim Çağı (Almanca "Informationszeitalter"; İngilizce "Information Age") bilişim ve iletişim teknolojilerindeki gelişimin insanlık tarihinde toplumsal, ekonomik, ve bilimsel değişimin yönünü yeniden belirlediği ve giderek ağ toplumunun ortaya çıktığı döneme verilen addır. Başta imalat sanayii olmak üzere, ulaştırma, inşaat ve enerji sektörlerindeki gelişmelerin toplumsal ve ekonomik değişimin itici gücü olduğu endüstri toplumunun gelecekte neye evrileceği konusundaki tartışmalar 1950'lerin sonlarında başlamıştır. Başlangıçta bu döneme "Endüstri Sonrası Çağı" denmiştir. "Bilgi Toplumu/Çağı, Enformasyon Toplumu/Çağı, İnternet Toplumu/Çağı, Elektronik Çağ, Siber Toplum/Çağ, Dijital Çağ, Sanayi-ötesi Çağ, Post-Modern Çağ, Yeni Çağ" gibi çeşitli isimlerle de bilinmektedir. 1980'lerde İnternet'in kullanımının yaygınlaşması ve nihayet 1995'te tamamen serbest bırakılmasından sonra "endüstri sonrası" terimi yerini "enformasyon" sözcüğüyle değiştirmiş, kavram Türkçeye "Bilişim Çağı" ya da "Bilgi Çağı" olarak yerleşmiştir. Günümüzde "Bilişim Çağı" terimi, 1990'lardan bugüne kadar olan süre için kullanılmaktadır. Alberts, Papp ve Kemp'e göre Bilişim Çağı başlıca sekiz alandaki teknolojik gelişmeler üzerine kurulmuştur: Teknolojik gelişmeyle birlikte, bilişim ve iletişim altyapısının geniş coğrafi alanlara yayılması ve mobil iletişim teknolojileri aracılığe ile veri ve enformasyon erişiminin zaman ve mekandan bağımsız hale gelmesi, bireylerin, kurumların ve toplumların birbirleri ile ilişkilerinin bir bölümünü iletişim ve bilgisayar ağları üzerinden yürütebilmelerine olanak sağlamıştır. Bilişim Çağı'nda bireyler ve kurumlar işlerini görmek ve günlük yaşamlarını sürdürmek için büyük miktarda veri ve enformasyona gereksinme duymaktadır. Birey ve kurumlar aynı zamanda birer veri kaynağı işlevi de görmekte, büyük bir veri havuzu olan İnternet’e, ya da bireysel veya kurumsal bilişim sistemlerine veri katkısında bulunmaktadır. Veri ve enformasyonun zaman ve mekan kısıtlarını aşması, Bilişim Çağı'nda ülke sınırlarını yok etmese de bir ölçüde yeniden tanımlanmalarına yol açmıştır. Oyunlar, kitaplar, müziksel yapıtlar, görseller ve videolar dijitalleşerek elektronik ürünlere dönüşmüştür. Ayrıca ticaretin; yayıncılığın; devlet hizmetlerinin; iş yaşamının; çıkar, ilgi, inanç, köken veya eğlence odaklı gruplaşmaların bir bölümü elektronik ortama kaymıştır. Kurumların ve işletmelerin örgüt yapıları değişmiş; hiyerarşik yapıların yerini daha esnek ve daha otonom ağ tipi örgütlenmeler almaya başlamıştır. James Mason James Neville Mason (d. 15 Mayıs 1909 – ö. 27 Temmuz 1984), İngiliz sinema oyuncusu. 1930'lu ve 1980'li yıllar arasında sinemada aktif olarak çalışan Mason, hem İngiltere hem de ABD sinemasının yıldız oyuncusuydu. Üç kez Oscar'a aday gösterilen Mason Bir Yıldız Doğuyor (A Star Is Born) (1954) filmiyle de Altın Küre ödülünü almıştı. James Mason'ın sinemaya yönetmen, senaryo yazarı ve yapımcı olarak da katkıları oldu. Karakter ve drama ağırlıklı rollerde bulunmuştur. Kulağa çok hoş gelen akıcı bir ses tonuna sahip bu zarif tavırlı aktörün kendisine önerilen bütün rolleri kabul etmek gibi bir özelliği de vardı. Bu çalışkan sanatçı yarım asır süresince 150 kadar filmde kötü adamlardan, romantik aşıklara, askerlerden asillere kadar çok çeşitli karakterleri canlandırdı. Ödül de kazandığı A Star Is Born (1954) veya The Reckless Moment (1949) gibi muhteşem filmlerden Bloodline (1979) gibi çok vasat olanlarına kadar çok farklı türlerden filmlerde rol aldı. 1947'de ABD'ye yerleşmişti, 1962 yılında ise temelli olarak İsviçre'ye yerleşti ve ölümüne kadar orada kaldı. Oscar ödül törenlerine katılmaktan hoşlanmıyordu, The Verdict'le (1982) son kez Oscar'a aday gösterildiğinde bu törene katılmıştı. James Mason, 15 Mayıs 1909 tarihinde İngiltere'de Yorkshire'e bağlı sanayi yerleşkesi Huddersfield'de varlıklı bir yün tüccarının oğlu olarak dünyaya geldi, doğduğunda verilen adı James Neville Mason'dı. Okulda başarılı bir öğrenci olan Mason Marlborough kolejini bitirdikten sonra 1931'de Cambridge üniversitesinden mimarlık diplomasını aldı. Okul piyeslerindeki birkaç rol dışında oyunculukla pek ilgilenmemişti. Büyük buhran yıllarında mimarlıktan ziyade oyunculukla hayatını kazanmanın daha kolay olacağını düşündü. Vakit buldukça repertuvar tiyatrolarına gidiyordu, ve "The Rascal" adlı oyunda ilk kez profesyonel olarak rol aldı, 1933'te "Gallows Glorious" adlı oyunla da Londra West End Tiyatrosu'nda sahneye çıktı. Bir yıl kadar sonra Londra'nın ünlü Old Vic tiyatrosunda Tyrone Guthrie ve Alexander Korda gözetiminde çalışmaya başladı. Mason, Old Vic'te çalışırken 1935 yılında ilk sinema filmi olan Late Extra'da rol aldı. 1930'lar boyunca aralarında The High Command'in (1937) de olduğu birçok düşük bütçeli sıradan yapımda rol aldıktan sonra nihayet I Met a Murderer (1939) adlı filmle ilk kişisel çıkışını yaptı. Bu filmin sadece başrolünü oynamakla kalmadı, senaryosuna ve yapımına da katkıda bulunduğu gibi bir de başrolünü paylaştığı Pamela Kellino (Mason) ile evlendi. Birkaç yıl sonra The Man in Grey (1943) adlı melodramda sadist Lord Rohan rolü ile İngiltere'nin en ünlü sinema yıldızı oldu, yine Gainsborough stüdyoları için yaptığı tarihi dramlar Fanny by Gaslight (1944) ve The Wicked Lady (1945) filmleriyle de ününü perçinledi. Nihayet The Seventh Veil'de (1945) canlandırdığı katı ve acımasız piyano hocası rolü ile uluslararası alanda da tanınmış bir star oldu. Aynı konumda olan birçok İngiliz oyuncunun yaptığı gibi hemen Hollywood'a gitmek yerine İngiltere'de kalmayı tercih etti ve en beğendiğim filmlerimden birisi dediği, Carol Reed'in Odd Man Out'unda (1947) insan avından kaçan bir IRA liderini canlandırdı. Nihayet 1947 yılında ünlü bir yıldız olarak gittiği Hollywood'da uzun vadeli stüdyo kontratlarını geri çevirdi ve Hollywood'un en çok iş yapan bağımsız aktörlerinden biri oldu. 1949'da ABD'deki ilk filmi olan Max Ophüls'ün Caught'unda Barbara Bel Geddes'la başrollleri paylaştı, aynı yıl Vincente Minnelli'nin Madame Bovary'sinde Gustave Flaubert'i canlandırdı, yıl bitmeden yine bir Ophüls filmi olan The Reckless Moment'ta rol aldı. Mason savaş karşıtı tutumunu açıkça ortaya koymuş biriydi ve II. Dünya Savaşı sırasında askerlik yapmayı reddetti. Mason 1940'lı yıllardaki şöhretini 1950'ler boyunca pekiştirdi. The Desert Fox (1951) ve The Desert Rats (1953) filmlerinde Mareşal Rommel'i canlandırdı, en göz alıcı Technicolor filmlerden biri olan Pandora and the Flying Dutchman'da (1951) Ava Gardner'la oynadı, The Prisoner of Zenda'da (1952) yine kötü adam oldu. 1952'de Hollywood'da çevirdiği en iyi filmlerinden biri olan Joseph L. Mankiewicz'in casusluk gerilim filmi 5 Fingers'da ve 1953'te yine Mankiewicz'in Shakespeare uyarlaması Julius Caesar'da "Brutus" rolünde oynadı. 1952'de Buster Keaton'ın eski evini satın aldı ve evin restorasyonu sırasında evde kayıp olduğu zannedilen Keaton'a ait birkaç makara film buldu, filmlerin tarihi önemini çabucak kavrayan Mason bunların sorumluluğu üstlenerek koruma altına aldı. Hollywood'a kısa bir mola verip İngiltere'ye döndü ve 1952'de karısıyla başrolü paylaştıkları The Lady Possessed'de oynadı, aynı zamanda senaryosunu yazıp yapımcılığını da üstlendi. Ertesi yıl Carol Reed'in The Man Between'inde (1953) rol aldı. The Child'la (1954) bu kez kameranın arkasına geçti, bu kısa film daha sonra yine yönetmenliğini yapacağı belgesel Rome in Madrid (1964) hariç tutulursa yönettiği ilk ve son sinema filmi olacaktır. Tekrar Hollywood'a dönen Mason, başrolünü Judy Garland'la paylaştığı George Cukor'un şatafatlı yeniden yapım filmi A Star Is Born'la (1954) Oscar'a aday gösterildi. Aynı yıl Jules Verne uyarlaması 20,000 Leagues Under the Sea'de (1954) megaloman "Kaptan Nemo"'yu canlandırdı. 1956'da Nicholas Ray'ın sert aile dramı Bigger Than Life'ta ilaç bağımlısı munis aile babasını canlandırdı, bu Hollywood'un reçeteli ilaç bağımlılığına eğildiği ilk filmlerden biriydi. Filmin yapımcılığını da üstlenen Mason, filmin gişe başarısızlığı üzerine yapımcılıktan soğudu ve sadece oyunculuğa yoğunlaşmaya karar verdi. 50'lerin sonunda Island in the Sun'da (1957) bir plantasyon sahibini, Cry Terror!'da (1958) bir psikopatın gönülsüz işbirlikçisini, Journey to the Center of the Earth'te (1959) bir maceraperesti ve nihayet yine 1959'da Alfred Hitchcock'un şaheseri North by Northwest'te Cary Grant'ın peşindeki kötü adam "Van Dam" 'ı oynadı. 1960'ta yine Hollywood'dan uzaklaşan Mason bir ingiliz draması olan The Trials of Oscar Wilde'da yardımcı bir rol üstlendi. İngiliz vatandaşlığını muhafaza etmek kaydıyla iki yıl sonra ailesiyle birlikte temelli olarak İsviçre'ye yerleşti. 1962'de Vladimir Nabokov'un aynı adlı ünlü romanından uyarlanan Stanley Kubrick filmi Lolita'da acı çeken pedofil profesör "Humbert Humbert" gibi zor bir rolü üstlenmekle büyük bir risk aldı (rol devrin birçok ünlü aktörü tarafından geri çevrilmişti). Bu cesareti ve filmdeki performansı Kubrick'i çok etkilemişti, bu nedenlere film setlerine konuk kabul etmemesiyle ünlü Stanley Kubrick onu yıllar sonra The Shining'in (1980) setinde ağırladı, bu ziyaret Vivian Kubrick'in çektiği "Making 'The Shining' " (1980)(The Shining'in Yapım Öyküsü) adlı TV belgeselinde de görülmektedir. 1964'te sansasyonel bir boşanmanın ardından nefes almadan çalışmayı sürdürdü, bu dönemde hem İngiliz hem de Amerikan filmlerinde yardımcı rollerde oynadı. Genghis Khan (1965) ve The Yin and Yang of Dr. Go (1971) gibi sıradan filmlerdeki birbirine benzeyen rollerden sonra tekrar ağırlığını koydu ve The Pumpkin Eater'da (1964) ayrıksı bir rol olan zampara ve şehvet düşkünü bir adamı oynadı. Anthony Mann'ın tarihi epik filmi Roma İmparatorluğu'nun Çöküşü (1964) ve Lord Jim (1965)'te yardımcı rollerde göz doldurdu. Romantik komedi Georgy Girl (1966) ile ikinci kez Oscar'a aday gösterildi. I. Dünya Savaşı epiği The Blue Max'ta (1966) Alman havacı "General Kont von Klugermann" 'ı canlandırdı. 1967'de Sidney Lumet'in yönettiği John Le Carré uyarlaması The Deadly Affair'de bir İngiliz ajanını canlandırdı. Ertesi yıl Lumet bir Çehov uyarlaması olan The Sea Gull'da (Martı, 1968) tekrar Mason'a rol verdi. 1969'da Michael Powell'ın Age of Consent'inde oynarken filmin setinde ikinci eşi Clarissa Kaye ile tanıştı ve 2 yıl sonra evlendiler. 1970'lerde de üretkenliğini devam ettirdi. Cinayet gerilim filmi The Last of Sheila (1973), TV filmi "Great Expectations" (1974) ve Mandingo'dan sonra (1975) Voyage of the Damned'de (1976) Küba Başkanını, Sam Peckinpah'ın ilk ve tek savaş filmi Cross of Iron'da (1976) bir Alman Albayı canlandırdı. TV filmi Jesus of Nazareth'teki (1977) rolü benzersiz ağırbaşlı havasına tam oturdu, ertesi yıl Warren Beatty'nin çok sevilen romantik fantezisi Heaven Can Wait'teki (1978) tanrımsı Mr. Jordan rolüyle mizaha da yatkın bir oyuncu olduğunu kanıtladı. 70'ine merdiven dayadığı halde genelde hiçbir rolü geri çevirmiyordu. Nazilerin 1970'lerde Hitler'i klonladıkları The Boys From Brazil'de (1978) Laurence Olivier ve Gregory Peck'le başrolleri paylaştı. Sherlock Holmes uyarlaması Murder by Decree'de (1979) Christopher Plummer'ın karşısında "Dr. Watson" oldu, aynı yıl yine bir TV filmi olan Salem's Lot'da uğursuz bir antikacıyı oynadı. Aynı yıl uluslararası geniş bir kadroyla çekilen ama pek beğenilmeyen vasat film Bloodline'da (1979) Sir Alec Nichols rolünde yine de filmin en dikkate değer oyuncularından biriydi. James Mason 1981 yılında bütün bu yoğun işlerinin arasında "Before I Forget" ("Unutmadan") adlı bir otobiyografik kitap yazmaya da vakit bulabildi. Ertesi yıl Sidney Lumet'in yönettiği mahkeme dramı The Verdict'te (1982) Paul Newman'la karşılıklı oynadılar, bu filmle de üçüncü ve son kez Oscar'a aday gösterildi. Yaşı ilerlediği için Akademi'ye karşı biraz daha yumuşamıştı ve ilk kez olarak bu ödül törenine katıldı. The Shooting Party (1984) sinema için yaptığı son film olmuştur, aynı yıl iki de TV filminde gözüktü. 27 Temmuz 1984 tarihinde İsviçre'nin Lozan kentindeki evinde kalp krizi geçirerek hayata veda etti. 75 yaşındaydı. Cenazesinin yakılmasını vasiyet etmişti. Ancak külleri 16 yıllık bir gecikmeyle İsviçre'nin Vaud kantonunda bulunan Corsier-sur-Vevey kasabasındaki mezarlığa, eski dostu Charlie Chaplin'in mezarının biraz ötesine gömüldü. Myst Myst Robyn ve Rand Miller kardeşlerin tasarlayıp yönettikleri grafik macera türünde video oyunudur. Oyun Spokane, Washington kökenli Cyan Worlds stüdyosu tarafından tasarlandı ve Brøderbund Software tarafından yayınlanıp dağıtıldı. Miller kardeşler, Geliştirici Cyan'ın o tarihe kadarki en büyük projesi olan oyun üzerinde çalışmaya 1991'de başladılar ve oyun Macintosh bilgisayarlar için 24 Eylül 1993'te piyasaya sürüldü. Oyunun Microsoft Windows, Sega Saturn, PlayStation, Jaguar CD, AmigaOS, CD-i, 3DO, PlayStation Portable ve Nintendo DS için yeniden yapım sürümleri yayıncılar Midway Games, Sunsoft ve Mean Hamster Software tarafından piyasaya sürüldü. "Myst"'te oyuncu büyülü bir kitap kullanarak Myst adasında yolculuk yapan Stranger rolündedir. Orada oyuncu "Ages" olarak bilinen farklı dünyalara yolculuk yapmak için de zanaatkar ve kâşif Atrus'un yazdığı kitapları kullanır. Bu dünyaların her birinde karakterin geçmişini açığa çıkarmaya yardım eden bir ipucu bulunur. Oyunun, oyuncunun hareket rotasına bağlı olarak birçok sonu vardır. Piyasaya çıkmasının ardından "Myst" eleştirmenlerin oyunun oyuncuları kendi kurgusal dünyasına sokmaktaki başarısını övmeleriyle sürpriz bir başarı elde etti. Oyun 2002'de "The Sims" çıkıncaya kadar tüm zamanların en çok satan bilgisayar oyunu oldu. Myst'in başarısı dört tane seriye bağlı devam oyunu ve birçok spin-off oyun ve romanı da beraberinde getirdi. "Myst"in yaratıcı takımı, birlikte Cyan, Inc'i kuran, Rand ve Robyn Miller kardeşler, ses tasarımcısı Chris Brandkamp, grafik sanatçısı Chuck Carter, Richard Watson, Bonnie McDowall ve Ryan Miller'dan oluşuyordu. Şirket daha önce sadece çocuk oyunları yapmıştı. "Myst", kardeşler tarafından yetişkinleri çekebilecek iddialı ancak estetik olarak basit bir oyun olarak düşünüldü. "Myst" Cyan'ın o zamana kadarki en büyük işbirliği olmasının yanı sıra geliştirilmesi için en fazla zaman harcanan projesiydi. Rand Miller'a göre kardeşler sadece çocuklar için yaratılan ilkel garip dünyalardan esinlenen görüntünün tasarımı ve Çağ puzzleları için aylar harcadılar. Oyunun yaratıcılarına göre oyunun adı, adanın gizemli atmosferi ve genel ıssızlığı için Jules Verne'in "The Mysterious Island" adlı kitabı esin kaynağı oldu. "Myst" çok popüler olan ve ticari başarı sağlayan bir oyundur. Oyun geniş bir çevrede "The 7th Guest" ile birlikte CD-ROM sürücülerinin satışını hızlandıran bir killer application olarak değerlendirilir. Oyunun başarısı daha sonra çıkıp "Myst"'in başarısını tekrarlayan bir takım oyunların ""Myst" klonları" şeklinde anılmasına neden oldu. "Myst" 2002'de "The Sims" satış rekorunu aşıncaya dek 1990'lar boyunca en çok satan PC oyunu oldu. Oyunun PC sürümü Game Rankings'te altı inceleme üzerinden yapılan değerlendirmede %90 ortalama puan elde etti. Yine de PC sürümünden sonra çıkan konsol oyunları ve yeniden yapımlar daha düşük puanlar aldı. "Myst" eleştirmenler arasında da genel olarak beğenildi. "Wired Magazine" ve "The New York Times" "Myst"'in video oyunlarının bir sanat formuna dönüşebileceğinin kanıtı olduğunu öne sürdü. "Entertainment Weekly" bazı oyuncuların, "Myst"'teki "sanal etiği" inanç tecrübesi olarak kabul ettiklerini yazdı. Aarhus Üniversitesi'nden profesör Søren Pold "Myst"'in hikâyelerin insanlar yerine nesnelerle anlatılabileciğinin mükemmel bir örneği olduğuna işaret etti. "Myst"in başarısı çok sayıda yeniden yapım ve konsol oyunlarına ek olarak birkaç devam oyununu da beraberinde getirdi. 29 Ekim 1997'de çıkan "Riven" Yabancı'nın ilk oyundaki Myst kitabına nasıl girdiğini anlatır. "" Kuzey Amerika'da, 7 Mayıs 2001'de Macintosh ve Windows sistemleri için aynı anda çıktı ve sonrasında PlayStation 2 ve Xbox konsol versiyonları üretildi. "Exile" Cyan tarafından geliştirlmedi; Presto Studios oyunu geliştirdi ve Ubisoft da yayınladı. "Riven"deki olayların on yıl sonrasında geçen "Excile"de Atrus'un oğullarının mahkûm edilme sebepleri açığa çıkarılır. Serinin dördüncü oyunu "", 10 Eylül 2004'te çıktı ve tamamen Ubisoft tarafından geliştirildi ve yayınlandı. Oyunun müzikleri Peter Gabriel'in yardmılarıyla Jack Wall tarafından bestelendi. "Myst" destanının son oyunu "" Cyan Worlds tarafından geliştirildi ve 19 Eylül 2005'te piyasaya sürüldü. Temel "Myst" sagasına ek olarak Cyan, 14 Kasım 2003'te çıkan "" oyununu geliştirdi. "Uru" oyunculara avatarlarını özelleştirme ve gerçek zamanlı grafik işleme fırsatı verir. Uru'nun çok oyunculu bileşeni başlangıçta iptal edildi, ancak sonra Gametap 15 Şubat 2007'de "" adıyla bu özelliği tekrar canlandırdı. 4 Şubat 2008'de Gametap Yaratıcı Yöneticisi Ricardo Sanchez oyunun iptal edildiğini duyurdu ve server'ların duyurudan 60 gün sonra kapatılacağını belirtti. Miller kardeşler David Wingrove'un işbirliği ile "Myst" evrenini temel alan ve Hyperion'un yayımladığı birkaç roman yazdı. Oyunun geçmiş hikâyesini tamamlayan "Myst: The Book of Atrus, Myst: The Book of Ti'ana" ve "Myst: The Book of D'ni" adlarındaki kitaplar "The Myst Reader" adıyla bir kolaksiyonda toplandı. 2003 itibarıyla "Myst" serisi dünya çapında toplam olarak 12 milyon kopya sattı. "Myst" bu sayının 6 milyondan fazlasını teşkil eder. Oyunun popülerliği, onun popüler kültürde pek çok kez anılmasını sağladı. "The Simpsons" dizisinin bir bölümünde ("Treehouse of Horror VI") "Myst"e gönderme yapılır. Matt Damon "The Bourne Conspiracy"nin "Myst"e benzer şekilde puzzle benzeri bir oyun olmasını istemişti ancak oyunda kullanılan karakter tetikçiye dönüştürülünce Damon sesinin kullanılmasına izin vermedi. "Myst" eğitsel ve bilimsel amaçla da kullanılmıştır; Becta "Myst"i eğitim aracı şeklinde kullanarak öğrencilerine okuma yazma öğreten ilkokul öğretmeni Tim Rylands'ı takdir etti. Rylands 2005'te Becta'nın "sınıfta en iyi teknoloji kullanımı" ödülünü kazandı. Robert Zemeckis filmografisi Robert Zemeckis'in filmografisi'dir. Listede yönettiği, yazdığı ve yapımcılığını yaptığı filmler, kazandığı ve aday olduğu ödüller yer almıştır. Zemeckis, 14 Mayıs 1952 tarihinde Chicago, Illinois'de Litvanyalı bir babanın ve İtalyan asıllı bir annenin oğlu olarak doğdu. Güney California Üniversitesi'nin Sinema Sanatları bölümünde okudu. Orada Bob Gale ile tanıştı. Onunla birlikte Steven Spielberg'in "1941" adlı filminin senaryosunu yazdı. İlk sinema filmi 1984 tarihli "Amazon'da Fırtına" (Romancing the Stone) oldu. 1985 yılında kendisini üne kavuşturan "Geleceğe Dönüş" filmini çekti. Bilim-kurgu türünün klasikleri arasına giren film, gişede büyük bir başarı elde edince iki devam filmini getirdi. Zemeckis bu film ile En İyi Orijinal Senaryo dalında Akademi Ödülü'ne aday oldu. 1994 yılında gösterime giren "Forrest Gump", En İyi Film ve En İyi Yönetmen ödüllerinin de arasında bulunduğu altı dalda Akademi Ödülü kazandı. 2004 yılında, çocuk kitabından uyarlanan ve yönetmenin hareket yakalama yöntemiyle çektiği ilk film olan "Kutup Ekspresi" gösterime girdi. Zemeckis bu filmde, daha önce "Forrest Gump" ve "Yeni Hayat" filmlerinde çalıştığı Tom Hanks ile yeniden buluştu. Epik İngiliz şiirinden uyarlanan "" filmi 2007'de sinema salonlarına girdi. Zemeckis bu filmde Ray Winstone, Angelina Jolie, John Malkovich ve Anthony Hopkins gibi oyuncuları bir araya getirdi. Zemeckis'in Jim Carrey'nin başrolde oynadığı "A Christmas Carol" adlı filmi 2009 yılında gösterime girmesi bekleniyor. Robert Zemeckis'in ABD'de en çok hasılat yapan filmlerinin tablosudur. Robert Zemeckis'in yönettiği filmlerin Rotten Tomatoes sitesinde en yüksek puana sahip olanlarının tablosudur. Robert Zemeckis'in yönettiği filmlerin IMdb sitesinde en yüksek puana sahip olanlarının yer aldığı tablodur. Metacritic sitesinde yer alan Robert Zemeckis filmlerinin puanlarının yer aldığı tablodur. Empire sinema dergisinin düzenlediği "En İyi 500 Film" anketinde yer alan Robert Zemeckis filmlerinin tablosudur. Robert Zemekis aday olduğu 34 ödülden 15'i kazandı. 19'unu ise kazanamadı. Alladı Pulladı Alladı Pulladı, Seyyal Taner'in Ekim 1991'de yayınladığı dördüncü stüdyo albümüdür. Güneş Plak etiketiyle piyasaya sürülmüştür. Milyon barajını geçerel en çok satan albümlerden birisi olmuştur. Albüm, 90'lı yılların en popüler albümlerinden olup, 90'larda dirilen pop müziğinin temel taşı albümlerinden biri haline gelmiştir. Albüm kaset ve CD olarak yayınlanmış olup şarkıların kaset ve CD sıralamaları farklıdır. MasaÃ¼stÃ¼ bilgisayar Masaüstü bilgisayar Sabit bir konsol veya masa üzerine uygun yapıda tasarlanan kişisel bilgisayar türüdür. Bu bilgisayarlar çeşitli türlerde parçaların birleştirilmesiyle çok farklı biçimde oluşturulabilirler. Boyutları büyük ve ağır olması sebebiyle çevresel faktörlerden daha az zarar görürler. Diğer kişisel bilgisayarlara göre yüksek güç harcarlar ve daha az maliyete sahiptirler. Ayrıca performans olarak öndedirler ancak yavaş yavaş Dizüstü bilgisayarlar performansta da öne geçmeye başlamıştır lakin ısınma sorunu vardır. Günümüzde pek çok masaüstü bilgisayarın ayrı klavye,