kazanmış güneydoğu bölgesi olan Biafra'yı kuşattı. Bu sırada, Fransa Biafralıları destekleyen tek büyük ülkeydi. Birleşik Krallık, Sovyetler Birliği ve Amerika Birleşik Devletleri Nijerya hükûmeti tarafında yer almıştı ve kuşatılan bölgenin içerisindeki durum bilinmiyordu. Belli bir sayıdaki Fransız doktorlar, Fransa Kızıl Haçı ile beraber, Biafra'daki hastanelerde ve beslenme merkezlerinde çalışmaya gönüllü oldu. (Organizasyonun önde gelen kurucularından biri olan Fransız Bernard Kouchner, yıllar sonra farklı dönemlerde Fransa Sağlık Bakanı ve Fransa Dışişleri Bakanı olmuştur.) Gönüllüler, bölgeye girdikten sonra; Biafralı sağlık çalışanları ve hastaneleri ile beraber, Nijerya Ordusu'nun saldırılarına hedef oldu. Burada gönüllüler, sivil halkın öldürülmesine ve kuşatma bölgesinin ardında açlıktan ölüme terk edilmesine tanık oldular. Bu doktorlar, Nijerya Hükümeti'ni ve Kızıl Haç'ı bu duruma açıkça tepkisiz kalması nedeniyle eleştirdiler. Bu duruma bakılarak, politik, etnik ya da dini herhangi bir sınırlamayı kabul etmeyen yeni bir insani yardım organizasyonunun kurulması; ve bu organizasyonun önceliğinin mağdurların refahı olması gerektiği sonucuna ulaşıldı. "Biafra"'da çalışmış olan doktorlar tarafından 1970'te kurulan "Acil Vakalar Tıbbi ve Cerrahi Müdahale Grubu", orijinal adıyla ""The Groupe d'Intervention Médicale et Chirurgicale en Urgence"" ; tarafsız bir biçimde mağdurların haklarını gözetmenin önemini vurgulamak ve bu mağdurlara gereken yardımı sağlamak amacını güdüyordu. Aynı anda, Fransız Tıp Dergisi "TONUS" 'un editörü olan Raymond Borel, 1970'te Bangladeş 'te (o dönem güney Pakistan) 625,000'den fazla kişinin ölümüne sebep olan "Bhola Kasırgası" (1970 Bhola cyclone sonrasında ""Secours Médical Français"" (""French Medical Relief"") adı altında bir ekip toplamıştı. Borel'in amacı, doğal afet ler sebebiyle zarar görmüş bölgelere ve topluluklara yardım sağlayabilmek için, bu işe gönül veren doktorları bir araya getirmekti. Sonuç olarak, 20 Aralık 1971'de bu iki farklı ekip, Sınır Tanımayan Doktorlar (Médecins Sans Frontières) adı altında birleşti. MSF 'in ilk hizmeti, Nikaragua 'nın baş kenti Managua 'da, 1972 yılında 10,000 ila 30,000 kişinin ölümüne sebep olan ve şehrin büyük bölümüne kalıcı hasar veren bir deprem sonrasında başlatıldı. Bugün dünyada, acil vaka durumlarında derhal müdahale edebilme yetisi ile tanınan MSF, Managua'daki ilk görevinde; ekiplerini toplayarak afet bölgesine Kızıl Haç'tan yalnızca üç sonra ulaştı. Daha sonra, 18-19 Eylül 1974'te Honduras'ta ciddi bir sel yaratarak binlerce insanın ölümüne yol açan "Fifi-Orlene Kasırgası" sonrasında, MSF ilk uzun dönem tıbbi yardım hizmetini başlattı. 1975 ve 1979 arasında, Vietnam Savaşı'nın sonuçlarının da etkisiyle, milyonlarca Kamboçyalı Kızıl Khmerler'den kaçmak için Tayland'a göç etti. Bu duruma karşılık, MSF, Tayland'da ilk mülteci kampı görevine başladı. 1989 yılında, Vietnam, Kamboçya'dan çekilince, MSF uzun dönem sürecek olan tedavi ve rehabilitasyon hizmetini başlattı. Bu rehabilitasyon hizmetinin amacı, toplu kıyımlardan kurtulmayı başaran insanların sağlığını geri kazanmasına yardımcı olmak ve ülkenin sağlık sistemini yeniden işler duruma getirmekti. Güneydoğu Asya'da süren savaş sonrasında Tayland'daki mağdurlar için başlatılan bu hizmetin, MSF'in savaş zamanında aldığı ilk görev olduğu tartışılabilir. Fakat MSF, düşmanca ateşe de maruz kalmış olduğu; 1976 yılında içinde aktif bir savaş hattı süren Lübnan 'daki çalışmasını , bu anlamdaki ilk görevi olarak kabul etmektedir. 1976-1984 yılları arasında gerçekleşen Lübnan İç Savaşı devam ederken; MSF Lübnan'daki birçok şehirde, hastanelerde ve ameliyatlarda görev alarak; ateş altında veya hayati tehlike içeren durumlarda da çalışmak konusundaki kararlılığı ve tarafsız yaklaşımı konusunda ismini duyurdu. Savaş esnasında, MSF Hristiyan ve Müslüman lara tarafsız yaklaşarak, o zaman diliminde acil yardıma ihtiyaç duyan her bireye yardımda bulundu. 1984 yılında, Lübnan'daki durum daha da kötüleşip, güvenlik minimum düzeye inince; MSF, gönüllülerini Lübnan'dan çekmek durumunda kaldı. Claude Malhuret, 1977 yılında Sınır Tanımayan Doktorlar 'ın yeni başkanı olarak seçildi. Bununla beraber organizasyonun geleceği konusunda tartışmalar başladı. Özellikle, birilerinin acı çektiği durumda sessiz kalmak yerine, gördüklerini yüksek sesle dile getirmek olarak tanımlanan "tanıklık" ("témoignage") konsepti; Malhuret ve destekçileri tarafından önemsenmedi. Malhuret'e göre, MSF olabilecek her türlü eleştiriden kaçınmalı ve içinde çalıştıkları devletlerle karşı karşıya gelmemeliydi. Bernard Kouchner ise bunun aksi olarak; çekilen acı ve haksızlıkları dile getirmenin ve yayımlamanın, problemi çözme yolunda en etkili yöntem olduğunu düşünüyordu. 1979 yılında, Güney Vietnam 'dan çevre ülkelere doğru gerçekleşen dört yıllık mülteci hareketinden sonra, Fransız aydınları Le Monde gazetesinde ""Vietnam için bir Bot"" adını verdikleri; mültecilere tıbbi yardım sağlamaya yönelik bir proje için çağrıda bulundular. Proje MSF genelinden destek görmese de; üyelerden bazıları -daha sonra bakan olacak olan Bernard Kouchner de dahil- ""Işıklar Adası"" ("L'Île de Lumière") adını verdikleri bir gemi kiraladılar. Doktorlar, gazeteciler ve fotoğrafçılar Güney Çin Denizi 'ne açılarak botlardaki mültecilere yardım ve tıbbi destek sağladılar. ""Dünya Doktorları"" (Médecins du Monde) bu organizasyonu üstlendi ve bu olayın etkisiyle özellikle Fransa gibi batı ülkelerinde insani müdahale bir görev olarak benimsendi. 2007 yılında, MSF ve Kouchner'in yıllarca belirli konularda -insani sebeplerden dolayı silahlı güçlerden yardım alınıp alınmaması ve müdahale hakları konusunda- , sıklıkla uyuşmazlık yaşadıkları açıklandı. Kouchner silahlı güçlerden koruma amaçlı yardım alınabileceğine inansa da; MSF politik, ekonomik veya dini güçlerden bağımsız olmakla beraber, insanlığa aykırı olan herhangi bir eylemin tamamen karşısında yer aldığını dile getiriyordu. 1982'de, Malhuret ve Rony Brauman (1982'de daha sonra organizasyonun başkanı olacaktır), MSF 'e daha fazla finansal bağımsızlık getirmesi öngörülen posta yoluyla bağış ve yardım toplama yöntemini tanıtmıştır. 1980'ler aynı zamanda MSF 'in diğer operasyon merkezlerinin kurulmasına da tanıklık etmiştir. 1971'de Fransa, 1980'de Belçika, 1981'de İsviçre, 1984'te Hollanda ve 1986'da İspanya merkez ofisleri faaliyete geçmiştir. 1986'da kurulan MSF Lüksemburg da, MSF içinde açılan ilk destek birimi olmuştur. 1990'lar ise MSF destek birimlerinin yaygınlaştığı yıllar olmuştur. 1990'da MSF Yunanistan ve MSF ABD, 1991'de MSF Kanada, 1992'de MSF Japonya, 1993'te MSF İngiltere ve MSF İtalya, 1994'te MSF Avustralya ve MSF Almanya, Avusturya, Danimarka, İsveç, Norveç ve Hong Kong ve daha sonraları da MSF Birleşik Arap Emirlikleri kurulmuştur. Malhuret ve Brauman, MSF'i profesyonelleştirmek konusunda çok etkiliydiler. 1979 Aralık'ta, Sovyet Ordusu Afganistan 'ı işgal edince; saha görevlerinin bu bölgede yoğunlaşması ve buna göre düzenlenmesi gerekli görülmüştür. Ayrıca, 1980'de, MSF Kızıl Khmerler 'in yaptıklarını ifşa ederek dünyaya duyurmuştur. 1984-1985 yıllarında Etiyopya 'da baş gösteren kıtlık ta, MSF ülke çapında bir beslenme programı uygulamasını oluşturdu. Fakat MSF'in, daha sonra, ülkeye gelen uluslararası yardımın kötüye kullanıldığı konusunu açığa kavuşturup, ilgilileri suçlamasından dolayı; 1985'te bu görev MSF'ten geri alındı. MSF'in Etiyopya hükümetini belirgin biçimde suçlaması, diğer sivil toplum kuruluşları nın tarafsızlıklarını terk ettikleri konusunda eleştirileri de beraberinde getirdi ve Fransa'da insan etiği konusunda tartışmalara yol açtı. Buradaki ekip aynı zamanda 10 Ekim 1986'da San Salvador 'da yaşanan depremin ardından; nüfusa temiz içme suyu sağlamak için malzeme ve ekipman ayarladı. MSF, açlık, iç savaş (İkinci Sudan İç Savaşı), beslenme yetersizliği dolayısıyla ciddi sıkıntılar yaşayan; ve "anne ölümü" konusunda dünyada en üst sıralarda yer alan Sudan 'a 1979'dan beri tıbbi yardım ve insani destek sağlamaktadır. Açıklandığına göre; 2009 mart ayında, MSF 4,590 kişiyi yalnızca Sudan'da sahada çalışması için görevlendirmiştir. Sudan, salgın hastalıklar, silahlı çatışmalar, sağlık problemleri ve toplumsal dışlanmışlık gibi çok sayıda sorunla mücadele eden bir ülkedir; bu sebeple hala MSF'in en geniş çaplı müdahalede bulunduğu alanlarından biridir. MSF burada Kala-azar tedavisi, yeniden üretimli sağlık hizmeti ve besin takviyeleri sunmakta; ve buradaki nüfusa ameliyatlar konusunda destek vermektedir. Sudan'da hala yaygın olarak görülen hastalıklar verem, Kala-azar, menenjit, kolera, sıtma ve kızamık tır. Kala-azar (sıtmaya benzeyen bir hastalık) Sudan'daki en büyük problemlerden biridir. Güney ve Kuzey Sudan arasında 2005'te yapılan "Kapsamlı Barış Antlaşması" sonrasında, bölgedeki istikrarın artması, sağlık hizmetlerinin ulaştırılmasını da kolaylaştırdı. MSF, hastalığın tedavi süresini kısaltan bir kombinasyonu ("sodyum stiboglukonat" ve "paromomisin") test etti ve 2008'de kullanmaya başladı. 2010 yılının mart ayında, MSF ilk Kala-azar ücretsiz tedavi merkezini Sudan'ın doğusunda kurdu. Kala-azar tedavi edilmezse, enfeksiyon kapıldıktan sonra 1-4 ay içerisinde, 99% oranında ölümle sonuçlanıyordu. Bu merkezin kurulmasından sonra, 27,000'den fazla hasta yaklaşık 90-95% başarı oranıyla tedavi edildi. Bugün, Malakal - Güney Sudan'da tedavi bekleyen Kala-azar hastaları için ek bir tedavi merkezi kurulması konusunda planlar mevcuttur. MSF, Sudanlı sağlık çalışanlarına, hastalığın tedavisi konusunda yardımcı olmak için gerekli malzeme ve eğitimi sağlamaktadır. "Sudan Sağlık Bakanlığı" ve diğer ulusal veya uluslararası kuruluşlar hastalığın teşhis ve tedavisi konusunda ortak çalışmalar yapmaktadır. Hastalığın aşısı ve kesin tedavisi için çalışmalar günümüzde de yürütülmektedir. Aralık 2010'da, Güney Sudan, sekiz yıl içerisinde görülen en ciddi Kala-azar salgınıyla karşı karşıya gelmiştir ve bir önceki yıla göre, tedavi bekleyen hasta sayısı sekiz katına çıkmıştır. Sudan'da yaşanan son iç savaş; 1983 yılında başladı ve 2005 yılında Güney Sudan ve Kuzey Sudan arasında imzalanan bir barış antlaşması ile son buldu. MSF sağlık ekipleri, iç savaş yaşandığı dönemde aktif olarak birçok farklı lokasyonda insani yardımlarını sürdürdü. Ülkenin zaten kötü koşulda olan altyapı sistemi, iç savaş nedeniyle çok daha kötü durumlara geldi ve sağlık hizmetlerinin aksamasına sebep oldu. Hesaplara göre, nüfusun 75%'i temel sağlık hizmetlerinden yoksun kalıyordu ve hamile kadınların 1/7'si, doğum yaparken hayatını kaybediyordu. Bunlara ek olarak, besin yetersizliği ve hastalıklar da ciddi sıkıntılar yaratıyordu. 2011 yılında, Güney Sudan'ın Jonglei eyaletindeki MSF kliniği saldırıya uğradı ve yağmalandı. Yüzlerce insan, kadın ve çocuklar da dahil olmak üzere, öldürüldü. Sağlık hizmetlerinin devamlılığı için hayati olan çok önemli tıbbi malzemeler ve ilaçlar kayboldu ve MSF malzemelerinin büyük bir kısmı da çıkan yangında tahrip oldu. MSF, Jonglei eyaletindeki en büyük tıbbi yardım sağlayıcısı olduğundan; bu olay çok büyük kayıplara sebep oldu. 1990'ların ilk yarısında, MSF'in Brezilya ve Güney Afrika Cumhuriyeti dahil olmak üzere yeni ulusal merkezleri açıldı. Aynı zamanda, tehlike ve stresin hüküm sürdüğü belirli bölgelerde yeni projeler başlatıldı. 1990 yılında, "Liberya İç Savaşı" dolayısıyla, MSF ilk olarak mültecilere ve sivil halka yardım için Liberya 'ya adım attı. Aralıksız devam eden iç savaş, ve ardından gelen "İkinci Liberya İç Savaşı" ; bu bölgelerde aktif olarak besin, sağlık hizmeti, aşı ve tıbbi malzemeler sağlamak amacıyla MSF'in gönüllülerini uzun dönem ülkede tutmasına yol açtı. Özellikle Monrovia 'da, hastane ve besin merkezlerine yapılan saldırılara karşı çıkılarak; bu durumun kontrol altında alınması için çabalandı. 1991 yılında, uygulanan zulmün kanıtlarının toplanmaya çalışıldığı El-Enfal Operasyonu 'ndan sağ olarak kurtulmayı başaran Kürt mülteciler için yeni saha hizmetleri başlatıldı. Bu yıl, aynı zamanda Somali İç Savaşı 'nın başlangıcına tanıklık etti ve MSF iç savaş dolayısıyla burada yeni bir projeye başladı. Birleşmiş Milletler , 1993 yılında ekiplerini bölgeden çekmesine rağmen, MSF; kurdukları klinik ve hastanelerde Somali 'deki zarar görmüş insanlar için hizmetlerini sürdürdü. 1993 yılında, Bosna Savaşı başladıktan bir yıl sonra, MSF; BM konvoyuna dahil olarak Srebrenitsa için çalışmaya başladı. Şehir, Sırp Cumhuriyeti Ordusu tarafından kuşatılmıştı ve kentte yaşayan 60,000 kadar Boşnak'ın hayati güvenliği Birleşmiş Milletler Koruma Gücü tarafından sağlanıyordu. MSF o sırada kentteki nüfusa tıbbi hizmetlerini sürdüren tek organizasyondu. Bu sebeple bölgede yardım görevlerine son verileceği endişesiyle soykırım 'ı ifşa edemediler. Bununla beraber, kuşatılmış bölgeye erişimin kısıtlı olmasından dolayı bu olayın soykırım veya katliam olduğu konusunda kesinlik sağlanamamıştı. Fakat MSF bu ikilemin erişim yoksunluğundan kaynaklandığını dile getirerek bu durumu eleştirmiştir. Sonuç olarak, 1995 yılında, Sırp Cumhuriyeti Ordusu Srebrenitsa'yı ele geçirdiğinde, MSF bölgeden ayrılmaya zorlandı. 40,000 kadar sivil Boşnak tahliye edildi ve yaklaşık 7,000 kişi toplu kıyımlarda hayatını kaybetti. 1994 yılının nisan ayında Ruanda Soykırımı başladığında, ülkede çalışan MSF görevlileri koruma amacıyla Uluslararası Kızıl Haç Komitesi 'ne dahil edildi. İki ekip de, soykırımın en yoğun olduğu dönemde, Ruanda 'nın başkenti Kigali 'deki büyük hastaneleri işler durumda tutmak konusunda başarılı oldular. Gönüllülerin çoğu "Kızıl Haç" bünyesinde çalışmaya devam etmek konusunda ısrarcı olsalar da; tarafsız duruşa sadık kalmak, koşullar dolayısıyla tehlikeye girdiğinden, MSF ve diğer birçok yardım organizasyonu 1995'te ülkeyi terk etmek zorunda kaldı. Bu olay, organizasyon içinde insani yardım çalışanlarının, bir "tanık" olarak rollerinin yanında tarafsızlığını dengelemesi konusunda büyük tartışmalar doğurdu. Ruanda görevi, MSF'in tarafsızlık konusundaki duruşuyla Uluslararası Kızıl Haç Komitesi'ne yakınlaşması ile sonuçlandı. Bu, MSF'in kökeni açısından kayda değer ve önemli bir gelişmeydi. Ekipleri ülkeden çekme kararı alınması, Uluslararası Kızıl Haç Komitesi'nden 56; MSF'ten ise 100 kadar saygın Ruandalı ve MSF Fransız çalışanın ayrılması ile sonuçlandı. MSF Fransa, ekiplerini ülkeden çıkarmaya karar vermişti; ancak yerel Ruandalı çalışanları ülkede kalmaya zorlanmıştı. MSF Fransa, yaşanan kıyımı duyurarak, soykırımı durdurması için Fransa'dan "askeri müdahale" talep etti ve ""Bir kişi, doktorlarla soykırımı durduramaz"" (""One cannot stop a genocide with doctors"") sloganıyla basında yer aldı. Bu olayın üzerinden daha bir ay geçmemişken, tartışmalı "Turkuaz Operasyonu" "Opération Turquoise" başladı. Bu durum, direkt ve dolaylı yoldan, binlerce Ruandalı mültecinin Tanzanya ve Zaire 'ye akın etmesiyle sonuçlandı. "Büyük Göller Mülteci Krizi" (Great Lakes refugee crisis) olarak adlandırılan bu durum; kolera salgını, açlıktan ölüm ve toplu kıyımlarla kendini gösterdi. MSF Fransa bölgeye geri dönerek, Goma 'daki mülteciler için tıbbi yardım hizmetlerine başladı. Soykırım süresince; MSF, "Uluslararası Kızıl Haç Komitesi" ve diğer yardım kuruluşları arasındaki rekabet görülmemiş biçimde arttı. Ancak Ruanda'daki durum, bütün insani yardım kuruluşlarının yardım hizmetlerinde gözle görülür değişimlere yol açtı. 1994 yılında, Kızıl Haç , Kızılay hareketi ve afet yönetim programlarına dahil olan sivil toplum kuruluşları için; insani yardım görevlerine bir çerçeve sunan ""The Code of Conduct"" ("Yönetim Prensipleri") , "UKHK" tarafından geliştirildi. MSF de bu belgeyi imzalayanlar arasında yer aldı. Bu prensipler, yalnızca ve yalnızca, "insani yardım"ı savunuyordu ve dahil olan kuruluşların herhangi bir politik veya dini gruba hizmet etmesini, veya yabancı devletler tarafından bir araç olarak kullanılmasını reddediyordu. MSF, hala, (Çeçenistan 'da 1999'da olduğu gibi) hükümetlerin yaklaşımlarının yanlış olduğu durumlarda sesli bir şekilde eleştirilmesi gerektiğini savunuyordu; ancak Ruanda'dan sonra hiçbir zaman askeri müdahale talep etmedi. 1990'ların sonunda, MSF, Aral Gölü çevresindeki nüfusun verem ve kansızlık teşhis ve tedavisi çalışmalarına başladı. Aynı zamanda, ilaca dirençli hastalıklar, kıtlık, kolera ve AIDS salgınları ile mücadele eden insanlara yoğunlaştı. 3 milyon Nijeryalı 1996'da baş gösteren menenjit salgını sebebiyle aşılandı. 1997'de Taliban'ın kadın hastalıkları ve sağlığını yok sayması konusu dile getirildi. Bunların yanı sıra, tartışmaya açık olarak, MSF'in 90'lar sonundaki en önemli saha çalışmaları "Sierra Leone İç Savaşı" dolayısıyla Sierra Leone 'da gerçekleşti. 1998 yılında, gönüllüler Freetown 'da gerçekleşen ameliyatlarda asistanlık ederek, sayısı hızla artan amputelerin ve "ECOMOG" (Economic Community of West African States Monitoring Group) üyeleri tarafından saldırıya uğrayan sivillerin istatistiklerini tutuyordu. ECOMOG üyeleri, köy köy dolaşarak insanları öldürüyor, sakat bırakıyor, ailelere ateş açıyor, evleri yerle bir ediyor ve yerlileri yaşadıkları topraklardan ayrılmaya zorluyordu. İç savaş son bulduktan sonra, MSF uzun dönem projeleri dahilinde, bu bölgelerde psikolojik destek çalışmalarına ve "hayalet uzuv sendromu" yönetimine devam etti. 1999 yılının sonlarında, gelişmekte olan ülkelerde etkili tedavi eksikliği konusunda farkındalık yaratmak ve buralarda mevcut olması gereken aşıları edinmek için; ""Temel İlaçlara Ulaşım Kampanyası"" başlatıldı. Bu yılda, organizasyon aynı zamanda Kosova ve Çeçenistan 'daki insani yardım ve desteklerin eksikliğini dile getirdi. Bu bölgelerdeki sivilleri etkileyen politik durumlar dolayısıyla saha görevleri kuruldu. MSF Kosova'da 1993 yılından beri faaliyet gösterse de, Kosova Savaşı 'nın başlangıcı olan saldırı, on binlerce mültecinin yer değiştirmesiyle ve bu insanların yaşam koşullarının ağırlaşmasıyla sonuçlandı. MSF; "NATO'nun Yugoslavya'yı Bombalaması" 'ndan dolayı sarsılmış olan bu insanlara sığınak, su, besin ve tıbbi yardımlar sağladı. Organizasyonun Kosova'daki çalışmaları ile ilintili olarak, MSF Yunanistan bölümü MSF'ten çıkarıldı ve bu durum, MSF içinde ciddi bir krize yol açtı. MSF Yunanistan merkezi, kendilerine limitlerini, nereye kadar gidebileceklerini ve neler görebileceklerini Sırbistan Hükümeti'nin empoze edecek olması koşuluyla, Sırbistan'a erişim hakkı elde etmişti. Üstelik bu koşullar, MSF'in diğer kollarının tamamıyla reddettiği koşullardı. MSF ile bağlantısı olmayan bir kaynak, Yunanistan merkezinin MSF'ten çıkarılmasının NATO bombardımanı sırasında, bu ekip üyelerinin Priştine 'deki Arnavut ve Sırp sivillere yardım etmesinden dolayı olduğunu iddia etti. Bu anlaşmazlık, ancak 2005'te Yunanistan merkezinin geri kabul edilmesiyle ortadan kalktı Buna benzer bir durum da Çeçenistan'da yaşanmıştı. Buradaki sivil halkın büyük kısmı; evlerini terk etmeye ve sağlıksız koşullarda yaşamaya zorlanmıştı. Aynı zamanda bu siviller İkinci Çeçen Savaşı 'nın şiddetine maruz kalmışlardı . MSF 1991'den beri Haiti 'de faaliyet göstermekteydi. Fakat ülkenin başkanı Jean-Bertrand Aristide yerinden edilince, sivil halk silahlı grupların saldırıları ve tecavüzlerine maruz kaldı. Var olan hastanelerde yapılan cerrahi ve psikolojik yardımlara ek olarak (sadece Per-au-Prince 'te ücretsiz ameliyat gerçekleştiriliyordu), su ve atık yönetim sistemleri için de saha görevleri ayarlandı. Jeanne Kasırgası'nın tetiklediği selden hayatta kalanların ve ülkede sayıları bir hayli fazla olan AIDS ve sıtma hastalarının tedavisi sağlanarak; bu hastalar gözetim altında tutuluyordu. 12 Ocak 2010 Haiti Depremi 'nin sonucunda rapor edilene göre; MSF'in üç hastanesi de büyük zarar görmüştü ve bunlardan biri tamamen yıkılmıştı. Diğer ikisiyse terk edilmek zorunda kalınmıştı. Deprem sonrasında, mağdurların tedavisini sürdürmek amacıyla, MSF dokuz uçak dolusu tıbbi malzemeyi sahadaki hastanesine ulaştırdı. Buna rağmen, bazı uçakların yere inişi zorunlu olarak ertelendi; zira MSF gibi birçok organizasyonun yardım uçakları ve askeri uçaklar; iniş için sıra bekliyordu ve çok yoğun bir hava trafiği mevcuttu. Hindistan 'ın kuzeyindeki Keşmir Sorunu (Hindistan-Pakistan Savaşları 'na bakınız), Jammu, Manipur ve Keşmir 'de çatışmalarla beraber yerinden edilen sivillere yardım ulaştırmak amacıyla, MSF'in müdahale etmesi gerekliliğini doğurdu. Burada ilk saha görevi 1999 yılında başlatılmıştı. Görevlerde, psikolojik destek sağlamak en önemli hedef olup; aynı zamanda burada verem, sıtma ve AIDS iyileştirme programları da başlatılmıştı. Ruh sağlığı desteği, 2004 Hint Okyanusu depremi ve tsunamisi 'nden bu yana, güney Asya'daki görevlerde ciddi önceliğe sahipti. MSF, 2005-2006 yıllarında kendini sorgulama ve müzakere dönemine girdi. Yerellere karşı davranışlar, adil işe alım gibi birçok konu tartışıldı ve organizasyon içinde öz eleştiriler yapıldı. MSF, çeyrek asırdır pek çok Afrika ülkesinde aktif olarak çalışmaktadır. Bazen, çalıştığı bölgelerdeki tek sağlık hizmeti, temiz su ve besin sağlayıcısı olan MSF, düzenli olarak medyanın ilgisini Afrika'daki duruma çekebilmek; bunun sonucunda uluslararası desteği arttırmak için girişimlerde bulunmuştur. Fakat uzun dönem projeleri hala gereklidir. "Alt Büyük Sahra" 'da yaygın olan AIDS/ HIV konusunda halkı eğitmek ve tıbbi hizmet sunmak; dünyada bu sebeple ölüm yüzdesinin en fazla olduğu bu bölgede; gönüllüler için ciddi bir öneme sahiptir. Gelişmekte olan ülkelerde "antiretroviral" tedavi bekleyen 14.6 milyon hasta içerisinde, Dünya Sağlık Örgütü 'nün hesaplamalarına göre, yalnızca 5.25 milyon kişi tedavi şansını elde edebilmektedir. MSF, bu konuda hükümetlere ve şirketlere büyük sorumluluk yüklemektedir. Bu kuruluşların hastalığın tedavisi için gereken araştırma geliştirmeye yatırım yapmaları için ısrarcı olmaktadır. Böylelikle tedavi masraflarının azalmasıyla birlikte, gereken teçhizatın marketteki mevcudiyeti de artacaktır. ( Daha fazla bilgi için AIDS in Africa 'ya bakınız) MSF, Kongo bölgesinde 1985'ten beri aktif olmasına rağmen, Birinci Kongo Savaşı ve İkinci Kongo Savaşı ; bölgede gittikçe artan şiddet ve dengesizliğe sebep oldu. Bundan dolayı MSF Bunia ve Ituri gibi bazı bölgelerden, ekstrem şiddet olayları sebebiyle, ekiplerini çekmek zorunda kaldı. Bu bölgeler dışında ise, yerinden edilmiş ve büyük oranda vahşet ve çatışmaya maruz kalmış yerel halk için tedavi ve hizmet sağlamayı sürdürdü. Buna ek olarak, kolera, kızamık, çocuk felci, Marburg ateşi, Afrika uyku hastalığı, AIDS/HIV ve Bubonik veba hastalıkları için mümkün olan aşılama ve tedavi üzerine yoğunlaşıldı. MSF, Uganda 'da 1980'de faaliyet göstermeye başladı. "İkinci Obote Dönemi" 'nde (Milton Obote) yaşanan gerilla savaşında sivil halkı sakinleştirmek için çalışıldı. Buna rağmen, Tanrının Direniş Ordusu 'nun kuruluşu; Güney Sudan ve Kuzey Uganda'da uzun süren bir şiddet kampanyasının başlamasına sebep oldu. Sivil halk, toplu kıyım, tecavüz, kaçırılma ve işkenceye maruz kaldı; küçük çocuklar seks kölesi olarak satıldılar. 1.5 milyondan fazla insan yerinden edildi. MSF bu yerinden edilen insanlar için temiz su, yiyecek ve tıbbi hizmetler sunan "IDP kampları"nı düzenledi ve tedavi programları başlattı. Verem, kızamık, kolera, ebola , AIDS/HIV salgınları ülkeye yayıldı. Kızamık ve çocuk felci için aşılar, geri kalan hastalıklar için de rutin tedaviler uygulandı. Birçok insanın, dışarıda saldırıya uğrayacakları korkusuyla "IDP kampları"ndan ayrılmayı reddetmesi; MSF'in Uganda ekibinin ruhsal sağlık çalışmalarına yoğunlaşması gerekliliğini ortaya koydu. MSF'in Fildişi Sahili hizmeti 1990'da başladı. Fakat devam eden şiddet olayları ve 2002'de ülkenin, asi gruplarca ikiye bölünmesiyle iyiden iyiye artan toplu kıyımlar dolayısıyla, MSF içinde, bölgede "etnik temizlik" başladığı düşüncesi yayıldı. Ülkenin tamamına yakın bölgesinde, MSF yardım sağlayan tek kuruluş olarak faaliyet gösterdi ve verem tedavisi, toplu kızamık aşıları yapılarak; çatışmalar sırasında zarar gören MSF hastanelerinin yeniden açılması üzerine çalışıldı. MSF aynı zamanda Afrika'da doğum kontrolü nün tanıtımını yaptı. MSF; 1979 yılında, "Tay-Kamboçya Sınırı" üzerinde bulunan kamplara kaçan mültecilere medikal destek sağladı. Savaşın uzun sürmesinden dolayı, ülkenin sağlık sistemi yeterlilikten yoksundu; bu yüzden 1989 yılında, temel medikal malzemeler konusunda destek ve yardım sağlamak için MSF, Kamboçya görevine başladı. 1999 yılında Kamboçya'da sıtma salgını baş gösterdi. Kontrol eksikliğinden dolayı sahte sıtma ilaçları satılmaya başlanması ve doktor ve tıbbi personel eksikliği, hastalığın önlenemez biçimde yayılmasına yol açtı. Sahte sıtma ilaçları salgın döneminde en az 30 kişinin hayatını kaybetmesine sebep oldu. MSF, bu duruma karşılık ""Köy Sıtma İşçileri"" ("Village Malaria Workers") adını verdiği bir sıtmayla savaş projesi başlattı. MSF aynı zamanda başlangıç tedavisini bir kombinasyon tedavisine dönüştürerek; geçmişte kullanılan geleneksel ilaçların sebep olduğu hastalık direncine savaş açtı. Kamboçya AIDS/HIV'den en çok zarar görmüş Güney Asya ülkelerinden biridir. 2001 yılında MSF, burada "antiretroviral terapi" yi ücretsiz olarak tanıttı. Bu tedavinin özelliği, hastaların yaşam süresini arttıracak olması ve uzun dönem çalışma gerektirmesiydi. 2002 yılında, MSF, AIDS tedavisiyle beraber hipertansiyon, diyabet, eklem iltihabı benzeri hastalıklarla mücadele etmek için, "Kamboçya Sağlık Bakanlığı" ile birlikte, kronik hastalıklar kliniğini kullanıma açtı. Burası, hastalar çok fonksiyonlu bir klinikte tedavi olacağından; sadece AIDS'e odaklanan bir klinik olmaktan öte diğer hastalıkların görülme sıklığını de azaltmayı amaçlıyordu. MSF , 2002 yılında gerçekleşip; 1,47 milyon kişiyi etkileyen büyük sel baskını gibi doğal afet durumlarında da hizmet sağladı. 2004 yılında bölgenin sapa köylerinde "toplum temelli verem programı"nı öne sürdü. Burada her köy kendi delegesini göndererek, hastaları için gerekli olan tıbbi malzemeleri edinebiliyordu. Diğer sivil toplum kuruluşları ve yerel sağlık örgütleriyle 2006 yılında partnerlik kurularak, yerinden yönetimli klinikler desteklendi. Lokalize olmuş tedavi sistemleri kırsal alanlara da kaydırıldı. 2007'den bu yana, MSF genel sağlık, danışmanlık ve tedavi hizmetlerini, Phnom Penh hapishanesine kadar, hareketli klinikler kullanarak genişletti. Ancak Kamboçya'nın hapishaneleri dünyanın en kalabalık hapishaneleri olduğu için; bu hapishanelerin zayıf hijyenik koşulları ve tıbbi malzeme yetersizliği devam etti. 2007 yılında MSF pediatrik AIDS/HIV'den etkilenen çocuklara psikolojik, sosyal ve teknik destek vermek amacıyla "Kamboçya Sağlık Bakanlığı" ile beraber çalıştı. Bunun yanı sıra, 2007'de vuku bulan, 40,000'den fazla kişinin hastanelere akın etmesine sebebiyet veren ve 407 kişinin ölümüyle sonuçlanan Deng humması salgını esnasında; tıbbi gereçler ve kalifiye ekip konusunda destek sağladı. 2010'da Kamboçya'nın güney ve doğu illerinde kolera salgını ortaya çıktı ve MSF hastalığın tedavi süresince ekipmanları ve teknik bilgisiyle hastanelere destek verdi. Dünya Sağlık Örgütü'ne göre, Kamboçya dünyanın en ciddi verem vakalarının yaşandığı 22 ülkeden biridir. Dünya Sağlık Örgütü, Kamboçya nüfusunun 64%'ünün verem mikro bakterisini taşıdığını açıklamıştır. Bununla beraber, MSF zaman içerisinde AIDS/HIV tedavisi konusunu yerel sağlık otoritelerine bırakarak, odağını verem hastalığına kaydırmıştır. 2011'de başlayan Libya İç Savaşı , MSF'in, bir hastane ve çatışmalardan etkilenen yerellere yardım etmek için ruh sağlığı servisi kurma çalışmalarını hızlandırdı. Çatışmalar, ameliyat bekleyen hastaların sayısında ciddi bir birikme yaratmıştı. Ülkenin belli bölgelerinin tekrar güvenle yaşanabilir duruma gelmesiyle; MSF, ihtiyaçlara yanıt verebilmek için yerel sağlık personelleriyle çalıştı. Psikolojik danışmanlık ihtiyacı arttığından dolayı; MSF de ruh sağlığı servisleri oluşturarak; çadırlarda su ve elektrik olmadan yaşayan insanların korku ve stresini dindirmek için çalıştı. 26 yıl boyunca devam eden Sri Lanka İç Savaşı 'nın son bulduğu 2009 yılında, MSF Sri Lanka 'daki aktivitelerini bu değişen koşullara uyarladı. Örnek olarak, omurilik zedelenmesi yaşayan hastalara fizik tedavi desteği sağlandı. MSF, burada danışmanlık hizmetlerine de devam ederek, ""estetik amaçlı ortopedik ameliyatları düzenlemek ve savaş dolayısıyla yaşanan sakatlıkları tedavi etmek için; özelleşmiş cerrahlar, anestezisyenler ve hemşireler ile beraber işler duruma getirdiği"" bir operasyon amfisi kurdu.International Activity Report 2010 MSF sorumluları ,bir ülkede yeni bir "saha görevi" başlatmadan önce, bu alanın doğasını gözlemlemek ve yaşanan problemin aciliyet derecesine karar vermek için bu bölgeye ziyarette bulunur. Bölgedeki güvenlik seviyesi ve ihtiyaç duyulan yardımın türü hakkında bilgi edinir. Bazı bölgelerde atık su arıtımı ve beslenme, öncelikli ihtiyaçlar olsa da; MSF hizmetlerinin neredeyse tamamında en önemli kriter her zaman tıbbi yardım ve medikal destektir. Bir "saha görevi ekibi", genellikle saha görevinin tamamlayıcı unsurlarına ulaşmayı hedefleyen az sayıda koordinatör ve bir ""görev başkanı"" ("head of mission") içerir. Görev başkanı, insani yardım hizmetleri konusunda ekipteki en deneyimli gönüllüdür ve medya, ulusal hükumetler ve diğer sivil toplum kuruluşlarıyla iş yürütür. Tıbbi gönüllüler; doktor, cerrah, hemşire, ve diğer özelleşmiş sağlık çalışanlarını kapsar. Sahadaki görevin tıbbi ve besinsel tamamlayıcılarını yürütmekle beraber; bu gönüllüler zaman zaman yerel sağlık ekiplerinden de sorumludur ve onlara yaşanan durum hakkında gereken eğitim ve bilgilendirmeyi de sağlarlar. MSF saha ekipleri içinde medyanın en çok ilgisini çekenler tıbbi gönüllüler olmasına rağmen; ekipler içerisinde görevin işlemesini sağlayan, tıbbi olmayan gönüllüler de bulunur. " Lojistik uzmanları " çoğu zaman saha görevlerinin en işlevsel üyeleri olmaktadır. Bu kişiler, görev dahilinde ihtiyaç olan her türlü malzeme ve ekipmana erişimden sorumludurlar. Güvenlik ekipmanları, elektrik, su ve yiyecek erişiminin sürekliliğini sağlarlar. "Mühendis" veya "ustabaşı" olabilen bu kişiler, aynı zamanda tedavi merkezlerinin kurulumu ve yerel çalışanların gözetimi aşamasına da dahil olurlar. Diğer tıbbi olmayan gönüllüler arasında, ihtiyaca göre "su/ temizlik uzmanları" bulunur ve bu kişiler genellikle, sahada su yönetimi konusunda deneyim sahibi olan mühendislerdir. Daha çok merkez ofislerde faaliyet gösteren "finans ve idare uzmanları" da saha görevlerine dahil edilirler. MSF'in saha görevlerinde sağlanan tıbbi hizmetler içinde, aşılama kampanyaları büyük önem taşır. Gelişmiş ülkelerde çok nadir rastlanan difteri , kızamık, menenjit, tetanos , sarıhumma , boğmaca , çocuk felci ve kolera; aşılarla önlenebilir. Bu hastalıkların bir kısmı -kolera ve kızamık gibi- mülteci kampı gibi kalabalık yerleşkelerde geniş kitlelere hızla yayılır. Bu nedenle, bu gibi bir salgın başladığında yüzlerce, binlerce insanın çok kısa süre içerisinde aşılanması gerekir. Örnek olarak Beira, Mozambik 'te 2004 yılında, deneysel kolera aşısı bir aylık süre içerisinde 50,000 kadar insana uygulanmıştır. MSF'in saha görevleri içinde eşit öneme sahip bir diğer hastalık da AIDS'tir. "Antiretroviral" ilaçlarla tedavisi sağlanan AIDS konusunda bilgilendirmeler yapılmakta ve tedavi sürecinde yoğun çaba sarf edilmektedir. Afrika'nın birçok ülkesinde MSF tedavi sağlayan tek kuruluştur ve dünya çapında bu hastalığın en yoğun görüldüğü bölgeler de Afrika'da yer alır. Antiretroviral ilaçlar halihazırda el altında bulunamayan ilaçlar olduğundan; MSF, öncelikle hastalığın ilerleyişinin ve aktarım sürecinin yavaşlatılması konusunda sivilleri bilgilendirme çalışmaları yapmaktadır. Birçok ülkede; sağlık hizmetleri ve tıbbi ekipman yardımı sağlanması ve hastane çalışanlarının eğitilmesi ile, yerel hastanelerin hizmet kalitesi arttırılmaktadır. Yerel çalışanların sayı ve kapasite anlamında yetersiz kaldığı durumlarda; MSF, savaş kurbanları ve yerel hastalık kapmış kişileri tedavi etmek amacıyla özelleşmiş klinikler açabilir. Bu klinikler uluslararası çalışanlarca açılmalarına rağmen; MSF yerel sağlık görevlilerini, bu klinikleri tek başlarına idare edebilmeleri için eğitir ve çalışmalarını destekler. Bazı ülkelerde - Nikaragua gibi-, zührevi hastalıklar konusunda kamusal eğitimler organize edebilir. Saha görevlerine ihtiyaç duyan bölgelerin çoğu; doğal afetler, iç savaşlar veya salgın hastalıklar dolayısıyla yıprandığı için; yerel halk psikolojik desteğe de ihtiyaç duymaktadır. MSF gibi bir organizasyonun varlığı mağdurlar arasında stresi ve endişeyi azaltmasına rağmen; çoğunlukla bir psikolog veya psikiyatrist ekibi depresyon, aile içi şiddet veya cinsel saldırıların yarattığı travmalar konusunda yardımcı olmak için hazır bulunur. Doktorlar aynı zamanda yerel çalışanları ruh sağlığı ve diğer tedaviler konusunda da eğitebilir. "MSF görevleri" başlatılan alanlarda, çoğu zaman yaşanan savaşlar dolayısıyla besin yetersizliği , kuraklık , kıtlık ve tüm bunlara ek olarak; hükümetin yanlış ekonomik politika ları gözlenir. "Kasti açlığa terk etme" yöntemi de bazı savaş durumlarında bir silah olarak kullanılır. MSF besin yardımı yapmasının yanı sıra, bu durumla mücadele konusunda bilinç kazandırmak için çalışır ve yabancı hükumetleri müdahale ve yardımları için teşvik eder. "Enfeksiyon kaynaklı hastalıklar" ve "ishal", ciddi kilo kaybına ve bünyenin zayıflamasına sebebiyet verir. Bu belirtilen durumların kombinasyonu, özellikle bu ülkede iç savaş, salgınlar ve kuraklık da görüldüğü durumlarda; ciddi miktarda ölümle sonuçlanabilir. Zayıflamış bünyeye yayılabilecek bir başka enfeksiyon riskini de engellemek amacıyla; ilaçlarla beraber düzgün beslenme ile programı uygulanır. Acil durumlarda, gerçek bir kıtlık görülmeyen fakat besin maddeleri eksikliği yaşandığı koşullarda; proteinin yetersiz alımı özellikle çocuklar arasında çok yaygındır. Bir çeşit kalori eksikliği olan, şiddetli ishal ile başlayan ve bağışıklık sistemi ne ölümcül derecede zarar veren Marasmus , çocuklar arasında besin yetersizliğinden kaynaklanan en yaygın problemdir. Yine bir çeşit kalori ve protein eksikliğinden doğan Kwashiorkor, Marasmus'tan çok daha ciddi bir durumdur ve fiziksel ve ruhsal gelişimi olumsuz yönde etkiler. Bu iki durum da, hazırda bekleyen enfeksiyonları ölümcül hale getirir. Bu koşullar görüldüğünde, MSF "İyileştirici Besin Merkezleri"ni ("Therapeutic Feeding Centres") kurarak çocukları ve diğer bireyleri problem çözülene kadar gözetim altında tutar. Bir "İyileştirici Besin Merkezi" (veya "İyileştirici Besin Programı") çeşitli besin yetersizliği problemlerini özel diyetlerin aşamalı olarak uygulanmasıyla tedavi etmek; veya bir başka hastalık sonrasında iyileşme sağlandıktan sonra kilo alımını hızlandırmak için tasarlanmıştır. Bu iyileştirme programı iki aşamaya ayrılır: "Birinci aşama", ilk 24 saati kapsar ve küçük porsiyonlarda çeşitli enerji ve protein içeren besinler verilmesiyle devam eder. "İkinci aşama"da ise, hasta gözetim altında tutulur ve yüksek enerji/ protein içeren besinler, hasta normal kilosuna yaklaşana dek her gün verilir. MSF, bu problemlerin çözümü için özel olarak tasarlanmış besinleri kullanır. Birinci aşamada, hasta F-75 adı verilen iyileştirici bir tip süt ile beslenir. "F-75" normal süte nazaran daha az kalori ve protein içeren bir süt tozunun suyla karıştırılmasıyla elde edilir. Bu sütün verilmesindeki amaç, hastanın vücudunu ikinci aşamaya hazırlamaktır. İkinci aşamada ise, bireyler iyileştirici bir süt olan ve yüksek yağ ve protein içeren F-100 ile beslenir. Genellikle bu süt, Plumpy'nut adı verilen yer fıstığı ezmesi karışımı ile beraber tüketilir. F-100 ve Plumpy'nut hastaya kısa zamanda büyük miktarda besin ve enerji takviyesi yapması için tasarlanmıştır; bireyler bu yolla etkili bir şekilde tedavi edilir. Açlıktan ölüm tehlikesinin baş gösterdiği durumlarda, bu nüfus zenginleştirilmiş un , yulaf lapası ve yüksek protein içeren bir bisküvi olan BP5 ile beslenir. BP5, dağıtımının çok kolay olması ve bireylerin yanında kolaylıkla evlerine götürebileceği bir yapıda olmasından dolayı geniş kitlelerin besin yetersizliğini tedavi etme durumlarında çok popülerdir. Aynı zamanda, BP5 ezilerek "iyileştirici süt" ile de karıştırılabilir. Bazı durumlarda ishal ve kolera dolayısıyla tetiklenen "susuzluk" da yaygın görülen problemlerdendir ve MSF bu problemi engellemek için "rehidrasyon" merkezlerini kurar. ""Oral Rehidrasyon Solüsyonu"" (ORS) adı verilen -glikoz ve elektrolitler içeren- özel bir içecek; kaybedilen sıvının geri kazanımı için kullanılır. Dizanteri veya kolera kaynaklı ishal durumlarında antibiyotik ler de kullanılabilir. Sağlığı sürdürmek, su kaynaklı hastalıkları önlemek ve beslenme programlarında tedavi için ( süt tozu yla veya yulaf lapası yla karıştırılması için) temiz su her zaman esastır. MSF su mühendisleri ve gönüllüleri, su kaynaklarını temizlemek ve bunun devamlılığını sağlamak için çalışır. Bu işlem, genellikle var olan "bir su kuyusunu modifiye etmek"le, "yeni bir su kuyusu açmak" la veya "su temizleme programı başlatmak"la sağlanır. Bunun yanı sıra bölgedeki kaynaklara göre "depolama sedimentasyonu", "filtreleme" veya "klorlama" yapılabilir. Sağlık, her saha görevinde en önemli unsurdur. Yerel sağlık çalışanlarının sterilizasyon teknikleri konusunda eğitilmesi; kanalizasyon yönetimi projeleri ve atık yönetimi ile beraber; bireysel ve çevresel temizlik sağlamada büyük önem taşır. Atık su yönetimi ve su temizliği, kirli sulardan kaynaklanan kolera gibi hastalıkları önlemektedir. Basit su temizleme yöntemleri projeler esnasında kolaylıkla uygulanabilir ve içme suyunun kirlenmesini önler. Çöpler, "normal atıklar" söz konusu olduğunda çukur kazılarak; tıbbi atık lar söz konusu olduğunda da yakılarak imha edilebilir. Fakat, temizlikte en önemli konu kesinlikle yerel halkın eğitilmesidir. Bu şekilde, MSF bu bölgeden ayrıldığı zaman, su ve atık yönetimi yerel halk tarafından etkili bir şekilde sürdürülebilir. Dünyanın geri kalanına ve idari birimlere, acil durumlarda oluşan koşulları hatasız bir şekilde rapor edebilmek için, tüm saha çalışmalarının verileri toplanır. Beslenme problemleri görülen çocukların oranı, nüfustaki beslenme yetersizliği oranını belirlemek için kullanılır ve bunun sonucunda gereken beslenme merkezi sayısına karar verilir. Farklı koşullardaki ölüm oranı , insani acil bir vakanın ciddiyet boyutunu rapor edebilmek için gereklidir. Bunu ölçmek için kullanılan yaygın bir yöntem de, devamlı olarak mezarlıklardaki gömü sayısını gözlemleyen bir ekip oluşturmaktır. Hastanelerde ise, MSF gönüllüleri hastalıkların görülme sıklığını derleyerek, salgın hastalıkların tetikleyicisini, yoğunlaştığı dönemleri ve görüldüğü yerleri tespit eder; buna bağlı olarak da gerekli sayıda aşı ve tıbbi malzemeyi temin eder. Örnek olarak, ""Menenjit Kuşağı"" adı verilen Alt Büyük Sahra bölgesi bu yolla tespit edilmiş ve hastalığın "aralık- haziran" ayları arasında yaygınlaştığı sonucuna ulaşılmıştır. Lokasyonda ve hastalığın yaygınlaştığı dönemde yaşanan kayma, kümülatif verilerin yıllar içinde devamlı güncellenmesiyle tespit edilebilmektedir. Salgın hastalık anketlerine ek olarak, MSF topluluklar içinde anket düzenleyerek farklı bölgelerde gözlenen şiddet olaylarını tespit eder. Katliamların boyutu konusunda tahminler yürüterek; adam kaçırma, tecavüz, cinayetlerle ilgili yeterli sayıda psikolojik programlar hazırlanır. Bu yolla, intihar oranlarının ve güvensizlik hissiyatının azalması sağlanır. Halkın zorlandığı büyük göçler, yüksek oranda yaşanan kayıplar ve katliamlar; anketler vesilesiyle veri olarak depolanır. MSF bu verileri, ilgili hükümetlere yardım ve imkân sağlamaları konusunda baskı yapmak; gerekli durumlarda da soykırımı açıklamak amaçlı kullanabilir. MSF ilk kapsamlı ölüm anketini 2004 yılında Darfur 'da yürütmüştür "Temel İlaçlara Ulaşım Kampanyası", 1999'da gelişmekte olan ülkelerde bulunması gereken temel ilaçlara erişim sağlamak için başlatıldı. "Temel ilaçlar" bir nüfus içinde en yaygın görülen hastalıkların tedavisi için yeterli miktarda bulunması gereken ilaçlardır. Ancak, gelişmekte olan ülkelerde yaygın görülen bu hastalıklar; gelişmiş ülkelerde günümüzde çok nadir rastlanan hastalıklardır. Bu sebeple, ilaç şirketleri bu ilaçları üretmenin artık kar getirisi olmadığını, üretim maliyetinin yüksek olacağını ve böylelikle tedavi masraflarının artacağını belirtmektedir. Böylelikle bu hastalıklar için yeni tedavi yöntemlerinin araştırmasına yatırım yapmamaktadır. Hatta bazı durumlarda bu ilaçların üretimi tamamen durdurulmaktadır. MSF, karşılaşılan bu zorluklardan dolayı, gelişmemiş ülkelerde görülen hastalıkların tedavisinde gerekli ilaçların üretimi ve tedariği konusunda, hükumetlere ve bu ilaç firmalarına baskı yapmaktadır. Son yıllarda, MSF ilaç firması Novartis 'in Hindistan'ın patent kanununa karşı davasını bırakması konusunda etkisini kullanmaya çalışmıştır. Bu yasa dolayısıyla Novartis Hindistan'da ilaçlarını patentleyememekteydi. Birkaç yıl önce, Novartis; Güney Afrika Cumhuriyeti'ne de, ülkenin fiyatı daha düşük AIDS ilaçları ithal etmesi sebebiyle dava açmıştır. MSF genellikle tarafsız olmasına rağmen, MSF temsilcilerinin açıklamaları bazı durumlarda kendilerinin politik pozisyon aldıklarını doğrulamaktadır. "Dr. Tido von Schoen-Angerer", "DWB Temel İlaçlar Ulaşım Kampanyası" 'nın yöneticisi, ""Beş yıl önce olduğu gibi, Novartis, yasal eylemlerinde, insanların temel ilaçlara ulaşması hakkının karşısında durmaktadır."" demiştir. MSF bu konuda internet sayfasında bir dilekçe hazırlayarak, Novartis'in bu davayı bırakmasını talep etmiştir. Bu olay, MSF'in yalnızca bir sağlık kuruluşu olmanın sınırlarını aşarak; insan refahını gözeten bir savunucu olarak da var olduğunu doğrulamaktadır. 1 Nisan 2013'te, Hindistan Mahkemeleri Novartis'in Gleevec üzerindeki patentini geçersiz kılmıştır. Bu karar, ilacın Hindistan marketinde düşük fiyatla yer almasını sağlamıştır. "Kaza kurşunu", "mayın" ve "salgın hastalık"lar sebebiyle yaşanan problemler ve ölümler dışında; MSF gönüllüleri bazı durumlarda politik sebeplerle kaçırılabilir veya saldırıya uğrayabilir. İç savaş yaşanan ülkelerin bazılarında, çatışan her iki tarafın mensupları da; insani yardım organizasyonlarının muhalif tarafın hizmetinde olduğunu düşünebilmektedir. Eğer bir yardım görevi, en çok zarar gören taraf dolayısıyla oluşturulmuşsa; MSF görevlileri, bu kişilerin iyileştirilmesinin önüne geçmeye çalışan gruplar tarafından saldırıya uğrayabilmektedir. Ancak, Terörizmle Savaş ; Birleşmiş Milletler 'in müdahale ettiği ve MSF gibi kuruluşların da çalıştığı ülkeler içindeki koalisyon güçleriyle anlaşan veya çalışan bazı gruplarda belli tavırlar oluşturmuştur. Amerika Birleşik Devletleri, diğer ülkelerde gerçekleştirdiği operasyonlarını " insani eylemler" olarak nitelendirdiğinden, bağımsız yardım kuruluşları birçok defa pozisyonlarını savunmak; hatta bazen ekiplerini ülkeden tamamen çekmek zorunda kalmıştır. Afganistan ve Irak'taki şehirlerin emniyetsizliği, ABD operasyonlarından sonra ciddi oranda artmıştır ve MSF bu ülkelere yardım göndermenin fazla tehlikeli olduğunu beyan etmiştir. MSF, 5 gönüllüsünün (Afgan Fasil Ahmad and Besmillah, Belçikalı Hélène de Beir, Norveçli Egil Tynæs, ve Hollandalı Willem Kwint) 2 Haziran'da, Kabil kuzeyindeki Khair Khāna dolaylarında kimliği belirsiz bir grup tarafından gerçekleştirilen pusuda öldürülmesinden sonra; 28 Temmuz 2004'te ekiplerini geri çekmek zorunda kalmıştır. 2007 haziranında, MSF Fransa gönüllüsü olan Elsa Serfass; Orta Afrika Cumhuriyeti'nde öldürülmüştür. 2008 yılının ocak ayında, Somali'de Damien Lehalle, Victor Okumu ve yerel gönüllü Mohammed Bidhaan Ali organize bir saldırıda hayatını kaybetmiştir; bunun sonucunda MSF'in Somali projesi sona erdirilmiştir. Politik istikrarsızlık görülen bölgelerde yaşanan kaçırma ve tutuklama olayları da gönüllülerin başına gelebilmektedir. Bazı durumlarda, MSF saha görevlerini bir ülkenin tamamında kalıcı olarak sonlandırılabilir. "Arjan Erkel", Kuzey Kafkasya Dağıstan görev başkanı, 12 Ağustos 2002 ile 11 Nisan 2004 tarihleri arasında bilinmeyen bir lokasyonda, kimliği belirsiz kişilerce rehin tutulmuştur. "Paul Foreman", MSF Hollanda başkanı; 2005 yılı mayıs ayında Sudan'da, bir önceki hükûmet tarafından gerçekleştirilen tecavüzleri kanıtlayacak olan raporları ve ifşa için gerekli belgeleri açığa çıkarmayı reddettiği sebebiyle Janjaweed milislerince (Darfur Savaşı'na bakınız) tutuklanmıştır. Foreman, bu olaya dahil olmuş kadınların isimlerinin gizli tutulması gerekliliğinden bahsetmiştir. Bu olay sonrasında MSF, Sudan hükümetinin Foreman'ı raporda açığa vurulan olaylar hoşuna gitmediği için tutukladığını ileri sürmüştür. 2011 yılında, Belçikalı Philippe Havet (53) ve Endonezyalı Andrias Karel Keiluhu (44) şikayetçi eski bir çalışan tarafından Somali Mogadişu'da öldürülmüştür. 14 Ağustos 2003'te, MSF Somali'deki tüm yardım programlarını; milislerin MSF gönüllülerini hedef alan saldırılar gerçekleştirmesi dolayısıyla sonlandırdığını açıklamıştır. Bu duruma hükûmet ve toplumun geri kalanının ilgisiz kaldığı görülmüştür. Tüm bu bilinçli saldırılara hedef olma ihtimalinin yanı sıra, doğal afet veya salgın hastalık dolayısıyla yapılan MSF müdahaleleri de gönüllüler için tehlike arz edebilmektedir. 2014 yılında, 14 MSF gönüllüsü Batı Afrika'da çalışırken ebola dolayısıyla hayatını kaybetmiştir. Bunun yanı sıra, 2015 Nepal depremi için çalışmakta olan acil yardım ekibinden dört kişi, yaşanan helikopter kazasında hayatını kaybetmiştir. Bu gibi uçak ve helikopter kazaları daha önce Sudan ve Honduras 'ta da yaşanmıştır. "", MSF gönüllülerinin ve doktorlarının Liberya ve Kongo 'daki savaş mağduru bölgelerdeki zorluklarla yüzleşmelerini konu alan, ödüllü bir belgeseldir. 2008 yılında Venedik Film Festivali 'nde prömiyer yapmıştır ve 2010 yılında ABD'de yayınlanmıştır. ""Invisibles"" MSF'in çalıştığı bazı bölgelerde dünyanın göz ardı edilmiş problemlerini ve bu problemlerin etkilediği insanları konu alan bir kısa film serisidir. Ödüllü olan bu belgesel, 2007 yılında Berlin Film Festivali 'nde gösterilmiştir. MSF'in o dönemki başkanı Dr. James Orbinski, MSF adına Nobel Barış Ödülü konuşmasını yapmıştır. Başlangıç kısmında, Ruanda Soykırımı 'nda acı çeken ve hayatını kaybeden insanların durumlarını dile getirmiştir ve bir kadın hastasının yaşadıklarına odaklanmıştır. ""Orada her gün hastaneye taşınan yüzlerce kadın, çocuk ve erkek vardı. O kadar çoktular ki; bazılarını sokakta yere yatırarak ameliyat etmek durumunda kalıyorduk. Hastane etrafındaki oluklar kandan dolayı tamamen kırmızıya boyanmıştı. Bu kadın, sadece bir usturayla saldırıya uğramamış; aynı zamanda bütün vücudu bilinçli ve sistematik olarak sakat bırakılmıştı. Kulakları kesilmişti. Yüzü o kadar dikkatle parçalanmıştı ki, yarıklar açıkça görülüyordu. O, insanlık dışı ve tarif edilemez işkenceler yaşayanlardan yalnızca biriydi. O sırada elimizden kanamasını durdurmak ve birkaç basit dikiş atmak dışında bir şey gelmiyordu. Kendimizi kaybetmiştik. Bu kadın, onun gibi sayısız kişinin sırada olduğunu biliyordu. Ve bu kadın, hayatımda duyduğum en temiz sesle bana şunları söyledi: "Allez, allez…ummera, ummerasha"; "Git, git arkadaşım. Cesaretini bul, ve yaşa."" Orbinski, MSF'in yüz yüze geldiği zorlukları duyurmak konusundaki kararlılığını da şu sözleriyle onayladı: ""Sessizlik, uzun zamandır tarafsızlıkla karıştırılmaktadır ve insani eylemler için bir gereklilik gibi sunulmaktadır. Kuruluşundan bu yana, MSF bu kanıya karşı durmaktadır. Bizler, kelimelerin hayat kurtardığından emin değiliz. Ancak sessizliğin, ölüme sebebiyet verdiğine kesinlikle eminiz."" Sınır Tanımayan Doktorlar 'ın isminden ilham alan birçok sivil toplum kuruluşu, isimlerine "Sınır Tanımayan" ("Without Borders") etiketini eklemiştir. End of the World End of the World, Aphrodite's Child grubunun ilk albümüdür. Fransa'da kaydedilen bu albüm özellikle "Rain and Tears" şarkısı ile listelerde başarılı olmuştur. Sıkı Aynasızlar Hot Fuzz yap覺m覺, 2007 y覺l覺na ait komedi, macera filmi. Nicholas Angel mesleğinde kendince başarılı olan, gayretkeş bir polis memurudur. Londra'da herkesten çok tutuklama oranına sahiptir. Bir gün çavuş olarak terfi ettiğini öğrenir ama aynı zamanda bir taşra kasabasına tayin edilmiştir. Tabii ki olaya bozulur ama vazife aşkı nedeni ile katlanır. Kasabaya gittiğinde gördüğü birkaç düzensizliği düzeltmeye çalışır ama genel düzene çok da müdahale edemez. Daha sonra kasabada peşpeşe cinayetler başlar. Bunları öncelikle kasabadaki rant kavgasından çıktığını düşünür ama gerçek farklıdır. Gassan Mesud Gassan Mesud (Arapça: غسّان مسعود; d. 20 Eylül 1958, Şam), Suriyeli oyuncu. Evli ve bir erkek, bir de kız çocuk babası olan "Mesud", Suriye'de birçok film çevirmiştir. Diplomasiyyoun adlı oyun kendisine aittir. 2005 yılında çekilen Cennetin Krallığı isimli filmde Müslüman orduların kumandanı Selahaddin Eyyubi olarak rol alması onun oyunculuk kariyeri için kilometre taşlarından biri olmuştur. 2006 yılında Türk yapımı "Kurtlar Vadisi Irak" isimli filmde, 2007 yılında da "" isimli Amerikan yapımlı filmde rol almıştır. Çalışmalarını halen ""Damascus Music and Drama School"" ve ""High İnstitution of Theatrical Arts"" adlı platformlarda sürdürmektedir. Gassan Mesud, çok konuşulan kelebek filminde de oynadı. Ayrıca Hz. Ömer dizisinde ise Ebu Bekir rolünü oynamıştır. BabagannuÅŸ BabagannuÅŸ Abugannuş veya Babagannuş, Levant mutfağına özgü soğuk meze. Patlıcanlar, domatesler ve biberler kömür ateşinde közlenip iyice piştikten sonra kabukları soyulur. Havan eliyle ezilerek püre haline getirilir ve iyice karıştırılır. Sarımsaklar dövülerek püreye katılır. Nar ekşisi, zeytinyağı ve tuz karıştırılarak soğuk servis yapılır. Ürdün, Suriye, Filistin ve Lübnan'da, baba ghanoush ince doğranmış soğan, domates ve diğer sebze ile harmanlanmış patlıcan yapılır. Mutabbal olarak Levant bilinen Mısırlı versiyonu, tahin, sarımsak, tuz ve limon suyu ile harmanlanmış, kavrulmuş yapılmış soyulmuş ve patlıcan püresi. Çörek otu ve biber tozu ilave edilebilir. Normalde zeytinyağı ve nar konsantresi bir sos ile servis edilir. Geleneksel yöntemde, patlıcan cilt hemen hemen yanmış görünür ve patlıcan, bu çökme başlayana kadar (patlıcan boyutuna bağlı olarak) yaklaşık 30 ila 90 dakika boyunca bir fırın içinde, ilk kavrulur. Yumuşatılmış eti sıkılmış, scooped veya aşırı su çıkarmak tuzlu ve daha sonra tahin ile ezilmiş mesafesindedir. Tarifin pek çok türevleri, özellikle de baharat vardır. Baharatlar sarımsak, limon suyu, zemin kimyon, tuz, nane, maydanoz ve sayılabilir. Bir tabak veya kase servis zaman, zeytinyağı dense üst. [4] [sayfa belirtilmeli] Bu geleneksel Bu yemeğin çeşitli Türkiye'de yaygın olarak Patlican salatası ("patlıcan salatası") olarak bilinir. [5] Genellikle püresi patlıcan ile yapılan, kesilen patlıcan ile çeşitleri Özellikle Antakya, Türkiye'nin güneyinde bulunan olmasına rağmen.Türkçe konuşulan Antakya kesiminde Babagannuş olarak, Arapça konuşan popülasyonlarının bölgelerde de abugannuş veya abugannuc olarak bilinir. İsrail'de, salat ḥatzilim denilen geleneksel versiyonu ızgara ve püresi patlıcan, tahin, zeytinyağı, limon, sarımsak ve maydanoz ile yapılır. Salat ḥatzilim b'mayonnaise denilen yerine tahin mayonez ile yapılmış bir varyasyon, aynı zamanda yaygın olarak kullanılabilir. [6] İsrailliler geleneksel ("toprak, yerli" Arapça) Baladi olarak bilinen "vahşi" patlıcan kullanın. https://en.wikipedia.org/wiki/Baba_ghanoush Üçgensel sayı Bir üçgensel sayı, 1'den "n"e kadar olan "n" doğal sayının toplamıdır. Bu sayılara üçgensel denmesinin sebebi, bir üçgen şeklinde dizilebilecek eşit çaplı topların sayılarına karşılık gelmeleridir. "n"inci üçgensel sayının formülü şöyledir: Bu formülden de görüldüğü üzere, "n"inci üçgensel sayı aynı zamanda, "n" + 1 elemanlı bir kümeden seçilebilecek birbirinden farklı tüm eleman çiftlerinin de sayısını verir. İlk 30 üçgensel sayı: 1, 3, 6, 10, 15, 21, 28, 36, 45, 55, 66, 78, 91, 105, 120, 136, 153, 171, 190, 210, 231, 253, 276, 300, 325, 351, 378, 406, 435, 465. Alman matematikçi Carl Friedrich Gauss, 1796'da her pozitif tam sayının en fazla üç üçgensel sayının toplamı olarak yazılabileceğini kanıtlamıştır. Dutlu, Kemah Dutlu, Erzincan ilinin Kemah ilçesine bağlı bir köydür. Köyün eski adı 1928 yılına ait kaynakta Çörencil olarak geçmektedir. Köyün eski bir ismi de Sarımeşe olup köyde bir zamanlar çok fazla dut ağacı olmasından ötürü "Dutlu" adını almıştır. Köy, Erzincan iline 62 km, Kemah ilçesine 12 km mesafededir. Bacardi Bacardi, Küba'da yaşayan İspanyol damıtımcı Don Facundo Bacardi tarafından bilinen çağdaş damıtım aygıtlarında damıtarak daha rafine ve rahat içimli bir hâle getirilmişidir. Bacardinin özü şeker kamışıdır. Dünya da barmenlerin kokteyllerde en çok kullandığı bir içki türüdür aynı zamanda. Firma 1862'de Küba’da üretime geçmiştir. Sonia Gandhi Sonia Gandhi, asıl adı Edvige Antonia Albina Maino, (doğum: 9 Aralık 1946), İtalya doğumlu İtalyan asıllı Hint politikacı. Hindistan Ulusal Kongresinin lideri ve eski Başkan Rajiv Gandhi'nin eşidir. 2004 yılında "Forbes" dergisi tarafından dünyanın en güçlü üçüncü kadını olarak gösterilmiştir. Şu anda da 13. sırada yer almaktadır. Ayrıca "Time" dergisinin "dünyayı etkileyen 100 isim" listesinde yer almaktadır. Popocatépetl Popocatépetl, ayrıca El Popo veya Don Goyo olarak da adlandırılır. Orta Meksika'nın ikiz volkanlar olarak adlandırılan volkanlarından biridir. Küçük kardeşi 5.286 m. yüksekliğindeki Iztaccíhuatl'dir. Şu an 5.462 m olan yüksekliğiyle Kuzey Amerika'nın Citlaltépetl'dan (Píco de Orizaba) sonra ikinci en yüksek volkanıdır. Dağın 21 Aralık 1994'teki patlaması, 50 yıllık suskunluk evresini sona erdirmiştir. Meksika eyaleti, Morelos ve Puebla il sınırında bulunan yanardağın, 16 km kuzeyinde ikizi olan Iztaccíhuatl yanardağı bulunur. Popocatépetl en son 2000 yılında etkin hale geçmiştir. Dağın Aztek kökenli olan adı, Nahuatl dilinde ""tüten tepe"" anlamına gelir. Bir Aztek efsanesine göre Popocatépetl, kralın paralı askeridir ve prenses Iztaccíhuatl'ye aşıktır. Bir savaş seferinden uzun süre dönmeyince Iztaccíhuatl, onun düşmüş olduğunu farzederek kendi hayatına son verir. Popocatépetl yine de zafer kazanmış şekilde savaştan eve döner. Yas halinde sevgilisinin cesedini bir dağa yatırır ve o zamandan beri tüten bir meşale ile başında nöbet tutar. Pelée Dağı Pelée, Karayipler'de Antil Denizinde, Fransa'ya bağlı Martinique adasında bulunan 1397 m yüksekliğindeki yanardağdır. Yöresel destanlarda "tanrıça" olarak anılan Pelée, 8 Mayıs 1902'de patladığında, buhar, duman, kül ve yanan gazlar üç dakikadan daha kısa bir sürede St. Pierre liman kentini yutmuş, 30 bin kişinin ölümüne neden olmuştur. Patlamadan kısa süre sonra National Geographic Society tarafından adaya inceleme yapmak üzere gönderilen Jeolog T.Hill başkanlığında, aralarında Israel Russel'ın da bulunduğu bir grup uzman, St. Pierre'de kurtulan tek insanın kalın duvarlarla örtülü bir hücrede cezasını çekmekte olan bir mahkûm olduğunu görmüştür. Bu nedenle, 20. yüzyılın Pompei'si veya modern Pompei olarak adlandırılan yanardağ patlaması Bu püskürme sonradan kül, gaz ve kızgın bulut saçan yanardağ püskürmelerinin " Pelee tipi" olarak adlandırılmasına neden olmuştur. Taal Yanardağı Taal, Filipinler'de Luzon Adası'nda bulunan 311 m yüksekliğindeki yanardağdır. Filipinler'in en aktif 2. yanardağıdır. Başkent Manila'nın 50 km güneyinde yer almaktadır. Şimdiye kadar 33 defa püskürmüştür. 1906'daki püskürmesi 1500, 1911'deki püskürmesi ise 1300 kişinin ölümüne neden olmuştur. 1965'teki püskürmesiyle birlikte oluşan gelgit dalgası yanardağ yakınlarındaki Taal gölünde birçok teknenin batmasına neden olmuştur. Filipinler'in tüm yanardağları Pasifik Deprem Kuşağı içerisinde yer almaktadır. Shawn Kemp Shawn T. Kemp, (d. 26 Kasım 1969; Elkhart, Indiana ABD) Amerikalı eski basketbol oyuncusudur. NBA tarihindeki en iyi smaç yapan oyuncuları arasında gösterilmektedir. Seattle Supersonics tarafından 1989 yılında 1. tur 17. sıradan draft edilmiş ve 1995-1996 sezonunda takımın NBA finallerine çıkmasında büyük rol oynamıştır. Seattle'da çok parlak yıllar geçirmesine rağmen, takım yönetiminin salary capinin büyük çoğunluğunu Gary Payton'a ayırdığı için hep anlaşmazlık yaşamıştır. Daha sonra Cleveland'a takas olmuş, orada da all-starlık performanslar göstermesine karşın, sorunlu kişiliği yüzünden oynadığı hiçbir yerde Seattle'daki parlak oyununu ortaya koyamamıştır. Beerenberg Yanardağı Beerenberg, Grönland'ın doğusunda Norveç'e bağlı Jan Mayen Adası'nda bulunan 2277 m. yüksekliğindeki yanardağdır. Dünyanın en kuzeyindeki etkin yanardağ özelliğini taşır. Üzeri buzulllarla örtülüdür. Galilei uydularÄ± Galilei uyduları, Jüpiter'in en büyük 4 uydusu İo, Europa, Ganymede, ve Callisto'nun ortak adları. Galileo Galilei tarafından Ocak 1610'da keşfedildiler ve Mart 1610'da uydu olarak tanımlandılar. Sinoptik Ä°nciller Sinoptik İnciller, Kitab-ı Mukaddes'te yer alan ve doğru kabul edilen dört incilden Matta, Markos ve Luka'ya ait olan üçü. Sinoptik, Yunanca "eş görünümlü" demektir (συν, syn, "eş" οψις, opsis, "görünen"). Bu üç incil konu ve üslup olarak birbirine benzediği, hatta önemli miktarda ortak metin içerdiği için "Sinoptik" adını almıştır. Dördüncü incil olan Yuhanna da İsa'nın hayatını anlatmakla birlikte, üslubu ve içeriği Sinoptiklerden farklıdır. Sinoptik İncillerin birbirlerine çok benzemesi, bu durumun nedenini sorgulayan "sinoptik sorunu"nun ortaya çıkmasına amil oldu. "Sinoptik sorunu"nun olası çözümlerinden biri, Markos'un Luka ve Matta'ya kaynaklık ettiği teorisidir. Bir diğer çözüm ise "iki kaynak savı" olarak adlandırılır. Buna göre Luka ve Matta, Markos dışında "Q metni" olarak adlandırılan üçüncü bir metni de kaynak almıştır. (Q, Almanca "kaynak" anlamına gelen "quelle" kelimesinin ilk harfinden) Omfalosel Omfalosel, gebeliğin erken dönemlerinde, bebek gelişimin normal bir parçası olarak "yer sıkıntısı sebebiyle" kordon içine yerleşen bağırsakların "uygun yer açıldığında" karın içine geri gelmemesi durumudur. 14. haftaya kadar gebeliğin normal seyrinin bir durumu olarak, bağırsakların, "dışarıda olabilmeleri" nedeniyle tanısı en erken bu haftadan itibaren koyulabilir. Amniyos sıvısı içinde "yüzen bağırsakların" görülmesiyle tanı konur. Çoğu durumda gebenin kanında alfafetoprotein ölçümü de yüksek oranda bulunur. 17. yüzyılda Ambroise Pare tarafından yenidoğan bir bebekte omfaloseli ilk kez tanımlanmıştır. Sonraki 200 yıl süresince çok nadir olarak gastroşizis ve omfalosel bulguları bildirildi, ama bunların çok azı yaşayabildiler. 1948 yılında, Gross omfalosel için aşamalı tedaviyi önerdi; başlangıçta kusur geçici olarak deri ile kapatılıyor ve daha sonra oluşan bu ventral herni onarılıyordu. Bundan sonraki ikinci ana teknik ilerleme, Schuster'in açıkta olan bağırsakları, ektraabdominal olarak iki kat geçici tabaka ile sarılmasını önermesi olmuştur. Allen ve Wrenn bu tekniği bağırsakların etrafında bir torba oluşturacak şekilde, tek tabaka silastik örtü kullanarak değiştirmiştir. Bağırsaklar giderek karın içersine yerleşiyor ve geç dönemde fasyal kusur kapatılıyordu. Herero ve Nama Soykırımı Herero ve Namaka Soykırımı ya da Namibya Soykırımı (Almanca "Aufstand der Herero und Nama" «Herero ve Nama Başkaldırısı»), Afrika Talanı sırasında Alman Güneybatı Afrikası'nda (günümüzdeki Namibya'da) 1904-1907 yıllarında Almanlar tarafından yerli Bantu halklarından Hererolara ve Hotanto halklarından Namalara karşı girişilen soykırım. 12 Ocak 1904'te, Samuel Maharero idaresindeki Hererolar halkı Alman sömürge idaresine isyan etti. Ağustosta, Alman generali Lothar von Trotha Waterberg Savaşında isyancıları yenerek aileleriyle birlikte bölgeden Omaheke çölüne sürdü. Ekimde ise bölgedeki bir başka halk olan Namalar da isyan ettiler. Almanlar onlara da aynı şekilde davranarak 65,000 Herero'yu (toplam nüfuslarının %80) ve 10,000 Nama'yı (toplam nüfuslarının %50) yok ettiler. Katliamda en çok kullanılan yöntem ise asileri çöle sürüp orada susuzluktan ya da önceden zehirlenmiş içme suları ile öldürmekti. 1985'te, BM'nin Whitaker Raporunda Almanların Herero ve Namalara Guney-Batı Afrika ya da şimdiki adıyla Namibya'da gerçekleşen bu olayları 20 yy.'da gerçekleştirilen ilk soykırım hareketi olarak değerlendirmiştir. Alman Hükümeti Yardım Bakanı Heidemarie Wieczorek-Zeul, 2004'te şöyle bir demeç vermiştir: "Almanlar olarak biz bu olaylardaki tarihi sorumluluklarımızı ve hatalarımızı kabul ediyoruz." Alman devleti kurtulan kurbanların evlatlarına tazminat ödenmesinin söz konusu olmadığını açıkladı. Yale Üniversitesi'nden soykırım tarihçisi Benjamin Madley'e göre, Güneybatı Afrika'daki Herero Soykırımı birçok yönden Amerika'daki Yuki Soykırımı ile Avustralya'daki Tasmanya Soykırımına benzemektedir. Her üçünde de kendini "human" («insan») olarak vasıflandıran birçok Beyaz yerleşimci tarafından yerliler "subhuman" («insan-altı, alt-insan : insan olmayan, insanla aynı kategoride bulunmayan, insandan daha aşağıda bulunan») olarak görülmüştür. Hererolar, o zamanki adıyla Güney-Batı Afrika'daki Damaraland bölgesinde (şimdiki Namibya) daha çok hayvan çobanlığı yaparak hayatları sürdüren bir kabileydi. Afrika'da o dönemde yaşanan Afrika Dalaşı sırasında Büyük Britanya bölgede hiçbir ilgisi olmadığını açıklayarak, o sıralarda Afrika'da neredeyse önemli hiçbir sömürgesi bulunmayan Almanların, Avrupa dışında yerleşebildikleri tek yere sahip olmalarına göz yumdular. Bölgede aynı zamanda bulunan Hukkularla süren mücadelelere rağmen 1894 yılında kısmi barış sağlandı. Prusya'nın imparatorluğa bağlı askerleri "Schutztruppe"'nin gelmesi ve vali Theodor Leutweinçalışmaları ile bölgede ciddi gelişmeler sağlandı. Almanya'dan gelenleri o zamanki yönetim yerlilerden zorla alınan topraklara yerleştirme politikası güdüyordu. Eşitlik ve adaletten uzak politikaların yerli halk üzerinde uygulanması ve bölgede köleciliğin başlaması üzerine büyük bir memnuniyetsizlik başladı. Tarıma müsait toprakları alan Almanlar, ayrıca bölgede bolca bulunan elmasları da kontrol etmek üzere madenlere el koymaya başladılar. 1903'te ilk isyanı başlatan Nama kabilesi oldu. Hendrik Witbooi yönetiminde 60 kadar Alman yerleşimciyi öldürdüler. Namalara daha sonra Hukkular da katıldılar. Şef Samuel Maharero idaresindeki isyanlarla beraber, bölgede mücadele artarak sürdü. 1904'te Hererolar tekrar isyan etti ve bu kez 120 Alman öldürüldü. Öldürülenlerin içinde kadınlar ve çocukların da bulunması, merkezi yönetimin önlem almasını zorunlu kıldı. General Lothar von Trotha Ekim 1904'te de 14,000 askerle bölgeye gönderildi. Hererolara yazdığı mesaj şöyledir: "Ben, Alman kuvvetlerinin muzaffer komutanı, bu mektubu Herero halkına gönderdim... Bilesiniz ki tüm Hererolar burayı terk edecektir. Alman sınırları içinde bulunacak silahlı ya da silahsız her Herero, bir hayvanla beraber olsun olmasın, vurularak öldürülecektir. Şu andan itibaren karınızı ya da çocuğunuzu da bu topraklarda istemiyoruz. Onları da ya süreceğim ya da vuracağım. Hererolarla ilgili kararım budur." Kayser'in 1904 yılında çok zalimce bulduğu bu emir, kaldırılıncaya kadar pek çok Hererolu öldürüldü ya da sürüldü. Emrin hükmü kalmamasına rağmen, bu emirle başlayan öldürmeler, daha sonra katliama giden yolun başlangıcı oldu. Esir alınanlar toplama kamplarında çalışarak ölüme terk edildi. Alman kuvvetleri sayıları 3000-5000 Herero savaşçısı ile Waterberg Savaşı'nda karşılaşarak yenilgiye uğrattılar. Buradan kurtulanlar ve aileleri ise Britanya'nın isyanı durdurmaları karşılığı sunduğu sığınma hakkını kullanarak Bechuanaland bölgesine gittiler. Savaşın ardından sığınma hakkı verildiğini duyan 24,000 kadar Hererolunun hayatı Kalahari çölünde Bechuanaland bölgesine ulaşabilme umudu ile çıktıkları çöl yolculuğunda sona erdi. Sonradan bölgede görev yapan Alman devriyeleri 7–8 m'lik su bulmak amacıyla kazınmış kuyularının dibinde binlerce kemik buldukları rapor etmişlerdir. Şef Maherero ve 1000 kadar adamı çölü geçerek Bechuanaland'da sığındılar. Savaştan kurtulan ve sığınmak için Britanya bölgesine kaçamayan çoğu kadın ve çocuk, tıpkı 1. ve 2. Boer Savaşlarından kalanların başına gelen kadere benzer şekilde toplama kamplarına yerleştirildi. Almanlar her Herero'ya bir numara verdiler ve kamplarda ya da çalışarak ölen her Herero'nun kaydını düzenli bir şekilde tuttular. Kamplardan çalışmak üzere Alman firmalarına gönderilenlerin ölmelerine göz yumuluyordu. Ağır çalışma koşulları, hastalıklar ve kötü beslenme yüzünden Hereroların nüfuslarının %50-%80'nin yok olduğu sanılmaktadır. 1908'de Alman idaresinin tekrar kurulmasına dek 100,000 insanın öldüğü sanılmaktadır. Olaylarda 19,000 Alman askerinin yer aldığı düşünülmektedir. 1985 BM Whitaker Raporuna göre, 65,000 Herero (nüfusun %80'i) ve 10,000 Nama'nın (nüfusun %50'si) 1904-1907 arasında öldüğü ya da öldürüldüğü düşünülmektedir. Başka kaynaklar toplam sayıyı 100,000'e tamamlamaktadır. Tam bu zamanlarda bölgede bulunan elmas yatakları, bölgenin önemini Almanlar ve başkaları için daha da artırdı. Almanlar koloniyi 1919 Versay Antlaşması ile Güney Afrika'ya kaptırdılar. Köln Üniversitesi'nden Hollandalı tarihçi Jan-Bart Gewald, Alman babalardan olan binlerce çocuk için özel kurulan bazı toplama kamplarından bahsetmiştir. Erkeklerinin çoğu öldüğünden kadınlar ve genç kızlar, Alman askerlerine seks kölesi olmaya zorlanmışlardır. GastroÅŸizis Gastroşizis, Yunancada "yarık karın" anlamına gelen ve sağlam göbek kordonunun lateralinde abdominal duvar kusuru oluşması durumudur. Hem Omfalosel hem de gastroşiziste bağırsaklar karın içinde değil, dışarıda yer alırlar. Omfaloselde bağırsakların üzeri karın içi zarı ile örtülü iken diğerinde bu durum böyle değildir.. Ultrason yardımı sayesinde, omfalosel ve gastroşizis teşhisi yapılabilir. Minimum, hamilelik döneminin 3. ayından sonra teşhis edilmesi mümkündür. Bu döneme dek, bağırsakların dışarıda görünmesi zaten normal olarak kabul edilir. Bu duruma ise, “fizyolojik herni” ismi verilir. Gastroşizis ve omfaloselde, anne kanında AFP (alfafetoprotein) ölçümünün değerleri yüksek bulunarak, polihidramnios (amniyon suyu fazlalığı) ile karşılaşılabilir. Tedavinin yapılabilmesi için, bebeğin dünyaya gelmesinin ardından ameliyat edilmesi gerekmektedir. Gerçekleştirilen ameliyatların, büyük çoğunluğunda başarı elde dilir. Ancak, bebekte bu rahatsızlığa eşilk eden başka bir anomalilerin bulunması halinde, bebeğin durumu bu anomalilerin ne olduğuna ve ciddiyetine bakılarak değişiklik gösterir. Bebekte omfalosel haricinde başka bir anormallik bulunmuyor ise, bebeğin yaklaşık %90 civarında yaşama şansı bulunur. Beraberinde oligohidramnios veya polihidramnois (bebeğin suyunun az veya fazla olması) bulunuyor ise, kromozomal anomali riski de artar ve bu durumda bebeğin yaşama şansı da azalır. Shonda Rhimes Shonda Rhimes (doğum: 13 Ocak 1970), Amerikalı senaryo yazarı, yönetmen ve yapımcı. En çok yapımcısı ve yaratıcısı olduğu Grey's Anatomy dizisi ile bilinmektedir. Chicago, Illinois doğumludur. "Güney Kaliforniya Üniversitesi" da sinema ve tiyatro eğitimi almıştır. Time dergisinin 2007 yılında yayımladığı "dünyayı etkileyen 100 kişi" listesinde yer almaktadır. Mısırca Mısırca, Afroasya dillerine bağlıdır. Genellikle Mısırca'nın yazısı hiyeroglif'ti. TÃºpac Amaru Túpac Amaru (1545-1572), son İnka hükümdarı. Neil deGrasse Tyson Neil deGrasse Tyson (d. 5 Ekim 1958 , New York, ABD), Amerikalı astrofizikçi. 1996 yılından beri Amerikan Doğa Tarihi Müzesi'ne ait olan "Hayden Planetaryumu'"nun da yöneticisidir. New York'ta doğmuştur. İlk eğitimi yıllarında güreş ile ilgilenmiş ve okulun fizik dergisi yöneticiliğini yapmıştır. Genç yaşlarda astronomi ile ilgilenmeye başlamıştır. Astronom Carl Sagan tarafından "Cornell Üniversitesi'"ne alınmaya çalışılsa da Harvard'ı tercih etmiştir. Burada fizik bölümünden mezun olmuş ve lisans üstü eğitim amacı ile Texas Üniversitesi'ne geçmiştir. Burada da güreş ve dans ile ilgilenmiş ve 1985 yılında üniversite takımı ile beraber latin salon dansları dalında ulusal yarışmada altın madalya almıştır. 1988 yılında "Columbia Üniversitesi'"ne geçerek astrofizik dalında çalışmıştır. Astronomi alanında pek çok popüler kitap yazmıştır. 2001 yılında Başkan George W. Bush tarafından uzay ile ilgili komisyonlarda görevlendirilmiştir. 2004 yılında NASA tarafından halka olan eğitim ve katkılarından dolayı madalya ile ödüllendirilmiştir. Halen Planetary Society kurumunun başkanlığını yürütmektedir. Sekiz adet onursal doktorası bulunmaktadır. Bir asteroide (13123 Tyson) onun adı verilmiştir. 2007 yılında Time dergisince "dünyayı etkileyen 100 kişi"den biri olarak gösterilmiştir. Ayrıca "" adlı belgeselde sunuculuk yapmıştır. Altın Küre Cecil B. DeMille Ödülü Hollywood Yabancı Basın Birliği'nin ("Hollywood Foreign Press Association") Altın Küre Ödüllerinde, sinema dünyasına önemli katkıları olan kişilere 1952'den beri dağıttığı ödül. *2008 ödül töreni, 2007-08 Writers Guild of America grevi nedeniyle iptal edildi; HFPA ödülü 2009 törenine erteledi. **Ödülü, Woody Allen adına Diane Keaton almıştır. İstanbul 5 Gün İstanbul 5 Gün ya da İstanbul 5 Days İstanbul Orienteering Kulübü (İOG) tarafından İstanbul'da her yıl düzenlenen bir oryantiring yarışmasıdır. İstanbul'un Asya ve Avrupa yakalarındaki orman ve parklarda düzenlenen yarışma, bu özelliğiyle dünya üzerinde iki kıta toprakları üzerinde gerçekleştirilen ilk ve tek oryantiring yarışması olma özelliğini taşımaktadır. Yarışmanın düzenlendiği yerler arasında İstanbul Üniversitesi, Belgrad Ormanları, Beykoz Korusu ve Kapalıçarşı vardır. Yarışma ilk defa 2004 yılında altı ülkeden toplam doksan bir sporcunun katılımıyla gerçekleşti. 1-5 Kasım 2006 tarihleri arasında üçüncü defa düzenlendiğinde ise yirmi dört ülkeden yaklaşık dört yüz sporcu katıldı. BAFTA En İyi Özgün Senaryo Ödülü BAFTA En İyi Özgün Senaryo Ödülü kazananların ve adayların listesi; Maultier Maultier, Opel Blitz model kamyonlarının Nazi Almanyası döneminde savaşta arazi şartlarındaki kabiliyetlerini yükseltmek amacıyla arka çekiş sistemine palet takarak modifiye edilmeleri sonucu üretilen modifiyeli kamyonlardır. Ağır ve yavaş olmalarından dolayı bu modellere Almancada katır anlamına gelen maultier ismi yakıştırılmıştır. Askeri adı SdKfz olarak bilinir. Gücünü 3,6 litre opel 6 silindirli motorundan alır. 75 hp olan motor, bu büyük ve güçlü arka aks sistemini ilerletebilimek için her 100 km de 65 litre benzin harcar. Maksimum hızı 40 km'nin üstüne çıkamaz. Ama her tür arazi şartında, bataklıklarda, çamurlu ve karlı arazilerde normal kamyon modelinden daha başarılı bir arazi performansı çizer. Kullanıma geç girmesi savaşın dönüm noktası olan Stalingrad Muharebesi gibi lojistiğin öneminin büyük olduğu pek çok savaşı kaçırmıştır. Kursk Muharebesi'nde rol almış, savaş yaz aylarında geçtiği için pek bir performans sergileyememiştir. Live Earth Live Earth, çevre bilinci sorumluluğuyla tüm dünya çapında düzenlenmiş dev konser organizasyonu. Live Earth konseri, 7 Temmuz 2007 günü Avustralya ve Japonya'da başladı. Amacı; küresel ısınmaya karşı mücadelede Dünya insanlarını bilinçlendirmek, durumun ciddiyetini vurgulamak olan organizatörler, konserin 120 ülkenin TV kanalı tarafından yayınlanacağını ve aynı zamanda internet üzerinden yapılacak canlı yayınlarla 2 milyar kişiye ulaşılacağını açıklıyorlar. Konserlerin yanı sıra televizyonlarda gün boyu çevre sorunlarına yönelik programlar yayımlanıyor. Madonna, Red Hot Chili Peppers, The Police, Roger Waters, Shakira, Bon Jovi gibi ünlü isimler başta olmak üzere 150’den fazla grup ve şarkıcının sahne alacağı konserlere Tokyo'da 10.000 kişinin katılması hedeflendi. İklim Koruma Birliği (The Alliance for Climate Protection-TACP) ve Sivil Toplum Kuruluşları tarafından düzenlenen Live Earth konseri, 2005 yılında yoksullukla mücadele için yapılan "Live 8" konserinden esinlenmiş ve “Çağrıya cevap ver” sloganını kullanıyor. Organizatörler yedi kıta üzerinde konserler vermeyi amaçlamaktadır. Türkiye kadın millî futbol takımı Türkiye kadın millî futbol takımı, 1995'te kurulmuştur. Uluslararası müsabakalarda Türkiye'yi temsil eden kadın millî takımının önemli bir başarısı yoktur. 2006'da Türkiye Kadınlar Futbol Ligi'nin tekrar kurulması ile kadrosu güçlendirilmiştir. "11 Kasım 2019" itibarıyla: Futbol geliştirme direktörü: Tolunay Kafkas Openmoko OpenMoko özgür yazılımları kullanarak akıllı telefon platformu oluşturmayı amaçlayan bir projedir. OpenMoko Linux çekirdeğiyle birlikte X.Org Sunucusu ve Matchbox Pencere Yönetisi ile inşa edilmiş Grafiksel Kullanıcı Arayüzü'nü kullanır. OpenEmbedded geliştirme çatısı ve ipkg paket sistemi yazılım paketlerini oluşturmak ve yönetmek için kullanılmıştır. Under My Skin (Avril Lavigne albümü) Under My Skin, Kanadalı şarkıcı ve şarkı sözü yazarı olan Avril Lavigne'in ikinci stüdyo albümü. 25 Mayıs 2004 tarihinde, "Arista Records" adlı bir müzik şirketi tarafından çıkarılmıştır. Albüm,çıktığı hafta "Billboard 100" listesinde, Avustralya ARIA albüm listesinde ve Birleşik Krallık albüm listesinde zirveye yerleşti. "Under My Skin", Lavigne'in ilk albümü Let Go'dan biraz daha farklıydı. daha çok pop ve punk türüne ait müzikler ve ritimler içeriyordu. Albümdeki müzik biraz daha ağırdı. Temmuz 2004'te ilk platin RIAA Sertifikası nı almıştır. Aynı yılın Kasım ayında ikinci platin sertifikayı ve 2006 Ocak'ta da üçüncü platin sertifikasını almıştır. Albüm 2007 yılı itibarı ile dünya çapında sekiz milyon kopya satmıştır. Albümdeki birçok şarkıyı Lavigne,Kanadalı şarkıcı "Chantal Kreviazuk" ile beraber yazdı. "Nobody's Home" isimli şarkıda ise,Evanescence grubunun eski gitaristi Ben Moody ona eşlik etti. Ayrıca şarkıların yapımında Evan Taubenfield da yer aldı.Albümde yer alan yapımcılar Butch Walker,Raine Maida ve Don Gilmore'dur. Don Gilmore daha önce Good Charlotte ve Linkin Park gibi grupların da yapımcılığını yapmıştı. Albüm Maida'nın Malibu stüdyolarında kaydedildi. Avril Lavigne, albümün içeriği ile ilgili olarak resmi websitesinde albümün bu sefer daha fazla içinde yer aldığını, nereye hangi müziğin konması gerektiği hakkında yorumlar yaptığını ve bu seferki albümünden çok daha fazla zevk aldığını söylemiştir. Albümde yer alan on birinci şarkı "Freak Out" bir single olarak çıkmamasına rağmen,BBC İskoçya kanalının bir spor programının açılış müziği olmuştur. Ayrıca "Buzlar Prensesi" adlı filmin fragmanlarında yer almıştır. "Slipped Away" adlı şarkı ise Lavigne'nin dedesinin ölümü ile ilgilidir.Bu da 2003'te "Searching For David's Heart" adlı filmde yer almıştır. Lavigne Let Go'nun 17 milyon kopya satması sebebiyle 2. albüm hakkında endişeleri olduğu iddialarını kabul etmedi. Hatta yazacak daha çok şarkısının olduğunu söyledi ve albüm için yeterli sayıda parçayı kaydettiklerinde şarkı yapmaya devam ettiğini; Evan Taubenfeld'in hatırlatmasıyla albümü çıkarabileceklerini fark ettiğini söylemiştir. Albümden çıkan ilk single Don't Tell Me oldu. Şarkı bir kızın erkek arkadaşının onu bazı konularda zorlaması ve kızın bunlara hazır olmaması ile ilgilidir. Bu single ile Avril Lavigne listelere geri döndü. Birçok ülkede ilk ona girdi. Billboard listesinde yirmi iki numarada yer aldı. Single 2004 yılının Ekim ayı sonlarında altın sertifika aldı. "Take Me Away" sadece bir radyo single idi. Yalnızca Kanada ve Avustralya'da çıktı.(Mart-2004) "My Happy Ending" albümden çıkan ikinci single'dır. Haziran 2004'te radyolarda çalınmaya başladı. 2 Ağustos 2004'te de satılmaya başlandı.Şarkı Kanada'da birkaç hafta zirvede kaldı. ABD, Almanya, Birleşik Krallık ve Avustralya'da ilk beşte yer aldı. Billboard 100 listesinde dokuzuncu sıraya kadar çıkabildi. Kasım 2004'ün ortasında altın sertifika, 2005 yılının Ocak sonlarında ise Platin sertifika aldı. (bkz. RIAA Sertifikası) "Nobody's Home" bu albümün üçüncü single'ıdır. Birçok ülkenin radyolarında çok kez çalsa da listelerde önemli bir başarı elde edemedi. Ama genel olarak listelerde ilk 40'ta yer aldı. Billboard 100 listesinde en fazla 41. sıraya kadar yükselebildi. "He Wasn't" albümden çıkan dördüncü single'dır. Birleşik Krallık'ta yirmi üçüncü sırada yer aldı.ABD'de ise yayınlanmadı. Bununla beraber "Fall To Pieces" adlı şarkı diğer ülkelerde sadece radyolarda çalarken ABD'de bazı konser görüntüleri içeren bir single olarak piyasaya sürüldü. Ama diğer ülkelerde çıkmadı. Under My Skin, 25 Mayıs 2004'te ABD'de çıktıktan sonra bu ülkede ilk haftasında 381.000 adet kopya satarak zirveye yerleşti. Aynı şekilde ilk haftasında Kanada'da da 63.000 adet kopya satarak ilk sıraya yerleşti. Tayvan, Birleşik Krallık, Meksika,İspanya, Avustralya listelerinde de aynı başarıyı tekrarladı. ABD Billboard İnternet Albümleri listesinde de bir numara oldu. Yeni Zelanda albüm listesinde, en fazla yedi numaraya kadar yükselebilmesine karşın bu listede beş ay kaldı. 15 Nisan 2007'de eski bir albüm olmasına karşın, "Birleşik Krallık Albüm Listesine" altmışıncı sıradan yeniden giriş yaptı. Avril Lavigne, yeni albümü tanıtmak amacıyla, 2 Mart 2004 tarihinde başlayan 21 şehri kapsayan bir turneye çıktı. Turne Kanada ve ABD'deki şehirleri kapsıyordu ve Minnesota'dan başlıyordu. Her performansında yeni albümde yer alan şarkıların akustik versiyonlarını da seslendirdi. Şehirlerdeki konserlerin hepsi son 48 saate kadar açıklanmadı. Turne çok sevildi ve çok başarılı oldu. Bu turnede Avril Lavigne'nin akustik performansları bir albümde toplandı ve ABD'de bazı müzik albümü satan yerlere dağıtıldı. Time Time, haftalık bir haber dergisidir. Dünyanın en saygın haber ve politika dergilerinden birisidir. Amerika merkezli derginin Avrupa sürümü "Time Europe", eski adıyla "Time Atlantic", Londra'da basılmaktadır. "Time Europe", Orta Doğu, Afrika ve Latin Amerika'yı da kapsamaktadır. Ayrıca Asya sürümü,