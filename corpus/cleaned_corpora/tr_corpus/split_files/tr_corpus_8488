eşyalar sunma suretiyle onun inandırma şahsi çabalarını artırırlar. Ulis'nin bulunduğu koruda ise Minerva oraya gelip Ulisse'ye bu taliplere karşı gelebilecek ve onları bu uğraştan caydırabilmek için onları tek tek dövüşe çağırıp birer birer onları öldürmesi gerektiğini ona bildirir. Hemen tekrar dilenci kılığına bürünen Ulis saraya gelir. O gelir gelmez taliplerin yardımcısı olan İro Ulis'e karşı gelerek onu bir düelloya davet eder. "Senin sakallarını birer birer çekeceğim." Ulis bu kavgayı kabul eder ve İro'yu hemen yenik düşürür. Penelope de bir değişik strateji düşünmüştür. Ulis'in yayını çekebilecek taliple evleneceğini ilan eder. Bütün talipler Penelope'nin bu meydan okumasını kabul ederler ama hiçbiri yayı çekmeyi başaramaz. Kılık değiştirmiş olan dilenci şeklindeki Ulis kendinin bu uğraşı başaracağını belirtir. Etraftakileri çok şaşırtarak yayı çekmeyi başarır. Bu uğraşı tamamlayan Ulis talipler çok kızdığını bildirir. Tanrıların isimlerini de anarak, bu üç talibi çekmiş olduğu yayı kullanarak oklayıp öldürür. "İşte böyle yay şu nedenlerle gerilip kullanılır: öldürmek için, harap etmek için, tamamen elemine etmek için". Kendine hayat sağlayan taliplerin öldürüldüğünü gören Iro, bir acıklı monolog aryası söyleyip intihar eder. ("Ruhumu üzüntüye boğan, ey keder ez eza") Taliplerle birlikte sevgilisi olan Eurimacus'un da öldürüldüğünü gören Melanto bunları öldüren hüviyeti bilinmez kişinin Penelope'yi ona karşı yeni bir tehlike olarak ortaya çıkarabileceğine onun uyarır. Penelope bu sözlere hiç aldırmaz; ve kaybolmuş sandığı kocası Ulis'nin yasını çekmeye devam eder. O zaman Eumate ve Telemaco Penelope'ye bu dilenci kılıklı kişinin Ulis olduğunu açıklarlar. Ama Penelope bunlara da inanmaz. "Sözleriniz hep değişmiyor ama bana vermek istediğiniz yalancı teselli beni daha da üzüyor." Bu sırada sahne göklere tanrılar yanına geçer ve orada Minerva tarafından inandırılmış olan Giuone, Giove ve Nettüne'yi Ulis'nin tekrar tahtına dönmesine izin vermeye inandırır. Saraya dönünce Ulis'nin eski lalası olan Ericlea çocukken baktığı Ulis'nin sırtında hemen tanınabilecek bir yara izi bulunduğunu ve onun bundan hemen tanınabileceğini hatırlar. Ama bu bilgisini hemen ortaya çıkarmaz. "Bazen yapılabilecek en akıllı iş hiç ses çıkartmamaktır." Ulis tekrar kendi şeklini alıp kendi giysilerini giydikten sonra bile Penelope onun geri dönen Ulis olduğuna inanmaz. O zaman Ericlea Penelope'ye Ulis'yi sırtındaki eski yara izi ile nasıl gayet inanılır şekilde tanıyabileceğini ifşa eder. En sonunda Ulis evlilik yatağından bulunan çarşaf ve yorganlar üzerinde bulunan ve sadece karı koca tarafından bilinen özel simgelerin ne olduğunu Penelope'ye açıklar ve böylece karısını kendinin Ulis olduğuna inandırır. Tekrar birlesen iki eş yeniden aşklarını kutlamak için çok sevinçle şarkıya başlarlar: "Güneşim, uzun zamandır iç çekerek beklediğim. Işığım. Tekrar geri geldin!" "Il ritorno d'Ulisse in patria" I. Perde 1. Sahne Penelope aryasi "Di misera regina": 1991-92 Serie A 1991-92 Serie A İtalya'da en üst düzey futbol ligidir. Bu sezonun sonunda Milan takımı 12.şampiyonluğunu kazanmıştır. Toni Storaro Toni Storaro, resmî adıyla Tunçer Fikret Ali, ( trl: Tunčer Fikret Ali), (d. 2 Ağustos 1976, Şumnu), Türk kökenli bir Bulgar sanatçı. Hâlen Sofya'da yaşıyor. Bulgarca ve Türkçe şarkı söyleyen Toni Storaro, 2000 yılından bugüne değin Bulgar pop ve çalga müziklerinin tanınmış isimlerden birisi haline gelmiştir. 8 yıl içinde 11 tane albüm çıkarmıştır. Storaro Tarkan'ın 2 Haziran 2006 tarihindeki konserinde şarkı söyledi. Ayrıca Yunanistan, İspanya, Belçika, Hollanda, Almanya ve ABD'de de tanınıyor. Oğulları Fiki (Fikret) ve Emrah da şarkıcıdır. Gökhan Açıkgöz Gökhan Açıkgöz (d. 18 Ağustos 1993 Kayseri), Kayseri Şekerspor'da oynayan Türk futbolcu. 2011-12 sezonu başında Paf takımdan A takıma çıkan oyuncu ilk profesyonel maçına Kasımpaşa SK karşısında çıkmıştır. Sağ bek ve stoper mevkilerinde de görev yapmaktadır. Ä°rem Sak İrem Sak (d. 9 Şubat 1986, Sivas), Türk oyuncu. İrem Sak, 1986 yılında Sivas'ta doğdu. Çerkes kökenlidir. İlkokul, ortaokul ve liseyi burada tamamlayıp, 2006 yılında üniversite eğitimi için İstanbul'a geldi. İstanbul Üniversitesi Amerikan Kültürü ve Edebiyatı bölümünden mezun oldu. Lise yıllarında birkaç tiyatro oyununda yer alan oyuncu, 2008 yılında Beşiktaş Kültür Merkezi'nde Sizinkiler adlı oyunda Zeytin karakterini canlandırdı. Aynı yıl içinde Domino's Pizza, Garanti Bankası, Coffee Mate, Allianz, Teknosa ve Money Club reklamlarında oynadı. İlk kamera deneyimini Şen Yuva adlı dizide Şehrazat karakteriyle edindi. Ardından 2011 yılında Meltem Bozoflu'nun yönettiği bir BKM yapımı olan 5'er Beşer programında Sinem karakterini canlandırdı, fakat 5'er Beşer programının televizyon ömrü çok uzun sürmedi. Kanal D'de yayımlanan ve senaryosunu Gülse Birsel'in yazdığı "Yalan Dünya" adlı dizide Tülay karakterini canlandırdı. 2012 Altın Kelebek Ödül Töreni'ni Sarp Apak ve Öner Erkan ile birlikte sundu. 3 yıl aranın ardından 2015'te Güldür Güldür'e döndü. 2017'de 28. Ankara Uluslararası Film Festivali'nde Martı adlı dram filmiyle en iyi yardımcı kadın oyuncu ödülünü aldı. 2018'de Güldür Güldür'den ayrıldı. Dönerse Senindir, Ölümlü Dünya ve Düğüm Salonu filmlerinde rol alan oyuncu 2019'da Bir Aile Hikayesi adlı dram dizisinde Müjde Güneş karakterini canlandırdı. Gupse Ã–zay Gupse Özay (d. 30 Temmuz 1984, İzmir), Türk oyuncu ve senaristtir. Gupse Özay, Çerkes kökenli bir aileden İzmir'de dünyaya geldi. Çerkesçe olan adı "canımın içi" anlamına gelmektedir. Gupse Özay Ege Üniversitesi Radyo Tv ve Sinema bölümünde okumuştur. Üniversite yıllarında dostlarıyla çektikleri "Yaman Yaşamışım" adlı belgesel ile ödül almıştır.TRT’den, yapım şirketlerine; magazin dergilerinden dizi setlerine kadar kariyerine yarayacak her alanı denemiştir. Ve daha sonrasında 4 yıl reklam yazarlığı yapmış ve ardından işinden ayrılarak dizi sektörüne geçmiştir. Birkaç dizi denemesinden sonra,arkadaşlarıyla Psikolog skeçlerini gerçekleştirmiş; bu sayede de "Yalan Dünya" dizisinde rol kapmıştır. Ve yalan dünya dizisinin Nurhayat'ı olarak ekranlardaki yerini aldı. Bir araba firmasının da reklamında rol almıştır. Gupse Özay 14 Kasım 2014 tarihinde vizyona giren ve senaryosunu kendi yazdığı, yönetmenliğini Hakan Algül'ün üstlendiği ilk sinema filmi "Deliha"da Zeliha karakteriyle izleyici karşısına çıktı. 8 Nisan 2016 tarihinde vizyona giren "Küçük Esnaf" filminde Burcu karakteriyle başrol oynadı. 2 Aralık 2016'da vizyona giren ve senaryosunu kendi yazdığı "Görümce" filminin aynı zamanda ana karakterleri arasında yer aldı. 31 Ocak 2020 tarihinde, hem yazıp hem oynadığı Eltilerin Savaşı adlı komedi filmi vizyona girmiştir. Tatar Konfederasyonu 12. yüzyılda Moğolistan'da 5 büyük kabile konfederasyonlarından biridir. Tatar ismi tarihte ilk kez 732 senesinde zikredildi. Tatarlar 5. yy. da Gobi Çölünün kuzeydoğusunda bulunmaktadılar ve 10.yy. da Liao Hanedanı'nı kuracak olan Hitayların tebaalarıdır. Karabağlar Yaylası Karabağlar Yaylası, yerel adıyla Yayla, Muğla'nın Menteşe ilçesinde yer alan bir sayfiye yeridir. Şehrin güneyi boyunca uzanır. Muğla'ya uzaklığı 5 km.dir. Şehrin kültürü içinde önemli yer tutan 'Yayla' tabiri Karabağlar için kullanılmaktadır. Rakım olarak Muğla şehir merkezinden daha aşağıda yer alır. Normalde yayla tabirinin denizden yüksek düzlük yerler için kullanıldığı düşünülürse, eski dönemlerde Karabağlar'a bu isim Gökova Körfezi'nden daha yüksekte olduğu için verilmiştir. Karabağlar Yaylası'nın toplu yerleşimden çok, büyük bahçeler içindeki eski yazlık Muğla evleriyle sakin bir görünümü vardır. Evliya Çelebi, 1670'te Muğla'ya gelmiş ve Karabağlar için Seyahatnâme'de şöyle yazmıştır: Evliya Çelebi'nin sözünü ettiği bu yoğun yeşillik 1950'li yıllara kadar mevcutken, bu yıldan sonra yaylanın bir yazlık ikamet yerinden çok tarım alanı olarak kullanılmaya başlanması nedeniyle artık kaybolmuştur. Karabağlar'ın -veya yaygın ismiyle 'Yayla'- Muğla kültürü içindeki yeri eskilere dayanır. Eski belediye başkanlarından Erman Şahin, Muğla Yazıları isimli kitabında 1900'lü yılların ortalarındaki Muğla'yı anlatırken Karabağlar'a özel bir yer vermiştir: Yayla çok eski zamanlardan beri Muğla şehrinde yaşayanların yaz aylarını geçirdiği yazlık bir semt olmuştur. İlkbahar aylarında yaylaya göçülür ve yaz boyunca tarla, bağ-bahçe işleriyle meşgul olunur. Elektriğin olmadığı bu zamanlarda insanlar kahvelerde vakit geçirirmiş ki bu da yayla kültürünün en önemli parçasıdır. Günümüzde hala dolmuş durakları ve yayladaki önemli mevkiler bu kahvehanelerin ismiyle anılır. Yayla'da günümüzde kimi faal kimi atıl vaziyette yer alan kahveler, Muğla ve Yayla kültürünün önemli bir parçası. Atıl vaziyette olanlar Muğla Belediyesi ve sivil kuruluşlar tarafından yaşatılmaya çalışılmaktadır. Bu kahveler arasında en büyüğü Süpüroğlu kahvesidir. Süpüroğlu kahvesi; Muğla şehir merkezinden Ortaköy'e giden yayla yolu üzerinde önemli bir mevkidedir. Süpüroğlu mevkiine 1800'lü yılların başında ilk olarak yörükler konaklamak için gelmişler daha sonra yerleşik hayata geçerek burada ziraatle uğraşmaya başlamışlardır. Kahve yapısı tek katlı ve taştan yapılmıştır. Avlusunda bulunan altı çınar ağacının çok yaşlı olduğu bilinmektedir. İlk olarak yörüklerin konak yeri olan kahvenin şimdiki yeri zamanla gelişmiş ve yaylada önemli bir merkez olmuştur. Pazar günleri Muğla'dan gelen çeşitli esnaf, ulaşım imkanlarının gelişmediği yıllarda Süpüroğlu'ndaki göçerlere hizmet verirmiş. Odessa Uluslararası Havalimanı Odessa Uluslararası Havalimanı (Ukraynaca: "Міжнародний аеропорт Одеса") (IATA: ODS, ICAO: UKOO) Ukrayna'nın Odessa kentinde yer alan havalimanı. Odessa kent merkezine uzaklığı 7 km.'dir. İç ve dış hat uçuşları yapılmaktadır. 1961 yılında yapılmıştır. 2009 yılında 651,000 yolcu kullanmıştır. Havalimanının alanı 570 hektardır. Kickin' It Kickin' It, ilk gösterimini Disney XD kanalında 13 Haziran 2011 tarihinde yapmıştır. Yapımcısı Jim O'Doherty olup, hedef kitlesi 12 yaş ve üstüdür. Oyuncuları Jason Earles başta olmak üzere; Leo Howard, Dylan Riley Snyder, Mateo Arias, Olivia Holt ve Alex Christian Jones'dir. Bobby Wasabi Dövüş Sanatları Akademisi San Jose, Kaliforniya'da bir dövüş okuludur. Ancak bir gün, dövüş yöneticileri akademiye gelip "Önümüzdeki yarışmada en az 2 madalya kazanmazsanız okulu kapacağız." derler. Akademinin yöneticisi Rudy ise dövüşçülerinin pek de iyi dövüşçüler olmadıklarını bildiğinden bir şey yapamamaktadır. Ancak sonradan Jack adlı kaykaycı bir çocuğun şehre yeni geldiğini ve Kara Ejderler'den 4 öğrenciyi tek başına hakladığını öğrencilerinden öğrenince onu akademisine alır. Böylece yarışmada zorda olsa 2 madalya alıp akademiyi kurtarırlar. Böylece komik ve heyecanlı maceralar başlar.Bu maceranın yazarı ve yönetmeni Jim O'Doherty'dir. Dnipropetrovsk Uluslararası Havalimanı Dnipropetrovsk Uluslararası Havalimanı (Ukraynaca": Міжнародний аеропорт "Дніпропетровськ"") (IATA:DNK, ICAO:UKDD) Ukrayna'nın Dnipropetrovsk Oblastı'nın idari merkezi Dnipro kentindedir. Kent merkezine uzaklığı 15 km.'dir. 2.841 metre uzunluğunda bir adet pisti bulunmaktadır. Pist yüzeyi betondur. İlkköşegen toplamı Doğrusal cebirde, "n"x"n"lik bir "A" kare dizeyinin ilkköşegen toplamı (trace) ilkköşegen üzerindeki ögelerin toplamıdır. Bu toplam aşağıdaki şekilde gösterilebilir: burada "a" gösterimi, "A" dizeyinin "i" sıra numaralı ve "i" sütun numaralı ögesine karşılık gelmektedir. Burada "i" altimi (indis) gösterimi, dizeylerin ögelerini göstermek için matemetikte sıklıkla kullanılan bir gösterimdir. İlkköşegen toplamı, fizikte ve matematikte kullanım alanına sahiptir. Erdem Akan Erdem Akan, (d. 24 Eylül 1973, İstanbul) tasarımcı, tasarım yöneticisi, sanat yönetmeni, küratör GÃ¶khan Tiryaki Gökhan Tiryaki (d. 1972, İstanbul), Türk görüntü yönetmeni. Kariyerine 1991 yılında Türkiye Radyo Televizyon Kurumu'nda kameraman olarak başladı. 1991 ile 1996 yılları arasında TV Filmleri ve belgesellerde kameraman olarak çalıştı. 1996'dan bu yana görüntü yönetmeni olarak pek çok ödüllü sinema filmine imza attı. Tiryaki'nin çalıştığı yönetmenler arasında Nuri Bilge Ceylan ve Çağan Irmak da bulunmaktadır. Vanity/Nemesis Vanity/Nemesis, İsviçreli ekstrem metal grubu Celtic Frost'un 1990'da çıkardığı albüm. Bu albüm, önceki albümleri Cold Lake ile kıyasla grup için eskiye dönüş olarak görülebilir. Ayrıca, albümün CD sürümünde David Bowie'nin 1977'de çıkardığı Heroes şarkısının cover'ı bulunmaktadır. Celtic Frost'un "Cold Lake" öncesi dönemin aksine bu albüm, grubun tarzını black metal (ilk iki EPleri ve "To Mega Therion") veya avant-garde metal ("Into the Pandemonium") yerine thrash metal'e yaklaştırmıştır. Celtic Frost'un dağılması ve çeşitli sorunlar çıkması nedeniyle grup, 16 yıl boyunca stüdyo albümü çıkarmamıştır. Franco İspanyası Franco İspanyası (İspanyolca: España franquista), İspanya'da kullanılan adıyla Franco Diktatörlüğü (İspanyolca: dictadura franquista), resmî adıyla ise İspanyol Devleti (İspanyolca: Estado Español) 1939 yılında sona eren İspanya İç Savaşı'ndan 1975 yılında Francisco Franco'nun ölümüne kadar geçen dönemde İspanya'da diktatörlükle yönetilen rejim. İç savaşın ardından kurulan falanjizm esaslarına dayanan rejim İspanyol milliyetçiliği, koyu Katoliklik inancı ve anti-komünizm fikirlerine dayanmaktaydı. Askeri otoriter rejim parlamenter demokrasi karşıtı olarak "organik demokrasi" rejiminin kurulduğunu iddia edecektir. Franco diktatörlüğü II. Dünya Savaşı'nda nazizm ve faşizmin yenilgisinin ardından rejimin dini yönüne ağırlık vererek Falanj esaslarını törpülenmiştir. Soğuk Savaş döneminde diktatörlük faşist yönlerini sadece simgesel olarak korumuş, uluslararası alanda yalnızlığını kırmak için çeşitli girişimlerde bulunmuştur. 1960'lı yıllarda başa geçen teknokrat hükümetler bu yönde girişimlerden sayılabilir. Rejimi tanımlayan özellikler şu şekilde sıralanabilir: İspanya İç Savaşı sırasında nüfusunun önemli bir kısmıyla beraber üretim kabiliyetinin de çoğunu kaybetmişti. Savaş sonrası dönemde yoğun açlık ve kıtlık yaşanmıştır. İç savaşın sona ermesiyle birlikte hemen II. Dünya Savaşı'nın başlaması durumu daha da kötüleştirmiştir. Başlayan dünya savaşında İspanya tarafsızlığını ilan etse de iç savaş süresince yardımına gelmiş olan Hitler Almanyası ile Mussolini İtalyası'na yardım ederek dolaylı olarak savaşa katılacaktır. Özellikle Sovyetler Birliği'ne karşı savaşmak üzere binlerce İspanyol gönüllü Mavi Tümen adı altında Doğu Cephesine 47 bin subay ve asker gönderilmiştir. İspanya'nın resmî olarak tarafsız görünse de Mihver Devletlerinden yana olan tutumu savaşın ardından ortaya çıkan uluslararası ortamda yalnızlaşmasına ve tecrit edilmesine yol açacaktır. İç savaşın bitmiş olmasına rağmen Cumhuriyetçi rejimi savunan bazı gruplar direnişe devam etmiş ve silah bırakmamıştır. Bu gruplar özellikle dağlarda ve kırsal kesimde tutunmuş olsa da 1950'li yılların sonuna doğru etkin bir direniş kalmayacak, bu gruplar Fransa'ya doğru çekileceklerdir. Bu dönemde ekonomi otokrasinin elindedir. Devlet ekonomik alana doğrudan müdahalede bulunmakta ve kendi kendine yetme startejisi sürdürülerek dış ticaret en az seviyede tutulmaktadır. Devlet temel ürünlerin fiyatlarını belirlemekteydi. Dış ticaret ise "Instituto Nacional de Industria " adlı kurumun denetimindeydi. Yaşanan kıtlık ve ekonominin her alanına devletin müdahale etmesi karaborsanın ortaya çıkmasına yol açar. Genel yolsuzluğun yanı sıra ithalat izinlerinin çeşitli gruplara verilmesinde kanunsuzluk olayları yaşanmıştır. 1947 yılında siyasi tutuklularının hapsedildiği ve zorla çalıştırıldıkları yüzden çok toplama kampı kapatılacaktır. ""Birleşik, büyük ve özgür İspanya!"" sloganıyla ortaya konan diktatörlük rejiminin merkezci ve otoriter yapısı ülke çapında yerel kültürlerin ve dil farklılıklarının günlük hayatta sergilenmesine, kullanılmasına karşı durmuş ve engellemiştir. Otokrasi yöntemleri ilk olarak ekonomi alanında çözülür. Fiyatların kısmî olarak serbest bırakılması, ticaret ve malların dolaşımının serbestliği adım adım gerçekleşir. 1952 yılında temel gıda kalemlerinde karne uygulaması sona erer. Alınan ekonomik önlemler çok belirleyici olmasa da ekonomik hayatta bir ilerleme kaydedilmesinin önünü açar. Savaş sırasında müttefik olan ABD ile Sovyetler Birliği'nin arasında Soğuk Savaş olarak adlandırılan döneme girilmesi ABD'nin İspanya'ya bakışını değiştirir. Komünizm tehdidine karşı Batı Avrupa ülkelerinde askeri üsler kuran ABD, İspanya'da da askeri üsler kuracak, bu ülkeye ekonomik yardımlara başlayacaktır. Parlamenter demokrasi Franco diktattörlüğü tarafından reddedildiği için demokrasi kaygısı içinde bulunan uluslararası kamuoyunu rahatlatmak adına Opus Dei üyesi teknokratlar hükümete dahil edilir ve ekonominin idaresini ele alırlar. Opus Dei teknokratları 1957 yılı itibarıyla yürürlüğe koydukları stabilizasyon planıyla Dünya Bankası ve IMF esaslarına uyan ekonomi politikaları uygulamaya geçirirler. Ekonomide uygulanan liberal dönüşüm işsizliği artıracak milyonlarca İspanyol kırsal bölgelerden iş umuduyla şehir merkezlerine göçecektir. Devlet giderlerinin azaltılarak ülkenin dış yatırıma açılması İspanyol pesetasının değerini düşürecektir. Bu dönemde dünya çapında uygun ortamın da etkisiyle İspanyol sanayisi hızla büyüyecek, yabancı sermaye ülkedeki düşük emek maliyeti nedeniyle ülkeye yatırım yapacaktır. Bu dönemde yoğun işçi talebi nedeniyle kırsal bölgelerden sanayi havzalarına doğru yaşanan göç, diğer Avrupa ülkelerine doğru da yaşanır. Kırsal bölgelerde ise yaşanan nüfus azlığı ve turizmin henüz istenen seviyede olmaması sebebiyle yoğun bir yoksulluk yaşanmaktadır. Ekonomi gelişmekte olsa da planlı olmaktan uzaktır. Büyüme hem toplumsal sınıflar arasındaki eşitsizliği hem de bölgesel dengesizliği artırmaktadır. Bu dönemdeki ekonomik gelişimin simgesi İtalyan Fiat lisansıyla üretilen SEAT 600 otomobili olur. Bu araç hesaplılığı nedeniyle işçi sınıfı aileleri tarafından tercih edilir. 1973 Petrol Krizi İspanya ekonomisini derinden etkilemiş, büyümeyi durdurarak önemli bir krize sürüklemiştir. Bu dönemde rejim içinde yasak olan ilk büyük çaplı işçi eylemleri ve grevleri yaşanmıştır. Franco'nun iyice yaşlanması ve sağlığının giderek bozulması ile gelecekteki kral Juan Carlos'un naibi görevini Amiral Luis Carrero Blanco üstlenecektir. Blanco aynı yıl ETA tarafından düzenlenen bombalı saldırıyla öldürülecektir. Başa geçen Carlos Arias Navarro çürümekte olan rejimi reformlarla ayakta tutmaya çalışsa da başarısız olacaktır. Batı Avrupa ülkelerinde çalışan işçilerin gördükleri parlamenter demokrasi örnekleri ve halkın eski baskıcı sistemi kabul etmeyişi artık iyice su yüzüne çıkmaya başlar. Bu dönemde İspanyol denetimindeki Batı Sahra'daki Polisario Cephesi bağımsızlık mücadelesini yoğunlaştırır. Baştan beri rejime destek veren Katolik Kilisesi bile artık reformlardan yana tavır almaktadır. 1974 yılı Temmuz ayında Franco hastalanır, bir süreliğine iyileşse de yeniden hastalanır ve durumu ağırlaşır. 1975 yılı Ekim ayında komaya girer ve yaşam destek ünitesine bağlı olarak hayatta tutulur. 20 Kasım 1975 tarihinde 82 yaşında ölür. Franco'nun Valle de los Caídos anıt mezarına gömülmesine karar verilir. Franco'nun ölmesiyle beraber Juan Carlos İspanya kralı olur. Yetkisini ve otoritesini derhal demokrasiye dönmek için kullanacaktır. İspanya'da demokrasiye geçiş süreci olarak bilinen dönem 1978 yılında yeni anayasanın kabul edilmesiyle sürecek Antonio Tejero darbe girişimine rağmen başarılı olacaktır. II. Dünya Savaşı'nda benzer rejimlerin yenilmesi ve savaş sırasındaki faşizm uygulamalarının ortaya serilmesi İspanya'daki rejimin uluslararası alanda yalnızlaşmasına yol açmıştır. Ancak 1950'li yıllarda başlayan Soğuk Savaş ortamında ABD İspanya'da aradığı müttefiklerden bir tanesini bulmuştur. Franco'nun katı anti-komünist tutumu onu bu dönemde vazgeçilmez bir ortak yapmıştır. Franco rejimi Kore Savaşı'na II. Dünya Savaşı'ndaki Mavi Tümen benzeri bir askeri birlik gönderilmesini bile teklif edebilecektir. İspanya'nın yalnızlığı 1953 yılında ABD ile imzalanan Madrid Antlaşması ile resmî olarak sona erer. Antlaşma kapsamında Rota, Cádiz'de açılacak olan askeri üs karşılığında İspanya ABD'den 1.2 milyar dolar tutarında mali yardım alacaktır. İspanya 1955 yılında Vatikan ile Concordat imzalar. İspanya kuruluşunda katılmasına izin verilmeyen Birleşmiş Milletler'e 1955 yılında dahil olur. 1958 yılında Dünya Bankası programına kabul edilir. 1959 yılında Amerika Birleşik Devletleri başkanı Dwight Eisenhower'ın ülkeyi ziyaret etmesi uluslararası kamuoyuna ülke hakkında olumlu bir mesaj niteliğini taşımıştır. Franco, artık çoktan dağılmış olan İspanyol İmparatorluğunun bazı kalıntılarına sahip çıkmak istemiştir. 1956 yılında Fas Fransa'dan bağımsızlığını kazandıktan sonra İspanyol denetimindeki Batı Sahra İfni Savaşı ile korunsa da uluslararası baskılar sonucu İspanya tarafından terk edilerek Fas denetimine girmiştir. 1968 yılında yine uluslararası baskılar sonucu Franco, Ekvator Ginesinin bağımsızlığını tanımak zorunda kalmıştır. Franco Birleşik Krallık toprakları olan Cebelitarık'ta hak iddia etmiş ve sınırını 1969 yılında kapatmıştır. "Falange Española de las Juntas de Ofensiva Nacional Sindicalista" adıyla bilinen falanjist parti İtalya'daki Ulusal Faşist Parti ve Almanya'daki Nasyonal Sosyalist Alman İşçi Partisi'nin aksine ideolojik olarak tek bir bütünlük arz etmemekteydi. Bu özelliğinden dolayı İspanya'daki rejim otoriter olsa da ideolojik anlamda faşist olarak adlandırılmamaktadır. Rejim ekonomik alanda kabul etmediği açılımı yapmak durumunda kalarak serbest piyasa ekonomisine geçmiş, bu süreç sonunda toplumsal reformlar kendisini yakıcı olarak hissettirmiştir. Rejim tüm ekonomik hak arama organlarını, rakip olarak görülen siyasi kesimleri şiddetle bastırmıştır. Bu kapsamda oluşturulan ve özellikle kırsal bölgede deneimden sorumlu tutulan Guardia Civil kötü şöhret yakalayacaktır. Şehir merkezlerinde ise silahlı Policia Armada birlikleri görev yapmaktaydı. Bu dönemde baskı gören gruplar arasında sendikalar, komünist ve anarşist örgütler, Katalan ve Bask milliyetçi grupları öne çıkar. CNT ve UGT sendikalarının yanı sıra İspanyol Sosyalist İşçi Partisi ile İspanyol Komünist Partisi gibi partiler de yasaklanmış, yeraltı faaliyetine itilmiştir. 1960'lı yılların sonuyla beraber özellikle işçiler ve üniversite öğrencileri arasında huzursuzluklar ve eylemler başlar. Bu dönemde Franco rejimine karşı silahlı mücadele veren ETA da askeri hedeflere saldırılarını artırır. Rejim idam cezasını özellikle siyasi suçlarda çok sık kullanmış, hatta Franco ölümüne çok yakın dönemde bile idam kararlarını onaylamıştır. Avrupa Konseyi Parlamentler Meclisi 17 Mart 2006 tarihinde aldığı Avrupa Birliği Bakanlar Konseyine tavsiye niteliğindeki kararla Franco rejiminin uluslararası alanda mahkûm edilmesi yönünde tavır takınılmasını önermiştir. Buradan hareketle kurum İspanyol hükümetine bazı adımlar atması yönünde telkinde bulunmuştur. Bu adımlar arasında şunlar sayılabilir: Ayrıca Avrupa Konseyi Parlamentler Meclisi 1939-1975 yılları arasında Franco rejimi tarafından yapılan sistematik insan hakları ihlallerini kınamıştır. Aşağıda rejim tarafından idam edilmiş öne çıkan bazı kişiler bulunmaktadır: Franco diktatörlüğü döneminde rejimin siyasal, toplumsal ve kültürel alanlarda uyguladığı baskı spor alanında da yaşanmıştır. Rejim yanlısı duruşun yanı sıra kendisini farklı şekillerde ifade etmek isteyen muhalif siyasal, toplumsal ve yerel milliyetçi unsurlar bu alanı kullanmıştır. Futbol alanında ortaya çıkan rekabet kendisini çok farklı şekillerde var etmiştir. Günümüzde El Clásico olarak bilinen FC Barcelona - Real Madrid CF bunların arasında yer alır. Özellikle 1931 yılında Cumhuriyetçi geleneğin etkisiyle armasındaki kraliyet simgelerini atan o zamanki adıyla "Madrid Futbol Kulübü" iç savaşın ardından rejim tarafından sahiplenilmiş ve armasına yeniden kralcı geleneği temsilen taç eklenmiştir. Bölgesel kültürlerin ve dillerin Franco rejimi tarafından bastırılması ve iç savaşta Cumhuriyetçi tarafta yer aldığı için cezalandırılan Barcelona şehri muhalif kimliğini futbol takımıyla yansıtmıştır. Benzer bir durum Madrid kentindeki diğer bir spor kulübü olan Atlético Madrid için de geçerlidir. Daha çok işçi sınıfı ve Cumhuriyetçi geleneğe sahip çıkanlar tarafından desteklenen kulüp kralcılara karşı direnişin adresi olagelmiştir. Franco rejimine silahlı direniş de dahil olmak üzere farklı şekillerde direnen Bask topraklarındaki muhalif kimlik Athletic Bilbao kulübünde temsil edilmiştir. Franco diktatörlüğü döneminde sanatsal ve kültürel anlamda değer verilen eserlerin önemli bir kısmı ideolojik olarak muhalif fikirdeki veya faşist estetiğe eleştirel yaklaşan sanatçı ve aydınlar tarafından üretilmiştir. Bu dönemde ülke dışına çıkmak durumunda kalan İspanyol sanatçı ve aydınlar da çok önemli eserler meydana getirmiştir. Önde gelen falanjistlerden Ernesto Giménez Caballero faşist sanatın İspanya'daki teorisyenlerinden olmuştur. Rejime eleştirel olarak yaklaşan ancak varlığını kabul eden önde gelen sanat teorisyeni Eugenio d'Ors ise sanatın varolabileceği bir ortam yaratılması gerektiğini savunarak dönemin modern gelişim talebini dile getirmiştir. Bu dönemde Sardana da yasaklanmıştı. Basın yayın kurumları diktatörlük süresince en yoğun baskı altında kalan kesimlerden birisi olmuştur. 1977 yılına kadar İspanya'da basın özgürlüğünden söz etmek mümkün değildir. 1938 yılında Franco yanlısı bakan Ramón Serrano Súñer uygulamaya koyduğu basın yasasıyla savaş dönemindeki baskıcı sansür siyasetinin tüm rejim boyunca hakim olmasını sağlamıştır. Kamu veya özel ayrımı olmadan tüm basılı eserler devlet kontrolüne tabiydi. 1939 yılında kurulan EFE Haber Ajansı ülkede haber tekeli olacak ve gündemi belirleyecektir. 1975 yılına kadar her sinema seansından önce gösterilmesi zorunlu olan yaklaşık 10 dakika süreli belgesel-haber niteliğinde programlar olurdu. Bu programlarda Franco rejimi yüceltilirdi. Döneme ait bazı özel yayın kuruluşları varlıklarını koruyabilmişlerdir. Bunların arasında öne çıkan gazeteler arasında ABC, La Vanguardia ve El Correo sayılabilir. Özel radyolar arasında ise "La Sociedad Española de Radiodifusión" (SER) ve "La Cadena de Ondas Populares" (COPE) sayılabilir. Bu dönemde haftalık olarak çıkan ve varlığını yoğun sansüre rağmen sürdüren mizah dergisi La Codorniz 1941 yılında Miguel Mihura tarafından kurulmuş ve çok sayıda önemli sanatçıyı bünyesinde toplamıştır. 1956 yılında transistörün yaygınlaşmasıyla radyo önemli bir iletişim aracı haline gelir. 1960'lı yıllarla beraber yaygınlaşan televizyonda ise rejimin önem verdiği belgeseller yer bulur. Televizyon özellikle 1968 Eurovision Şarkı Yarışmasında La, la, la adlı şarkıyla birinciliği kazanan Massiel sayesinde rejimin uluslararası alanda başarı kazanmasının aracı olmuştur. İspanya'da ve dünyada Franco rejiminin geleneği hakkında tartışmalar hala sürmektedir. Franco ve kurmuş olduğu rejim bir kısım tarafından Avrupa'nın geleneksel değerlerinin korunmasını sağladığı iddiasıyla savunulurken, bir diğer kesim tarafından da insanlık suçlarıyla itham edilir. Franco dönemini simgeleyen anıtlar ve simgeler kaldırılmaktadır. Özellikle Avrupa Konseyi Parlamentler Meclisi tarafından alınan ve rejimi mahkûm eden karar bu süreçte etkili olmuştur. Ayrıca Franco dönemi arşivlerinin de 2006 yılı itibarıyla tüm kamuoyuna açılması da önemli bir gelişme olarak kaydedilir. İç savaş ve sonrası dönemde Franco diktatörlüğü tarafından hedef alınmış olan mağdurların haklarını savunmak amacıyla 2004 yılında bir komisyon kurulmuştur. Etnik halklara ve farklı dillere olan baskıcı yaklaşımı nedeniyle Franco döneminde de rejime muhalefetin yüksek olduğu Katalonya ve Bask Bölgesinde günümüzde Franco rejimine dair hiçbir simge bulunamaz. Son dönemde rejim sırasında katledilenlere ait toplu mezarların ortaya çıkartılması için çalışmalar başlatılmış ve bu kapsamda 2007 yılında Tarihsel Miras Kanunu çıkartılmıştır. Hasan Tahsin Akıncı Yüzbaşı Hasan Tahsin Akıncı (d. 1890, İznik – ö. 1949), Türk asker, bürokrat. I. Dünya Savaşı’nda Osmanlı ordusunda üç ayrı cephede savaştıktan sonra Türk Kurtuluş Savaşı’na katılmış, İstiklal Madalyası sahibi bir Türk askeridir. Savaştan sonra çeşitli kamu kuruluşlarında hizmet etti. 1890 yılında İznik’te doğdu. İstanbul’da hukuk öğrenimi gördü. Öğrenciliği sırasında Çanakkale Savaşları'na gönüllü olarak katıldı, Üçüncü Kolordu Süvari Bölüğü'nde çarpıştı. Savaş sonunda "Harp Madalyası" ile ödüllendirilerek, rütbesi teğmenliğe yükseldi. Çanakkale Savaşı’ndan sonra Kafkasya Cephesi’nde savaştı; bu cephede gösterdiği yararlılıktan ötürü Gümüş Liyakat Madalyası aldı ve rütbesi üsteğmenliğe yükseltildi. Kafkasya cephesinden sonra gönderildiği Suriye Cephesi’nde savaşırken esir düştü, İskenderiye esir kampında 8 ay tutsak kaldı. 1918 yılında imzalanan Mondros Ateşkes Antlaşması uyarınca serbest bırakıldıktan sonra İznik’e döndü. Anadolu’nun işgale uğraması üzerine İznik'te, ""İznik Müdafaa-i Hukuk Cemiyeti""'ni kurdu; cemiyetin başkanlığını yaptı. Aynı günlerde topladığı İznikli gençlerle ilk Kuvayı Milliye Birliği olan, ""Millî Targan Bey Taburu""'nu oluşturdu. Türkiye Büyük Millet Meclisi Başkanı Mustafa Kemal Paşa'nın Kuvayı Milliye Birlikleri içindeki subayları, ""Düzenli Orduları oluşturmak için'” davet etmesi üzerine Ankara'daki ""Karargâh Muhafız Süvari Bölüğü""'ne katıldı. Batı Cephesi'nde 41. ve 24. alaylar içinde Yunanlara karşı savaştı. Bu savaşlar sırasında yüzbaşılığa terfi etti. Afyon-Dumlupınar Savaşları'na katıldı. Savaştaki üstün çabası nedeniyle TBMM tarafından "Takdirname" ve "İstiklal Madalyası" ile ödüllendirildi. Kurtuluş Savaşı’nda yaşadıkları yönetmenliğini Memduh Ün’ün yaptığı 1964 tarihli “"Dağ Başını Duman Almış"” adlı filmle sinemaya aktarıldı. Kurtuluş Savaşı'ndan sonra Bayındırlık Bakanlığı'nda Daire Müdürlüğü, Bursa Ceza ve Tevkif Evi Müdürlüğü, Bursa Hava Yolları Müdürlüğü görevlerinde bulundu. Özellikle şair Nâzım Hikmet’in Bursa Cezaevi’nde hapis yattığı dönemde cezaevi müdürlüğü görevinde bulunuşu ve şair ile dost oluşu yönü ile hatırlanır 1949 yılında hayatını kaybetti. Cenazesi, İznik Şehir Mezarlığı’na defnedildi. Zaporijya Uluslararası Havalimanı Zaporijya Uluslararası Havalimanı (Ukraynaca:""Міжнародний аеропорт Запоріжжя"") (IATA: OZH, ICAO: UKDE) Ukrayna'nın Zaporijya kentindedir. Uçak motoru fabrikası Motor Sich buradadır. Havalimanının 2,100 metre uzunluğunda pisti bulunmaktadır. Çernivtsi Uluslararası Havalimanı Çernivtsi Uluslararası Havalimanı (Ukraynaca: "Міжнародний аеропорт «Чернівці»") (IATA: CWC, ICAO: UKLN) Ukrayna'nın Çernivtsi kentindedir. 2,200 metre uzunluğunda pisti bulunmaktadır. Pist yüzeyi asfalttır. Ulusal Değişim Akımı Ulusal Değişim Akımı dır. 2011-2012 Suriye ayaklanması'nda Beşşar Esad rejimine karşı muhalif siyasi hareket başlatan oluşum.15-18 Şubat 2012 tarihleri arasında Şam'da veya Humus'ta kurulduğu tahmin ediliyor.Örgüt, siyasetçi,hukuçu,iş adamı,gazeteci,doktor,dini lider,aşiret lideri ve yerel muhalif temsilcilerin oluşturduğu bir konsey tarafından ilan edildi.Suriye'nin genelinde halk bu harekete katılıyor.Bu oluşum diğer pek çok oluşum gibi tamamen bağımsız. Amacının "halkı tek vücut altında toplamak ve rejimi mümkün olduğu kadar 'iç savaş' ve 'dış müdahale' olmadan devirmek" olarak açıklamıştır.Ayrıca ülkenin önde gelen büyük aşiretleri bu harekete destek vermiştir. Bir Varmış Bir Yokmuş (dizi, 2011) Bir Varmış Bir Yokmuş (özgün adı: "Once Upon a Time"), "ABC" kanalında yayınlanan dizi. Türkiye'de orijinal dilde, Türkçe altyazılı olarak bir dönem Dizimax Entertainment kanalında yayınlanmış, fakat kanal kapanmıştır. Kanalın kapanmasıyla Türkçe dublaj seçeneğiyle Dizimax Drama kanalında yayın hayatına devam etmiştir. Türkçe dublajlı yayın olarak da 8 Ocak 2013'tan itibaren Fox Tv'de yayınlanmış ama daha sonra kanaldan kaldırılmıştır. 11 Mayıs 2017'de, ABC diziye 22 bölümlük yedinci sezon onayı verdi. Onay kararının açıklanmasından birkaç gün önce ise dizinin başrol oyuncusu Jennifer Morrison diziden ayrıldığını ve olası bir 7 sezonda dizide sadece 1 bölüm yer alacağını açıkladı.. Şubat 2018'de 7 sezonun dizinin final sezonu olacağı açıklandı ve 18 Mayıs 2018 tarihinde dizi "Leaving Storybrooke" bölümüyle ekranlara veda etti. Pamuk prenses, uyuyan güzel ve daha bunlara benzer birçok masalları eskiden bugünümüze severek okuyanlar ve çizgi dizilerini takip edenler adına bunların hepsini içinde barındıran bir dizi olma özelliği taşıyan, aksiyon, dram, gizem, macera, romantik, tarih gibi birçok türe sahip olan fantastik dizi Once Upon A Time farklı olayları ile izleyenleri etkisi altına almayı başarıyor.Disney yapımcılığında çekilen dizide karakterlerin çoğu Disney'i yaptığı masal uyarlamaları olan Çizgi Filmlerden (Karlar Ülkesi,Alaaddin,Pamuk Prenses vs) alınmıştır.Once Upon A Time dizinsin konusundan biraz bahsetmek gerekirse; küçük bir bebekken ailesi tarafından terk edilen ve kendisi de yıllar önce küçük oğlunu terk eden Emma’nın hayatı 28 yaşında, yıllar sonra ortaya çıkan ve 10 yaşında olan oğlunun onu bulması ile tamamen değişmektedir. Emma’nın oğlu olan Henry aslında bütün gerçekleri bilir ve bu gerçekleri Emma’ya anlatmaya çalışır. Henry annesine onun Pamuk Prenses ve Prensin kızları olduğunu, anne ve babasının onu cadının lanetinden ve kötülüğünden korumak amaçlı masallar diyarından göndermeleri gerektiğini anlatınca, Emma onun sorunlu bir çocuk olduğunu düşündü ve onu yaşadığı yere götürdü. Emma, oğlunun yaşadığı yer alan Storybrooke’ye gidince Henry’nin durumundan ötürü orada biraz daha kalmaya karar verir ve orada aslında masal kahramanı olup geçmişini hatırlamayan kişilerin var olduğundan kısa bir süre sonra haberdar olacaktır. Emma geçmişi adına büyük bir savaşa girer. Joachim Gauck Joachim Wilhelm Gauck (d. 24 Ocak 1940, Rostock), Alman politikacı, Protestan papaz ve Doğu Almanya'da eski anti-komünist insan hakları savunucusudur. 19 Şubat 2012 tarihinde, hükûmet partileri olan CDU, CSU, FDP, SPD ve Birlik 90/Yeşiller tarafından 2012 seçimlerinde Almanya Cumhurbaşkanı adayı olarak kabul edilmiştir. 18 Mart 2012 tarihi itibarıyla Almanya cumhurbaşkanı seçilmiştir. Denizci bir ailenin çocuğu olarak doğdu. Babası deneyimli bir geminin kaptanı ve II. Dünya Savaşı'ndan sonra Neptun Werft adlı gemi şirketinde müfettiş olarak çalışan seçkin bir deniz subayı (Deniz Yüzbaşı) idi. II. Dünya Savaşı'nın sonundaki Sovyet işgalinin ardından, komünistler Doğu Almanya'da iktidara geldiler ve Alman Demokratik Cumhuriyeti kuruldu. Ailesi Sovyet zulmünün kurbanı oldu. 1951 yılında, on bir yaşındayken, babası Sovyet işgal güçleri tarafından tutuklandı. Babası, Batı'dan bir mektubu almak için casusluk yaptığı gerekçesiyle Rus askeri mahkeme tarafından mahkûm edildi. Joachim Gauck'a göre, bir yıl sonra babası bedensel engelli oldu. Büyük ölçüde kötü muamele gördü. Sibirya'da bir Gulag'a gönderildi. Yaklaşık üç yıl boyunca, ailesi hâlâ hayatta olup olmadığı ya da ona ne olduğu hakkında hiçbir şey bilmiyordu. Konrad Adenauer'in Moskova'ya ziyaretinin ardından, 1955 yılında babası serbest bırakıldı. Adenauer, Alman savaş esirleri ve sınır dışı edilen binlerce Alman sivilin serbest bırakılmasını müzakere etmiştir. Rostock'da, Innerstädtisches Lisesi'nden Abitur ile mezun oldu. Siyasi faaliyetlerinin, babasının çektiği çilelerden esinlendiğini ve "anti-komünizm" düşüncesi ile büyüdüğünü belirtmiştir. Zaten Doğu Almanya'da okulda, anti-komünist olduğunu sır olarak sakladı ve inatla komünist gençlik hareketi ve Özgür Alman Gençlik hareketlerine katılmayı reddetti. Bir gazeteci olmak istedi ama komünist olmadığı için bu isteği mümkün olmadı. Onun yerine Mecklenburg Protestan kilisesinde ilahiyat okumayı ve bir papaz olmayı seçti. İlk amacı papaz olmak değildi, ancak ilahiyat çalışmaları ve felsefe öğrenimi için bir fırsat sunan kilise, Doğu Almanya'da komünist ideolojinin egemen olmadığı birkaç kurumdan biriydi. Yine de sonunda bir papaz oldu. Doğu Almanya'da bir papaz olarak görev yaptığı süre boyunca Stasi (gizli polis) tarafından gözlem altında tutuldu ve taciz edildi. Stasi, Gauck hakkında tuttuğu dosyada onu "iflah olmaz bir anti-komünist" ("unverbesserlicher Antikommunist") olarak nitelendirdi. Gauck, "dokuz yaşındayken, sosyalizmin adaletsiz bir sistem olduğunu biliyordum." ifadesini kullanmıştır. 1989 devrimleri sırasında, Sovyet destekli Almanya Sosyalist Birlik Partisi (SED) yönetiminin çöküşüne katkıda bulunarak, Doğu Almanya'da yeni muhalefet hareketinin kurucularından oldu. 1990 yılında Birlik 90/Yeşiller Partisi'nde tek ve özgürce seçilmiş Halk Meclisi üyesi olarak görev yaptı. 1990 yılında Stasi arşivlerinden sorumlu federal komiserliğe atandı ve bu görevini 2000 yılına kadar sürdürdü. 2003 yılında Gegen Vergessen (Unutmaya Karşı) Derneğinin başkanı oldu. 2001-2004 yılları arasında Irkçılık ve Yabancı Düşmanlığı Avrupa İzleme Merkezi Yönetim Kurulu'nda görev yaptı. 18 Mart 2012 tarihi itibarıyla Almanya cumhurbaşkanı seçilmiştir. Üçtepe Höyük Üçtepe Höyük Diyarbakır il merkezinin 40 km. güneydoğusunda yer alan bir höyüktür. Bismil ilçesine 10 km. mesafedeki eski adı Kerh ya da Kerh-i Dicle olan Üçtepe köyündedir. Göksu Çayı'nın batı kıyısında ovaya hakim durumdaki höyük 200 x 180 metre genişlik ve 44 metre yükseklikteki doğal bir tepedir. Üçtepe Höyüğü Doğu Anadolu Bölgesi ve Güneydoğu Anadolu bölgelerindeki en büyük çaplı höyüklerden biridir. Eski adının "Tuşha" ya da "Tuşhan" olduğu düşünülmektedir. Diyarbakır'da İngiliz elçisi olan J. C. Taylor, 1865 yılında Asur İmparatorluğu kralları II. Ashurnasirpal ve III. Salmanasar tarafından diktirilen kireç taşı'dan iki stel bulmuştur. Bölgede 1986 yılına kadar birkaç yüzey araştırması dışında herhangi bir çalışma yapılmamıştır. Prof. Dr. Veli Sevin başkanlığında 1986 yılında yüzey araştırmaları yapılmıştır. Höyükte kazı çalışmaları 1988 yılında, II. Ashurnasirpal tarafından yaptırılan eyalet sarayını bulmak için başlatılmıştır. Kazılara Prof. Dr. Veli Sevin başkanlığında, TAÇDAM'ın da desteğiyle başlanmış, 1992 yılına kadar sürdürülmüştür. Daha sonra 2001 yılı Temmuz ayında yol çalışmalarının verebileceği zararı önlemek için bir kurtarma çalışması başlatılmıştır. Höyükte V. Sevin başkanlığında yapılan kazılarda tespit edilen yapı katları yukarıdan aşağıya şöyledir; Höyüğün 200 metre çapındaki konisi tümüyle Yeni Asur yerleşimin görünümündedir. Kalın bir duvar, iç kaleyi çevreleyen sur olarak düşünülmektedir. Doğrudan toprak üzerine oturtulan duvarın 41/43 – 15/19 cm.lik kerpiç bloklarla inşa edildiği ve 3,3 metreye kadar korunmuş durumda olduğu görülmüştür. Dokuzuncu yapı katında bir kadınla bir kız çocuğunun gömüldüğü bir mezar bulunmuştur. Gömütler giyinik ve takılı olarak gömülmüştür. Takılar, altın takılar, fayans boncuklar, tunç bileziktir. Mezara ayrıca kaliteli seramikler bırakılmıştır. Ayrıca burna takılan gümüş bir hızma buluntular arasıdadır. Orta Tunç Çağı'na tarihlenen 11. tabakada muhtemelen yöreye özgü bir bezeme tekniği oldukça ilgi çekicidir. Diğerleri gibi hızlı dönen çarklarda ürerilmiş olan bu seramikler, yine diğerleri gibi portakal renginde olmakla birlikte bazı tarafları farklı renkte görünmektedir. Bu işin, fırında ısı değiştirilerek ya da seramikler fırına belirli bir tarzda yerleştirilirek elde edildiği düşünülmektedir. Helenistik Dönem yapı duvarlarının kireç sıva ile kaplandığı, sarı, kırmızı, açık yeşil ve siyah renkte boyandığı, tabanın ise muhtemelen mozaik olduğu görülmüştür. Duvarlarda yer alan freskolar ve taban mozaikleri ile bitkisel motiflerle süslü matara, Samsat'taki Mithridates Sarayı'na benzer özellikler göstermektedir. Doğal uydu Uydu, bir gezegenin ya da başka bir uydunun etrafında belirli bir yörüngede dönen gök cismi. Yapay uydulardan ayırmak amacıyla doğal uydu veya tabii uydu olarak da adlandırılır. Dünya'nın tek doğal uydusu Ay'dır. "Ay" sözcüğü, cins isim olarak doğal uydu anlamında da kullanılır. Aslında bir gök cismi diğerinin etrafında dönmez. İki cisim ortak bir merkez etrafında döner. Bu merkez noktası kütlesi daha fazla olan cisme daha yakındır. Dolayısıyla kütlesi az olan cisim daha fazla yol alır. Bu cisme uydu denir. Ay-Dünya örneğinde Ay ve Dünya'nın etrafında döndüğü merkez noktası Dünyanın merkezine çok yakın olduğundan sanki sadece Ay Dünya'nın etrafında dönüyormuş gibi görünür. Eğer iki cismin kütlesi birbirine yakınsa bu durumda cisimlerden birine uydu demek yerine bu iki cisme ikili sistem denir. Güneş sistemi içinde bilinen 240 doğal uydu vardır. Bunların 163'ü gezegenlere, 4'ü küçük gezegenlere ve düzinelercesi de küçük gök cisimlerine ("İngilizce: sssb, small solar system bodies") aittir. Diğer yıldız sistemleri de uydulara sahiptir. Büyük gaz devleri, Dünya'nın yörüngesinde dönen ayın boyutlarıyla ölçülebilecek büyüklükte altı adet ay da dahil olmak üzere geniş bir doğal uydular sistemine sahiptir. İç gezegenler olan Merkür ve Venüs'ün hiçbir ayı yoktur; Dünya'nın bir büyük ayı (Ay) vardır; ve Mars iki küçük aya sahiptir, Phobos ve Deimos. Cüce gezegenler içinde, Ceres'in (asteroid kuşağındaki birçok nesnenin ayı olmasına karşın) hiçbir ayı yoktur, Eris'in bir tane, Dysnomia ve Plüton'un bilinen üç uydusu Nix, Hydra ve iri arkadaşı Charon vardır. Bir ikiz gezegen sisteminin özelliği olan kütle merkezinin iki gezegen arasındaki açık uzayda bulunduğu Plüton-Charon sistemi alışılmadık bir durumdur. Kostroma Kostroma (Rusça: Кострома), Rusya'nın batı kesiminde bulunan ve Kostroma Oblastı'nın merkezi olan kent. Volga Nehri kıyısında, Moskova'nın 320 km kuzeydoğusunda yer alır. 1152'de Yuri Dolgoruki tarafından kurulduğu sanılmakla birlikte, kentle ilgili en eski tarihsel kayıt 1213 yılına aittir. Melaine Walker Melaine Walker (d. 1 Ocak 1983, Kingson), Jamaikalı atlet. Kısa mesafe koşuları ile engelli koşularda yarışmaktadır. Pekin'de düzenlenen 2008 Yaz Olimpiyatları'nın kadınlar 400 metre engelli yarışında 52,64 saniyelik derecesiyle Olimpiyat rekoru kırarak altın madalyanın sahibi olmuştur. Göztepe (erkek hentbol takımı) Göztepe Erkek Hentbol Takımı, takım 2002 yılında amatör spor amaçlı kurulmuş olup, günümüze kadar başarılı bir şekilde yükselmiştir. İlk kurulduğunda en alt liglerde mücadelesine başladığı halde şu an Türkiye Erkekler Hentbol Süper Ligi'ne kadar yükselmiştir. Taraftarın da onur mücadelesi saydığı takım tüm Göztepe camiası tarafından takip edilip, sevilmektedir. 2011-2012 normal sezonunu lider bitirmeyi 3 hafta önceden garantileyen takım normal sezon sonunda Alanya'da play off maçlarına çıktı ve o grubu da ilk 2 sırada tamamlayıp 2012-2013 sezonunda Türkiye Erkekler Hentbol 1. Ligi A Grubu'nda mücadele etme hakkı kazandı. 2014-2015 sezonunda tarihinin en iddialı takımını kurup ligin ilk yarısını 11'de 11 galibiyet ile sonlandırmıştır. Ligi yine namağlup 1. sırada bitiren takım Play-off yarı finallerinde Ankara'daki 3 maçını da kazanarak 8-10 Mayıs tarihlerinde Kayseri'de düzenlenen final play-offlarını oynamaya hak kazanmıştır. Buradaki maçlarını da kazanarak namağlup olarak Türkiye Erkekler Hentbol Süper Ligi'e yükselmiştir. 2015-2016 Sezonunda Türkiye Erkekler süper Ligi ilk yarısını 16 puan ile 3. sırada; sezonu ise 2. sırada tamamlamıştır. Bu başarısından ötürü 2-3 Mayıs tarihlerinde Antalya'da oynanan dörtlü finallerde oynama fırsatı yakalamıştır. Göztepe Erkek Hentbol Takımı, 2019-2020 sezonunda devam eden ligi 9. sırada tamamlamıştır. Ancak pandemi dolayısıyla 12 Mayıs 2020'de THF'nin almış olduğu karar sonrası play off etabı oynanmayan lig bu sıralama ile tescil edilmiş ve sezonda şampiyon ya da küme düşen takım belirlenmemiştir. Pandemi dolayısıyla oynanacak Türkiye Kupası'da 2019-2020 sezonu için iptal edilmiştir. Bitcoin Bitcoin (sembolü: ฿, kısaltma: BTC) herhangi bir merkez bankası, resmi kuruluş, vs. ile ilişiği olmayan elektronik bir para birimidir. Virgülden sonra 100-milyonuncu basamağa kadar birimlere ayrılabilir. Ayrıca Derin Ağ'da en çok kullanılan para birimidir. Bütün devrimsel teknolojilerde olduğu gibi bitcoin öncülleri ve oluşturucusunun makalesinde atıfta bulunduğu kaynaklar vardır. Wei Dai B-Cash, Nick Szabo BitGold,David Chaum Digicash'ı digital paraların en ilkel ve devletler tarafından engellenen ilk versiyonlarıdır. Satoshi Nakamato öncüllerinin yaşadığı bu olumsuz deneyimler kaynaklı olarak kimliğini gizli tutmayı başarmıştır. Bitcoin ağı 3 Ocak 2009'da hayata geçmiştir. Makale'nin yazarı Satoshi Nakamoto'dur gerçek ismi veya mahlası veya bir ekibe ait unvan olduğu konusunda tartışmalar vardır. Maksimum bitcoin sayısı 21 milyonla genesis blokta belirtilerek sınırlandırılmıştır. İlk bitcoin transferi Satoshi Nakamato'ya geliştirmesi için ona yardım sağlayan kriptograf Hal Finney arasında gerçekleşmiştir.İlk alışveriş 22 Mayıs 2010 tarihinde 10.000 Bitcoin karşılığında pizza alımı ile gerçekleşmiştir. 22 Temmuz 2013 tarihi itibarıyla dolaşımdaki Bitcoin'lerin toplam değeri 1.2 milyar dolar seviyesindeyken 26.07.2020 tarihi itibarıyla bu değer 182.967.290 milyar dolar olmuştur. Güncel olarak üretilmiş toplam bitcoin miktarı 18.443.043 seviyesine ulaşmıştır. Herhangi bir merkezden üretilmeyen Bitcoinler, Bittorent ağlarına benzer şekilde noktadan-noktaya dağıtık bir ağ özelliği gösterir. Bu ağda gerçekleşen ödemeler diğer noktalara anında ulaşır, böylece hangi adresten hangi adrese ödeme yapıldığı kayıtlara geçer. Böylece toplanan kayıtlar "blok" adı verilen yapıların içinde yer alır. Her bir blok üzerinde yüksek işlem gerektiren bir "hash" algoritması uygulanarak, belli bir sıfır sayısıyla başlayan ifadenin bulunması istenmektedir. Yaklaşık 10 dakikada bire tekabül eden bu işlemi gerçekleştiren ilk kullanıcıya sıfırdan 50 BTC (şu anda 25 BTC) ödül olarak verilir. Böylece Bitcoin'ler emisyona sürülmüş olur. Her bir blok kendisinden önce gelen son bloğun da hash ifadesini içerir. Böylece bozulması oldukça zor (%51 saldırısı hariç) bir blok zinciri oluşur. Bundaki amaç da, çifte harcamayı önlemek ve gönderimleri kayıt altında tutmaktır. Verilen ödül miktarı her 210 bin blokta bir (yaklaşık 4 senede bir) yarıya düşürülür (50,25,12.5...). Para yaratma işlemine madencilik(mining) denilmektedir. Madencilik, hesaplama yetkisini ve gücünü kullanarak matematiksel işlemleri gerçekleştirme işleminin genel adıdır. Bu işlemleri yapmak için, sunulan bitcoin yazılımını indirerek donanımları (genellikle ekran kartları) üzerinde yoğun işlemci gücü gerektiren işlemleri gerçekleştiren bitcoin ağındaki düğümlere "madenci" denilmektedir. Sistemin ilk blokunun adı "genesis block" olarak isimlendirilmiştir ve 4 Ocak 2009'da üretilmiştir. Bunun gibi bloktaki ilk işlem özel bir işlemdir ve yeni para bloğu yaratan tarafından başlatılır. Bu, ağa madencilerin katılmaları için bir teşvik sistemidir, bu sayede parayı basacak merkezi bir otoriteye sahip olmayan sisteme, para, istenildiği gibi dağıtık olarak girebilmektedir. Madenciler bu şekilde, hem sisteme yeni bitcoinler üretip sürerek hem de bekleyen işlemleri gerçekleştirme hizmetleri karşılığında sistemden bitcoin alarak kazanç sağlamaktadırlar. Yeni paranın sisteme düzenli olarak eklenmesi altın madencilerinin altın bularak dolaşıma sokmalarına benzetilmektedir, madencilik ismi de buradan gelmektedir. Mevcut süreçte madenciler, her yıl dolaşıma girecek olan bitcoin miktarını azalan ve öngörülebilir bir oranla üretmeye devam etmektedirler. Sistemde, toplamda 21 milyon bitcoin dolaşıma çıkıncaya kadar üretim devam edecektir, ardından üretim süreci duracak ve madenciler sadece işlem masrafları üzerinden desteklenmeye devam edilecektir. Bitcoin, bazı ülkelerde bir ödeme ve yatırım aracı olarak kullanılmaktadır. Türkiye'de de TL karşılığı bitcoin almak mümkündür. Para gibi kullanılabildikleri için bitcoin'lerin bir değerleri vardır ve ayrıca bazı fonların ileride popülaritesi arttıkça, değerinin artacağı beklentisi ile bu ürünle ilgilendikleri bilinmektedir. Bitcoin'in değerini piyasadaki arz ve talep koşulları belirlemektedir. Talep artınca fiyatı artmakta, düşünce de azalmaktadır. Dolaşımda sınırlı miktarda bitcoin vardır ve yeni bitcoin üretmenin de bir limiti ve prosedürü bulunmaktadır. Bitcoin'in piyasa değeri önündeki en büyük tehditler; teknik zorluklar, ülkelerin bu paraya olan yaklaşımına bağlı mevzuat değişiklikleri ve insanların bu paraya olan istek ve güveninin olumsuz yönde değişmesidir. Bitcoin'lerin çoğu, MIT profesörleri tarafından tasarlanmıştır. MIT profesörleri, matematik ve kriptoloji kullanarak yeni bir Bitcoin teknolojisi yaratıyorlar. Gazeteciler, ekonomistler ve Estonya merkez bankası, bitcoin'in Ponzi oyunu olduğuna dair endişeler dile getirdi. Chicago Üniversitesi'nde hukuk profesörü olan Eric Posner, 2013'te "gerçek bir ponzi oyunu sahtekarlıktır, bitcoin ise aksine kolektif bir sanrılığa benzer" dedi". 2014'te hem Dünya Bankası hem de İsviçre Federal Konseyi tarafından hazırlanan raporlar bitcoin ve ponzi oyunu üzerine olan endişeleri inceledi ve bitcoin'in Ponzi oyunu olmadığı sonucuna vardı. Finans gazetecileri, analistler, ekonomistler ve yatırımcılar bitcoin'in gelecekteki olası değerini tahmin etmeye çalışmaktadırlar. Ekonomist John Quiggin Nisan 2013'te "bitcoin en nihayetinde sıfır değerlerine ulaşacak, ancak ne zaman söylemek mümkün değil" demiştir". Benzer bir tahmin de Kasım 2014'te ekonomist Kevin Dowd tarafından yapılmıştır. Finans profesörü Mark T. Williams, Aralık 2013'te bitcoin'in 2014 yılının ortasında 10$ 'ın altında değeri olacağını öngördü. Ancak belirtilen dönemde bitcoin'in en düşük değeri Nisan ayında 344 $ Temmuz ayında 609 $ oldu. Aralık 2014'te Williams, "Başarı olasılığı düşük, ancak başarı olursa çok büyük olacak" dedi." Kasım 2014'te, New York Üniversitesi Stern School of Business'da Finans Profesörü olan David Yermack, Kasım 2015'te bitcoin'in değersiz olacak dedi. Bu dönemde bitcoin ocak ayında en düşük değeri 176.70$, Kasım 2015'te 309.90 $ olarak işlem gördü. Mayıs 2013'te, Bank of America FX ve Oran Stratejisti David Woo tek bir bitcoin başına maksimum olarak 1.300 $ 'lık değerin makul olacağını öngördü. Bitcoin yatırımcısı Cameron Winklevoss Aralık 2013'te "bitcoin değerinin 40,000$" olabileceğini belirtti. Bitcoin'in bittiğine dair pek çok kere haber çıkmıştır. 2015'in başlarında bir gazeteci Bitcoin'in bittiğine dair 29 haber raporlamıştır. "Forbes" dergisi 2011 yılı haziran ayında bitcoin'in bittiğini ilan etmiş, bu ilanı Ağustos 2011'de "Gizmodo Avustralya dergisi takip etmiştir". "Wired" dergisi "süresi doldu" haberini Aralık 2012'de yapmıştır. "Ouishare Dergisi," "oyun bitti, bitcoin" haberini yayınlaması Mayıs 2013, ve "New York Magazine" "mezar yolunda" haberini Haziran 2013. "Reuters" "ölüm ilanı" haberini Ocak 2014, "Street Insider "bitcoin "ölü" haberini Şubat 2014'te yapmıştır. Bu haberleri talip eden zamanlarda "The Weekly Standard" Mart 2014, "Salon" Mart 2014, "Vice News " Mart 2014, "Financial Times" Eylül 2014'te bitcoin'in bittiğine dair haberler yayınlamışlardır. Ocak 2015, "USA Today" belirtilen bitcoin için "küllüğe gitti ", ve "Telgraf" "bitcoin deneyi bitti" haberlerini yaptı. Eski bitcoin geliştiricilerinden Mike Hearn Ocak 2016'da, bitcoin için "başarısız bir proje" açıklamasını yaptı. Man adası' elektronik iş geliştirme müdürü Peter Greenhill, "bitcoin'in bitti ilanlarının çok abartıldığını söylemiştir.". Bazı ekonomistler bitcoin'e olumlu yaklaşırken bazıları şüpheyle bakmaktadır. Chicago Fed'in kıdemli ekonomislerinden olan François R. Velde, bitcoin'i "dijital para oluşturmanın zarif bir yöntemi" olarak tanımlamıştır. Paul Krugman ve Brad DeLong bitcoin üzerinde neden kararlı olması gerektiği ve taban değerini sorguladıklarında hatalar bulmuşlardır. Ekonomist John Quiggin, bitcoin'i "verimli pazar hipotezinin son karışıklığı" olarak eleştirdi.". St. Louis Federal Bankası Başkan Yardımcısı David Andolfatto, bitcoin'i kuruluş için bir tehdit olduğunu belirtti. Özgür yazılım hareketi aktivisti Richard Stallman anonimlik eksiğinden şikayet etti ve iyileştirilmiş bir geliştirme çağrısında bulundu. PayPal Başkanı David A. Marcus, bitcoin'i "birikimleri koymak için mükemmel bir yer" olarak adlandırıyor ancak değerindeki dengesizlik azalana kadar bir parabirimi olamayacağını iddia etmiştir. Bill Gates, Bill Gates, Bloomberg LP'ye verdiği röportajda bir yerden bir yere para taşıma maliyetiyle ilgili olarak şunları söyledi: "Bitcoin heyecan verici çünkü ne kadar ucuz olabileceğini gösteriyor." Brezilya, Man Adası, Jersey, Birleşik Krallık, ve Amerika Birleşik Devletleri gibi ülkelerin yetkilileri bitcoin'in finansal hizmetler sunma kabiliyetlerini fark ettiler. Bitcoin'lerin düzgün bir şekilde kullanıldığı zaman, dolandırıcılığı engelleyebilmesi, alışveriş işlemlerini kolaylaştırması ve şeffaflık sağlama becerisi dahilinde mali alanlara ilgili politikacıların ve millet vekillerinin ilgisini çekmektedir. 2015 yılında bitcoin kabul eden tüccar sayısı 100.000 aştı. Bazı firmalar bitcoin ile ödeme kabul etmektedir.: Bitcoin The Electronic Frontier Foundation, Greenpeace, Mozilla Vakfı, Wikimedia Vakfı, ve Özgür Yazılım Vakfı. tarafından kabul edildi. New York Demokratik Kongre üyesi Jeff Kurzon da dahil olmak üzere bazı Amerikalı siyasiler, kampanyalarına bitcoin ile yapılan bağışları kabul edeceklerini söylemişlerdir. 2013 yılının sonlarında Nicosia Üniversitesi, dünyadaki bitcoin ile ödemeyi kabul eden ilk üniversite oldu ve dijital para birimleri üzerine bir lisans programı başlattı. Bitcoin'i kabul eden Dish Network gibi tüccarlar, BitPay veya Coinbase gibi bitcoin ödeme hizmeti sağlayıcılarının hizmetlerini kullanmaktadır. Bir müşteri bitcoin ile ödeme yaptığında, ödeme hizmeti sağlayıcısı ödemeyi tüccar adına kabul eder, alınan tutarı satıcının banka hesabına gönderir, bu hizmet için ise tutarın yüzde 1'inden az bir ücret tahsil eder. Bitcoin'in tasarımı nedeniyle, tüm perakende değeri sadece tahminidir. Hong Kong merkezli bir teknoloji şirketindeki iş geliştirme departmanının başkanı Tim Swanson'a göre, 2014'te bitcoin ile yapılan günlük perakende alımları yaklaşık 2.3 milyon $ değerindedir. Yine Tim Swanson'un tahminlerine göre, , günde perakende alışverişte 5.000 bitcoin den daha az kullanıldığını belirtmiş, ve 2014'te "bitcoin'in perakende alımlarında kullanımının artışının çok az olduğu sonucuna varmıştır". Cambridge Üniversitesi tarafından 2017 yılında yapılan bir araştırmaya göre 2,9 milyon ile 8 milyon arasında kullanıcı dijital para cüzdanına sahiptir. En çok kullanılan dijital para bitcoin'dir. Aktif kullanıcıların sayısı 2013'ten bu yana belirgin bir şekilde artmıştır. Bitcoin'in yasadışı faaliyetlerde bulunmasından endişe duyan bankalardan dolayı, bitcoin şirketlerinin banka hesabı açmakta güçlük çekmektedirler. BitPay'in kurucu ortaklarından Antonio Gallippi'ye göre "bankalar bitcoin şirketleriyle çalışmak isteseler bile korkuyorlar". 2014 yılında Ulusal Avustralya Bankası, bitcoin ile bağlantılı işletmelerin hesaplarını kapattı ve HSBC, bitcoin ile bağlantılı bir yatırım fonu sunmayı reddetti. Avustralyalı bankaların genel olarak, dijital para birimini içeren işletmelerin banka hesaplarını kapattı; Bu durum karşısında, Avustralya Rekabet ve Tüketici Komisyonu tarafından soruşturma açıldı. Bununla birlikte, Avustralyalı bankalar, bitcoin'in dayandığı Blok zinciri teknolojisini benimsediler 2013 yılında yayınlanan bir raporda Bank of America Merrill Lynch, "bitcoin'in e-ticaret için önemli bir ödeme aracı olabileceğine ve geleneksel para transferi yöntemlerine ciddi bir rakip olarak gelebileceğine inanıyoruz" dedi 2014 Haziran ayında, parayı herhangi bir ücret olmadan bitcoin mevduatına dönüştüren ilk banka Boston'da açıldı. Bazı Arjantinliler, yüksek enflasyona karşı korumak için veya hükümetlerin tasarruf hesaplarına el koyma ihtimaline karşı Bitcoin almışlardır. 2012-2013 yıllarında Kıbrıs'ta yaşanan finansal kriz sırasında, halkın hesaplarına el konulacağı veya vergilendirileceği endişesiyle bitcoin alımı artmıştır. Bir diğer yatırım yönetimi bitcoin fonlarıdır. İlk bitcoin fonu Temmuz 2014'te Jersey'de kuruldu ve Jersey Finansal Hizmetler Komisyonu tarafından onaylandı. Ayrıca, Winklevoss kardeşler (Nisan 2013'te bütün bitcoin hesabının %1'ine sahip oldukları iddia edilmiştir) 2012'de bir bitcoin ETF kurmak için girişimde bulunmuşlardır. 10 Mart 2017 tarihi itibarıyla ETF, mevzuata ait endişeler nedeniyle SEC tarafından reddedilmiştir. Bu duyuru sonrasında bitcoin değeri birkaç dakika içinde %15 düşmüş, ancak kısa sürede çoğunlukla düzelmiştir. 2015 yılının başından itibaren, Gemini isimli New York merkezli bir bitcoin değişim planı duyurulmuştur. 5 Ekim 2015'te başlatmak için onay aldığını açıklanmıştır. Forbes, Aralık 2015'te bitcoin'e yatırım yapmayı teşvik eden yayınlar yayınlamaya başladı. 2013 ve 2014'te Avrupa Bankacılık Otoritesi ve Finansal Endüstriyel Düzenleme kurumu Kurumu (FINRA), bitcoin'e yatırım yapmanın önemli riskler taşıdığını söyledi. Forbes, bitcoin'i 2013 yılının en iyi yatırım aracı olarak adlandırdı. 2014'te Bloomberg, bitcoin'i yılın en kötü yatırımı olduğunu söyledi. Bitcoin, 2015 yılında Bloomberg'in para birimi tablusunun zirvesinde yer aldı. Peter Thiel gibi girişim sermayedarları, bitcoin'i almak yerine altyapısını, tüccarlara, borsalara, cüzdan servislerine vb. ödeme sistemleri sağlayan şirketler gibi finanse etmektedirler. Şirketin hedefi 100 bitcoin işletmesini 2-3 yıl içinde %6 lık hisse karşışığı 10.000 $ 20.000 $ desteklemektir. Yatırımcılar aynı zamanda bitcoin madenciliğine de yatırım yapmışlardır. 2015 yılında Paolo Tasca'nın yaptığı bir araştırmaya göre, bitcoin şirketleri üç yıl içinde yaklaşık 1 milyar dolar kazandı (2012 yılının ilk çeyreği - 2012 yılının birinci çeyreği 2015). Bitcoin gibi sanal para birimleri paranın merkezi tekelden kurtarılması fikri Avusturya okulunun iktisadı'na teorik olarak dayanmaktadır. Özellikle Friedrich von Hayek onun kitabı 'Denationalisation of Money: The Argument Refined', para üretim, dağıtımının ve kontrolülünün merkez bankaları tekeline son vermek üzerinedir. Bitcoin teknoloji meraklısı özgürlükçüler'e cazip gelmektedir, çünkü bitcoin bugüne kadar olan kurumsal bankacılık sistemlerinin ve hükümet kontrolünün dışındadır. Fakat, Bitcoin'e olan ilginin nedenlerini ortaya çıkarmak isteyen araştırmacılar, Google arama verilerinde bunun özgürlükçüler bağlantısı bulamamıştır. Bitcoin hukuki durumu ülkeden ülkeye değişmektedir ve hala birçoğu için durumu tanımlanmamış ya da değişmektedir. Bazı ülkeler kullanımına izin vermiş olsalar da bazıları yasaklamışlardır. Aynı şekilde, çeşitli devlet kurumları, birimler ve mahkemeler bitcoin'i farklı şekilde sınıflandırmıştır. Bitcoin için geçerli olan kurallar ve yasaklar benzer elektronik para birimleri için de geçerlidir Harvard kamu politikası profesörü olan Steven Strauss Nisan 2013'te hükümetlerin bitcoin'i yasaklayabileceğini öne sürdü ve bu ihtimali bir bitcoin yatırım aracı tarafından Temmuz 2013'te tekrar belirtildi. Bununla birlikte, ülkelerin büyük çoğunluğu 2014'ten beri bitcoin üzerine bir yasak ugyulamadı. Bitcoin'in yasaklandığı ülkelerden bazıları Bangladeş, Bolivya ve Ekvador'dur. Mart 2017'de, , Northwestern Üniversitesi, Pritzker Hukuk Fakültesi profesörü John O. McGinnis ve Kyle W. Roche, bitcoin'in fiziksel olarak herhangi biryerde depolanmaması ve şifrelenmiş bir altyapıda çalışmasından dolayı devlet denetimine karşı daha güçlü bir üçüncü para birimi rejimini temsil ettiğini öne sürdü. Bitcoin'in suçlular tarafından kullanılması finansal düzenleyicilerin, yasama organlarının, kolluk kuvvetlerinin ve medyanın dikkatini çekti. FBI bu konu ile ilgili bir istihbarat raporu hazırladı, SEC sanal para ile yapılan yatırımlar üzerine bir uyarı hazırladı, ve Kasım 2013'te ABD Senatosu sanal para birimleri üzerine bir oturum yaptı. Bitcoin'in popülerliğinin onun yasadışı işlemlerde kullanılması olduğunu belirten pek çok haber vardır. 2014'te Kentucky Üniversitesi'ndeki araştırmacılar, bilgisayar programcılarının ve yasadışı faaliyetlerin bitcoin'e ilgi duyduğunu, politik ve yatırım açısından sınırlı destek bulduklarını gösterdiler. Bir CMU araştırmacısı 2012 yılında yaptığı bir araştırmada dünya borsalarında gerçekleşen tüm işlemlerin % 4,5 ila 9'unun web uyuşturucu pazarında gerçekleştiğini tahmin etti, (İpek Yolu) Kara borsada bitcoin ile Çocuk pornosu, kiralık katil ve silah ticareti yapıldığı iddia edilmektedir. Merkezi kontrol eksikliğinden ve anonim yapıdan dolayı bu ticaretlerin yapıldığını veya sadece bitcoin almak için sahte olup olmadığının bilinmesi zordur. Birkaç Derin Ağ karaborsası yetkililer tarafından kapatılmıştır. Ekim 2013'te İpek Yolu, ABD kolluk kuvveti tarafından kapatılmış ve bitcoin'in değerinde kısa vadeli bir düşüş meydana gelmiştir. 2015 yılında, sitenin kurucusu hapis cezasına çarptırıldı. Alternatif siteler kısa süre içinde piyasaya sürüldü ve Avustralya Yayın Kurumu, 2014 yılının başında İpek Yolu'nun kapatılmasının, internet üzerinden uyuşturucu satan Avustralyalıların sayısını etkilemediğini bildirdi. 2014 yılının başında, Hollanda makamları çevrimiçi yasadışı ticaret sitesi olan Ütopya'yı kapattı ve 900 bitcoin'e el koydu. 2014 yılının sonlarında, Avrupa ve Amerikalı ortak operasyonuyla 400 derin ağ sitesi kapatıldı ve bitcoin'lerine el konuldu. Aralık 2014'te Charlie Shrem, dolaylı olarak derin ağ uyuşturucu sitelerine 1 milyon dolar göndermeye yardım etmek için iki yıl hapis cezasına çarptırıldı ve Şubat 2015'te ilk Road kurucusu Ross Ulbricht uyuşturucu suçlamaları nedeniyle ömür boyu hapis cezasına mahkûm edildi. Bazı Karaborsa siteleri müşterilerden bitcoins çalmaya çalışmışlardır. 2014 yılının başında hesaplarına bloke uygulanan kara borsa marketi sahiplerinin hesapları hacklenmiştir. İngiltere'deki bir hayır kurumu olan İnternet İzleme Vakfı'na göre, bitcoin çocuk pornografisini satın almak için kullanılabilir ve yaklaşık 200 web sitesi ödemeyi kabul eder. Europol'deki siber suçlar birimi başkanı Troels Oertling, internet üzerinden çocuk pornografisi satın almak için tek yolun bitcoin olmadığını belirtip "Ukash ve Paysafecard ... bu tür materyalleri ödemek için kullanılıyor" demiştir. Bununla birlikte, İnternet İzleme Vakfı, bitcoin kabul eden yaklaşık 30 siteyi listelemiştir. Bu sitelerin bazıları kapatılmıştır. Ayrıca, alışveriş sırasında çocuk pornosu sitelerinin blok zincirine köprülendiği iddia edilmiştir. Bazı zararlı yazılımlar bitcoin cüzdanları için gizli anahtarları çalabilir ve böylece bitcoin çalma işlemini yapabilirler. En yaygın kullanılan tür dijital para cüzdanları için bilgisayarları arar ve dijital paraları çalabileceği uzaktaki bir sunucuya yükler. Pek çok kötücül yazılım klavye kullanımını kaydeder ve böylelikle anahtar çözme işlemini gerekliliğini ortadan kaldırır. Farklı bir yaklaşım ise, bir bitcoin adresi panoya kopyalandığı zaman algılanır ve hızlı bir şekilde farklı bir adresle değiştirir ve böylece kullanıcı yanlış adrese bitcoin gönderir. Bu yöntem etkili çünkü bitcoin işlemleri geri alınamaz. Pony botnet'inden yayılmış bir virus, Şubat ayında 2014'te, 85 cüzdandan gelen bitcoin'ler de dahil olmak üzere dijital paralardan 220.000 dolara çalmıştır. Kötü amaçlı yazılımı izleyen güvenlik şirketi Trustwave, en son sürümünün 30 farklı dijital para çeşidini çalabildiğini bildirdi. Ağustos 2013'te aktif olan kötücül yazılım tipinde olan Bitvanity, cüzdan adresi üreteci olarak ortaya çıktı ve diğer bitcoin müşterinin gizli anahtarlarını çalmayı başardı. Şubat 2014'te birden fazla bitcoin hırsızlığından sorumlu olmak üzere CoINThief adı verilen macOS işletim sistemi için için farklı bir trojan bildirildi. Bu uygulama Download.com ve MacUpdate gibi dijital para uygulamalarının içerisine saklanmıştır. Bit coin ile ilişkili bir diğer kötücül yazılım Fidye virüsü'dür. CryptoLocker adı verilen program genellikle meşru görünümlü e-posta eklerin ile gelen bir program ile bilgisayara virüs bulaştırır. Virüs bulaştığı bir bilgisayarın sabit sürücüsünü şifreler ve ardından bir geri sayım sayacını görüntüler ve şifresini çözmek için bir fidye, genellikle iki bitcoin talebinde bulunur. Massachusetts polisi, Kasım 2013'te sabit disklerinden birinin şifresini çözmek için o sırada tanesinin değeri 1,300 dolardan fazla olduğu bir dönemde 2 bitcoin ödediğini açıkladı. Linkup, Şubat 2014'te ortaya çıkmış olan fidye yazılımı ve bitcoin madencilik programıdır. Bilgisayarın internet erişimini devre dışı bırakır ve tekrar açılabilmesi için kredi kartı bilgilerini talep eder. Haziran 2011'de Symantec, botnet'lerin bitcoin için gizlice madencilik yapabileceği ihtimali konusunda uyarıda bulundu. Kötü amaçlı yazılımlar, birçok modern video kartında bulunan GPU'ların paralel işleme yeteneklerini kullanmaktadır. Entegre bir grafik işlemcisine sahip ortalama bir PC, bitcoin madenciliği için hiçbir etki gösteremez, sadece madencilik kötücül yazılımının ulaştığı sahip olan binlerce kişisel bilgisayarla, bir sonuca ulaşabilirler. Ağustos 2011 ortasında, bitcoin madenciliği botnet'leri tespit edilmiştir. ve üç aydan kısa bir süre sonra, yetkisiz bitcoin madenciliği yapan Truva atı Mac OS X'e bulaştı. Nisan 2013'te, elektronik spor organizasyonu E-Sports Entertainment, 14.000 bilgisayarı bitcoin madenciliği yapmak için kullanmakla suçlandı Alman polisi, mevcut botnet yazılımını, bitcoin madenciliğini gerçekleştirmek üzere özelleştiren 2 kişiyi tutukladı. Aralık 2013 ve Ocak 2014'te dört gün boyunca, Yahoo! Avrupa, tahmini iki milyon bilgisayar bulaştıran yetkisiz bitcoin madenciliği yapan bir kötücül yazılımı içeren bir reklamı yayınladı. Sefnit adı verilen yazılım ilk olarak 2013 ortasında ortaya çıkmışve birçok yazılım paketi ile birlikte verilmiştir. Microsoft, bu zararlı yazılımları Microsoft Security Essentials ve diğer güvenlik yazılımlarıyla kaldırmaktadır. Üniversite çalışanlarının ve öğrencilerinin araştırma yapmak için olan bilgisayarda bitcoin madenciliği yaptığına dair haberler mevcuttur. İşlemler açık olduğu için Bitcoin kara para aklamak için ideal bir yöntem değildir. Avrupa Bankacılık Otoritesi, FBI ve G7 Mali Eylem Görev Gücü'nün de dahil olduğu üst düzey otoriteler, bitcoin'in kara para aklama için kullanılabileceği hakkındaki endişelerini dile getirdiler. 2014 yılının başında, Amerikalı bir bitcoin transfer operatörü Charlie Shrem para aklama suçundan tutuklandı. Hemen ardından Ardından, "kara para aklama işine yardım ve yataklık yapmak" nedeniyle iki yıl hapis cezasına çarptırıldı. İngiltere Hazine tarafından hazırlanan "kara para aklama ve terörün finansmanının İngiltere'de ulusal risk değerlendirmesi" (2015 Ekim) adlı raporda, raporda incelenen on iki kara para aklama yönteminden bitcoin'in para aklama için en düşük riski taşıdığı tespit edilmiş ve en yaygın kara para aklama yöntemi banka olduğu söylenmiştir. Bitcoin kullanan bir şirket, yatırımcılarına haftalık % 7 faiz oranı teklif edilmiştir. Temmuz 2013'te ABD Menkul Kıymetler ve Borsa Komisyonu bu şirketi ve kurucusunu 2013 yılında "yatırımcıları dolandırıcılıkla ilgili bir Ponzi oyunu" yapmakla suçladı. Eylül 2014'te hakim bu şirkete, bir bitcoin Ponzi oyunu yapmaktan dolayı 40 milyon dolarlık para cezası verdi. Birçok bitcoin hırsızlık olayı olmuştur. Hırsızlık yöntemlerinden biri, bir kurbanın bitcoin adresi veya bir çevrimiçi cüzdanın gizli anahtarına erişmesiyle yapılır. Gizli anahtar çalındığında, ele geçirilen hesaptaki tüm bitcoin'ler aktarılabilir. Böyle bir durumda durumda, ağın, hırsızı tanımlamak, devam eden çalınma işlemi için süreci durdurmaya veya bitcoin'leri meşru sahibine iade etmesi için herhangi bir özelliği yoktur. Yasadışı malların bitcoin ile satıldığı sitelerde de hırsızlık olabilir. Kasım 2013'ün sonlarında, kapatılan çevrimiçi yasadışı Sheep Marketplace sitesinde yaklaşık 100 milyon dolarlık bitcoin çalındığı iddia edilmektedir. Kullanıcıların bitcoinleri nakite çevirmeye çalıştığında, hiçbir geri dönüş almamamışlar ve suçlular tespit edilememiştir. Silk Road 2.0 sitesinde Şubat 2014'te yapılan kesilme sırasında, 2.7 milyon dolar değerinde bitcoin çalınmıştır. Kullanıcıların bitcoin para dönüşümü yaptıkları siteler hırsızların hedefleri arasındadır Avustralyalı bir cüzdan servis olan Inputs.io, Ekim 2013'te iki kez saldırıya uğramış ve bu saldırılar sonucunda değeri 1 milyon doların üzerinde olan bitcoin kaybetmiştir. Şubat 2014 sonlarında Tokyo'da En büyük sanal para değişim merkezlerinden biri olan Mt. Gox firmasından, 350 milyon dolar değerinde bitcoin çalınmıştır. Kanada merkezli bir bitcoin depolama şirketi Flexcoin, yaklaşık 650.000 dolarlık bir hırsızlığı keşfettiğini söyleyerek Mart 2014'te kapandı. Yine bir dijital para çevirme şitesi Poloniex, Mart 2014'te yaklaşık 50.000 dolarlık değer kaybı yaşadığını bildirmiştir. Ocak 2015'te İngiltere merkezli dünyada en büyük 3. olan bitstamp saldırıya uğramış ve 5 milyon dolar kaybetmiştir. Şubat 2015, BTER adlı bir Çin firması bilgisayar korsanları tarafından yaklaşık 2 milyon dolar değerinde zarara uğratılmıştır. Bitfinex'ten 2016'da yaklaşık 120.000 bitcoin (yaklaşık 60 milyon dolar) çalındı. Bu hırsızlık sonucunda Bitfinex ticaretini askıya almaya zorlandı. Hırsızlık, 2014 Mt. Gox soygunundan sonraki ikinci büyük soygun olarak kayıtlara geçti. Forbes bu hırsızlığı haberleştirmiştir. Hırsızlık olayları güvenlik endişelerini arttırdı. Dijital para karşılaştırma web sitesi CryptoCompare'nin kurucusu Charles Hayter, "Bu hırsızlıklar, böyle yeni bir endüstrideki altyapının kırılganlığının bir göstericisidir" demiştir. ABD Temsilciler Meclisi Küçük İşletmeler Komitesi'nin 2 Nisan 2014 tarihli duruşmasına göre "bu tedarikçilerin düzenleyici gözetim, asgari sermaye standartları eksikliği var ve kayıp ya da hırsızlığa karşı tüketici koruması sağlamamktadır". Bitcoin'in bir ödeme sistemi olarak kullanılmasından dolayı, bitcoin ağına gerçek veya teorik saldırılar düşünülmüştür. Bitcoin protokolü, yetkisiz harcamalardan, çift harcama, tekrarlama saldırıları ve blok zincirle müdahale gibi bazı saldırılara karşı koruyan çeşitli özellikleri içerir. Gizli anahtarların çalınması gibi diğer saldırılar kullanıcıların dikkatli davranmasını gerektirir. Bitcoin'in açık-gizli anahtar şifrelemesi uygulanması sayesinde izinsiz harcamalar azaltılır. Örneğin; Alice Bob'a bir bitcoin gönderdiğinde Bob, bitcoin'in yeni sahibi olur. İşlemi gözlemleyen Eva, Bob'un yeni aldığı parayı harcamak isteyebilir, ancak Bob'un özel anahtarının bilgisi olmaksızın işlemi imzalamaz. İnternet ödeme sisteminin çözmesi gereken önemli sorunlardan biri çift harcamadır, bu durumda bir kullanıcı aynı parayı iki veya daha fazla farklı alıcıya ödeyebilir. Böyle bir soruna örnek olarak Eğer Eve bir bitcoin'i Alice'e sonrasında aynı bitcoin'i Bob'a göndermesi verilebilir. Bitcoin ağı, bütün kullanıcılar tarafından görülebilen bir blok zinciri üzerine yapılan tüm transferleri kaydederek daha önce harcanmış olan bitcoin'ler için çift harcamayı önler. Eğer Eve eşyaları karşılığında Alice'e bitcoin önerir ve bu ödemeyi imzalasa bile aynı zamanda aynı bitcoin'i Bob a gönderme imkânı olur. Fakat kurallar gereği ağ sadece bir işleme izin verir.İşlemi ilk onaylayan bitcoin'i alacağı için bu duruma yarış saldırısı adı verilir. Alice, Eve'nin ödemesi blok zincirde görünene kadar malları teslim etmemesini şartı koşarak yarış saldırı riskini azaltabilir. Yarış saldırısının bir başka şekli(Hal Finney'e göre Finney saldırısı denir) bir madencinin katılımı ile gerçekleştirilir. Eva, Her iki ödeme isteğini de ağa göndermek yerine, Alice'in ödeme isteğini ağa gönderirken, suç ortağı Alice yerine Bob'a göndericek blok için madencilik yapar. Kötü niyetli madencinin ağdan önce başarılı olma ihtimali vardır, bu durumda Alice'e yapılan ödemeler reddedilecektir. Alice, ödemenin blok zincirine dahil edilmesini bekleyerek bir Finney saldırısı riskini azaltabilir. Belli bir işlemi içeren bloğun başında, blok zincirine bu işlemin onayı eklenir. Bitcoin ödeme alan satıcılar ve hizmetler, ödemenin yapıldığını varsaymadan önce ağ üzerinden dağıtılmasını beklemelidir. Satıcı onay beklediğinden saldırgan ağın yarısından fazlasını kontrol edemezse saldırı zor olur. Ağın yarısından fazlası kontrol ediliyor ise buna % 51 saldırısı adı verilir. Anonim verilerin ve veri kaynağını yeniden tanımlaması için diğer veri kaynaklarıyla çaprazlandığı veri madenciliğinde kullanılan bir stratejidir. Bitcoin adresleri arasındaki bağlantıları gösterebilen işlem grafik analizi ile birlikte bir kullanıcının adını IP adresiyle ilişkilendiren olası bir saldırı mectur. Eğer, Tor kullanıyorsa, saldırı Tor'u ağdan ayıran ve daha ileri işlemler için gerçek IP adreslerini kullanmalarını zorlayan bir yöntem içerir. Bütün bitcoin ağına saldırma maliyeti aylık 1500€ dan düşüktür. Blok zincirindeki herhangi bir dijital dosyayı saklamak mümkün olmakla birlikte işlem büyüklüğü arttıkça ilgili ücretler de o kadar büyük olur. Bitcoin kodlarına, çocuk pornosu linkleri, Ben Bernanke'in resimleri de dahil olmak üzere pek çok kaynak eklenmiştir. ""The Rise and Rise of Bitcoin"" (2014), bitcoin kullanan bilgisayar programcıları ve uyuşturucu satıcıları gibi insanlarla röportajların olduğu bir belgesel filmi vardır. Bitcoin için birkaç neşeli şarkı yayınlanmıştır. "Blok Zincirini Yeniden Düşünen Sanatçıkar" (2017) kitabı web'in ilk günlerindeki gibi sanatçıların blok zinciri teknolojisi ile yaptığı deneyleri anlatmaktadır. Editörlüğünü Ruth Catlow, Marc Garrett, Nathan Jones,ve Sam Skinner'ın yaptığı kitap gayrimerkezi ekonomik sistemler üzerine yapılan sanat işlerinden bir seçki üzerine yazılmıştır. Kıvanç Haznedaroğlu Kıvanç Haznedaroğlu (d. 1 Ocak 1981, Ankara) Türk Satranç Büyük ustası Satranca 6 yaşındayken başladı. Hacettepe Üniversitesi Hidrojeoloji Mühendisliği bölümünü bitirdi. 1987 yılında İlkokullar arası satranç şampiyonasında birinci oldu. Ali İpek yönetimindeki TED Satranç kursunda satranç dersleri aldı. Bu sayede satranç becerisini ilerleterek 1989 yılında 10 yaş altı grupları kategorisinde Türkiye şampiyonluğuna ulaştı. 2003 yılında ise Türkiye şampiyonu oldu. Profesyonel anlamda satranç öğrenimini 1996 yılında Evgeni Vasiukov'dan aldı. 2001 yılında 2300 Elo puanına ulaşarak FIDE Ustası (FM) unvanını aldı. Gerekli normlarını tamamlayarak 2005 yılında IM unvanına kavuştu. Türkiye'deki satranç gelişiminin sancılarını çeken Haznedaroğlu, 2009 yılında Türkiye'nin üçüncü ve en genç büyük ustası (GM) olma başarısını gösterdi. Satranç oyuncusu Hacer Ayaz Haznedaroğlu ile evlidir. WrestleMania XXVIII WrestleMania XXVIII WWE tarafından 1 Nisan 2012'de Florida'daki Sun Life Stadium'da düzenlenmiş yirmi sekizinci geleneksel WrestleMania profesyonel güreş izle ve öde etkinliği. Kaliforniya (anlam ayrımı) Kati Outinen Kati Outinen (d. 17 Ağustos 1961, Helsinki), Fin aktris. Genelde dram türü filmlerde lider öncü kadın rollerini başarıyla canlandırdı. İlk rol aldığı film, "Tapio Suominen"rolüyle, bir gençlik filmi "Täältä tullaan elämä"dir. 2002 yapımı dram filmi Geçmişi Olmayan Adam'daki rolü ile Cannes Film Festivali'nde En İyi Kadın Oyuncu ödülünü kazandı. Polateli Polateli, Kilis ilinin bir ilçesidir. 1011 kişilik ilçe merkezi nüfusuyla Türkiye'deki en küçük ilçe merkezi durumundadır. İlçe olmadan önce "Ispanak" ve "Güldüzü" adlarıyla da bilinirdi. Büyükçe bir köy görünümündedir. Tonya Kinzinger Tonya Kinzinger (d. 20 Haziran 1968, Michigan), AmerikalÄ± oyuncu ve model. Oyuncu ve model Tonya Kinzinger 20 Haziran 1968'de Monroe, Michigan, ABD'de doğdu. Çocuk yaşta dans yeteneği fark edilince üç yaşında eğitim alması için aanesi tarafından kursa yazdırılan Kinzinger 6 yaşına geldiğinde baleye olan ilgisiyle bu branşta eğitimini sürdürmüştür. Türkiye'de bir dönem tv8 kanalında da yayınlanan "Sous le Solleil" orijinal isimli Saint-Tropez adlı televizyon dizisinde canlandırdığı "Jessica" karakteriyle tanındı. Aslen Amerikalı olan oyuncu yaşamını çift pasaportlu Amerikalı-Fransız vatandaşı olarak Fransa'da sürdürmekte olup aynı zamanda modellikte yapmaktadır. Kader (şarkıcı) Kader Çetintürk (d. 1979, İstanbul), Türk şarkıcı. Müziğe 8 yaşında düğün salonlarında şarkılar söyleyerek başladı. 13 yaşına kadar düğün salonlarında söylemeye devam etti. 14 yaşında ilk albümü olan "Ona Buna Bakma - Takıl Bana" albümünü sevenleriyle buluşturdu. Bu albüm Türkiye'de 450 bin kopya satarken sonraki iki albümü sırasıyla 300 bin ve 230 bin kopya sattı. Svalbard KÃ¼resel Tohum Deposu Svalbard Küresel Tohum Deposu, Norveç'te bir depoda dünyadaki bütün bitki tohumlarını muhafaza etmeyi amaçlayan projedir. Depo, Norveç'in Longyearbyen şehrinde yer alır. 2008 yılında açılmıştır. "Kıyamet Ambarı" (Doomsday Vault) adıyla da bilinen; "Küresel Tohum Deposu" projesidir. Depoda dünyadaki bütün bitki tohumları yer almaktadır. Büyük oranda gerçekleştirilmiş olan ve Küresel Ürün Çeşitliliği Örgütü (GDTC) ile ayrıca Norveç hükümeti tarafından desteklenen proje, olası bir küresel afet halinde yeryüzündeki bitki türlerinin korunarak yeniden ekilebilmelerine olanak sağlamayı amaçlamaktadır. Dünyadaki pek çok zengin kişinin bir dağın altında kurulan bu depoya finansman sağladıkları basındaki haberlerde yer aldı. Faaliyete 2008 yılında geçen "Küresel Tohum Deposu" projesi 1983 yılından itibaren hazırlanmaya başlanmıştır. Nükleer patlamalara dayanıklı olarak tasarlanan depo yaklaşık 9 milyon dolara mal olmuştur ve Norveç'in kuzeyinde yer alan Spitsbergen adasında bulunan bir dağın altında 130 metre aşağıya inşa edilmiştir. Depoda yaklaşık 4 milyon adet tohum korunmaktadır. Depodaki havanın sıcaklığı tohumların en uzun süre korunabileceği sıcaklık olarak tespit edilen eksi 18 dereceye sabitlenmiştir. Proje ABD, İngiltere, Norveç, Almanya, İsviçre ve Kanada'nın devlet fonlarından yıllık yaklaşık 125 -150 bin dolar mali destek aktarılmaktadır. Projeye karşı sansasyonel ve hatta komplo teorisi denilebilecek itirazlar da bulunmaktadır. Örneğin Amerikalı gazeteci 2007 yılında yayınlanan "Ölüm Tohumları" (Seeds of Destruction) adlı kitabında Spitsbergen Adası'nın buzullarının altında "dünyayı ekonomik ve genetik olarak ele geçirme planları" nın oluşturulduğunu öne sürmektedir. Ayrıca Rockefeller Fonu'nun da bu tohum deposunun düzenli bağışçıları arasında yer alması bazı teorilerin ortaya çıkmasına neden olmuştur. Örneğin depodan bütün insanların faydalanamayacağı konusunda teoriler ortaya