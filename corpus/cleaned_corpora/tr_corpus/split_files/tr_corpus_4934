olduğu XML yeteneği sayesinde iş ortaklarınız ile aranızdaki bilgi ve işlemleri iş ortaklarınızın kullandığı sistem ya da iletişim tercihlerinden (örneğin Elektronik Veri Transferi (EDI) sistemleri) bağımsız olarak elektronik ortamda aktarabilmekte, tedarik zinciri ilişkileri açısından yeni verimlilik unsurları kazandırmaktadır. Microsoft Axapta’da diğer uygulamalarla kesintisiz bağlantı sağlamak amacıyla kullanılan Component Object Model (COM) sayesinde Microsoft Office ya da üçüncü parti ürünleri gibi COM-odaklı uygulamalardan erişilebilecek bilgi ve fonksiyonlardan da yararlanabilirsiniz. Hepsi tek kaynakta Microsoft Axapta gerçek anlamda tek-kaynaklı bir sistemdir. Kurumunuzun iç ve dış bağlantılarını kurabilmeniz ve doğabilecek yeni fırsatları avantaja dönüştürebilmeniz için tek bir iş mantığına, bir kod tabanına, bir veri tabanına ve bir araç kutusuna dayalı olarak çalışır. İşletme bünyesinde yürütülen tüm işlemleri kolay ve çabuk bir biçimde tanımlayabilmeniz mümkündür. Herhangi bir yerleşim birimindeki bilgilerde meydana gelen değişiklikler eş-zamanlı olarak uzak ya da yakın uygulama çözümü kapsamındaki tüm iş yerlerine yansıtılacaktır. Güncellemelerin tek uygulamada yaşama geçirilebiliyor olması ürün yükseltimlerini basitleştirmiş ve hızlandırmıştır. Microsoft Business Solutions Bir Microsoft bölümü olan Microsoft Business Solutions, küçük, orta ve büyük ölçekli kuruluşların müşterileri çalışanları, iş ortakları ve tedarikçileri ile daha etkin iş bağlantıları kurabilmelerine odaklanmış çeşitli bütünleşik ve uçtan-uca uygulama ve servis seçeneklerini sunmaktadır. Uygulama kapsamındaki iş süreçleri mali yönetim, analiz, insan kaynakları yönetimi, proje yönetimi, müşteri ilişkileri yönetimi, saha servis yönetimi, tedarik zinciri yönetimi, e-ticaret, imalat ve perakende yönetimi gibi önemli foksiyonlardan oluşmaktadır. Bu uygulamaların amacı işletmeleri başarıya taşımak ve hedefleri tutturmalarına yardımcı olmaktır. Esen Püsküllü Esen Püsküllü (d.16 Temmuz 1946, İstanbul) Türk sinema oyuncusu. 16 Temmuz 1946 yılında İstanbul Beşiktaş'ta doğdu. Genç yaşta Ses dergisi'nin sinema yıldızı yarışmasında ikinciliği kazandı ve sinema oyunculuğuna başladı. 1960'lı ve 1970'li yıllarda döneminin en ünlü yıldız oyuncularından biriydi. Erol Büyükburç (Öp Beni, Berduş), Zeki Müren (Rüya Gibi) ve Sadri Alışık (Ah Müjgan Ah) ile çevirdiği filmler en çok hatırda kalanlar oldu. Sarı saçları ve yeşil-mavi gözleriyle döneminin en güzel yüzlü kadın oyuncularından biri olarak kabul edilmektedir. 1975 yılında Bak Yeşil Yeşil ve Küçük Bey adlı filmlerin senaryosunu yazmıştır. 1980'li yıllarda sinemayı bıraktı. Bremen M覺z覺kac覺lar覺 Grimm Kardeşler (Jacob Grimm-Wilhelm Grimm)'in yazdığı masallardan biridir. Fabl uslübunda yazılmıştır. Sahiplerinin kendilerine olan kötü tutumundan dolayı evden kaçan bir eşek, bir köpek, bir kedi ve bir horozun Bremen'e gidip orada müzisyenlik yapma düşleri ana temadır. Yola çıkarak iyi arkadaş olurlar. bir kız ve annenin evine giren hırsızlar girdiği bir evin önünde dururken bir canavar silüetini andırmaları "(eşek üstünde köpek, onun üstünde kedi, onun üstünde de horoz)" ve hepsinin bağırması sonucu ortaya çıkan kakofoni hırsızları korkutur. Bu canavar silüetinden korkan hırsızlar bir daha asla geri dönmezler. Dört kafadar da bu evde yaşarlar. Hayvancılık Hayvansal üretim ya da yaygın adı ile hayvancılık; ürünleri ve güçleri ile insanlara yararlı evcil hayvanların bakımı, beslenmesi, üretimi ve yetiştirilmesini kapsayan tarım koludur. Hayvansal üretim, hayvansal üretime yönelik temel bilimler, hayvan yetiştirme, hayvan besleme, hayvan ıslahı, hayvancılıkta mekanizasyon, ekonomi ve istatistik, biyoteknoloji, hayvansal ürünler ve işleme teknolojisi, pazarlama gibi konuları kapsar. Hayvansal üretimin, tarımı yapılan hayvan sınıfına göre 5 ana üretim kolu bulunur. Büyükbaş hayvancılık; sığırcılık, mandacılık, at, eşek ve katır yetiştiriciliğini kapsayan hayvancılık dalı. Süt ve besi sığırcılığı çeşitli ürünleri ile gerek insan beslenmesi ve sağlığı gerekse çeşitli endüstrilerini temin etmesiyle ülke ekonomilerinde önemli rol alır. Mandacılık, eski önemini kaybetmektedir ve hayvan sayısı giderek azalmaktadır. İşgücünden yararlanılan at, eşek, katırın, motorlu araçların gelişimiyle önemi ve hayvan sayıları azalmıştır. Küçükbaş hayvancılığı; koyunculuk, keçicilik, tavşan ve kürk hayvanı yetiştiriciliğini kapsayan hayvancılık dalıdır. Su ürünleri yetiştiriciliği; avcılık faaliyetinden ayrı olarak, tatlı ve tuzlu suların ayrılmış bir bölümünde veya oluşturulan gölet ve havuzlarında, balık ve diğer deniz hayvanlarının yetiştiriciliğini kapsayan hayvancılık dalı. Tatlı su hayvancılığında sazan ve alabalık başta gelmektedir. Kümes hayvancılığı; tavukçuluk, hindicilik, kaz ve ördek yetiştiriciliği, bıldırcın yetiştiriciliği, deve kuşu yetiştiriciliği gibi kanatlı hayvanların yetiştiriciliğini kapsayan hayvancılık dalı. Süs kuşu yetiştiriciliği, bir tarım faaliyeti sayılmadığı için bu grupta yer almaz. Kümes hayvancılığı, hayvancılık sektörünün en gelişmiş ve teknolojiye en açık olanıdır. Aynı zamanda hayvansal protein açığının kapatılmasında dünyanın elindeki en büyük kozudur. Üretiminin kolay ve hızlı olmasının yanında maliyetinin de düşük olması başlıca üstünlüklerindendir. Kümes hayvancılığı içinde tavukçuluk; üretim miktarı ve potansiyeliyle başta gelmektedir. Kümes hayvancılığı elde edilen ürüne göre iki ana gruba ayrılır: Kanatlı hayvanlardan et üretmek amacı ile yapılan faaliyetlerin bütününe verilen ad. Kanatlı eti üreticiliği, günümüzde büyük bir sektör olmuştur. Özellikle 1990 yıllarda, artan tüketimle beraber hızlı bir gelişim göstermiştir.Bu gelişim sektörde çalışan şirketlerin entegreleşmeleriyle sonuçlanmıştır. Entegre şirketler, bünyelerinde damızlık, kuluçka,yem üretim,kesimhane ve pazarlama ünitelerini barındırırlar. Bu durumlarıyla oldukça büyük organizasyonu oluştururlar. Entegre şirketlerde sadece kümesler entegre bünyesinde değildir. Etlik kümes sahipleriyle, entegreler arasında fason üretim anlaşmalarıyla çalışma yapılır.Kümes sahipleri, genellikle küçük veya orta ölçekli çiftçilerdir. İpek böcekçiliği; ipek böceğinden ipek ipliği üretmek amacı ile yapılan yetiştiriciliğe verilen ad. Özgür Masonlar Büyük Locası Özgür Masonlar Büyük Locası, tüm dünyada 1875 Lozan Konvanı ile, Gelenekçi Kesim ve Özgür Kesim olarak ikiye bölünen Masonluk'un Türkiye'deki Özgür Kesim temsilcisidir. Günümüzde 55 locası, 7 kente dağılmış toplam 9 hizmet binası ile çalışmalarını sürdürmektedir. Armalarında ortasında G harfi bulunan gönye ve pergelden oluşan işareti kullanırlar. G harfinin neyi simgelediğine ilişkin çeşitli yorumlar vardır. Bu yorumlardan biri; İngilizce "Tanrı" anlamına gelen "God" kelimesinin baş harfi olduğu, bir diğeri "Geometri" kelimesinin baş harfini simgelediğidir. 1860’lara kadar Osmanlı topraklarında kurulan mason locaları yabancı obediyanslara bağlıdır. Bunların arasında Fransa, İtalya, İspanya ve İngiltere önceliklidir. 1861’de kurulan Süprem Konsey, Fransa’dan alınan patentlerle kurulmuştur.(Mısır Prensi Halim Paşaya verilen Halim Patentleri.) Tüm dünyada masonluk, 1875 Lozan Konvanı ile, Gelenekçi Kesim ve Özgür Kesim olarak ikiye bölünmüş ve her ülkede bu yolda ayrışmalar yaşanmıştır. (Bugün, İngiltere ve Amerika’da Gelenekçi Masonluk, Kıta Avrupası’nda ise Özgür Masonluk ağırlıklı olarak varlığını sürdürmektedir.) Fransa’dan alınan patente ek olarak Belçika, Lüksemburg ve Yunanistan’dan da patent alınmıştır. Tüm bu ülkeler ve patent ilişkileri, Türk Ulusal Masonluğu’nun “Özgür Masonluk” uyarınca oluşup çalıştığının açık kanıtlarıdır. 1932 A.M.I. İstanbul Konvanı’na katılan 28 ülkenin yetkilileri Özgür Masonluk ailesindendir. 1960’lı yılların ortasına kadar, tüm patent ilişkileri Türkiye’de Özgür Masonluğun varlığını kanıtlamaktadır. 1960’lı yılların ortalarında, bazı yöneticilerin de görev aldığı ve dinsel gelenekler uyarınca yapılan Konsekrasyon (kutsama) töreni ile Anglosakson Masonluğu benimsenmiş ve Türk Masonluğu Gelenekçi Kesim’e kaydırılmıştır. 1966’daki ayrılmanın özü, o tarihteki pek çok kardeş farkında olmasa da, bu iki somut ayrımdır. 1967’de Fransa Büyük Locası’ndan patent alan Özgür Masonlar Büyük Locası, 1989 tarihinde de Fransa Büyük Doğusu’ndan bir ikinci patent almıştır. Bunların her ikisi de Özgür Masonluk doğrultusundadır. Her iki patent de hiçbir kurumsal bağlılık ya da yönetsel bağımlılık içermemektedir. Özgür Masonlar Büyük Locası, üçlü kararname gereği almış olduğu yasal izinle, yaklaşık 15 yıldır yurt dışı ilişkilerini, CLIPSAS bünyesinde yer alan 52 Özgür Mason obediyansıyla sürdürmektedir. Batı Avrupa’nın önde gelen mason kuruluşlarının yer aldığı ve tüm dünyadaki özgür mason topluluklarının katıldığı bu platformda, ulusal ve kurumsal bağımsızlık mutlak olarak kabul edilmekte, sadece masonluğun gelişimi ve bunun sonuçlarının insanlığa yansıması için genel görüş paylaşımında bulunulmaktadır. Bir başka görüş paylaşım ortamı olan Avrupa Mason Topluluğu’nda ise, Avrupa Birliği’ne üye ülkelerde nicelik ve nitelik olarak ağırlıklı olan, toplam 32 mason kuruluşu yer almaktadır. PDF PDF (Portable Document Format; "Taşınabilir Belge Biçimi"), platformlar arası taşınabilir ve yazdırılabilir belgeler oluşturmak amacıyla üretilmiş sayısal bir dosya biçimidir. Birçok platform için bedava görüntüleyicinin olması dolayısıyla PDF yazdırılabilir ve düzenlenmesi beklenmeyen belgelerin dağıtımı için tercih edilir. Dosya biçimi açıktır ve ISO standardı olma aşamasındadır. PDF dosyaları, PostScript'in kısıtlı bir altkümesine karşılık gelen bir sayfa betimleme dilinde betimlenmiş grafiğin yanı sıra grafik elemanları veya belge ile ilişkilendirilmiş link, e-imza, anahtar kelime gibi metadatadan oluşur. Uygun bir yazılım ile belge içeriğinin şifrelenmesi veya elektronik imzalanması mümkündür. Belgenin yazdırılması, düzenlenmesi veya içeriğinin kopyalanması kısıtlanabilir. PDF belgelerine formlar koyarak doldurulabilir ve Internet üstünden (POST/GET ile) gönderilebilir formlar yerleştirilebilir. (1993) â€“ PDF 1.0 / Acrobat 1.0 (1994) â€“ PDF 1.1 / Acrobat 2.0 (1996) â€“ PDF 1.2 / Acrobat 3.0 (1999) â€“ PDF 1.3 / Acrobat 4.0 (2001) â€“ PDF 1.4 / Acrobat 5.0 (2003) â€“ PDF 1.5 / Acrobat 6.0 (2005) â€“ PDF 1.6 / Acrobat 7.0 (2006) â€“ PDF 1.7 / Acrobat 8.0 (2008) â€“ PDF 1.7, Adobe Extension Level 3 / Acrobat 9.0 (2009) â€“ PDF 1.7, Adobe Extension Level 5 / Acrobat 9.1 Foxit PDF Reader, Adobe Acrobat Reader, Evince, Okular ve Ghostscript tabanlı xpdf gibi uygulamalarla PDF içeriği görüntülemek mümkündür. Gösterici uygulamalar ücretsiz olarak edinilebilir. PDF Creator, Foxit PDF Creator, Adobe Acrobat Distiller ve PDF995 gibi sanal yazıcı uygulamalarıyla herhangi diğer bir uygulamanın yazıcıya gönderdiği içerikten PDF dosyaları üretmek mümkündür. Bazı gerçek yazıcılar da doğrudan PDF'den baskı alma olanağı sunmaktadır. Bunun yanı sıra LibreOffice ve Microsoft Office 2007 PDF biçiminde dışa aktarım yeteneğine sahiptirler. Ayrıca LibreOffice Draw'ın mevcut PDF belgelerini içe aktarma desteği vardır. Foxit Phantom PDF Suite, Foxit PDF Editor, Adobe Acrobat ve Adobe Illustrator gibi uygulamalarla da oluşturulmuş PDF içerik üzerinde değişiklik yapmak mümkün olmaktadır. YalÄ±kavak Yalıkavak, Muğla ilinin Bodrum ilçesine bağlı bir mahalledir. 2012 yılına kadar Bodrum ilçesine bağlı bir köyken, 2012 yılında Muğla'nın büyükşehir olmasıyla bu ilçeye bağlı bir mahalle statüsünü almıştır. Yalıkavak Bodrum'a 18 km uzaklıktadır. Yarımadanın kuzey batısında yer alır. Bodrum'dan Yalıkavak'a yapılan bir yolculukta sizi önce bir sıra yel değirmeni, daha sonra Yalıkavağın o eşsiz manzarası karşılar. Başlangıçta bir Süngerci mahallesi olan ve yarımadanın en ünlü süngercilerinin doğduğu yer olan Yalıkavak, günümüzde çok önemli bir turizm beldesine dönüşmüştür. Tepelerde ve sahilde yer alan yel değirmenleri, güzel koyları, günabatımları ve son yılarda açılan turizm tesisleri ile ön plana çıkar. Yalıkavak körfezi, Bodrum yarımadası'nın kuzey-batı köşesinde yer alır. Körfezin kuzey bölgesi, kuzeye dönük bir L harfi şeklindeki bir yarımadadır. Birkaç kayalık, sarp tepe dışında yükselti yoktur. Körfezin doğu ve güney bölümü ise nispeten yüksek tepelerin etekleridir. Körfezin kuzey bölgesi, denizden gelen sert rüzgarlara açıktır. Genel bitki örtüsü, kısa boylu, dikenli çalılıklardan oluşur. Ayrıca çok sayıda mandalina ve limon ağacıda bulunmaktadır. Yalıkavak körfezinde bugüne kadarki arkeolojik buluntularda, belirli bir yerleşim yeri saptanmamıştır. Arkeolojik buluntular, yerleşim yerinden çok, yaygın bir yapılanma gösterir. Bağımsız, tekil arkeolojik buluntular görülür. Yapılan araştırmalardan, Yalıkavak'ın tarihinin MÖ 2000 yıllarına kadar indiği ve buranın ilk sakinlerinin Lelegler olduğu anlaşılır. Gündoğan, Bodrum Tarihi adı Farilya olan Gündoğan beldesi ilçe merkezine 25 km uzaklıkta, Bodrum yarımadasının kuzey kıyısında, Yalıkavak ve Göltürkbükü beldelerinin arasında yer alır. MÖ 4. yüzyıldan itibaren yerleşim izlerine rastlanan beldede tarih turizmi unsurları olarak kaya mezarları, kiliseler ve yel değirmenleri öne çıkarken, yaz aylarında surf turizmi de yoğun olarak sürdürülmektedir. Deniz yoluyla 15 dakikalık bir yolculukla ulaşılan Küçük Tavşan (St. Apostol olarak da bilinmektedir) adasında bulunan Apostol kilisesi ve çevresinde İtalya-Türkiye ortaklığı ile koruma çalışmaları sürdürülmektedir. Göltürkbükü Göltürkbükü, Ege Bölgesi'nde Muğla ilinin Bodrum ilçesinin bir mahallesidir. Gölköy ve Türkbükü'nün birleşmesinden oluşmuştur. Göltürkbükü yüzölçümü 580.000 m²'dir. Gölköy'ün doğusu ve güneyi yarim adanın tek ormanlık bölgesidir. Diğer yöreler makiliktir. Yörede narenciye özellikle satsuma (Rize mandalini) yetiştirilir. Bunun yanında yemiş, badem, zeytincilik yapılmaktadır. Gölköy'ün en büyük özelliği palmiye ağaçlarıdır.Gölköy’ün mitolojik adı Karianda’dır. Karyalılar döneminde bağcılık ve şarapçılık ile plandaki sahil yeridir. Gölköyün adını aldığı; İçinde yüzlerce bitki ve hayvan çeşidini barındıran Göl ve etrafıdaki palmiyeler yörenin en doğal güzelliklerindendir. Gümüşlük, Bodrum Gümüşlük, Muğla ilinin Bodrum ilçesine bağlı bir mahalledir. 2012 yılına kadar Bodrum ilçesine bağlı bir köyken, 2012 yılında Muğla'nın büyükşehir olmasıyla bu ilçeye bağlı bir mahalle statüsünü almıştır. Balık restoranları meşhurdur. 1999 yılından beri faaliyet gösteren Gümüşlük Belediyesi 2015 Şubat ayı itibarıyla Bodrum Belediyesi'ne bağlandığı için kapatılmıştır. Turgutreis Turgutreis (1972'ye kadarki adıyla Karatoprak), Ege Bölgesi'nde Muğla ilinin Bodrum ilçesinin bir mahallesidir. Adını aldığı Amiral Turgut Reis'in 1485 yılında Turgutreis’in Karabağ mahallesinde dünyaya geldiği iddia edilir. 1960'ların sonlarına kadar ulaşım şartlarının elverişsizliğinden dolayı kapalı bir iktisadi yapıya sahip olan Turgutreis, Bodrum Yarımadası'ndaki turizm potansiyelinin fark edilmesiyle hızla değişmeye başladı. Turgutreis Belediyesi 1968'de kurulmuştur. 30 bin'i geçen nüfusuyla ilçe merkezinden sonra Bodrum Yarımadası'ndaki ikinci büyük yerleşim yeridir. Akyarlar (Kefaluka), Fener Burnu, Karaincir Plajı, Aspat (Aspartos), Kadıkalesi ve Bağla çevredeki önemli turistik noktalardan bazılarıdır. Bodrum Yarımdası'nın batı ucunda yer alan Turgutreis, 2003 yılında açılan D-Marin ile ününü daha da arttırdı. Sabancı Parkı ve sahilleri gezilebilecek yerlerdir. Cumartesi günleri bölgede pazar kurulmaktadır. Dünya harikası bir gün batımı manzarasına sahiptir. Turgutreis, Bodrum'a 18 km, Akyarlar'a 8 km, Gümüşlük'e 6,5 km, Milas-Bodrum Havalimanı'a 50 km ve Muğla'ya 124 km mesafededir. "Ana madde: Kardak Krizi" Ocak 1996'da Yunanistan ile Türkiye arasında, bir Türk gemisinin karaya oturması sonucu meydana gelen olaylar yüzünden iki ülke savaşın eşiğine geldiğinde Turgutreis'te bulunan sahil güvenlik botu ilk müdahaleyi yapmıştır. Türk savaş gemileri de Turgutreis açıklarına bu olay nedeniyle demirlemiştir. Bitez, Bodrum Bitez, Muğla ilinin Bodrum ilçesine bağlı bir mahalledir. 2012 yılına kadar Bodrum ilçesine bağlı bir köyken, 2012 yılında Muğla'nın büyükşehir olmasıyla bu ilçeye bağlı bir mahalle statüsünü almıştır. Bodrum'a 8 km uzaklıkta yer alır. Bodrum hava alanına 45 km, İzmir hava alanına 220 km, Dalaman hava alanına 200 km uzaklıktadır.En iyi korunmuş yeşil alanlara sahiptir. Bitez plajı mavi bayraklıdır. Günümüzde sörf merkezlerinden biri haline gelmiştir. Bitez sakin bir tatil geçirmek isteyenlerin yeridir. Barları ile tanınan Gümbet Biteze yürüme mesafesindedir. Konacık, Bodrum Konacık, Ege Bölgesi'nde Muğla ilinin Bodrum ilçesine bağlı bir mahalledir. Konacık, Muğla iline 111, Bodrum ilçe merkezine 5 km mesafededir. Mumcular, Bodrum Mumcular, Ege Bölgesi'nde Muğla ilinin Bodrum ilçesinin bir belde belediyesi iken 6360 Sayılı On Dört İlde Büyükşehir Belediyesi ve Yirmi Yedi İlçe Kurulması ile Bazı Kanun ve Kanun Hakkında Kararnamelerde Değişiklik Yapılmasına Dair Kanun ile tüzel kişiliği kaldırılmış ve Bodrum Belediyesi'ne bağlı bir mahalleye dönüşmüştür. Bodrum Belediyesi'nin çalışmaları neticesinde de Mumcular Mahallesi, Karaova Mahallesi ve Gölbaşı Mahallesi olarak üç mahalleye bölünmüştür. Mumcular, Karaova ve Gölbaşı mahallelerinin yaklaşık olarak toplam nüfusu 5000' dir. Kasabanın arkası orman ve makilere, önü ise Karaova'ya bakar. Karaova oldukça verimli bir ovadır. Ovada daha çok zeytin ve sebze yetiştirilir. Mumcular'ın arkasındaki dağ kızılçam ormanları ve zeytin bahçeleri ile kaplıdır, zeytincilik gelişmiştir. Belde de okuma yazma oranı oldukça yüksektir. Mumcular yerleşiminin küçük bir meydanı vardır. Burada kahve, eczane, meyhane, beyaz eşya dükkânı, doktor, internet kafe, birkaç lokanta ve birkaç bakkal dükkânı bulunmaktadır. Parti binaları ve üç tane park da burada bulunur. Bu parklar yaz ayında ve bahar aylarında oldukça yeşil ve güzel, canlı olarak görülür. Bölgede Akdeniz iklimi hakimdir. Kışlar oldukça ılımandır kar çok nadir yağar. Kış aylarında ve ilkbaharın başlarında çok yağış alır. Kış aylarında mahallenin arkasındaki Mazı Dağını aşıp gelen denizin dalga sesleri duyulur. Yaz mevsiminde ise gündüzler oldukça sıcak, sabah ve akşamüzeri vakitlerinde ise, Mazı dağının etkisi ve ovanın önündeki denizin etkisi ile köye serin rüzgarlar vurur. Yaz aylarında bölgedeki en büyük sorun zehirli hayvan ve böceklerdir. Arkadaki ormanın Mumcular halkı için önemi büyüktür. Kış ve bahar aylarında yağmurlardan sonra insanlar mantar toplamaya çıkarlar. Bölgede en çok bulunun mantar türü çıntardır. Onun dışında kültür mantarına yakın olan çimen mantarı da bulunur. Ayrıca bölge halkı büyüklerinden öğrendikleri bazı orman bitkilerini toplayıp bunları yemeklerinde kullanırlar. Ormanda günü birlik geziler yapılabilir ancak ormanda gezmek için en uygun olan zaman kış ve bahar başıdır. Orman bir iki kere yangın geçirdiği için büyük kısmı 13-14 yıl önce dikilmiş ağaçlardan oluşmaktadır. Buna rağmen ormanlar işlenecek boya gelmiş bir kısmı ise hiç etkilememiş çok yüksek kızılçam ağaçlarından oluşur. (Önemli not: Bu bölgedeki ormanların büyük bir bölümü Ağustos 2006 da çıkan yangında yok olmuştur-Yaklaşık 700 Hektar ) Dağ ve tepelerden gelen küçük derelerden yararlanılarak mahallede sulama amaçlı baraj yapılmıştır. Bu barajdan elde edilen su Karaova'ya kanallarla taşınır ve Karaova'da özellikle yaz kuraklığının yaşandığı dönemlerde kullanılır. Yerleşim biriminde genelde beyaz, sıvalı ve taş evler vardır. Ancak günümüzdeki betonarme yapılaşma bu bölge de de görülür. Taş evlerin ise çoğu yıkılmıştır. Bugün taş evlerin çoğu iskelet halindedir. Yerleşim birimideki bazı evlerde kiremit varken bazıları Bodrum evlerinde olduğu gibi çatısızdır. Ortakent YahÅŸi, Bodrum Ortakent Yahşi, Muğla ilinin Bodrum ilçesine bağlı bir mahalledir. 2012 yılına kadar Bodrum ilçesine bağlı bir köyken, 2012 yılında Muğla'nın büyükşehir olmasıyla bu ilçeye bağlı bir mahalle statüsünü almıştır. Ortakent'in eski adı Müskebi veya yörede telaffuz edilen şekliyle "Müsgebi" 'dir. 1999 yılında Ortakent ve Yahşi köylerinin birleşmesiyle belde statüsüne geçmiştir. Ortakent-Yahşi Belediyesi 1999 yılında kurulmuştur. Ortakent'in eski adı Müskebi'dir. Rivayete göre Ortakent'e bu isimi veren yöredeki mandalina ağaçlarının çiçekleridir. Bölge özellikle bahar aylarında inanılmaz güzel koktuğu için mis gibi derlermiş ve bir zaman sonra Müskebi adı kalmış. Sonraları Yarımada'nın tam ortasındaki konumu sebebiyle Ortakent adını almıştır. İlk ve tek belediye Başkanı 2000 yılından beri Mehmet Kocadon'dur. YataÄŸan TÃ¼rkiye'de judo Türkiye'de judo, 1960'lı yıllarda tanınmaya başlamıştır. 1962 yılında, güreş antrenörü Halil Yüceses Japonya'da judo eğitimi aldıktan sonra dönüşünde Eminönü Denizcilik Lokali ve Fatih Güreş Kulübü'nde Olcay Şen'le ilk judo çalışmasını başlattı. Daha sonra Üsküdar Anadolu Kulübü'nde Halil Yüceses ile birlikte Namık Ekin, Olcay Şen bu çalışmalara devam etti. Judo sporu 1964 yılında önce Güreş Federasyonuna bağlandı, 1966 yılında ise bağımsız bir federasyon oldu. Judo Federasyonunun kurulmasının, ilk başkanlığına da Hakkı Isıgöllü'nün atanmasının ardından 1967'de ilk Türkiye Şampiyonası düzenlendi. 1969-1979 yılları arasında Judo ve Tekvando, 1980-1990 arasında ise Judo ve Karate Federasyonu olarak faaliyetlerini yürüten federasyon, 1990 yılından itibaren Judo Federasyonu adı altında hizmet verdi. Cihat Uskan bu federasyonların başkanlığını yaptı. 1968 yılında Fransız Michel Novovitch'in Türkiye'ye antrenör olarak gelmesiyle modern judo başladı. 1969 yılında Japon Kültür Derneği'nin girişimiyle Vaseda Üniversitesi'nden Yoşimura Türkiye'ye gelerek, Kodokan'ın stilinin benimsenmesine yardımcı oldu. 1968'de Federasyon Başkanı Cihat Uskan yönetiminde Türkiye'de judo temel teknikleri üzerine ilk eserler Namık Ekin, milli takım elemanları ve "Tercüman" yazarı Kaya Muzaffer Ilıcak ile hazırlandı. Judonun gelişmesinde rol oynayan judo posterleri federasyon tarafından hazırlanarak ülke çapında dağıtıldı. Bu dönemde İstanbul başta olmak üzere birçok ilde judo kulüpleri açılmaya başlandı. Ahmet Berkol Ökten, İstanbul Kadıköy'de ilk judo salonunu (Dojo Samurai) açtı. Akabinde Feridun Yenisey İstanbul Üniversitesi bünyesinde (Mediko-Sosyal), Mehmet Emin Sebik Beylerbeyi'nde, Namık Ekin Fındıkzade'de (Dojo Bushido), İbrahim Çabıtkan Karagümrük'te (Altınay Güreş Kulübü), Gündüz Atik ise Beyoğlu'nda, Taksim-Şişli Spor Kulübü Salonu'nda (Dojo Kenji Kai) judo öğretilerini başlattılar. Gündüz Atik ve Gürbüz Tansever, Sultanahmet Amerikan Dersanesi'nde (YMCA) ve ilk kez olarak Trakya'da (Ömer Erol'la beraber) Kumburgaz ve Silivri'de judo çalışmaları yürüttü. Süheyl Yeşilnur ve Cüneyt Yeşilnur kardeşler ise Fatih'te judo çalışmalarında bulundu. 27/28 Mart 1970 tarihlerinde Avusturya'nın Linz kentinde yapılan Leonding Turnuvası'na katılmak için oluşturulan ilk milli takımda aşağıdaki sporcular yer aldı: Süt humması Süt humması veya hipokalsemi, kan kalsiyum seviyesini düzenleyen paratiroid hormonunun doğum sonrası işlev gösterememesi sonucunda oluşur. Doğum felci daha çok yüksek süt verimli sığırlarda doğum sonrası görülen metabolik bir hastalıktır. Hayvan doğum yaptıktan sonra sağıldığı için sütle birlikte vücuttan fazla miktarda kalsiyum dışarı verilmektedir. Bu hastalığın en önemli çıkış sebebi kandaki iyonize kalsiyumun doğumdan hemen sonra ilk süt verimiyle beraber azalmasıdır. Genetik yatkınlık, doğum öncesinde hayvanların yanlış beslenmeleri, yüksek süt verimi, kalsiyumca zengin yemlerle fazla beslenme, mera ve rasyonun magnezyum miktarı hastalık oluşumunda önemli etmenlerdir. Doğum haricinde hipoprotidemi, renal yetmezlik, hipoparatiroidi, pankreatit, malabsorbsiyon sendromu gibi durumlarda da görülebilir. Doğuma 6-8 hafta kala kuruya çıkarılan hayvanlar bu süre boyunca hiç sağılmadığından kan kalsiyum seviyesi yüksektir ve paratroid hormonunun salıverilmesine vücut tarafından ihtiyaç duyulmamaktadır. Böylece gitgide paratroid hormonu tam bir dinlenme dönemine girerek doğum sonrası işlevlerini gösterememektedir. Hayvan doğum yaptıktan sonra sağıldığı için sütle birlikte vücuttan fazla miktarda kalsiyum dışarı verilmektedir. Kan kalsiyum seviyesini ayarlamak için o an paratiroid hormonu devreye giremez ve süt humması da dediğimiz doğum felci gerçekleşir. Bu yüzden gebe hayvanlar kalsiyumca fakir fosforca zengin yemlerle beslenmelidir. Sağaltım semptomatiktir. Hermione Granger Hermione Jean Granger, (d. 19 Eylül 1979), J.K. Rowling tarafından yazılmış Harry Potter serisinin kurgusal karakterlerindendir. Serideki ilk görünüşü Harry Potter ve Felsefe Taşı kitabında büyü okuluna gelen yeni bir öğrenci olarak olmuştur. Kumral saçlı, kahverengi gözlü zeki bir kızdır. Bu özelliği onda çok dikkat çeker çünkü yaşıtlarına göre çok daha zekidir. Belli etmek istemese de Ronald Weasley' den hoşlanır. Son görünüşü Harry Potter ve Ölüm Yadigarları kitabında olmuştur. Harry Potter filmlerinde Hermione' yi Emma Watson canlandırmıştır. Hermione Jean Granger, 19 Eylül 1979 yılında doğmuştur. Bir Muggle doğumludur. Harry ve Ron'un en yakın arkadaşıdır. Kabul etmese de, Ron'dan hoşlanmaktadır. Ev cinlerine takıntısı vardır. Onların da büyücülerle eşit haklara sahip olmaları için E.R.İ.T. (Evcini Refahını İlerletme Topluluğu) adında bir grup kurmuştur. Hogwarts Savaşı'ndayken Ron ev cinlerini kurtarmaları gerektiğini söyleyince Hermione'den bir öpücük kazanmıştır. Hermione çok zeki ve akademik başarısı yüksek bir öğrencidir. Sınıf birincisidir. Zekasıyla ve olaylardaki bütün ayrıntıları yakalamasıyla Harry'ye çok yardımcı olmuştur. Çok zeki bir cadı olmasına rağmen Severus Snape tarafından hiç sevilmemiştir çünkü Snape zekasından dolayı onun Lily'nin dersler hakkındaki şöhretini geçeceğinden korkuyordur. Anne ve babası dişçidir. Crookshanks adında sarmal, çarpık bacaklı bir kedisi vardır. Patronusu su samurudur (J.K. Rowling'in favori hayvanı). Binası Gryffindor'dur. Ancak Seçmen Şapka kendisini yerleştirmede Ravenclaw ile Gryffindor arasında kalmıştır. Dumbledore'un Ordusu fikri Hermione'den çıkmıştır. Harry'yi ikna edip D.O.'yu kurmuşlardır. Hortkuluklardan Hufflepuff'ın Kupası'nı yok etmiştir. J.K. Rowling bir röportajında seriyi ilk yazdığında Hermione ile Harry'yi kapı komşusu olarak düşündüğünü, hatta Voldemort'un annesini ve babasını öldürdüğü gece evin yıkılmasından sonra Hermione'nin babası Harry'yi enkazdan çıkarmış, Harry ve Hermione de ilk tanıştıkları zaman bunu hatırlamışlardır. Ayrıca J.K. Rowling, ilk önce Hermione'nin küçük bir kız kardeşi olduğunu düşünmüş, ama sonra bundan vazgeçmiştir. Hermione ismi Yunanca'dan gelmektedir ve anlamı "dünyevi"dir. Rowling'e göre Hermione Kelid Aynası'na bakınca kendini Harry ve Ron ile birlikte görüyor, Voldemort'un işi bitmiş ve onlar bu işten sağ salim kurtulmuşlar. Hermione'nin asası asma ağacından yapılmaktadır ve çekirdeği ejderha yürek telidir. Hermione Harry Potter ve Felsefe Taşı'nda ilk olarak Hogwarts Ekspresi'nde görülür. İlk başta her şeyi bilirliği Ron ve Harry'yi oldukça rahatsız eder ve Hermione'yi oldukça kibirli bulurlar. Özellikle Hermione Ron'un havaya yükseltme büyüsünü eleştirince Ron onun çok küstah olduğunu düşünmeye başlar. Ancak daha sonra onu bir ifritten kurtarırlar, Hermione de onları ceza almaktan kurtarmak için Profesör McGonagall'a yalan söyler böylece arkadaşlıkları başlamış olur. Hermione'nin büyü konusundaki marifeti onlara Felsefe Taşı'na ulaşma konusunda oldukça yardımcı olur, özellikle Hermione Şeytan Kapanı'ndan kurtulmalarına çok yardım eder. Daha sonra son engelde yani Snape'in engelinde de doğru iksiri bularak Harry'nin Felsefe Taşı'na ulaşmasını sağlar. Rowling bir röportajında İfrit sahnesi hakkında şöyle konuşmuştur: "Hermione kitabın ilk başlarında oldukça rahatsız ediciydi. Ben de onu Harry ve Ron ile arkadaş edecek bir yol bulmaya ihtiyacım olduğunu hissettim." Gryffindor Quidditch takımı antrenmanı sırasında Slytherin takımı da antrenman yapmak isteyince iki takım arasında bir tartışma çıkar. Slytherin takımının yeni Arayıcısı olan Draco Malfoy, tartışma sırasında Hermione'ye "bulanık" der. Bulanık, safkan büyücüler tarafından kullanılan ve hiç de kibar olmayan bir Muggle doğumlu lakabıdır. Bu kelimenin anlamını bilen Ron, çok sinirlenir ve Malfoy'a bir büyü yapmaya çalışır, ancak asası kırık olduğu için büyüsü geri teper. Üçlü, duvarda gördükleri "Sırlar Odası açıldı. Varisin düşmanları kendinizi kollayın." yazısına bir anlam bulmaya çalışırken, Slytherin'in varisi olarak akıllarına ilk Malfoy gelir. Ancak Filch'in kedisi taşlaştığında sadece Harry'nin orada olması ve aksi bir şekilde ne zaman bir saldırı olsa Harry'nin orada bulunması, okulda söylentilere sebep olmuştur. Üç arkadaş varisin kim olduğunu öğrenmek için Çok Özlü İksir hazırlar. Böylece Malfoy'dan bilgi alabileceklerdir. Ancak Hermione'nin iksire Millicent Bulstrode'un saçı zannederek attığı şey, aslında Millicent'ın kedisinin tüyüdür. Her tarafı tüyle kaplı olan Hermione, haftalarca hastanede kalır. Hermione Sırlar Odası'nın içindeki canavarın ne olduğunu tahmin edebiliyordur, bu yüzden araştırma yapmak için kütüphaneye gittiğinde yanında Basilisk'i görebileceği bir ayna taşır. Aynadan Basilisk'in yansımasını gördüğü için bu onu öldürmez, sadece taşlaştırır. Ron ve Harry ancak hastane kanadında onu ziyaret ettiklerinde Hermione'nin elindeki kâğıt sayesinde yaratığın ne olduğunu ve okulun içinde nasıl dolaştığını öğrenirler. Hermione 3. senesinin başında Profesör McGonagall'dan Zaman Döndürücü alır,bu şekilde oldukça yoğun olan ders programının altından kalkabilmektedir. Bu sene Hermione ile en iyi dostları arasında küçük kavgalar yaşanır. Harry Hermione'ye, ona bir Ateşoku geldiğini Profesör McGonagall'a söyleyip McGonagall'ın süpürgesini almasından dolayı kızmıştır. Ron ise Hermione'nin kedisi Crookshanks'in faresi Scabbers'ı yediğini sanmaktadır. Hermione Snape'in kurtadamlarla ilgili bir ödev vermesiyle Remus Lupin'in kurtadam olduğunu anlar. Ama o zamanlarda Harry ve Ron ile kavgalı olduklarından bunu onlra söyleyemez. Scabbers'ın aslında Peter Pettigrew olduğunu öğrendikleri gece, Harry ve Hermione Zaman Döndürücü'yü kullanarak geçmişe gider ve Şahgaga ile Sirius Black'in kaçmasını sağlarlar. Hermione 4. senesinde ev cinleri için Ev Cini Refahını İlerletme Topluluğu (E.R.İ.T)'i kurar. Noel Balosu'na Ron ona hiç kimse ile gidemediği için baloya birlikte gitme teklifi ettiği için sinirlenmiş bu yüzden baloya Ünlü Bulgar Arayıcı Viktor Krum'la gitmiştir Ancak balodan sonra Ron ile tartışmış ve ağlamıştır. Harry'ye Üç Büyücü Turnuvası boyunca her konuda yardımcı olmuştur ve onu sonuna kadar desteklemiştir. 2. görevde Viktor Krum tarafından kurtarılması için Denizhalkı Hermione'yi esir alır. Hermione kitabın sonunda başbelası gazeteci Rita Skeeter'ın sırrını ortaya çıkarır. Rita Bakanlık'tan izin almamış bir Animagus'tur, böceğe dönüşebilmektedir. Hermione, bu kozla Rita Skeeter'ın onlara çektirdiklerinin öcünü almıştır. Hermione 5. senesinde Ron ile birlikte Gryffindor sınıf başkanı olmaya hak kazanır. Editörü Luna Lovegood'un babası olan Dırdırcı dergisini bir "saçmalık" olarak nitelendiren Hermione, Luna'yla oldukça zıt fikirlidir. Luna'nın varolduğunu iddia ettiği yaratıkların hiç birine de inanmamaktadır. Hermione, Lavender Brown ile de senenin başında Harry'ye inanmaması konusunda tartışır. Okulun çoğu Harry'ye inanmamaktadır gerçi, bu yüzden Hermione Harry'ye destek olmaya çalışır. Ron ve Hermione sene boyunca evli çiftler gibi sürekli didişmeye devam ederler, ancak Harry onların sürekli tartışmasından bıktığını söyleyince buna biraz ara verirler. Hermione, Dolores Umbridge'in ders yöntemlerini hiç uygun bulmamaktadır. Bu yüzden Karanlık Sanatlara Karşı Savunma'yı doğru düzgün öğrenecekleri bir grup kurma fikrini ortaya atar. Uzun uğraşlardan sonra Harry'yi ikna eder ve Dumbledore'un Ordusu'nu kurarlar. Hermione, Esrar Dairesi'ndeki savaşta da Harry ile birlikte savaşmıştır.Bu savaşta Antonin Dolohov'un yolladığı bir lanete hedef olur. Söz konusu lanet iç organlara zarar vermektedir. Fakat Antonin Dolohov laneti sözsüz yaptığı için etkisi daha az olmuştur. Yeni iksir öğretmeni Horace Slughorn, Hermione'yi Slug kulübüne davet eder. Hermione Quidditch seçmelerinde Cormac Mclaggen'a Şaşırtma Büyüsü yollar ve Ron'un kazanmasını sağlar. Hermione Ron'a karşı olan hisleri gittikçe büyümektedir. Ancak Ron, Ginny'den, Hermione'nin Viktor Krum'ı öptüğünü duyunca Hermione'ye sinirlenir ve onu kıskandırmak için Lavender Brown'la çıkmaya başlar. Bu Hermione'yi çok kızdırır, Ron'a bir kuş sürüsü gönderir, ikisi kavga eder ve 3 ay konuşmazlar. Ron ile Lavender'i birlikte görmek Hermione'yi çok üzer. O da Ron'u kıskandırmak için Slug Kulübü'nün Noel Balosu'na Cormac Mclaggen ile gider. Hermione Melez Prens'in iksir kitabı sayesinde bir anda iksir dersinde sınıf birincisi olan Harry'yi biraz kıskanmaya da başlamıştır. Üçlünün içinden Cisimlenme sınavını geçen tek kişidir (Ron az bir farkla kalmıştır, Harry ise 17 yaşına girmemiştir). Dumbledore'un ölümü herkesi sarstığı kadar onu da sarsar. Dumbledore'un cenazesinde Ron ile yakınlaşır. Hermione, Ron ile birlikte Harry'ye hortkulukları arama konusunda yardım etmeye söz verir. Hermione, Harry'ye Voldemort'un hortkuluklarını arama konusunda yardım edecektir. Günler öncesinden hazırlıklara başlar. Annesinin ve babasının güvenliğini sağlamak için onların hafızalarını değiştirir ve onları Avustralya'ya gönderir. Dumbledore vasiyetinde ona Ozan Beedle'ın Hikayeleri kitabını bırakır. Saptanamaz Genişletme Büyüsü ile çantasının içine onlara hortkuluk avında yardımcı olacak her şeyi koyar. Hermione Harry'ye çok yardımcı olur, Gryffindor'un kılıcının hortkulukları yok edebileceğini keşfeder. Ancak Ron'un onları terk etmesi Hermione'yi çok üzer. Sürekli Ron'un geri geleceğini umar ve her gün ağlar. Harry'le çok az konuşur. Harry ile birlikte Godric's Hollow'a gittiklerinde, Harry'yi Nagini'den kurtarır.Fakat bu sırada Harry'nin asasını kırar. Ron geri geldiğinde Hermione çok sinirlenir ancak geri döndüğü için mutludur da. Kapkaçırcılar tarafından yakalandıklarında Harry'ye tanınmaması için Sokma Büyüsü yapar. Kapkaçırcılar onları Malfoy Malikanesi'ne götürür. Bellatrix Gryffindor'un kılıcını görünce onların Gringotts'taki kasasına girdiklerini düşünür. Bu yüzden Hermione'ye işkence eder, Cruciatus Laneti uygular. Hermione lanet altında bile hemen bir çözüm bulur ve kılıcın sahte olduğunu söyler. Harry ve Ron daha sonra onu kurtarmaya gelince Bellatrix Hermione'nin boğazına bıçak dayar, biraz batırır, Hermione'nin boğazında kan damlaları görülür. Daha sonra Dobby gelir ve hepsini kurtarır. Hermione son savaşta Ron ile birlikte Sırlar Odası'na gider. Orada hortkuluklardan Helga Hufflepuff'ın kupasını yok eder. Filme göre, hortkuluk yok olduktan sonra sırlar odası su içinde kalır ve Ron ile öpüşürler. Kitaba göre ise, Basilisk'in dişlerini alıp Harry'nin yanına giderler. Ron ev cinlerini kurtarmaları gerektiğini söyler, Hermione Ron'a sarılır ve öpüşürler. Hermione savaşta Ginny ve Luna'ya Bellatrix'le düello ederlerken yardım eder. Harry Voldemort'u öldürdükten sonra, üçlü Dumbledore'un odasına gider ve Harry Mürver Asa'yı Dumbledore'un portresinin arkasına bırakır. 19 yıl sonra Ron Weasley ile evlenir. İki çocukları olur, Rose Weasley ve Hugo Weasley. Savaştan sonra Hermione Avustralya'ya gider ve ailesini bulup hafızalarını geri getirir. Hermione daha sonra 7. senesini okumak ve F.Y.B.S.'lerini almak için tekrar Hogwarts'a döner. Sihir Bakanlığı'nda Sihirbaz Bürosu'nda çalışmaya başlar. Bu karakteri Harry Potter filminin serilerinde Emma Watson canlandırmıştır Vadeye Kadar Getiri Vadeye Kadar Getiri, sabit gelirli menkul kıymetlerin, çoğunlukla bononun, vadesine kadar elde tutulduğunda nakit akışlarındaki iç getiri oranıdır. Bu, bononun getirisinin bir ölçüsüdür. Teorideki bu teknik, yatırımcıların farklı finansal araçların değerlerini doğru hesaplamalarını sağlar. Turgut, YataÄŸan Turgut, Muğla'nın Yatağan ilçesine bağlı bir mahalledir. Yakınındaki Karya uygarlığı döneminden kalma Lagina Antik kenti'nin adı zamanla değişime uğrayarak Leyne olmuştur.Bugün Turgut'a Muğla ve Yatağan çevresinde yerel ağızla Leyne denmesinin sebebi budur.Turgut Beldesi daha önce nahiye idi ve çevresindeki köyler idari yönetim olarak ona bağlıydı. Nahiyenin merkez mahallesinin adı ise yine Leyne idi. Leyne halen halk tarafından yaygın olarak kullanılır. Lagina antik kentinin yerel halk tarafından adlandırılış şekli Kapıtaş'tır.Bu ismi antik kentin girişinde bulunan yüksekce taş bir kapıdan almaktadır. Büyük Türk ressamı Osman Hamdi Bey 1891-1893 yılları arasında antik Lagina Kenti'nde yaptığı kazı çalışmaları sırasında 2 yıl boyunca sürekli kaldığı Turgut yöresini çok sevmiştir. Osman Hamdi, Uluçam mevkii Değirmendere sokağında Osmanlı tarzında bir konak yaptırarak 17 yıllık bir süre boyunca aralıklarla Turgut'a uğramıştır. ' Zeybek Pusuda ', ' Zeybekler Oynuyor' gibi ünlü tablolarını burada yapmıştır. Kapıtaş'ta yaptığı kazılar sırasında oturmak için yaptırdığı ev müze olarak yeniden yapılandırılmış, aslı değil bazı resimleri ve kasabalıların bağışları da dahil, yöreden toplanmış çeşitli eski ev eşyaları, el işleri, el işi ve tarım araç gereçleri sergilenmekte ve ziyarete açıktır. Beldenin meydanındaki İlyas Bey Camii Menteşe Beyliği döneminden ve oldukça eski tarihlidir. Bitişinde eskiden varolduğu düşünülen zaviyenin 772 (1370-1371) yıllarında İlyas Bey'in babası Menteşeoğlu Mehmed Bey'in zamanında Hoca Mukabil adında bir hayırsever tarafından yapılmış olma olasılığı yüksektir. Mimari açıdan zaviye ve camii beraber planlanmış olduğundan camiiyi de 1370-1371 yıllarına tarihlemek uygundur. Camiinin İlyas Bey adıyla anılmasının nedenini İlyas Bey'in babasına göre daha uzun süre ve istikrarlı bir hakimiyeti olmuş olmasına bağlayabiliriz. Bu caminin altından çıkan su kasabanın içme ve sulama suyuna mevsimine göre yetmektedir.Bu suyun yanı sıra kasaba sınırları içerisinde sulama ve içme suyu olarak kullanılan kaynaklara sıkça rastlanmaktadır. Beldenin geçim kaynakları tarım (özellikle zeytincilik)ve hayvancılıktır. Bunların yanı sıra beldede Yatağan Termik Santrali, Muğla Üniversitesi,Marmaris Aksaz Deniz Üs Komutanlığı'nda çalışanların sayısı da fazladır. Kasabada ve çevre köylerde yetişen zeytinlerin yağa dönüştürülmesi için mevsimlik olarak çalışan zeytin fabrikaları sanayi kuruluşlarıdır. Cuma günleri kasabada çevre köylerden ve devamlı pazarcılardan oluşan bir pazar kurulur. Beldede kültürel etkinlik olarak her sene Eylül ayının başında Lagina Kültür Ve Sanat Festivali düzenlenmektedir. Muğla-Bodrum karayolu üzerindeki termik santral yanından ayrılan yolu 10 km boyunca izlerseniz Turgut'a karayoluyla ulaşabilirsiniz.Ayrıca belediye araçları Yatağan garajından her saat hareket etmektedir. Muhasebe Muhasebe, işletmelerin varlık ve kaynaklarının hareketlerini kayıt, sınıflandırma, özetleme, analiz etme ve yorumlama gibi fonksiyonlar ile takip eden bilimsel bir sistemdir. Yazının Mezopotamya'da icadı ile toplanan vergilerin kaydedilmesi yan yana gitmiştir. İran, Mısır, Babil ve Roma döneminden kalma muhasebe kayıtları bulunmuştur. Ticari hesapların parmak ya da abaküs ile yapılmasından vazgeçilip, cebir ile ve her aşamasının yazılı kayıt altına alınması batıda Fibonaccinin büyük eseri Liber Abaci kitabı ve onun daha kısa ve daha popüler versiyonunda, tüccar babasıyla arap şehirlerine yaptığı gezilerde görüp öğrendiği, kâğıt üzerinde hint-arap rakamlarıyla yazılı yapılan aritmetik işlemlerini anlatmasıyla başlamıştır. Bunun İtalya'da kabul buluşunun ticari sebebi hesap yapanla kayıt edenin aynı kişi olması sayesinde daha az adam çalıştırma, ve hesapların sonradan da kontrol olanağı sayesinde daha çok çalışan idare edebilme idi. Daha sonra bu kayıtlarla ilgili sanat ve onun kuralları geliştirildi. Bankacılık ve sigortacılık mesleklerinin ortaya çıkışı bu döneme rastlar. Çift kalem muhasebe tekniği orta çağda önce Orta doğuda sonra Avrupa'da kullanılır oldu. Türkiye'de muhasebe cumhuriyetin ilanından sonra 1932 yılında kanunlara girmiş, uzun yıllar ve uğraşlar sonucunda AB standartları kalitesine getirilmiştir. Muhasebeye neden gerek duyulduğu, hangi ihtiyaçlara çözüm olarak getirildiği, ve kimlere hitap ettiği şöyle sıralanabilir: Muhasebenin temel kavramları ya da geçerliliğinin sürekliliğini devamlı gözettiği prensipleri şunlardır: Bu kavram, muhasebenin işlevini yerine getirme hususundaki sorumluluğunu belirtmekte ve muhasebenin kapsamını, anlamını, yerini ve amacını göstermektedir. Sosyal sorumluluk kavramı; muhasebenin organizasyonunda, muhasebe uygulamalarının yürütülmesinde ve mali tabloların düzenlenmesi ve sunulmasında; belli kişi veya grupların değil, tüm toplumun çıkarlarının gözetilmesi ve dolayısıyla bilgi üretiminde gerçeğe uygun, tarafsız ve dürüst davranılması gereğini ifade eder.kar eden şirket müdürün isteği üzerine zarar etmiş bir şirket haline gelemez. Bu kavram, işletmenin sahip veya sahiplerinden, yöneticilerinden, personelinden ve diğer ilgililerden ayrı bir kişiliğe sahip olduğunu ve o işletmenin muhasebe işlemlerinin sadece bu kişilik adına yürütülmesi gerektiğini öngörür. örneğin: işletme sahibinin kendisine ait bir elektrik faturasını işletmenin bir gideriymiş gibi kaydedemez. işletme gerçek kişilerden ayrı bir kişiliktir, bu kişilik ise tüzel kişiliktir. Bu kavram, işletmelerin faaliyetlerini bir süreye bağlı olmaksızın sürdüreceğini ifade eder. Bu nedenle işletme sahiplerinin ya da hissedarlarının yaşam süreleriyle bağlı değildir. İşletmenin sürekliliği kavramı maliyet esasının temelini oluşturur. Bu kavramın, işletmeler açısından geçerliliğinin bulunmadığı veya ortadan kalktığı durumlarda ise, bu husus mali tabloların dipnotlarında açıklanır. Dönemsellik kavramı, işletmenin sürekliliği kavramı uyarınca sınırsız kabul edilen ömrünün, belli dönemlere bölünmesi ve her dönemin faaliyet sonuçlarının diğer dönemlerden bağımsız olarak saptanmasıdır. Gelir ve giderlerin tahakkuk esasına göre muhasebeleştirilmesi, hasılat, gelir ve kârların aynı döneme ait maliyet, gider ve zararlarla karşılaştırılması bu kavramın gereğidir Bu kavramın, işletmeler açısından geçerliliğinin bulunmadığı veya ortadan kalktığı durumlarda ise, bu husus mali tabloların dipnotlarında açıklanır. Parayla ölçülme kavramı, parayla ölçülebilen iktisadi olay ve işlemlerin muhasebeye ortak bir ölçü olarak para birimiyle yansıtılmasını ifade eder. Muhasebe işlemleri ulusal para birimine göre yapılır. Maliyet esası kavramı; para mevcudu, alacaklar ve maliyetinin belirlenmesi mümkün veya uygun olmayan diğer kalemler hariç, işletme tarafından edinilen varlık ve hizmetlerin muhasebeleştirilmesinde, bunların elde edilme maliyetlerinin esas alınması gereğini ifade eder. Bu kavram, muhasebe kayıtlarının gerçek durumu yansıtan ve usulüne uygun olarak düzenlenmiş objektif belgelere dayandırılması ve muhasebe kayıtlarına esas alınacak yöntemlerin seçilmesinde tarafsız ve ön yargısız davranılması gereğini ifade eder. Tutarlılık kavramı, muhasebe uygulamaları için seçilen muhasebe politikalarının, birbirini izleyen dönemlerde değiştirilmeden uygulanması gereğini ifade eder. İşletmelerin mali durumunun, faaliyet sonuçlarının ve bunlara ilişkin yorumların karşılaştırılabilir olması bu kavramın amacını oluşturur. Tutarlılık kavramı, benzer olay ve işlemlerde, kayıt düzenleri ile değerleme ölçülerinin değişmezliğini ve mali tablolarda biçim ve içerik yönünden tek düzeni öngörür. Geçerli nedenlerin bulunduğu durumlarda, işletmeler, uyguladıkları muhasebe politikalarını değiştirebilirler. Ancak bu değişikliklerin ve bunların parasal etkilerinin mali tabloların dipnotlarında açıklanması zorunludur. Tam açıklama kavramı, mali tabloların bu tablolardan yararlanacak kişi ve kuruluşların doğru karar vermelerine yardımcı olacak ölçüde yeterli, açık ve anlaşılır olmasını ifade eder. Mali tablolarda finansal bilgilerin tam olarak açıklanması yanında, mali tablo kalemleri kapsamında yer almayan ancak alınacak kararları etkileyebilecek, gerçekleşmesi muhtemel olaylara da yer verilmesi bu kavramın gereğidir. Bu kavram, muhasebe olaylarında temkinli davranılması ve işletmenin karşılaşabileceği risklerin göz önüne alınması gereğini ifade eder. Örneğin, ileri bir tarihte bedeli tahsil edilmek üzere bir mal veya hizmet satılırsa hemen gelir olarak kaydedilmemeli, tahsilat yapıldıktan sonra kaydedilmelidir. Aynı şekilde bir gider veya zarar kesinleşmese bile ortaya çıktığında bunun için karşılık ayrılmalıdır. Önemlilik kavramı, bir hesap kalemi veya mâli bir olayın nispî ağırlık ve değerinin mali tablolara dayanılarak yapılacak değerlemeleri veya alınacak kararları etkileyebilecek düzeyde olmasını ifade eder. Önemli hesap kalemleri, finansal olaylar ve diğer hususların mali tablolarda yer alması zorunludur. Özün Önceliği kavramı, işlemlerin muhasebeye yansıtılması ve değerlendirmelerinin yapılmasında biçimlerinden çok özlerinin dikkate alınması gerektiğini belirtir. İşlemlerin biçimleri ile özleri paraleldir, bazı durumlarda farklılıklar ortaya çıkabilir. Bu durumda, özün biçime önceliği esastır. Ufa Ufa (Rusça: Уфа, "Ufa"; Başkurtça: Өфө, "Öfö"), Başkurdistan'ın başkenti ve en büyük şehridir. Ankara ile kardeş şehir antlaşmaları mevcuttur. Cumhuriyet başkenti Öfö ili içerisinde bulunan bir anklavdır. Ufanın erken tarihi Paleolitik zamanlara dayanır. Muhtemelen, 5. ve 16. yüzyıllar arasında Ufa'nın bulunduğu bir ortaçağ kenti vardı. Pizzigano kardeşlerin haritasında (1367) ve Katalan Atlası'nda (1375) Ağizel Nehri üzerinde yaklaşık Paskerti (Bashkort) bir kasaba, Gerardus Mercator'ın haritası (1554) da Paskerti adıyla yerleşimi işaretledi. Fransız oryantalist Henri Cordier, Pascherti'nin konumunu Ufa'nın şu anki konumu ile ilişkilendirmiştir. İbn-i Haldun Başkortnı Altınorda'nın en büyük şehirlerinden kenti derdi. 18 yüzyılın Rus tarihçisi Peter Rychkov, Rusların gelmeden önce Ufa topraklarında harika bir şehir olduğunu yazdı. Orenburg Valiliği hükümetinin yetkilisi Vasily Rebelensky, Ufa'nın Başkirler tarafından kurulduğunu yazdı. IV. İvan'ın emriyle 1574'te modern Ufa'nın yerine bir kale inşa edildi. Ünlü Daşka Taşı Ufa şehrinin yakınlarında Rus bilimadamları tarafından bulundu. Ufa Ağizel Nehri'nin kıyısında, kuzeyden güneye yaklaşık 30 km'lik alanı kapsar. Doğudan batıya ortalama 7 km'dir. 1,062,319 nüfusa sahiptir Rusya’nın en kalabalık on birinci şehri. 2010 Rusya nüfus sayımına göre etnik yapı: başkurtlar % 17, tatarlar % 28.3, ruslar % 48.9 . Ufa şehrinde 7 üniversite bulunmaktadır. Ufa etrafında Rusya'nın federal önemi olan M5 Ural Moskova —Samara - Ufa - Çelebi ve M7 İdil Moskova —Nijniy Novgorod - Kazan - Ufa karayolları geçmektedir. Grease (film) Grease, yönetmenliğini Randal Kleiser'in yaptığı, başrollerini John Travolta, Olivia Newton-John ve Stockard Channing'in paylaştığı 1978 ABD yapımı 110 dakikalık film. Türü müzikal romantik komedidir. Aynı isimli Broadway müzikalinden sinemaya uyarlanmıştır. Film için eleştirmenlerin birçoğu "zamanın ötesinde" tanımını kullanırken bir kısmı "1950'lerin sonu 60'ların başını anlatan, 70'ler yapımı bir 90'lar filmi" tanımlamasını tercih etmektedirler. Filmin soundtrackinde yer alan "Hopelessly Devoted to You" parçası 1979 yılında "En İyi Film Müziği" dalında Oscar'a aday olmuştur. 1982 yılında Grease 2 bir devam filmi niteliğinde çekildiyse de Grease'in elde ettiği başarıyı yakalayamamıştır. Grease, çekilişinin 20. yıl kutlamaları nedeniyle 1998 yılında dijital olarak yenilenmiş bir şekilde yeniden gösterime girmiş ve yeniden haftalarca gösterimde kalmıştır. Film Türkiye sinemalarında ilk kez 1980 ardından da 1998 yılında gösterilmiştir. 1958 yazında Danny Zuko (John Travolta) ve Sandra Olsson (Olivia Newton-John) bir yaz aşkı yaşamıştır. Yaz biterken Sandy Danny'e Avustralya'da okula devam edeceğini söyler ve çift ayrılmak zorunda kalır. Danny, okuduğu okul olan Rydell Lisesi'deki ilk gününde, deri ceketli serseri çetesi T-Birds'ün başına yeniden geçer. En yakın arkadaşları Kencikie, Doody, Sonny ve Putzie ile yaz tatilinde ne kadar eğlendiğini ve çapkınlığını anlatırken, Avustralya'ya gitmeyen ve tesadüfen aynı okula kaydolmuş olan Sandy ile karşılaşır. Sandy, Betty Rizzo'nun (Channing) başını çektiği Pink Ladies'e katılmıştır. Danny, Sandy'e deli gibi aşık olsa da tavırlarından vazgeçmeyecektir. Danny, okuldaki popülaritesini yitirmekten korkmaktadır. Sandy ve Danny aşkları sayesinde tekrar bir araya gelirler. Bu arada Betty de Kenickie (Jeff Conaway) ile çıkmaya başlar. Sistemik lupus eritematozus Sistemik Lupus Eritematozus (SLE) (Systemic Lupus Erythematosus) ya da Yaygın Lupus Kızarıklığı, otoimmun kökenli multisistem hastalıklarının en sık görülen tipik örneğidir. Lupus sözcüğü, Latincede “kurt” anlamında olup ciltte çıkan yaraların yıkıcı özelliğini ifade eder. 1872 yılında Kaposi, hastalığın sadece cildi değil vücudun değişik organlarını etkileyen bir hastalık olduğunu fark etmiştir. Otoimmun antikorların büyük bölümü ANA (antinükleer antikor) niteliğindedir. Sessizce gelişebilir ya da akut olarak başlar. Ateşli ataklar biçiminde alevlenmeler gösterir. Organizmanın tümünü etkileyebilir, ancak deri, eklemler, böbrekler ve seröz zarlar zarar gören başlıca dokulardır. SLE tip III aşırı duyarlılık reaksiyonları için çok iyi bir örnektir; oluşan immun kompleksler dokulara birikir. Damarlar, eklemler ve böbrekler en çok etkilenen dokulardır. Tip II (sitotoksik tip) aşırı duyarlılık reaksiyonu niteliğindeki tepkilerde eritrositlere, trombositlere ve lökositlere karşı oluşan sitotoksik antikorların varlığında rastlanır. Hastaların 2/3’si genç ve orta yaşlı kadınlardır (tetikleyici faktör: östrojen). Ayrıca, virüsler (EBV), genetik yatkınlık (class II DR ve DQ türü MHC antijenlerinin varlığı) ve bazı ilaçlar (prokainamid) gibi çeşitli tetikleyici faktörlerin yanı sıra yoksulluk ve etnik nitelikler gibi ikincil faktörler de önemlidir. SLE’yi tetikleyen faktör ne olursa olsun, süreç başlayınca immun tolerans yitirilir ve doku antijenlerine karşı tepkiler oluşmaya başlar. Otoreaktif CD4+ lenfositlerinin uyarmasıyla birlikte poliklonal B-lenfositleri otoantikor üretimine başlar. Otoantikorlar ve doku antijenlerinin oluşturduğu immun kompleksler dokulara birikir. SLE, sessiz dönemleri izleyen alevlenmeler gösterir. Hipertansiyon, santral sinir sistemi etkilenmesi ve böbrek patolojisi olmayan hastalar immunosupressif tedaviye çok iyi yanıt verirler. SLE’nin başlamasında ve devam etmesinde genetik olarak yatkın bireylerde çevresel faktörlerin rolü olduğu düşünülmektedir. Siyah ırkta, uzak doğuda ve Amerikan yerlilerinde, bazı ailelerde SLE sıklığında artma olduğu gösterilmiştir. Eğer bir aile bireyinde SLE varsa, tek yumurta ikizlerinde SLE gelişme riski yaklaşık %30 ve diğer birinci derece akrabalar için %5 artmıştır.. Çevresel faktörlerin genetik yatkınlığı olan bireylerde tetikleyici rol oynadığı düşüncesi ağır basmaktadır. Bu faktörler içerisinde özellikle viruslar, ultraviyole ışığı ve ilaçlar sayılabilir. SLE gelişmesinde kadın cinsiyeti de önemli bir risk faktörüdür (tetikleyici faktör: östrojen). Hastalığın temel nedeni akut faz reaktanı denen ve immun sistemi inflamasyon durumuna geçmesini uyaran maddelerin fonksiyon bozukluğudur. Bu akut faz reaktanlarından hastalıkta en önemli oluşturucu etken CRP(C reaktif protein)'dir. CRP fonksiyon olarak vücudumuzdaki yangısal (inflamatuvar) olaylarda hasarlanıp yıkılabilen "insan dokusu" hücrelerinin "DNA histonu,hücre zarı glikoproteinleri" gibi insana özgü yıkım artıklarına yapışır ve kompleman yolunu uyarır.Bununla birlikte bölgeye gelen makrofajlar ve lenfositler, doku yıkım artıklarına yapışmış CRP'leri tanıyarak CRP sayesinde kendi vücuduna ait olan antijenleri tanımış olurlar.Kendi antijenlerini tanıyan bu immun sistem hücreleri kendi antijenlerine karşı tolerans geliştirir böylece herhangi bir otoimmun durum oluşmaz. Sıklıkla genç kadınlarda klinik semptomlar başlamadan önce dramatik olarak serum CRP miktarı çok çok azalır; bu nedenle vücutta her an olan inflamatuvar durumlarda hasarlanan insan doku hücre antijenleri CRP ile işaretlenemez; bu nedenle bölgeye gelen immun sistem hücreleri kendi vücut antijenlerini özellikle insan Kromozomunun DNA histon proteinlerini yabancı bir antijen olarak algılar ve DNA proteinlerine karşı otoimmun saldırıya neden olacak Antinükleerotoantikor(ANA)'ları üretir. ANA antikorları otoantikor görevi görerek sağlıklı insan hücrelerinin çekirdeğindeki kromozom proteinlerine bağlanır bu durum kromozomu hasarladığı için doku hasarına yol açan patolojik süreçleri başlatır. Vücudumuzda sürekli subklinik bir yangı (inflamasyon) mevcuttur. Yangıda immun sistem hücrelerinden salınan IL-1,IL-6, TNF-alfa gibi sitokinler Karaciğer hücrelerini (hepatositler) uyararak CRP, Serum Amiloid proteinleri gibi akut faz reaktanlarının üretilip kana verilmesine yol açar. Fakat, SLE'de ağır bir yangısal süreç olmasına karşın CRP ve diğer akut faz reaktanlarının serum düzeyi sıklıkla normal veya göreceli olarak azalmıştır. Oysa SLE dışındaki Romatoid artrit gibi inflamatuar romatizmal hastalıklarda CRP ve diğer akut faz reaktanları serum düzeyi normalin kat kat üstünde değerlerdedir. Bu durum aşağıdaki iki nedenden ötürü SLE'nin oluşum mekanizmasını açıklar: Bunun gibi hipotezlerde olduğu öne sürülmüş problemler serum CRP ve akut faz reaktanı miktarını göreceli olarak düşürür. Bunlar arasında en önemlisi çekirdek antijenlerine karşı oluşan otoantikorlardır. Çift sarmallı DNA’ya ve solubl nükleer antijen "(Smith antijeni; Sm)" kompleksine karşı oluşan otoantikorların varlığı özellikle patognomoniktir; bu iki otoantikora "“antinükleer antikor (ANA)”" adı verilir. Sistemik bulguların izlendiği Sistemik Lupus olgularında değişik nitelikleri olan antinükleer antikorlar (ANA) saptanır. Antinükleer antikorlar (ANA) 4 farklı nitelik taşırlar: Ayrıca 2 tür otoantikor daha vardır; Patolojik süreçlerde, sık hasarlanan doku genelde böbreklerdir. Bunun yanı sıra klasik romatolojik hastalık kuralına bağlı olarak eklemler (artrit), kan damarları, deri (kelebek tarzında yüz döküntüsü,fotosensivite) ve gastrointestinal sistem (bulantı,kusma,malabsorbsiyon) etkilenmeleri saptanır. Seröz zarlarda (periton, perikard, plevra) doku yıkımı olur. Klinik bulgular bu patofizyolojik süreçler üzerinden şekillenir. Ortaya çıkan kronik otoimmun süreçte çok sayıda otoantikor oluşur ve çok sayıda organ etkilenir. Doku ve çekirdek antijenleri ile kendilerine karşı oluşan otoantikorlardan oluşan immun kompleksler her yerde birikebilir; bu nedenle, SLE’de her dokunun ya da organın etkilendiği varsayılır. Deri: özellikle güneş gören bölgeler önemlidir. Örneğin yüz derisindeki döküntüler; burun sırtı gövdesi, yanaklara doğru uzanan simetrik iki kanat gibi algılanan kelebek biçimindeki eritemli döküntü oldukça tipiktir. Benzer döküntülere ekstremitelerde ve gövdede rastlanabilir. Bu alandan alınan doku örneklerinde, ödem, perivasküler lenfosit infiltrasyonu ve epitelin bazal hücrelerinde dejenerasyon izlenir. İmmunofloresan incelemelerde, dermoepidermal sınırda lineer nitelikte immunoglobulin ve kompleman varlığı saptanır (lupus çizgisi). Damarlarda fibrinoid nekroz içeren "akut nekrotizan vaskülit" bulguları görülebilir. Eritemli döküntülerin yanı sıra büllöz, maküler, papüler ve ülseröz lezyonlar da oluşabilir. Böbrekler: hastaların ¾ ‘ünde glomerül kapiller yumaklarında glomerülonefrit "(lupus nefriti)" bulgularına yol açan "ANA+IgG" kompleksleri ve kompleman birikmeleri, hastaların bazılarında ayrıca vaskülit ve interstisiyel nefrit bulgularına rastlanır. İmmunofloresan ve EM incelemelerinde SLE hastalarının %90’ında immun komplekslere ve kompleman birikmelerine rastlanabilmektedir. Birikmeler immunofloresan mikroskopide genellikle granüler yapı gösterir. İmmun komplekslerin ve komplemanın birikme niteliğini (mezangial, membranöz, tüm glomerül) ve niceliğini etkileyen faktörler bilinmemektedir. WHO sınıflandırmasında başlıca 4 tip lupus nefriti vardır; Normal böbrek (ışık, immunofloresan ve EM patoloji yok): yaklaşık %10 Lupus nefritlerinde interstisiyum ve tubulus etkilenmeleri kaçınılmaz bulgudur; özellikle diffuz proliferatif glomerülonefritlerde belirgindir. Tubulus bazal membranlarında ve interstisiyel damarlarda granüler birikmeler görülebilmektedir. Eklemler: Eklem ağrıları yakınmalarının nedeni mikroskopik incelemelerde saptanan sinovit bulgusudur; ancak eklem yüzeylerinde destrüksiyon yoktur (nonerozif sinovit). Akut sinovit olgularında, sinovyal yüzeylerde güçlü fibrin ve nötrofil polimorf eksüdasyonu, sinovyal dokuda ise perivasküler lenfosit kümeleri izlenir. Solunum sistemi: Fibrinli plöritin yanı sıra akciğer ödemi, pnömoni, intra-alveoler kanamalar, restriktif akciğer hastalığına bağlı pulmoner hipertansiyon görülebilir. Dolaşım sistemi: Fibrinli perikarditin yanı sıra non-infektif myokardit, abakteriyel (non-infektif) verrüköz endokardit "(Libman-Sacks endokarditi)," "vena porta" trombozu, derin ven trombozu, arteryel trombozlar (serebral ve oküler iskemi), koroner yetmezliği bulguları (angina, infarkt), sistemik tromboembolizm ve komplikasyonları, akut nekrotizan vaskülit (deri ve iskelet kası) izlenir. Seröz zarlar: Perikard, plörit ve peritonit görülür. Akut olgularda fibrin eksüdasyonu vardır. Fibrinin organizasyonuyla perikard, plevra ve periton yapışıklıkları oluşur. Karaciğer: Portal sistem damarlarında akut vaskülit, periportal alanlarda lenfosit infiltrasyonu görülebilir. Santral sinir sistemi: Akut vaskülit komplikasyonu olan psikiyatrik ve nörolojik bozukluklar, kanamalar ile tromboz ve tromboembolizm nedeniyle oluşan iskemik infarktlar görülmektedir. Lenforetiküler sistem: Orta derecede splenomegali vardır; "A.penicillaris" çevresinde soğan kesiti izlenimi veren, damar lümenlerinin daralmasına neden olan güçlü perivasküler fibrozis ve vaskülit bulguları izlenir. Kemik iliği yaymalarının mikroskopisinde lupus hücreleri saptanabilir. Lenf düğümleri büyüyebilir; büyükçe lenf düğümlerindeki folikül sayısı artmıştır, germinatif merkezler geniştir"(reaktif lenfadenopati)." Gebelik: Spontan abortuslar sıktır. Lab testleri: Kardiyolipin antijenlerine bağlanan antifosfolipid antikorları nedeniyle yalancı (+) sifilis testi, in vitro pıhtılaşma testlerinin etkilenmesi izlenebilir. Türkiye'de SLE'nin hangi sıklıkla görüldüğü araştırılmamıştır. Bu tür araştırmaların yapıldığı ülkelerde 100.000 kişide 40 ila 100 kişide görülür. Her yaşta ortaya çıkabilirse de, en sık 13-40 yaşları arasında görülür. Hastaların %90’ı doğurganlık yaşındaki kadınlardır (tetikleyici faktör: östrojen). Kadın/Erkek oranı 9/1dir. SLE, çocuklarda ve yaşlılarda da görülür. Hastalığın başlangıcında hastalarda yorgunluk ve eklem şişmesi gibi bir veya iki yakınma olur. Sonra SLE’nin diğer özellikleri gelişebilir. Tutulan organlara göre hastalığın şiddeti hastadan hastaya değişir. Lupus hastalığı tamamen ortadan kalkmayan ancak alevlenen ve sönen, belli dönemlerde ilaçlarla yatıştırılması gereken bir hastalıktır. Tanı konduğunda çoğu hastada yorgunluk, ateş ve kilo kaybı gibi yakınmalar görülür. SLE’li hastaların yaklaşık %90’ında ilk yakınma eklem yangısı (artritis) veya eklem ağrısıdır (artralji). Lupus’a bağlı eklem yangısı çoğunlukla eklemlerde kalıcı hasar ya da şekil bozukluğuna neden olmaz. Deri, saç ve vücudun ıslak yüzeylerinde (mukoza) görülen bozukluklar SLE’nin ikinci en sık görülen belirtileridir (Hastaların %85’inde). SLE’de birçok değişik tipte deri belirtileri görülebilir. Her iki yanak ve burun köprüsünü kaplayan, burun ve dudak arası oluklarda görülmeyen, karşıdan bakınca gövdesi burun olan bir kelebekmiş gibi görünen kırmızımsı döküntü (malar döküntü) olabilir. Ayrıca kurdeşen, sivilce, çıban benzeri yaralar, harita tarzı görünüm, cilt altı yağ dokusu yangıı(inflamasyon'u), saç dökülmesi gibi diğer deri belirtileri de görülebilir. Bazen ağız ya da burun içinde zaman zaman acı verebilen yaralar çıkabilir. Raynaud belirtisi (soğukta el veya ayakta ortaya çıkan beyazlaşma, morarma ardında kızarma) görülebilir. Hastaların %50-60’ında fotosensitivite (ışık duyarlılığı) bulunur.Güneş ışınları ile cilt yakınmaları artabilir ayrıca genel olarak hastalıkta da alevlenme görülebilir. Yaklaşık %50 hastada klinik olarak belirgin böbrek tutulumu olur. Böbrek yetmezliği SLE hastalarında önemli bir ölüm nedenidir. SLE’de akciğer, kalp veya karın zarı yangısı ortaya çıkabilir. Nefes almakla,öksürmekle artan yan ağrısına neden olabilir. Buna rağmen akciğer filmlerinde bozukluk görülmeyebilir. SLE kalbin tüm tabakalarında yangıya neden olabilir. Libman-Sacks endokarditi (kalbin iç tabakasının yangısı) SLE’nin tipik kalp bulgusudur. Lupusta kalp kapakçığı hastalığı da görülebilir. Damar bulgusu bulgu olarak da hastaların %10’unda daha çok bacaklarda damar içi pıhtılaşma gelişir. Sinir sistemi belirtiler de bu hastalarda oldukça değişiktir. Hastalarda psikoz, depresyon gibi bulgular yanında sara nöbetleri, beyin kanaması, geçici felçler görülebilir. Psikiyatrik bulgulardan depresyon, psikoz kortizon kullanımına da bağlı olabilir. Bu durumda ilacı kesmek gerekir. Hastaların %50’ sinde mide bağırsak sistemi bulguları saptanır. İştahsızlık, bulantı, kusma en sık olanlarıdır. Bu bulgular karın zarı yangısına, bağırsağın damarsal hastalığına veya ilaç tedavilerine bağlı olabilir. Mide bağırsak tutulumu, yemek borusuna ait bulgular, bağırsağı besleyen damarların yangısı, yangılı bağırsak hastalıkları, pankreas yangısı veya karaciger hastalığı şeklinde kendini gösterir. Hafif veya orta derecede dalak büyüklüğü hastaların %20’sinde saptanır. Klinik olarak hastalığın aktif olduğu dönemlerde, hastaların yarısında boyun, koltukaltı ve kasıkta bezeler (lenf bezleri) ortaya çıkabilir. Hastaların küçük bir kısmında önemli derecede kan hücre yıkımı görülür. Bunu dışında diğer kan hücrelerinde de anormallikler ve azalmalar görülebilir. Eklem ağrıları ile birlikte vücudun birden fazla sistemini etkileyen hastalığı olan kişilerde SLE’den şüphelenilmelidir. Tanı için ilk önce AntiNükleer antikor (ANA) testi yapılmalı ve pozitif çıkan bu test sonrasında anti-dsDNA ve anti-ENA testleri gerçekleştirilmelidir. Tanı bu testlerin sonuçlarına göre verilmelidir. ANA'nın (antinükleer antikor) pozitif çıkma durumu, sadece SLE hastalarında görülen bir durum değildir. Bu pozitiflik SLE düşündürmesine karşın nihai tanı için yeterli değildir. Aynı aileden anti-DNA adı verilen bir tahlil ise daha çok Lupus’a özgüdür. Hastaların yaklaşık üçte ikisinde bulunur. SLE iyileşme ve alevlenme dönemleriyle seyreden bir hastalıktır. Alevlenme dönemlerinde kortizon dışı antiromatizmal ilaçlar, sıtma ilaçları, kortizon ve immunsupresif (bağışıklı sistemini baskılayıcı) ilaçlar kullanılabilir.tedavide en çok kullanılan ilaç kortikosteroidlerdir. Kortizonun kullanılmaya başlanmasından önce ölümcül olabilen bu hastalıkta bağışıklık sistemini düzenleyen tedaviler sayesinde hastalık kontrol altında tutulabilmektedir. Sistemik tam olarak ortadan kaldırılabilen bir hastalık değildir. (4 ve üzeri tanı kriteri taşıyanların yüksek olasılıkla lupus hastası olduğu düşünülür. Sınıflama kriterleri günlük uygulamada tanı koymaktan çok, klinik çalışmalara alınan hastaların yüksek olasılıkla sözü edilen hastalığı taşıdığından emin olmak için kullanılır. Aritmi tedavisinde kullanılan procainamide, hipertansiyon tedavisinde kullanılan hydralazine ile tüberküloz tedavisinde kullanılan isoniazid SLE’da görülenlere benzer bulgulara yol açabilmektedir. Bu tür lupus sendromları genellikle 50 yaş üzerindeki bireylerde ve cinsiyet ayrımı olmaksızın ortaya çıkar. Örneğin, procainamide alan hastaların %80’inde pozitif ANA ile birlikte pozitif antihiston otoantikorlarının bulunması tipik bir labotatuvar bulgusudur. İmmun kompleksler de vardır. Klinikte ateş, poliartrit ve poliserözit dışında belirgin bir bulgu (böbrek ve beyin etkilenmesi) saptanmaz. Ayrıca RF oluşabilir, Coombs testi pozitif, sifilis testleri ise yalancı pozitif bulunur. Oysa tıpkı SLE’da olduğu gibi burada da poliklonal B-lenfositleri aktive eden otoreaktif CD4+ lenfositlerinin etkinliği vardır. Neden olan ilacın kesilmesiyle birlikte yukarıdaki bulguların tümü giderek kaybolur. Lupus eritematozusun deriyi etkileyen lokalize tipidir. Yüzde derisi ile saçlı deride eritemli ve depigmante alanlar ortaya çıkar. Dermo-epidermal sınırda lineer immunoglobulin ve kompleman birikmesinin bulunmasıyla SLE’a benzer; ancak, SLE’da lezyon olmayan deri alanlarında da benzer birikmeler varken, diskoid lupusta sağlıklı deriden alınan örneklerde immunoglobulin ve kompleman birikmesi yoktur. Seroloji testlerde yalnızca ANA pozitiftir. Vücut derisinde UV ışınlarıyla tetiklenen papüller ve annüler lezyonların ortaya çıktığı bir tablodur. Lezyonlar kendiliğinden iyileşir. Serolojik incelemelerde ribonükleoprotein kompleksine (SS-A ya da Ro antijeni) karşı oluşan otoantikorlar ile HLA-DR3 genotip ilişkisi izlenir. Qatsi Üçlemesi Qatsi üçlemesi, yapımcılığını Godfrey Reggio'nun üstlendiği ve müziklerini Philip Glass'ın bestelediği üç filmlik bir seriye verilen ve resmi olmayan bir addır. Yapım tarihlerine göre filmler şunlardır: Üç filmin de ismi Hopi kabilesinin dilinden alınmış sözcüklerdir. Åžehremini Şehremini, Osmanlı Devleti ve Cumhuriyet öncesi Türkiyesinde belediyelerin işlevlerini gören "şehremaneti" idaresinin başı. Şehremanetleri 16 Ağustos 1854 tarihli bir fermanla, Fransız komün idareleri örnek alınarak kurulmuştur. Cumhuriyet döneminde ise uzun bir süre vali aynı zamanda belediye başkanlığı görevini de üstlenmiştir. İstanbul şehremaneti İstanbul'daki saraylar ve devlete ait yapıların bakım ve onarımıyla da ilgilenirdi. Grease Bar (anlam ayrımı) Bar ÅŸu anlamlara gelebilir: Anglosaksonlar Anglosaksonlar, 5. yüzyıldan itibaren Romalıların "Britannia" olarak isimlendirdiği adayı istila eden ve 1066'daki Norman İstilası'na kadar yöneten Cermen halkı. Angluslar, Saksonlar ve Jütlerden oluşur. Anglosakson sözcüğü kıta Avrupası yazarları tarafından ilk kez 8. yüzyılda kullanılmaya başlandı. Bede "Antiqui Saxons" (Eski Saksonlar) tabirini kullanıyordu. Romalıların "Germania" dedikleri bölgenin kuzeyindeki (günümüzde Hamburg'un kuzeybatısı) Angles ve Saxon germen kabilelerinin birleşmesinden "Anglosakson" terimi türemiştir. Norman İstilası'ndan sonra Anglosakson sözcüğü İngiliz anlamında kullanılmaya başlandı. Anglosakson tabiri günümüzde İngiliz soyundan gelen beyaz ırkları tanımlamakta kullanılır. İngiliz sözcüğü, Anglus (İngilizce: "Angle") sözcüğünden gelir. Bede'ye göre Angluslar, Saksonlar ve Jütilerden oluşan Cermen halkları 5. ve 6. yüzyıllardan itibaren Almanya'dan göç ederek İngiltere'nin çeşitli bölgelerine yerleştiler ve ayrı ayrı krallıklar kurdular. Bu halklar Britanyalı kabile şefi Vortigern'in davetiyle, Pikt ve İrlandalı işgalcilere karşı Vortigern'in topraklarını savunmak için gelmişlerdi. İlk gruplar Romalıların Britanya'dan çekildiği 410 yılından önce geldiler. İngiltere'deki Anglosakson yerleşkeler ve kuran halklar şunlardır: Essex, Sussex ve Wessex (Saksonlar); East Anglia, Middle Anglia, Mercia ve Northumbria (Angluslar) ve Kent (Jütiler). Bu yedi topluluk ortak yönetim anlamında bir heterarşi oluştururlar ancak IX. yüzyıldan itibaren adaya başlayan Dan akınlarını durduramazlar. Sonunda 871 yılında Dan'ları mağlup etmeyi başaran Wessex kralı Büyük Alfred olur ve Güney İngiltere'nin kralı haline gelir. 878 yılında Alfred ile anlaşan Dan'lar, Wessex'ten çekilmeyi kabul ederler. Alfred'den sonra gelen krallar bir süre Dan'ları engellemeyi başarsalar da Dan'lara yüklü miktarda vergi ödemeyi kabul etmek zorunda kalırlar.Hatta Danimarka kralı Sveyn Forkbeard (986-1014) ve ardılı Knud (986.1014) İngiltere kısa bir süre Danimarka Krallığının parçası haline gelir. Nihayet Norman Prensi I. William tarafından (1066) adaların istilasıyla son bulmuştur. Norman istilası, aynı zamanda İngiltere'nin son istilasıdır Bu döneme ait arkeolojik buluntuların çoğu Suffolk eyaletindeki Woodbridge yakınlarındaki Sutton Hoo höyüğünde bulunmuştur. Wessex'lerin kurduğu bu hükûmetin esası Germen örf ve adetlerine dayanmakta, halk; asilzadeler, hür çiftçiler, yarı hür olanlar ve kölelerden meydana gelmekteydi. Daha sonra aristokrat bir zümre gelişerek hakimiyeti ele geçirmiştir. Anglosaksonlar önceleri tüm Germenler gibi Germen mitolojilerine inanıyorlardı. VI. yüzyılın sonlarında Hıristiyanlığı kabul etmişlerdir. Normanlar; Anglosaksonların dil, edebiyat, hukuk ve çeşitli adetlerine tesir etmişlerdir. Spektrum Spektrum ya da tayf, renklerin, seslerin, elektromanyetik dalgaların ya da diğer fiziksel gerçeklerin, belli bir değer kümesi ile sınırlanmadan birbiri ardına süreklilik içinde sonsuz değişmesi durumudur. Dalga tayfı çeşitli dalgaboylarındaki sinyallerin ve bunların kuvvetlerinin tanımlanmasıdır. Tayf genelde dikey düzlemde genlik ve yatay düzlemde frekans bulunacak şekilde bir grafik olarak verilir. Ses dalgalari için, ses tayfı terimi kullanilir. Ses tayfı seste oluşan yüksek ve alçak tonları gösterir. Görünür ışık için ( dalgaboyu 380 nm ile 800 nm arası) tayf ışıkta beliren renkleri verir. Görünür ışık aslında gamma ışımasından radyo dalgalarına kadar uzanan elektromanyetik ışıma tayfının (bkz. elektromanyetik tayf) küçük bir bölümünü oluşturur. Platin Platin, Periyodik cetvelde Pt simgesi ile gösterilen kimyasal bir element olup atom numarası 78'dir. Ağır, dövülebilir, sünek, grimsi beyaz renkli, geçiş metalleri grubunda, kıymetli metallerdendir.Altından sonraki en kıymetli metaldir. Korozyona dayanıklı olup bazı bakır ve nikel cevherlerinde bulunur. Kuyumculukta, laboratuvar cihazlarında, elektrik kontaktlarında, diş hekimliğinde ve otomobil egzoz kontrol cihazlarında kullanılır. Simyacıların platin için kullandıkları simge, altın ve gümüşün simgelerinin bir araya getirilmiş şeklidir. Platin saf hâldeyken gümüşümsü beyaz renklidir. Korozyona dayanıklıdır. Platin grubu metallerin altı üyesinin de (rutenyum, rodyum, paladyum, osmiyum, iridyum, ve platin) katalitik özellikleri çok üstündür. Bu nedenle platin, otomobillerin egzoz sistemlerindeki katalitik dönüştürücülerde ve bujilerin uçlarında kullanılır. Platin, yüksek aşınma ve kararma direncinden ötürü ideal bir hassas kuyumculuk metalidir. Platin altından daha kıymetlidir. Platin fiyatları, piyasadaki arz-talep dengesine göre değişmekle birlikte normalde altının iki mislidir. Dünya'da bilinen en değerli 2. maden olduğu bilinmektedir. 18. yüzyılda platinin nadir bulunur oluşu, Kral XV. Louis'nin onu, "krallara layık tek metal" olarak tanımlamasına neden olmuştur. Göze çarpan diğer özellikleri arasında; kimyasallara karşı direnç, çok üstün yüksek sıcaklık özellikleri, ve kararlı elektriksel özellikler sayılabilir. Platin havada hiçbir sıcaklıkta korozyona uğramaz, ancak siyanür, halojenler, kükürt, ve alkaliler tarafından korozyona uğratılır. Hidroklorik asit (HCl) ve nitrik asit (HNO) içerisinde çözünmez fakat kral suyu (aqua regia) olarak bilinen karışımda kloro-platinik asit oluşturarak çözünür. Bilinen oksidasyon kademeleri +2, +3, ve +4'tür. Laboratuvar kaplarının, bozunmaya dayanıklı gereçlerin, tellerin ve ısıluçların yapımında, kuyumculukta, diş hekimliğinde ve elektrik kontaklarında kullanılır. Platin-kobalt alaşımları güçlü manyetik özellik gösterir. Platin rezistans telleri, çok yüksek sıcaklıklarda çalışan elektrikli fırınların yapımında kullanılır. Arabalarda hava kirliliğini önleyici donanımların yapımında, füzelerin uç konilerinin ve jet motorlarının ağızlıklarının kaplamasında, büyük gemilerin, denizaltı boru hatlarının ve çelik desteklerin katodik koruma sistemlerinde de platinden yararlanılır. Sülfürik asit eldesinde ve petrol ürünlerinin işlenmesinde katalizör olarak platin kullanılmaktadır. Platin dirençli termometreler, elektrolizde kullanılan elektrotlarda da yer alıyor. Platin bileşiklerininse daha da yaygın kullanım alanları bulunur. Örneğin sisplatin, karboplatin ve okzaliplatinin DNA yapısı arasına girme özelliklerinden dolayı kanser tedavisinde kemoterapi sırasında kullanılabiliyor. Hekza kloroplatin asitse fotoğrafçılık, aynalar, mürekkep, porselen renklendirmesi, çinkonun aşındırılmasında kullanılmaktadır. Doğal hâlde bulunan platin ve platin alaşımlarının varlığı uzun zamandan beri bilinmektedir. Platin, Kristof Kolomb öncesi Amerikan yerlileri tarafından kullanılmışsa da Avrupalıların bu metalden ilk defa söz etmeleri 1557 yılına rastlar: bir İtalyan Hümanisti olan Julius Sezar Skaliger (1484-1558), Panama ve Meksika arasındaki bir Orta Amerika madeninde bulunan bu gizemli metalden bahsederken onu, "şimdiye dek bilinen hiçbir İspanyol sanatıyla ergitilemeyen" olarak tanımlamıştır. İspanyollar metali ilk olarak Kolombiya'da bulduklarında ona "platina" veya "küçük gümüş" adını vermişlerdir. Platini gümüş cevherleri içerisinde istenmeyen bir empürite olarak görmüşler ve çoğunlukla da atmışlardır. Platin ilk olarak Antonio de Ulloa ve Don Jorge Juan y Santacilia adlı iki astronom tarafından keşfedilmiştir. Her ikisi de İspanya Kralı V. Felipe tarafından 1735-1745 arasında Peru'daki bir keşif gezisi için görevlendirilmişti. Ulloa, platina"yı, New Granada'da (Kolombiya) altınla birlikte bulunan ve işlenemeyen metal olarak tanımladı. Ulloa'nın gemisine dönüş yolculuğunda İngilizler tarafından el konuldu ve İngiltere'ye götürüldü. Kendisine iyi davranıldı, hatta Royal Society'ye üye bile yapıldı. Ancak bu bilinmeyen metalden bahsetmesi, hakkında yayın yapması 1748'e kadar yasaklandı. Oysa Charles Wood bu gelişmelerden bağımsız olarak 1741'de metali ayrıştırmıştı. Uzun yıllar boyunca uzunluk ölçüsü birimi "metre"nin tanımı, Sevr'deki (Fransa) Bureau International des Poids et Mesures'de bulunan platin-iridyum alaşımından yapılmış bir çubuk üzerindeki iki işaret arasındaki mesafe olarak tanımlanmıştır. Yine aynı şekilde platin-iridyum alaşımından yapılmış bir silindir de kilogram standardı olarak aynı yerde bulunmaktadır. Platin, standard hidrojen elektrodunun tanımında da kullanılmaktadır. Platin genellikle saf ya da iridyum ile alaşım halinde bulunur. Platin arsenik (sperilit minerali (PtAs)), Kanada'daki Sudbury cevher yataklarında nikel cevherleriyle bir arada bulunan ana platin kaynağıdır. Daha nadir bulunan sülfürlü minerali kuperit ((Pt,Pd,Ni)S) ise platini, paladyum ve nikel ile birlikte içerir. Kuperit'e genellikle Transvaal'de (Güney Afrika) rastlanır. Platin daha çok diğer platin grubu metallerle (PGM) birlikte ve Witwatersrand (Güney Afrika), Kolombiya, Ontario, Ural Dağları, ve bazı batı Amerika eyaletlerindeki alüvyal plasiyer cevher yataklarında bulunur. Platin ticari anlamda Sudbury cevher yataklarındaki nikel cevherlerinin işlenmesi sırasında yan ürün olarak elde edilir. Bu cevherlerde platinin yalnızca 0,5 ppm (1 ppm = milyonda bir) mertebesinde bulunması bile platinin ne kadar kıymetli ve işlenmeye değer olduğunun bir göstergesidir. Platinin beş adet kararlı izotopu ve bir de yarılanma ömrü 6 milyar yıl olan radyo-izotopu vardır: Pt-190. Platinin başka radyo-izotopları da vardır ve bunlardan en kararsızı yarılanma ömrü 50 yıl olan Pt-193'tür. Platin reaktif bir metal olmadığından herhangi bir sağlık problemi yaratmaz. Bazı platin kompleksleri (cis-platin), anti-tümör aktivitelerinden dolayı kemoterapi alanında kullanılmakta iseler de böbreklerde geri dönüşümü olmayan tahribata yol açarlar. Lee Harvey Oswald Lee H. Oswald (18 Ekim 1939 – 24 Kasım 1963), 35. Amerika Birleşik Devletleri başkanı John F. Kennedy’e suikast düzenleyen Amerikalı Marksist ve eski Amerika Birleşik Devletleri Donanması askeri. Oswald, aktif deniz piyadesi görevinden ayrıldıktan sonra Ekim 1959’da SSCB’ye gitti. SSCB’de tanışıp evlendiği Rus eşi ile birlilte Haziran 1962’te Dallas, Teksas, ABD’ye döndü. 22 Kasım 1963 günü Dallas’daki ’da üstü-açık araba ile halkla buluşan John F. Kennedy’ye, ’nun 6. katından keskin nişancı tüfeği ile suikast düzenledi. Suikastten 45 dakika sonra Oswald, sokakta karşılaştığı Dallas polis memuru ’ide vurarak öldürdü. Sonrasında saklandığı bir sinema salonunda yakalandı ve ilkte Tippit cinayeti adına tutuklandı. İki gün sonra Oswald, yerel gece kulübü sahibi Jack Ruby tarafından 'nin bodrum katında tv kanalları canlı yayında iken öldürüldü. Kennedy suikastinde başta şüpheli kişiydi ancak polis merkezindeki sorgusunda bunu itiraf ederek doğruladı. Suikast çok sayıda komplo teorisi doğurdu. Oswald, üç kurşun ateşlemiş ve ikisi başkana isabet etmiştir. Fakat otopsi incelemesinde başkan John F. Kennedy'nin vücudunda 8 kurşun izi tespit edilmiştir. 1964 Warren, 1975 Rockefeller ve yargıç 'ün oluşturduğu komisyonlar Oswald'ın bu suikastı tek başına gerçekleştirdiği sonucuna varmışlardır. Oswald, 18 Ekim 1939'da New Orleans, Louisiana'daki eski Fransız Hastanesinde bay Robert Edward Lee Oswald (1896–1939) ve bayan Marguerite Frances Claverie'de (1907–1981) oğlu olarak doğdu. Robert Oswald, Konfederasyon generali Robert E. Lee'nin uzak bir kuzeniydi ve I. Dünya Savaşı sırasında ABD Donanmasında deniz piyadesi olarak görev yaptı. Robert, oğlu Lee'nin doğumundan iki ay önce kalp krizinden öldü. Lee'nin ağabeyi Robert Jr.’da (1934-2017) kendisi gibi denizci oldu. Kartal DemiraÄŸ Kartal Demirağ (1956, Afyon, Dazkırı), Türk suikastçi. Demirağ gençliğinde Alparslan Türkeş tarafından kurulan ve içerisinde MHP'li gençlere silahlı eğitim dahil birçok alanda eğitim verilen komando kamplarına katıldı. Dazkırı Kaymakamı Tuncer Ergüler'e silahlı olarak saldırarak yaralanmasına yol açtı. 18 Haziran 1988 yılında dönemin Başbakan'ı Turgut Özal'a ANAP kongresinde tabanca ile iki el ateş ederek suikast girişiminde bulunan suikastçi 27 Ocak 1989'da 20 yıl hapis cezasına çarptırıldı. Sonradan Cumhurbaşkanı seçilen Özal tarafından affedilerek 16 Nisan 1992'de şartlı tahliye yasasından yararlanarak salıverilmiştir. İfadesinde Emlakbank'ı 90 milyar TL. dolandıran Kemal Horzum ve bazı kişilerin af çıkarmadığı ve Emlakbank davasıyla ilgilendiği için Turgut Özal'a karşı kin beslediklerini beyan etmiştir. çek ve senet sahtekarlığı suçundan Denizli Cezaevinde tutuklanmıştır. Özal suikastinin savcısı Uğur Tönük yaptığı araştırmalarda Demirağ'ın kontrgerilla bağlantılarını tespit etse de soruşturmaya devam edememiştir. Polat Alemdar Efe Yakup Karahanlı, Ali Candan ya da bilinen adıyla Polat Alemdar; Kurtlar Vadisi, Kurtlar Vadisi Terör ve Kurtlar Vadisi Pusu dizilerinin ve Kurtlar Vadisi Irak, Kurtlar Vadisi Filistin ve Kurtlar Vadisi Vatan filmlerinin ana karakteridir. Necati Şaşmaz tarafından canlandırılmıştır. Kurtlar Vadisi'nin ilk sezonunda Arda Esen tarafından seslendirilmiştir. Arda Esen'in askere gitmesi üzerine ikinci sezondan itibaren Umut Tabak tarafından seslendirilmiştir. Polat Alemdar; Mehmet Karahanlı ile Nergis Karahanlı'nın öz oğludur. Mehmet Karahanlı, devlete birçok hizmette bulunmuş bir istihbaratçıydı. Özellikle Aslan Akbey'le birçok başarılı operasyon yapmıştı. Ancak en sonki görevlerinde gözünü para ve güç bürümüş olan Karahanlı; İsrail'e, Filistinlilerin kaldığı bir mülteci kampında silahların saklandığına ihbar ederek ihanet etmiştir. Bunun üzerine İsrail kampı bombalamıştır. O sırada kampta olan Aslan Akbey'in kardeşi ve gelini de ölmüştür. Aslan Bey ya da kod adıyla Amca, bunun öcünü almak için Karahanlı'nın oğlu Efe Yakup Karahanlıyı kaçırmış ve Çocuk Esirgeme Kurumu'na vermiştir. Babası Mehmet Karahanlı gibi hapşırdığı zaman art arda 3 kere hapşırır. Bu sırrı da bir tek Aslan Akbey bilir. Ömer Candan ve Nazife Candan isimli bir çift, Çocuk Esirgeme Kurumu'ndan bir evlatlık almak istiyordu. Amca, Efe Yakup'un bu çifte evlatlık olarak verilmesini sağlamıştır. Amca'nın amacı; Efe Yakup'un tanınmayan bir ailede saklanarak tekrar öz annesi ve babası tarafından bulunmasını engellemekti. Ömer ve Nazife Candan çiftiyse, Efe Yakup'a Ali ismini verdi. Böylece Mehmet Karahanlı'nın oğlu Efe Yakup Karahanlı, Ali Candan oldu. Ali Candan büyüyünce Siyasal Bilgiler Fakültesi'ni bitirerek bir diplomat oldu. Ali Candan, diplomat gibi görünse de bir istihbaratçıydı ve Aslan Akbey'e hizmet ediyordu. Ali Candan, birçok Avrupa ülkesinde