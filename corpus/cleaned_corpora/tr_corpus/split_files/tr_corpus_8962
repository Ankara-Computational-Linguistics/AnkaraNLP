yılında başbakan yardımcılığı görevini de üstlenmiştir. Swart 1959 ile 1961 yılları arasında ise Güney Afrika Birliği genel valisi olarak görev yapmıştır. 1961 yılına kadar İngiliz Milletler Topluluğu içerisinde bağımsız bir dominyon olarak yer alan ülkesinin 1961 yılında cumhuriyet rejimine geçmesi ile ülkesinin ilk devlet başkanı olarak 31 Mayıs 1961 yılında makama gelen Swart, bu görevi 31 Mayıs 1967 tarihine kadar yürütmüştür. Swart, 16 Temmuz 1982 tarihinde Bloemfontein'de 82 yaşında hayatını kaybetmiştir. Terrebonne Parish Terrebonne ilçesi veya Terrebonne Parish () Amerika Birleşik Devletleri'nin Louisiana eyaletinde yer alan bir ilçedir. İlçenin nüfusu 2010 yılı itibarıyla 111,860'tır. İlçenin merkezi Houma şehridir. Bu ilçe 1822 yılında kurulmuştur. Tüm bombaların babası Artmış Güçte Termobarik Hava Bombası (ATBIP) () veya takma adıyla tüm bombaların babası (FOAB) (Папа всех бомб (Пвб)), Rus yapımı bir termobarik bombadır. Bombanın ABD ordusunun "tüm bombaların anası" olarak bilinen GBU-43/B MOAB'a benzediği bildirildi. Silahın dünyanın en güçlü konvansiyonel silahı olduğu açıklandı. Ancak Rusya'nın silahın boyut ve gücü ile ilgili iddialarının doğruluğu Amerikan savunma analistleri tarafından sorgulanmaktadır. FOAB, 11 Eylül 2007 tarihinde geç akşamı başarıyla sahada test edildi. Yeni silahın Rus ordusu envanterindeki daha küçük sayıda nükleer bombanın yerini alması planlanmaktadır. Theophilus DÃ¶nges Theophilus Ebenhaezer ('Eben') Dönges (8 Mart 1898, Klerksdorp - 10 Ocak 1968, Cape Town), Güney Afrikalı siyasetçi. Dönges, Afrika ülkesi Güney Afrika Cumhuriyeti'nde 1967 yılında ülkenin ikinci devlet başkanı olarak seçilmiş ancak göreve başlamadan rahatsızlandığı için göreve hiç başlayamamıştır. Dönemin devlet başkanı Charles Robberts Swart yaş haddinden dolayı makamdan ayrılacağını açıklamasından sonra yerine ardılı olarak Dönges seçilmiştir. Dönges'in görevi devralamadan rahatsızlanarak komaya girmesi neticesinde görevine başlayamamış, bu süreçte de Jozua François Naudé geçici olarak görevleri üstlenmiştir. Dönges girdiği komadan uyanamayarak 10 Ocak 1968 tarihinde hayatını kaybetmiştir. Tangipahoa Parish Tangipahoa ilçesi veya Tangipahoa Parish (; Fransızca: "Paroisse de Tangipahoa") Amerika Birleşik Devletleri'nin Louisiana eyaletinde yer alan bir ilçedir. İlçenin nüfusu 2010 yılı itibarıyla 121,097'dir. İlçenin merkezi Amite City, en büyük şehri Hammond'dur. Karşı Lig Karşı Lig, amatör bir futbol organizasyonudur. On üç takımdan meydana gelen lig, endüstriyel futbola, ırkçılığa, milliyetçiliğe, cinsiyetçiliğe, her türlü nefret söylemi ve ayrımcılığa karşı 2014'te kuruldu. Lig, Bangladeş'te ölen işçilere destek olmak için 16 Mart 2014'te Kadıköy'deki Defacto'nun önünde yapılan temiz kıyafet eylemiyle başladı. 2015'te Atletik Dildoa takımı ismi nedeniyle lig dışında bırakıldı. Takımdan ismini değiştirmesi yoksa ligde oynayamayacağı söylenince takım bunu kabul etmedi. Bunun üzerine lige katılmama kararı aldı. Hava bombasÄ± Hava bombası, genellikle uçaktan atılmak üzere tasarlanmış bir bomba türüdür. Hava yoluyla hedeflerine ulaşan ilk bombalar, Avusturyalılar tarafından 1849'da Venedik'e karşı bomba taşıyan insansız balonlarla atıldı. İlk tanınan hava bombardımanı ise Trablusgarp Savaşı sırasında 1 Mart 1911 tarihinde Teğmen Giulio Gavotti tarafından uçaktan Osmanlı İmparatorluğu askeri kampına karşı atılan el bombaları ile gerçekleştirilmiştir. Mlondi Dlamini Mlondi Edward Dlamini (3 Mart 1997 – 8 Ekim 2017), eski Güney Afrikalı futbolcudur. Orta saha oyuncusu olarak Premier Division ekibi Maritzburg United'da top koşturuyordu. Mlondi Dlamini, 8 Ekim 2017'de geçirdiği trafik kazası sonucu 20 yaşında ölmüştür. Etilen oksit Etilen oksit veya oksiran (CHO), hafifçe tatlı kokusu olan renksiz, zehirli ve yanıcı bir gazdır. Google'da çıkan resimlerde fırın var, etilen oksit pişirip yiyorlar. Genel olarak organik sentezde ve sterilizör olarak kullanılmaktadır. En basit siklik eterdir. Etilen oksit, asetaldehit ve vinil alkol ile izomerik olup endüstriyel olarak etilenin gümüş katalizör varlığında oksidasyonu ile üretilir. Epoksit Epoksit, üç atomlu halkalı bir siklik eterdir. Bu halka, eşkenar üçgene yakındır ve bu da onu gerginleştirir ve böylece diğer eterlerden çok daha reaktif hale gelir. Birçok uygulama için büyük ölçekli olarak üretilirler. Genel olarak, düşük molekül ağırlıklı epoksitler renksiz ve kutuplu olmayan ve çoğunlukla uçucudır. Zwei Seiten der Liebe (film) Zwei Seiten der Liebe ,2002'de ARD Televizyonu sponsorluğunda çekilen Almanya yapımı Bodo Fürneisen yönettiği dram türünde televizyon filmidir. Bonn'da bir mobilya girişimcisinin eşiolan bir kız annesi Carola Martin, kocasının ani ölümüyle eşinden kalan mobilya şirketinin başına geçer ve hayatı tek başına omuzlar, ancak kocasının ölümüyle sonuçlanan trajik kazadan sonra, uzun yıllar eşinin yalan söylediğini eşcinsel Dieter adında genç bir avukatla ilişki içinde olduğunu öğrenir. Vinil alkol Vinil alkol (CHCHOH) veya etenol, bir alkol türüdür. Asetaldehit ve etilen oksit ile izomerik olup 900 °C sıcaklık ve düşük basınçta suyun etilen glikolden ayrıştırılarak oluşturulabilmektedir. Emine Ã‡olak Emine Çolak (d. 9 Mart 1958), Temmuz 2015-Nisan 2016 tarihleri arasında Kalyoncu Hükûmeti'nde KKTC Dışişleri Bakanlığı yapmış Kıbrıslı Türk avukat. 9 Mart 1958'de Lefkoşa'da doğdu. Londra Üniversitesi, SOAS'ta hukuk okuyup 1979'da mezun oldu, 1980'de baroya girdi. 1982'de Lefkoşa'da hukuk bürosu açtı, idari, aile, ticari, miras, insan hakları ve mülkiyet hukuku üzerine çalıştı. Tanıtma Dairesinde sözleşmeli avukat olarak görev yaptı. Kıbrıs Türk İnsan Hakları Vakfını (KTİHV) kurdu ve bakanlığa atanana dek başkanlığı yürüttü. 1994-2002 yılları arasında Lefkoşa Türk Belediyesinin Belediye Meclisinde bulundu. 2003-2004 yıllarında Annan Planı hukuk komitesinde koordinatörlük yaptı. 1990 yılından itibaren iki toplumlu etkinliklerde yer aldı, 2002'de Türk-Yunan Forumuna katıldı. Sivil toplum örgütlerindeki çalışmaları çerçevesinde çocuk hakları, kadın hakları, LGBT hakları, hasta hakları ve mülteci hakları üzerine çalıştı. Kıbrıs Türk Uzlaşım Derneği, Hasta Hakları Derneği, Mülteci Hakları Derneği ve Homofobiye Karşı Girişimde kurucu üye olarak yer aldı. Sim Radyo yönetim kurulunda görev yaptı. Cumhurbaşkanı Mehmet Ali Talat tarafından 2007'de Yüksek Yargı Kurulu üyeliğine atandı, 2011'e dek bu kurulda görev yaptı. 16 Temmuz 2015'te Kalyoncu Hükûmeti'nde Cumhuriyetçi Türk Partisinden Dışişleri Bakanı olarak görev aldı. KKTC'de Dışişleri Bakanlığı yapan ilk kadın oldu. Üç çocuğu vardır. Fransızca ve İngilizce bilir. Enol Enol veya alkenol, alken çiftli bağın bir ucuna bağlanmış bir hidroksil grubu olan bir alken olarak temsil edilen, organik kimyada bir reaktif yapı veya ara ürün türüdür. Etilen glikol Etilen glikol (CHOH), bir diol türüdür. Esas olarak iki amaçla, polyester elyaf üretiminde hammadde olarak ve antifriz formülasyonları için kullanılır. Kokusuz, renksiz, tatlı tatma şurubu olup orta düzeyde toksiktir. Diol Diol ve glikol, iki hidroksilden oluşan bir bileşiktir. Bu fonksiyonel grupların eşleştirilmesi yaygındır ve pek çok alt kategori tanımlanmıştır. En yaygın endüstriyel diyol etilen glikoldür. Moza bint NasÄ±r Şeyha Moza bint Nasır el-Misned (Arapça: موزا بنت ناصر المسند; d. 8 Ağustos 1959, el-Hor), Katar Emiri Temim bin Hamad es-Sani'nin annesi, eski Katar Emiri Hamad bin Halife es-Sani'nin eşi. 1995 yılından bu yana Katar'daki eğitim ve sosyal reformlara liderlik eden Şeyha Moza, ulusal ve uluslararası kalkınma projeleri başlattı. Eğitim çalışmalarıyla dünya çapında beğeni topladı ve Kendisi Qatar Foundation başkani ve Silatech'in kurucusudur. Rk 62 Rk 62 ("Rynnäkkökivääri 62"), Finlandiya yapımı bir piyade tüfeğidir. Silah, Valmet ve SAKO tarafından geliştirilmiş olup Finlandiya Savunma Kuvvetleri'nin ana hizmet tüfeğidir. Rk 62, 1962 yılında tasarlanmıştır ve Sovyet AK-47 tasarımının Polonya lisanslı varyantına dayanmaktadır. Rk 62, AK-47'de kullanılan 7.62x39mm mühimmatı kullanmaktadır. 1965-1994 yılları arasında 350,000 adet üretildi. Silah aynı zamanda birçok benzerliğe sahip İsrail yapımı IMI Galil piyade tüfeğinin temelini oluşturmaktadır. Elflerin KanÄ± Elflerin Kanı (), Polonyalı yazar Andrzej Sapkowski'nin The Witcher hikâyesinin kronolojik sıralamasındaki ilk, yayın sıralamasında ise üçüncü kitabı olan fantezi romanı. 1994 yılında yayınlanan romanın Türkçe baskısı 2017 yılında çıkmış olup birçok farklı dile de çevrilmiştir. En İyi Bilimkurgu ya da Fantezi Romanı kategorisinde Janusz A. Zajdel Ödülü kazanan ve 2009'da David Gemmell Fantezi Ödüllerinde en iyi roman olarak seçilen eser Rivyalı Geralt'ın hikâyesine odaklanmaktadır. Bloebheris'in altında, Geralt, Ciri ve Yennefer arasında geçenleri dizeleriyle anlatan Dandelion, handa odasına döndüğünde Rience adında birinin kendisinden Ciri ve Geralt hakkında bilgi almak istediğini öğrenir ve kaçmaya kalkışır. Ancak yakalanır ve ahırda işkence görür. Ansızın Yennefer çıkagelir ve onu kurtarır, ardından Dandelion'a bu konu hakkında bir daha şiir okumaması gerektiğini söyler ve Redanya'ya geri dönmesini önerir. Geralt ve Ciri ile de görüştüğünü, yerlerini bildiğini ima eder. Geralt ve Ciri, Kaer Morhen'e gelir. Triss Merigold, Kaer Morhen'e çağırılır ancak neden orada olduğunu bilemez. Burada Ciri ile karşılaşır ve ardından diğer Witcherlar ile bir araya gelir. Gelme sebebini öğrenmek için çok çabalasa da tek başına çözemez. Ciri'yi bir Witcher'a dönüştürmek için "ot sınavı"na ihtiyaç vardır ancak Ciri'nin adet görmesi ile eğitimlere ara vermesi gerekir. Triss'in baskısıyla eğitimle hafifletilir, Witcherlar'a neden davet edildiğini sorduğunda tahmin ettiği cevabı alır: Ciri bir Kaynak'tır ve daha büyük bir yardım gereklidir. Triss, Ciri'nin transa geçmesini sağlar ve bu translarda kiminle iletişime geçtiğini öğrenmek ister. Ciri transtayken kehanetlerde bulunur ve çağın biteceğini söyler. Endişelenen ve bununla başa çıkamayacağını söyleyen Triss, Geralt'a Yennefer'ı davet etmesini ve bundan sonra onun eğitim vermesi gerektiğini çünkü kendisinin yetersiz kaldığını söyler. Bahar geldiğinde ise Triss, Geralt ve Ciri yola çıkarak Kaer Morhen'den ayrılırlar. Yolculuk esnasında Triss hastalanır ve Geralt hastalığa tedavi bulmaya çalışır. Bu esnada yolda bir birlikle karşılaşırlar ve savaşın haberlerini alırlar. Elfler insanlara saldırmaya başlamıştır, Kaedwen'de Scio'tael çeteleri karakollara saldırı düzenlemişlerdir. Geralt bu karakolda istediği yardımı bulamaz ancak ileride bir konvoyun olduğuna dair haberler alır ve oraya doğru yola çıkarlar. Kervana geldiklerinde de eski dostu Yarpen Zigrin ile karşılaşırlar. Kral Henselt'in hizmetine girdiğini anlatan Yarpen, yolculuk esnasında Ciri ile iyi anlaşır. Geralt ise bu kervanın gerçekten Yarpen'in söylediği gibi tuzlu balık taşımadığını düşünür. Yolculuk sırasında Triss iyileşmeye başlar. Yolda ise elflerin saldırısına uğrayan kervanda iki taraftan da ağır kayıplar verilir. Kervandaki gizli yük aslında sadece taştır ve Kral Henselt'in bu kervandaki ihanet edecek kişinin kim olduğunu öğrenmek için düzmece bir plan yaptığı ortaya çıkar. Witcher, Ciri'yi Nenneke Ana'nın yanına, Ellander'e yollamıştır. Ciri'nin izi bulunmasın diye yolları ayrıldıktan sonra Geralt, Novigrad'a doğru giden gemide önce Ciri'den gelen mektubu, ardından Yennefer'dan gelen mektubu okur. Bu esnada Kaptan Plepper, Witcher'ın yanına gelip bazı çetelerin onu soruşturduğunu söyler. Geralt ise bu bilgiden rahatsız olur. Ardından Oxenfurt profesörü Lupin Pitt gelir ve Geralt ile denizde yaşayan ve daha önce geçen gemilere saldıran Testereağız hakkında konuşmaya başlarlar. Bu esnada Temerya sancaklı bir gemi yanaşır ve içinden bir grup muhafız, Witcher ve yanındaki sözde küçük kızı tutuklamak için geldiklerini söyler. Aralarındaki sözlü gerilim esnasında Testereağız gemiye saldırır ve kargaşa anında gelen sahte muhafızları yutar, Geralt ise canavarı öldürür. Gemi ise bu olaydan sonra yakınlardaki Oxenfurt'a yanaşır. Oxenfurt'ta dolaşan Dandelion'un peşine iki ajan takılır. Dijkstra'dan selam getirdiklerini söyledikten sonra Dandelion'u Redenya kralı Vizimir'in gizli servisinin şefi Dijkstra'a götürürler. Dijkstra, Dandelion'u sorguya çeker. Geralt'ın ve kızın yerini söylemesini ister ancak Dandelion sorulara kaçamak cevaplar verir ve geçiştirir. Odada Kral Vizimir'in sihirbazlar konseyinde bulunan, şekil değiştirebilen Philippa Eilhart da vardır. Dandelion'a kızın yerini, Yennefer'ın mektubunu aldıktan sonra Geralt'ın apar topar nereye gittiğini, Triss Merigold'un nereye saklandığını apaçık sorar ve Dandelion bu soruların yanıtlarını bilmediğini, Geralt'ın Oxenfurt'tan çoktan ayrıldığını söyleyerek oradan ayrılır. Gizlice Geralt'ın odasına gidip hemen uzaklaşmasını söyler. Odada arkadaşı Shani de vardır. Odadan çıkmaya hazırlanırlarken camdan bir baykuş girer ve şekil değiştirerek Philippa'nın formuna dönüşür. Ciri'nin korunması gerektiğini, Kıta'daki herkesin onu aradığını söyler ve Geralt'ı uyarır. Aynı zamanda Rience hakkında da birkaç soru sorar. Bu esnada Geralt'ın yatağındaki Shani de Rience'yi tanıdığını ve yerini bildiğini söyler. Redanya kralı Vizimir, Aedirn hükümdarı Demawend, Temerya kralı Foltest, Pontar, Mahakam ve Sodden hakimleri, Kaedwen kralı Henselt ve Lirya kraliçesi Meve, Hagge'de bir araya gelip Nilfgaard'lılara ve elf saldırılarına karşı neler yapılabileceğini görüşmek için gizlice görüşürler. Bu görüşmeler esnasında tartışırlarken Kıta'da durum şöyledir: Mavi Dağlar'dan Bremavaard'a kadar elf çeteleri vardır, Mahakam'da cüceler isyandadır, Brokilon ormanında dryadlar ayaklanmak üzeredir ve Nilfgaard kapıdadır. Ancak halkın ağzında sürekli Nilfgaard boyunduruğu altında olan köylerin daha ayrıcalıklı olduğu ve imtiyazlar sağlandığı konuşulur, böylece köylülerde Nilfgaard sempatisi oluşmaya başlar. Rahipler ve papazlar ise sürekli dünyanın sonunun geldiğine dair vaazlar vermektedir. Bu görüşme boyunca birçok olay tartışılır. Nilfgaard'a karşı neler yapılabileceği, eski Cintra kraliçesi Calanthe'nin torunu dişi aslan Ciri'nin nerede olduğu, Rience isimli bir büyücünün sürekli Ciri'yi aradığı gündemdedir. Cintra, Emhyr var Emreis'in kontrolü altında olduğu için yasal hükümdar olabilmek için Ciri'yi bulup evlenmek istediği fikri ortaya atılır. Eğer kendileri kızı bulurlarsa Cintra'nın ve Kıta'nın çıkarlarının güvenlikleri için Ciri'yi öldürme kararı verirler. Nilfgaard İmparatoru Emhyr var Emreis, Cintra valisi Mareşal Menno Coehoorn'u huzuruna çağırır ve Hagge'deki gizli görüşmenin yayılması emrini verir. Ardından Rience'ye ulaşıp Geralt'ı öldürmesini ve Yennefer'a ise dokunmamasını söyler. Coehoorn, Kont'un geldiğini bildirir ve odada Emhyr var Emreis, Kont'a ikinci bir şans verdiğini, o sırada söyleyecek şeyleri dikkatle dinlemesi gerektiğini belirtir. Ciri rüyasında Geralt'ı, Dandelion'u ve yanlarından bir kızı yürürlerken görür ve Geralt, Philippa'nın nerede olduğunu sorar. Ardından Ciri tekrar uyur, bir kabus görüp uyanınca ise başında bekleyen Yennefer'ı bulur. Riece, Toublanc Michelet ve çetesinden 200 Novigrad kronuna karşılık birini öldürmelerini ister. Geralt, Dandelion, Shica ve Philippa ise Mhyrman'a gidip Riece'in yerini öğrenmek için sorgularlar. Hükümdarların gizlice Hagge sarayında yoplandığı haberi Vilgefortz'a ulaşır. Terranova ve Vilgefortz, sihirbazlar konseyine son kararı vermek için tartışırlarken Vilgefortz hiçbir şey yapmamaya karar verir. Kaedwen ve Aedirn'de elflerle savaşa girildiğini ve en azından bunun karşılığında kayıtsız kalmayacaklarını söyler. Geralt ve Riece bir sokakta karşı karşıya gelir. Riece'i dört kişi korur ve Riece bu esnada kaçarken dördü Geralt ile çarpışır. Bunlar Toublanc Michelet ve adamlarıdır. Dördünü de devirdikten sonra Riece'in peşine düşer. Riece bir geçit açarak kaçar, Geralt da arkasından gider. Riece ve Witcher dövüşürken Riece bir geçit daha açar ancak Philippa da arkalarından gider. Riece bu karmaşada kaçarken Philippa onun kaçmasına izin verir, Geralt ise bu ihanete şaşırır. Ancak Philippa, daha büyük bir amaca hizmet etmek için bunu yaptığını söyler. Yennefer, Ciri'yi eğitmeye devam eder. Sihir konusunda Ciri her ne kadar başarısız gibi görünse de aslında hızla ilerler. Her gece gördüğü rüyaları artık kesilir, içindeki gücün belirli bir kısmını Yennefer sayesinde kontrol altına almayı başarır. Böylece Yennefer ile de bir dostluk kurmaya başlar. Ancak güvenlik sorunları nedeni ile Yennefer ile beraber Elander'den ayrılırlar. Chikara Hashimoto , bilinen adıyla : , Japon beyzbol oyuncususu ve aktördür. Hashimoto, 1950'lerde Mainichi Orion'ları takımında beyzbol oynuyordu. Bir yaralanma sonrasında 1958'de emekli olmak zorunda kaldı ve sonra Deiei Stüdyolarına katılarak oyunculuğa adım attı. Oyuncu olarak, 1960'larda bir film üçlemesinde Daimajin rolü ve 1972'de dövüş sanatları ustası aktör Bruce Lee ile beraber rol aldığı film "Fist of Fury" de canlandırdığı Hiroshi Suzuki rolüyle tanınır. Eski Japon beyzbol oyuncusu ve aktör Chikara Hashimoto 11 Ekim 2017'de 83 yaşında ölmüştür. Linda Lee Cadwell Linda Emery (d. 21 Mart 1945; Everett, Washington) Amerikalı dövüş sanatları ustası, öğretmen ve yazardır. Brandon Lee ve Shannon Lee adında bir kız bir erkek, iki çocuğu olmuştur. Bodo FÃ¼rneisen Bodo Fürneisen (30 Haziran 1950; Berlin), Alman film yönetmeni senarist. YÃ¶netmen : Senarist : Hanns Zischler Hanns Zischler (d. 18 Haziran 1947; NÃ¼rnberg ), Alman oyuncu. 1968'de oyunculuğa başlamıştır. Birçok televizyon yapımı ve sinema prodüksiyonunda başarılı performanslar sergilemiştir. BesanÃ§on sinagogu Besançon sinagogu Besançon'da 1870 yılında inşa edilmiş bir sinagogdur. Gregory Fitoussi Grégory Fitoussi (d. 13 Ağustos 1976; Paris, Fransa ) ,Fransız oyuncu. Carinha de Anjo Carinha de Anjo, 2016 yılında SBT kanalında yayınlanan Brezilyalı telenovela. James R. Ford James Robert Ford (1 Aralık 1925 – 11 Ekim 2017), Amerikalı Afroamerikalı eğitimci, siyasetçi, iş adamı ve insan hakları aktivistidir. James R. Ford 1972'de Tallahassee, Florida'nın ilk Afroamerikalı Belediye başkanı ve ABD'nin ilk siyah belediye başkanı oldu. Demokrat Parti üyesiydi. 1986'da belediye başkanı olarak emekli oldu. Ford, Leon Kasabası, Florida'da doğdu. Florida A & M Üniversitesi'nde okudu. Afroamerikalı siyasetçi, eğitimci ve insan hakları aktvisti James R. Ford, 11 Ekim 2017'de Tallahassee, Florida'da Alzheimer hastalığının komplikasyonlarından 91 yaşında öldü. Samsung SGH-i300 Samsung SGH-i300 Mart 2005 tılında Samsung Electronics tarafından CEBiT konferansında sunulan bir Windows Mobile telefonu. Pocket PC 2002 değil, Windows Mobile 2003 sisteminde çalışır. Palm OS sistemli Samsung SPH-i300 modelinin türevidir. Model sabit disk gömülü dünyanın ilk akıllı telefonudur ve aynı zamanda Samsung'un Avrupa Birliği'nde ilk Windows Mobile akıllı telefonu olarak piyasaya sunuldu. Bu akıllı telefon projesinin kod adı Thor'du ve serisi Odin, Müzler de adlandırıldı. Aygıt 2.0" TFT LCD ekrana, 64 MB RAM ve 3GB hafızaya sahiptir. 2 GB'a kadar microSD kart kabul edebilir. Intel XScale 416 MHz işlemcide çalışır. 1.3 megapixel kamera ve 1700 mAH pil ile donatıltı. Pavidla Pavidla meyve veya dut püre ile kaynatılarak elde edilen bir gıda ürünü. Bazen baharatlar da eklenir (tarçın, karanfiller vb.). Reçel veya marmelatın, Alman Pflaumenmus'un (erik püresi) aksine, pavidla ilave tatlandırıcılar veya jelleştirici maddeler olmadan hazırlanır. Pavidla gerekli tatlılığı ve tutarlılığı sağlamak için birkaç saat pişirilir. Kullanılan erik, ideal şeker içerdiklerinden emin olmak için mümkün olduğu kadar geç, ideal bir şekilde hasat edilmelidir. Pavidla, özellikle geleneksel çanak çömleklerde tutulursa, uzun süre saklayacaktır. Bitmiş pavidla, %34'ten daha fazla nem ve % 60'tan fazla şeker içermez. Kalori içeriği, 100 g için 250-260 kcal'dır. En yaygın olanları elma, kayısı, kiraz, erik, kızılcık, armut pavidlasıdır. Katar Turizm Otoritesi Katar Hükûmeti'nin bir kolu olan Katar Turizm Otoritesi (KTO)(, ), Katar'da turizmin geliştirilmesi ve tanıtımı ile ilgili kuralların, düzenlemelerin ve kanunların formülasyonundan ve idaresinden sorumlu en üst organıdır. Bu bakanlık, Katar'ın turizm endüstrisini genişletmek ve çeşitlendirmek ve turizmin gayri safi millî hasıladaki rolünü güçlendirmek adına ziyaretçiler için turistik mekanlar ve konaklama yerlerinden sorumludur. KTO’nun çalışmaları, Şubat 2014'te yayınlanarak sektörün gelecekteki gelişimi için bir plan hazırlayan, Katar Ulusal Turizm Sektör Stratejisi 2030 (QNTSS) tarafından yönlendirilmektedir. Körfez İşbirliği Konseyi ülkeleri (Bahreyn, Kuveyt, Umman, Suudi Arabistan ve Birleşik Arap Emirlikleri) vatandaşlarından Katar'a girmek için vize istenmemektedir. Aşağıda listelenen 34 ülkenin vatandaşları önceden vize düzenlemelerine gerek duymamaktadır ve Katar'a vardıklarında vize muafiyeti hakkı elde edebilir. Muafiyet, işlem tarihinden itibaren 180 gün geçerlidir ve tek bir yolculuk veya birden çok yolculuk sırasında sahibine Katar'da 90 güne kadar zaman geçirme hakkı tanır. Aşağıda listelenen 46 ülkenin vatandaşları önceden vize düzenlemelerine gerek duymamaktadır ve Katar'a vardıklarında vize muafiyeti hakkı elde edebilir. Muafiyet, işlem tarihinden itibaren 30 gün süreyle geçerlidir ve tek bir yolculuk veya birden fazla yolculuk sırasında sahibine Katar'da 30 güne kadar zaman geçirme hakkı tanır. Bu muafiyet 30 gün daha uzatılabilir. Katar'a herhangi bir hava yolu şirketiyle seyahat eden ziyaretçiler Katar Turist Vizesi için çevrimiçi başvuruda bulunabilirler. Başvuru için ziyaretçilerin yapması gerekenler: Qatar Airways ile Katar'a seyahat eden ziyaretçiler, aynı rezervasyondaki ve eşlik eden yolcular için Katar Turist Vizesi sürecine başvurabilirler. Qatar Airways ile seyahat ederek Katar'dan transit geçiş yapan tüm devletlerden yolcular 96 saatlik Transit Vize’ye ücretsiz başvuruda bulunabilirler. Bununla birlikte, geçerli bazı şartlar ve koşullar vardır, bu nedenle vizeler sadece Katar İçişleri Bakanlığı takdiri ile verilmektedir. Körfez İşbirliği Konseyi (KİK) ülkelerinde yaşayan ve onaylanmış mesleklerde çalışanlar ve onlara eşlik edenler Katar'a vardıklarında KİK Vatandaşlığı Ziyaret Vizesi alabilirler. Kredi kartıyla ödenebilecek 100 QAR ücret karşılığı elde edilebilen bu tek giriş vizesi 30 gün geçerlidir ve üç ay daha yenilenebilir. Bu vize programından faydalanmak isteyen ziyaretçilerden Katar'a girdikten sonra mesleklerini gösteren resmi belgeleri sunmaları istenebilir. Grady Tate Grady Tate (d. 14 Ocak 1932- ö. 8 Ekim 2017), Amerikalı siyahi hard bop caz-soul müziği şarkıcısı, müzisyen ve bateristidir. Müzisyen Tate; 14 Ocak 1932'de Durham, Kuzey Karolina'da doğdu. Parçalarını seslendirdiği kendine özgü bariton sesi ile tanınmıştır. Tate, müzisyen kimliğiyle ortak çalışmalarına ek olarak, animasyonlu "Schoolhouse Rock!" serisinde birçok şarkıyı seslendirmiş ayrıca öncü bir müzisyen ve vokalist olarak daha birçok albüm çıkarmıştır. Amerikalı siyahi baterist, şarkıcı ve müzisyen Grady Tate 8 Ekim 2017'de Manhattan, New York'ta 85 yaşında ölmüştür. The Authors of Pain The Authors of Pain, WWE'nin gelişim aşaması olan NXT'de faaliyet gösteren profesyonel güreş takımı. Takım, Paul Ellering menajerliğinde Akam ve Rezar tarafından kurulmuştur. Takımın adı Ockham'ın Usturası'ndan ("Occam's razor") gelmektedir. Takım, televizyonda ilk kez 8 Haziran 2016 tarihinde "NXT"nin etkinliğinde göründü. The Revival'a NXT Tag Team Championship kemerlerini kaybeden American Alpha'ya saldırdı. Saldırıdan sonra rampada Ellering göründü ve takımla ilişkisinin olduğu sinyallerini verdi. 15 Haziran "NXT" programında Authors of Pain, Ellering menajerliğinde televizyondaki ilk maçını kazandı. 19 Kasım'da ikili, 'da yapılan 2016 Dusty Rhodes Tag Team Classic finalinde TM-61 takımını yendi. 'da #DIY takımını yenerek NXT Tag Team Championship kemerlerinin sahibi oldu. 'da yapılan üçlü tehdit takım maçında #DIY ve The Revival'a karşı kemerini korudu. 'da ikili, ilk kez NXT TakeOver ana etkinliğinde yer alırken kemerleri için yapılan merdiven maçında #DIY'a karşı kemerini korudu. 26 Temmuz "NXT" programında David Ramos ve Timothy Bumpers ile karşılaşmadan önce SanitY, Ramos ve Bumpers'a saldırdı. Ardından Akam ve Rezar, Alexander Wolfe ve Killian Dain'le dövüştü. İki hafta sonra SAnitY, Authors of Pain'i çağırdı. Akam ve Rezar rampadan gelmeye başlayınca Eric Young ortaya çıktı ve onlara saldırdı. Young, Rezar'ı barikatlara bağlarken SAnitY de Akam'a saldırdı. Rezar, sonunda ringe gelip olankara karşı koymak istese de o da saldırıya uğradı. 'te Authors of Pain, kemerlerini SAnitY'ye kaybetti. Sanity maça Wolfe ve Young ile başlarken, maçın ortasında Young'ın yerine Killian Dain dahil oldu. Böylelikle Akam ve Rezar ikilisi NXT'de ilk kez yenildi. Haşdi Şabi Haşdi Şabi Türkçe adıyla Halk Seferberlik Güçleri (Arapça: الحشد الشعبي, ""el-Haşdi eş-Şabi"") çoğunlukla Şiilerden oluşan, Sünni, Hristiyan ve Yezîdîleri de içeren yaklaşık 40 farklı gruptan oluşan, Irak hükümetinin de desteklediği ortak politik cepheyi barındıran örgüt. Haşdi Şabi, Irak'ın önde gelen Şii din adamı Ayetullah Ali Hüseyni Sistani'nin Irak ve Şam İslam Devleti'ne karşı ulusal seferberlik talep eden mezhepsel olmayan bir fetva üzerine kuruldu. Örgüt, var olan milisleri Haziran 2014'te Irak İçişleri Bakanlığı'nın "Halkın Seferberlik Komitesi"ne bağladı. Örgüt, Sünni sivillere karşı insan hakları ihlallerinden ve mezhepsel kan dökmekten suçlanmıştır, ancak Irak hükûmet yetkilileri, bu ihlallerin münferit olaylar olarak nitelendirdi ve küçük cezai tedbirler aldı. Iraklı Şii din adamları da derhal savaş suçlarından kaçmaya çağırdı. 19 Aralık 2016'da Irak Cumhurbaşkanı Fuad Masum Kasım ayında parlamentoda kabul edilen Haşdi Şabi'yi silahlı kuvvetlere dahil eden yasayı onayladı. Bu birliktelikle, örgüt ulusal silahlı kuvvetlerin en üst düzey komutanlığına tabi oldu. Örgüt, 21 Mart 2017'de Özel Kuvvetler Bölümü kurmak için özel kuvvetler kursunun açıldığını açıkladı. Eğitim programı, Irak Özel Operasyonel Kuvvetleri'nin talimatıyla çeşitli misyonları kapsadı. 2018-19 UEFA Uluslar B Ligi 2018-19 UEFA Uluslar B Ligi, 2018-19 UEFA Uluslar Ligi'nin ikinci seviye liginin ilk sezonudur. İlk sezonun B Ligi 2017 UEFA millî takımlar sıralamasına göre 13. ile 24. sıralar arasındaki 12 takımdan oluşmuştur. Takımların her biri üçerli 4 grupta çift devreli lig usulüne göre 4 maç yapacaktır. Grup birincileri A Ligine yükselecek grup üçüncüsü 4 takım C Ligine düşecektir. 2020-21 UEFA Uluslar Liginde yapılan format değişikliği nedeniyle düşme olmamıştır. 2020 Avrupa Futbol Şampiyonası elemeleri sonunda boş kalan 4 finalist takım yerinin biri B Ligine ayrılacaktır. Elemeler sonunda doğrudan katılım hakkı kazanamamış lig sıralamasına göre en üstteki 4 takım 26-31 Mart 2020 tarihlerinde yapılacak play-off maçlarında yer alacaktır. Takımlar, 11 Ekim 2017 tarihinde açıklanan 2017 UEFA millî takımlar sıralamasına göre dörderli 3 torbaya ayrılacaktır. Kura çekimi 24 Ocak 2018 tarihinde İsviçre'nin Lozan şehrinde yapılacaktır. B liginin 12 takımı lig sıralaması kriterlerine göre 13. ile 24. sıralar arasına aşağıdaki şekilde sıralanacaktır. Lenin Parkı Lenin Parkı (), Küba'nın başkenti Havana'daki park kompleksi. Adını Sovyetler Birliği'nin kurucusu Vladimir Lenin'den alan park, Lenin'in 102. doğum doğum günü olan 22 Nisan 1972'de açılmıştır. Yaklaşık 750 hektar alana kurulu olan parkın 670 hektarı yeşil ormandır. Park; eğlence alanı, akvaryum, tekne yolculuğu, amfi tiyatro, sanat galerisi, rodeo, at biniciliği , yüzme havuzları, suni göl, kafe ve restoranlar içerir. Ayrıca farklı alanlarda dolaşmak için parkı çevreleyen dar bir demiryolu hattı da mevcuttur. İnşasında Antonio Quintana, Mario Girona, Juan Tosca, Joaquín Galván Selma Soto Hugo D'Acosta, Mercedes Álvarez, Thelma Ascanio Sara Blumenkranz, Rita María Grau gibi mimarların görev aldığı park 1969 yılında projelendirilmiş, 1971 yılında tamamlanmıştır. Resmi açılışı ise 1972 yılında, Lenin'in 102. doğum doğum günü olan 22 Nisan günü yapılmıştır. Yapım aşamasında Celia Sánchez'in öneminin büyük olduğu belirtilmektedir. Parkın yapım aşamasında alanın orman karakteriyle yapılması, kaldırım barındırmaması, kentsel yapılar olmaksızın her şeyden önce doğal çevrenin üstünlüğünün vurgulanması düşünülmüştür. Seçilen alan daha öncesinde bina kalıntıları olan bir bölgeyken, park için geliştirilen mimari sayesinde bugünkü görünümüne kavuşmuştur. Alandaki mevcut binanın kalıntıları restore edildi, yosun ve süs bitkilerinin dikilmesi ile iyileştirme çalışmaları yapıldı. Küba hükûmeti sosyalist politikalar neticesinde yeşillendirme çalışması ve kişi başına düşen yeşil alanı artırmak amacıyla bu bölgeye büyük vermiştir. Buna karşın uzun süre kaynak olmadığı için bakımsız kalan park, günümüzde iyileştirilmiş bir haldedir. İnşaat sistemi mimar Juan Tosca tarafından yapısal analizlerin doğrulamasında mühendis Pimpo Hernández'in katılımıyla tasarlandı. Parktaki binaların tasarımı çoğunlukla tek bir prefabrik kullanım esnekliğinin parçasıydı. Buna karşın, farklı kullanımlarda vardır. Parkın içerisinde Sovyet sosyalist gerçekçi heykeltıraş Lev Kerbel tarafından tasarlanan bir Lenin anıtı yer alır. Anıtta Fidel Castro'nun İspanyolca olarak "Lenin fue desde el primer instante, no solo un teórico de la política, sino un hombre de acción, un hombre de practica revolucionaria constante e incesante" (Türkçe: "Lenin başından itibaren sadece bir siyasal kuramcı değil, aynı zamanda bir eylem insanı, sürekli ve kesintisiz devrimci bir insandı.") sözü yazılıdır. Fidel Castro ve arkadaşları silah talimlerini bu alanda yapmışlardır. Nişangah olarak kullandıkları kaya parçaları halen kurşun hasarları görünür bir şekilde parkta korunmaktadır. 2018-19 UEFA Uluslar C Ligi 2018-19 UEFA Uluslar C Ligi, 2018-19 UEFA Uluslar Ligi'nin üçüncü seviye liginin ilk sezonudur. İlk sezonun C Ligi 2017 UEFA millî takımlar sıralamasına göre 25. ile 39. sıralar arasındaki 15 takımdan oluşmuştur. Takımlar, biri üçlü üçü dörderli 4 grupta çift devreli lig usulüne göre 4 veya 6 maç yapacaktır. Grup birincileri B Ligine yükselecek grup dördüncüsü 3 takım ile grup üçüncüsü takımlardan en kötüsü toplam 4 takım D Ligine düşecektir. 2020-21 UEFA Uluslar Liginde yapılan format değişikliği nedeniyle düşme olmamış ve ayrıca grup ikincileri de bir üst lige yükselmiştir. 2020 Avrupa Futbol Şampiyonası elemeleri sonunda boş kalan 4 finalist takım yerinin biri C Ligine ayrılacaktır. Elemeler sonunda doğrudan katılım hakkı kazanamamış lig sıralamasına göre en üstteki 4 takım 26-31 Mart 2020 tarihlerinde yapılacak play-off maçlarında yer alacaktır. Takımlar, 11 Ekim 2017 tarihinde açıklanan 2017 UEFA millî takımlar sıralamasına göre üçü dörderli biri üçlü 4 torbaya ayrılacaktır. Kura çekimi 24 Ocak 2018 tarihinde İsviçre'nin Lozan şehrinde yapılacaktır. C liginin 15 takımı lig sıralaması kriterlerine göre 25. ile 39. sıralar arasına aşağıdaki şekilde sıralanacaktır. Alan Johnson Alan Arthur Johnson (d. 17 Mayıs 1950, Paddington) Britanyalı siyasetçi. 1997-2017 yılları arasında İşçi Partisi'nden milletvekilliği yapmış, 2003-2004 yılları arasında Yükseköğretim Bakanı, 2004-2005 yılları arasında Çalışma Bakanı, 2005-2006 yılları arasında Sanayi ve Ticaret Bakanı, 2006-2007 yılları arasında Eğitim Bakanı, 2007-2009 yıllarında Sağlık Bakanı ve 2009-2010 yıllarında İçişleri Bakanı olmuştur. Franz Mayer MÃ¼zesi Franz Mayer Müzesi (), Meksiko'da bulunan bir müze. 1986'da açılmış yapı, Latin Amerika'nın en büyük dekoratif sanatlar koleksiyonuna ev sahipliği yapmaktadır. Koleksiyon, hayatının elli yılı aşan büyük bir bölümünde güzel sanat eserleri, kitaplar, mobilyalar, seramikler, kumaşlar ve daha birçok farklı türde dekoratif unsurlar toplayan, borsacı-finans uzmanı Franz Mayer tarafından bir araya getirilmiştir. Asya ve Avrupa'dan çok sayıda eser olsa da, koleksiyonun en büyük bölümünü Meksika'nın kendisine dair 15. yüzyıldan 20. yüzyıla kadar tarihlenen parçalar oluşturur. Koleksiyonda tekstil ürünleri ve Talavera çömlekleri gibi birçok güzel el sanatları ögesi vardır. Bu tür eserler birçokları tarafından korunmaya değer görülmediğinden kaybolduğu için, koleksiyondaki parçalar önem kazanmaktadır. Müze, Meksiko'nun tarihi şehir merkezinde, eski San Juan de Dios manastırı ve hastanesinde bulunur. 18. yüzyılda yapılmış bina, müze yapılmak üzere rehabilite edilmiştir. Müzede Mayer koleksiyonunun sergilenmesi dışında, yeni eser katılımı sağlanmakta, atölye çalışmaları ve geçici sergilere ev sahipliği yapılmaktadır. Ayrıca orta avluda bir kafe bulunur. Müze, Franz Mayer tarafından ömrünün elli yılı aşan döneminde toplanmış büyük sanat eserleri ve çeşitli diğer objeler koleksiyonuna ev sahipliği yapması için kurulmuştur ve bu amaçla çalışmaya devam etmektedir. Mayer 1975'teki ölümü öncesinde Meksika Bankası ile Franz Mayer Kültürel Vesayeti adıyla bir vakıf fonu oluşturdu. Ancak müze, ölümünden on bir yıl sonraya, 1986'ya kadar açılamadı. Müze, vakıfa bağışlanan eski bir manastır ve hastane binasında hizmete girdi. Müzedeki sabit sergiler hâlen Mayer'in ediğindiği eserlere dayanmaktadır ama kurumdaki araştımacılar yeni alımlar için çalışmaya devam etmektedir. Müzeye kazandırılan en son parçalardan biri Guatemala'dan bir gümüş kafatasıdır. Koleksiyonun sadece çeyreğini biraz aşan bir kısmı, müzeden aynı anda sergilenebilmekte, kalan kısım genellikle diğer müzelere geçici olarak gönderilmektedir. Müze, ikinci bir binaya genişleme ve ülkenin diğer şehirlerinde yerlere sahip olmayı planlamaktadır. Müze, çağdaş tasarıma olan etkilerini görmek için geçmiş yüzyıllara ait dekoratif sanatları incelemektedir. Kurumun, koleksiyondaki parçaları incelemek ve yeni tasarım ve eserlerin sergilenebilmesini sağlamak amacıyla, modern sermaik ve gümüş sanatçılarıyla ortak çalışmaları vardır. Müzede rehberli turlar, kurslar, konferanslar, konserler ve diğer performans sanatları, çocuk atöyle çalışmaları ve üyelere özel aktiviteler sunulmaktadır. Ayrıca orta avludaki bahçe içinde kurulmuş bir kafe bulunur. Müze sıklıkla sanat eserleri ve diğer koleksiyonları geçici serigilerine ev sahipliği yapmaktadır. Yakın dönemli bu tür sergilerden biri, mühendis Salvador Vélez García'nın restore ettiği yaklaşık yetmiş erken 20. yüzyıl pikap ve diğer ses reprodüksiyon makinesinden seçkilerdi. Müze, 2011'deki 25. kuruluş yıldönümünde, koleksiyonun tarihine ithaf edien “Susurros” (Söylentiler) adlı bir geçici sergi açmıştı. Müzenin genel müdürü Héctor Rivero Borrell'dir. Müze binası Plaza de la Santa Veracruz içinde, Museo Nacional de la Estampa'nın yanındadır. Yapı ilk olarak un değirmeni olarak inşa edilmiş, ardından ise yaklaşık dört yüz yıl hastane olarak kullanılmıştır. Hastane 1582'de, Real y Pontificia Universidad de México'dan mezun olan ilk tıp doktoru olan Dr. Pedro Lopez tarafından kurulmuştur. Yeni İspanya'nın hemen hemen tüm sosyal sınıflarından insana hizmet veren kurum, Muhtaçlar Hastanesi olarak anılmıştır. Hastanenin kilisesi Müneccimler'e ithaf edilmiştir. Hastane önce Lopez ailesi tarafından, daha sonra Dominikanlar, 1604'ten itibaren ise Fatebenefratelli tarafından yönetilmiştir. Mevcut yapı 18. yüzyılın büyük bölümü boyunca inşa edilmiş ve ardından birçok uyarlama ve yeniden yapım yaşamıştır. Kompleks 1620'de hastane, kilise ve manastır olarak düzenlenmiştir. Kilisenin ana altar panosu 1650'de açılmış, klinikler ise 1672 yılında tamamlanmıştır. Tarikat 1766'daki yangın ve 1800'deki depremin de yaşandığı iki yüzyıllık dönem boyunca hastaneyi idare etmiş ve 1821'de Meksika'nın bağımsızlığının ardından buradan çıkarılmıştır. Ardından farklı gruplar tarafından çalışmalar yürütülmüş, 1865'te tekrar hasta kabul etmeye başlamış, 1875'te Kamu Yararı Ofisi tarafından devralınarak Morelos Hastanesi adıyla hizmet vermeye devam etmiştir. 1960'lara kadar değişik isimlerle yine hastane olarak kullanılan yapıda, Meksiko Olimpiyat Oyunları sırasında el işi ürünler sergilenmiştir. 1970'ler boyunca da harap bir hâlde olsa da bu işlevini sürdürmüştür. 1980'lerde yapıyı müzeye çevirme fikri ortaya çıkmıştır. İnsan Yerleşimleri ve Kamu Çalışmaları Bakanlığı, binanın Meksika Bankası tarafından yönetilen Franz Mayer Kültürel Vesayeti fonunun kullanımına verilmesine, bir müze kurulması amacıyla onay vermiştir. Böylece Franz Mayer Müzesi 1986'da açılmıştır. Müze, eski hastaneyi ve manastırın bir yemek salonu, bir depo odası ile koloni dönemi görüntüsüne restore edilmiş bir şapelini kullanmaktadır. Latin Amerika'nın en büyük dekoratif sanatlar koleksiyonu olan Franz Mayer Müzesi koleksiyonu, çok büyük oranda Franz Mayer'in kendisi tarafından elli yılı aşkın bir sürede bir araya getirilmiştir. Müze 9.500 parça sanat eseri, 1.400 seramik ve 10.000 kitaba sahiptir; müze yerleşkesi, bu eserlerin ancak %28'ini aynı anda sergilemeye imkân vermektedir. Koleksiyon gümüş işleri, seramikler, mobilyalar, tekstil ürünleri, güzel sanat objeleri ve Hispanik dönem öncesi tüy işi, vernik, fildişi, kabuk, cam ile emaye dekorasyonlar içermektedir; büyük kısmı 16.-19. yüzyıllara ait bu eserlerin, yapım yeri, malzemesi ve stili bakımından farklılıklar göstermektedir. Parçaların çoğu sıkça kullanılan ancak aynı zamanda çok güzel el yapımı ürünler olan nesnelerdir. Bir kısım eser Asya ve Avrupa'dan gelse de, Mayer parçaların büyük bölümünü Meksiko, Puebla ve Guanajuato'dan toplamıştır. Mayer'in biriktirdiği eserlerin birçoğu, genellikle saklanmaya değer görülmediğinden yitip gitmesi muhtemel günlük hayat unsurlarıdır. Müzedeki mobilyalar çeşitlilik bakımından Meksika'nın en zengin koleksiyonlarındandır. Müzede 16.-20. yüzyıl dönemine ait 710 tane mobilya vardır. Çok önemli kısmı Meksika'nın koloni döneminden kalsa da, Asya ve Avrupa'dan parçalar da mevcuttur. Gümüş koleksiyonu 15. yüzıldan 19. yüzyıla kadar uzanan 1300'e çok yakın sayıda eserle, ülkedeki benzerleri arasında en ön sıralarda yer alır. Eserler kabartma, yontma, kazıma ve telkari işleri yanında, değerli ve yarı değerli taşlarla süslemeler ve emaye ile altın karışımları içermektedir. Birçok nesne Katolik ayinleri ile ilgilidir; bunlar arasında buhurdanlar, kadehler, lambalar, şamdanlar, kiboryumlar, haçlar ve mişkanlar sayılabilir. Bunun yanında dini manası olmayan altın sigara kutuları, çatal-bıçaklar ve tepsiler gibi nesneler de bulunur. 15. ve 20. yüzyıllar arasından 260 parçadan oluşan tekstil ürünleri koleksiyonu da, ülkenin çeşitlilik açısından en önemli derlemelerinden biridir. Mevcut koleksiyonun çok önemli bir kısmı son dönemde yeni edinilen eserlerden oluşmaktadır ancak yine de koleksiyonun başlangıcını Mayer'in topladığı rebozolar, Saltillo'dan battaniyeler, Flaman duvar kilimleri, Manila'dan şallar, elbiseler ve ayin giysileri yapmıştır. Meksika tekstilleri koloni dönemine ait hem basit dokuma tezgahı, hem de Avrupai pedallı tezgah ürünlerini barındırır. Altın ve gümüş gibi iplikler kullanlılarak yapılmış işlemeler mevcuttur. Kilimlerin birçoğu İspanya'dan ve Avrupa'nın diğer kesimlerinden gelse de oryantal motifli ürünlerdir. Müze Avrupa'dan ve Meksika'dan tabloların birlikte sergilendiği ender yerlerdendir. Avrupalı eserlerin tarihi 14. yüzyıla kadar ulaşmaktadır. Eserleri sergilenen İspanyol ressamlardan bazıları José de Ribera “El Españoleto”, Francisco de Zurbarán ve Ignacio Zuloaga'dur. İtalyan sanatı Lorenzo Lotto ve Alessandro Allori'nin çalışmalarıyla temsil edilmektedir. Kuzey Avrupalı ressamlardan ise Jacob Grimmer ve Bartholomeus Bruyn bulunur. Çoğu koloni dönemine ait olan Meksika eserlerinde imzası bulunan bazı isimler ise Juan Correa, Miguel Cabrera, Juan ve Nicolás Rodríguez Juárez'tir. Çalışmaların neredeyse hepsi dini temalıdır; 18. yüzyıldan birkaç portre bulunur. Koloni sonrası dönemden ise José María Velasco'ya ait bir manzara ve Diego Rivera'nın ilk çalışmalarından biri sergilenmektedir. 1920'lerde Puebla'dan Talavera çömleği toplamaya başlayan Mayer, bu işe soyunan ilk isimlerden biri olmuştu. Puebla'da yerel halkın elindeki tüm "eski şeyleri" satın aldığı için halk onun biraz deli olduğu düşünmüştü. Mayer Müzesi açıldığında 17. yüzyıldan 19. yüzyıla kadar olan döneme ait 726 parça ve 20. yüzyıldan Enrique Luis Ventosa bazı çalışmaları olmak üzere dünyanın en büyük Talavera koleksiyonuna sahipti. Müze kompleksinin önemli bölümlerinden biri, ilk müze müdürünün adını taşıyan, Rogerio Casas-Alatriste H. Kütüphanesi'dir. Kütüphane, büyük bölümü Mayer'in ilgi duyduğu veya topladığı parçları araştırmak için alınmış olan Mayer'in kitap koleksiyonuna ithaf edilmiştir. Manastır bölümünde bulunan kütüphane, 800 farklı Don Kişot basımını ve 1493 tarihli Nürnberg Kroniği'nin de dahil olduğu 14.000'den fazla eseri barındırır. Kütphanenin içi kitapların korunması için sedirden yapılmış raflı klasik bir tasarıma sahiptir. Ahşap zemin ile teraryum ve şamdanlar Mayer'in kendi evine benzer olarak yapılmıştır. 2004 yılında, antropolojist Ruth D. Lechuga kendi şahsi sanat eseri ve kişisel eşyalar koleksiyonunu müzeye bağışlamıştır. Koleksiyon 14.000'in üzerinde eser, 5.000 kitap ve dergi ile Lechuga'nın, ailesininin Nazilerin Avusturya'yı ilhakından kaçışından, Meksika yerlilerini araştırmaya adanmış yıllarına kadar uzanan hayatını kaydeden 1.000 kişisel eşyasından oluşmuştur. Antropolojistler Marta Turok ve Margarita de Orellana çeşitli sergilerde yer alan koleksiyonun yöneticileridir. 2016'da müzenin bodrum kısmında, Ruth D. Lechuga Popüler Sanat Araştırmaları Merkezi () açılmıştır. Franz Mayer-Traumann 1882'de Almanya'nın Mannheim kentinde doğdu. 1905'te Meksika'ya geldi. Meksika Devrimi sırasında ülkeden ayrılan Mayer, 1913'te kalıcı olarak geri döndü. Aynı yıl María Antonieta de la Macorra ile evlendi ancak eşi kısa bir süre sonra hayatını kaybetti. Bir daha hiç evlenmeyen Mayer'in çocuğu da olmadı. Daha çok borsalarda ver diğer finansal hizmetlerde çalışan Mayer çok başarılı bir iş adamıydı. 1933'te Meksika vatandaşlığı kazandı. Mayer'in fotoğrafçılık ile Meksika içinde ve dışında seyahat gibi çeşitli hobileri vardı. Fotoğraf konusunda Hugo Brehme'yi beğenirdi; onun bazı fotoğraflarını toplamıştı. Ancak Mayer adını en çok, ilk olarak 1953'te antikacı Gonzalo Obregón adına kaydedilen, Lomas de Chapultepec bölgesindeki evini dolduran dekoratif sanat koleksiyonu ile duyurdu. Tekstil ürünlerini ilk olarak 1905'te edinmeye başlamıştı; genellikle Meksika ürümleri alıp, Avrupa'daki ailesi ve arkadaşlarına hediye olarak gönderirdi. Mayer bir koleksiyoner olarak 10.000'den fazla sanat eseri ve yine buna yakın sayıda kitap biriktirdi. 1933'te farklı açık artırmacılardan güzel sanatlar çalışmaları almaya başladı; bu yerlerin açık artırma katalogları müzededir. Mayer'in aldığı veya ilgilendiği parçalar hakkında uzmanlarına bilgi almak için yazdığı mektuplar da müze koleksiyonundadır. Sanat eserlerini kitaplar izlemişti. Bunlar arasında birçok Don Kişot basımı da vardı. 1943'te Talavera seramikleri almaya başladı. Mayer'in orkide, kaktüs ve açelyalardan oluşan Felipe Juárez adlı bir bahçıvanın ilgilendiği bir grup bitkisi de vardı. Mayer 1963'te koleksiyonunu bağışlayacağı bir müze kurulması amacıyla bir vakıf fonu oluşturmaya karar verdi. Meksika Bankası fonun yöneticisi olarak belirlendi. Mayer'in 1975'teki ölümünün ardından bağış gerçekleşti ve 1986'da da koleksiyonunun sergileneceği müze fikri hayata geçirildi. 2018-19 UEFA Uluslar D Ligi 2018-19 UEFA Uluslar D Ligi, 2018-19 UEFA Uluslar Ligi'nin dördüncü seviye liginin ilk sezonu olacaktır. İlk sezonun D Ligi 2017 UEFA millî takımlar sıralamasına göre 40. ile 55. sıralar arasındaki 16 takımdan oluşmuştur. Takımlar her biri dörderli 4 grupta çift devreli lig usulüne göre 6 maç yapacaktır. Grup birincileri C Ligine yükselecektir. 2020-21 UEFA Uluslar Liginde yapılan format değişikliği nedeniyle tüm grup ikincileri ve en iyi grup üçüncüsü de bir üst lige yükselmiştir. 2020 Avrupa Futbol Şampiyonası elemeleri sonunda boş kalan 4 finalist takım yerinin biri D Ligine ayrılacaktır. Elemeler sonunda doğrudan katılım hakkı kazanamamış lig sıralamasına göre en üstteki 4 takım 26-31 Mart 2020 tarihlerinde yapılacak play-off maçlarında yer alacaktır. Takımlar, 11 Ekim 2017 tarihinde açıklanan 2017 UEFA millî takımlar sıralamasına göre dörderli 4 torbaya ayrılacaktır. Kura çekimi 24 Ocak 2018 tarihinde İsviçre'nin Lozan şehrinde yapılacaktır. D liginin 16 takımı lig sıralaması kriterlerine göre 40. ile 55. sıralar arasına aşağıdaki şekilde sıralanacaktır. José Joaquín Fernández de Lizardi José Joaquín Fernández de Lizardi (15 Kasım 1776 - 21 Haziran 1827), Meksikalı yazar ve politik gazeteci. Latin Amerika'nın ilk romanı olarak bilinen "El Periquillo Sarniento "(1816) romanının yazarı olarak bilinmektedir. Lizardi, İspanya'nın Yeni Dünya'da fethettiği toprakları yönetmek için kurduğu dört genel valilikten başkenti olan Yeni İspanya'nın Meksiko şehrinde doğdu. Mexico City'de ve çevresinde çalışan bir doktor olan babası, ailesinin ihtiyaçlarını karşılamak için yazarlık da yapmıştır. Aynı şekilde annesi de mütevazı bir aileden gelmektedir; annesinin babası Puebla şehri civarlarında kitapçılıkla uğramıştır. Lizardi'nin babasının 1798'de ani bir hastalıktan ölmesiyle Lizardi, Colegio de San Ildefonso'daki öğrenimini yarıda bırakarak Taxco-Acapulco bölgesinde küçük bir hakim sıfatıyla memur oldu. 1805'te Taxco'da evlendi. Lizardi, genişleyen ailesinin ihtiyaçlarını karşılamak için babası gibi yazarlık yapmaya başladı. Edebiyat hayatına 1808 yılında İspanya kralı VII. Fernando şerefine bir şiir yayımlayarak başladı. VII. Fernando despotizme doğru eğilimi ve Yarımada Savaşı'nın olduğu yıl 1808'deki belirsiz politikalarından ötürü daha sonra bağımsızlık yanlısı Meksikalılar arasında milliyetçi bir öfkenin hedefi oldu. Kralın sürgün edilmesiyle vatansever bir Meksikalı ve daha sonraki proto-milliyetçi görüşlerine uygun olarak halkın lehine bir duruş sergiledi. Kasım 1810'da Meksika Bağımsızlık Savaşı'nın başlamasıyla Morelos'un isyancı güçleri Lizardi'nin Subdelegado temsilcisi (sömürge sisteminde eyalet hükümetinin en yüksek konumu) olarak yerel yönetimin başında olduğu Taxco'yla savaştı. İsyancıların ilk zaferinden sonra Lizardi her iki tarafa da oynamaya başlayarak şehrin cephaneliğini isyancılara teslim etti ancak başkaldırı hareketlerinin genel valisini konu hakkında bilgilendirdi. Daha sonraki yazıları bağlamında değerlendirilen bu eylemler ikiyüzlü görünmemektedir. Lizardi direnişçilerin entelektüel amaçları ve reformist politikasını hep destekledi fakat aynı şekilde savaşa ve kan dökülmesine karşı biriydi. Taxco'yu barışçıl yolla isyancılara teslim ederek şehirde emri altındaki can kaybını önlemeyi amaçladı. Ocak 1998'de Taxco'nun valilik tarafından tekrar ele geçirilmesiyle Lizardi isyancı bir sempatizan olarak mahkûm edildi ve diğer mahkûmlarla birlikte Mexico City'ye gönderildi. Sadece Taxco ve vatandaşlarını zarar görmemesi için harekete geçtiğini savunarak genel valiliğe başarılı bir şekilde temyize başvurdu. Lizardi artık özgürdü ve Mexico City'de yaşamaya başladı ancak işini ve mülklerini kaybetmişti. Ailesini geçindirmek için tam zamanlı yazı ve yayımcılık işine girişti ve yıl boyunca gazete ve broşürlerde yirmiden fazla hafifçe hicivsel şiir yayınladı. 5 Ekim 1812'de Meksika'da sınırlı bir basın özgürlüğü ilan edildikten sonra Lizardi, ülkedeki ilk sivil toplum gazetelerinden birisini hızlıca kurdu. "El Pensador Mexicano" adlı gazetesinin ilk sayısı basın özgürlüğünün hemen dört gün sonrasında 9 Ekim'de yayımlandı ve gazetede kendi takma adı olarak "Meksikalı Düşünür" unvanını seçti. Gazeteciliğinde Lizardi, günün siyasi sorunları hakkında hafif sosyal eleştirilerinden vazgeçerek Vichemyal hükümetin otokratik eğilimlerine saldırdı ve İspanya'daki Cortes'in temsil ettiği liberal istekleri destekledi. Yazıları, Voltaire, Rousseau ve Diderot'nun yasaklanmış kitapların gizli okumalarından elde edilen aydınlanma fikirlerinin etkisini görülmektedir. "El Pensador Mexicano" (Aralık 1812) gazetesinin dokuzuncu sayısında Lizardi, genel vali Francisco Javier Venegas'a doğrudan saldırdı ve bu da Lizardi'nin tutuklanmasına neden oldu. Gazeteyi hapishanesinin hücresinden yayınlamaya devam etti ancak kendisini mahkûm eden sistemin eleştirisineve isyancılara sessiz kalarak bağımsız yanlısı okurlarını dehşete düşürdü. Félix María Calleja'nın Mart 1813'te yeni genel vali olarak belirlenmesiyle Lizardi valiye övgüler yağdırdı ve böylece yedi aylık mahkûmiyetinden sonra serbest bırakıldı. Serbest bırakılmasından sonra Lizardi sürekli olarak yazmaya ve yayımcılığa devam etti fakat kral taraftarından yapılan sansürler arttı ve Engizisyon, Lizardi'nin eleştirel üslubunu yumuşattı. Avrupa'da Napolyon'a karşı alınan zaferden sonra otoriter bir monarşinin yeniden kurulmasıyla İspanyol Cadiz Cortes devrildi ve 1814'te basının özgürlüğünün kaldırıldı. Bunun sonucunda Lizardi, sosyal eleştirisini ifade etmek için gazetecilikten edebiyata yöneldi. Sosyal ve siyasi konjonktürü, Lizardi'yi Meksika ile Latin Amerika'nın ilk gerçek romanı olarak bilinen"El Periquillo Sarniento"'nun yayımcılığına ve yazarlığına yönlendirdi. Biçim ve kapsam olarak bir roman olduğu düşünülen "El Periquillo Sarniento, "Lizardi'nin süreli yayınlarına birçok bakımdan benzemektedir. 1816 boyunca haftalık olarak bölüm bölüm basılıp satıldı. Lizardi, Meksika'nın siyasi ve ahlakî iklimi üzerine geniş bir yorum yaptığı romanı, yazarın diğer süreli yayınlarında olduğu gibi sansüre uğradı. İlk üç bölüm sansür sürecinden geçerken Lizardi'nin dördüncü ciltte köleliğe (Asiento olarak adlandırılan) yönelik doğrudan saldırıda bulununca dördüncü cildin yayımı durduruldu. Son on altı bölüm, Lizardi'nin ölümünden ve Meksika'nın bağımsızlığından on yıl sonra 1830-1831'de yayımlandı. Kraliyet baskısının 1820'ye kadar sürdüğü süreçte Lizardi'nin diğer kurgusal eserleri de yayımlandı: "Fábulas" (fabl derlemelesi, 1817), "Noches tristes" (roman, 1818), "La Quijotita y su prima "(roman, 1818–1819) ve "Don Catrín de la Fachenda" (1820'de tamamlandı, 1832'de yayımlandı). 1820'de liberal İspanyol anayasasının yeniden ilanıyla birlikte Lizardi gazeteciliğe geri döndü fakat değişen siyasîler tarafından yine saldırıya uğradı, mahkûm edildi ve sansürlendi. Kraliyet yanlıları1821'deki Meksika'nın bağımsızlığına kadar onu baskı altına aldı, federalist eğilimine karşı çıkan merkeziyetçiler bağımsızlıktan sonra ona saldırdı ayrıca Masonik eğilimine karşı Katolik hiyerarşisi yanlılarınca saldırıya uğradı. Lizardi, 1827'de 50 yaşındayken tüberkülozdan öldü. Ailesinin aşırı yoksulluğu nedeniyle isimsiz bir mezara mezar taşı olmadan gömüldü. Mezar taşına yazılacağı umduğu sözler şöyleydi: "Ülkesi için elinden gelenin en iyisini yapan Meksikalı Düşünür'ün külleri burada yatmaktadır." Bu madde, "The Mangy Parrot" (Indianapolis, 2004) adlı romanın İngilizce çevirisinin önsözünde Lizardi'nin kısa özgeçmişinin revize edilmiş bir versiyonuna dayanmaktadır ve yazarın izniyle kullanılmıştır. Lizardi'nin hayatıyla ilgili birincil eserler Jefferson Rea Spell'in "The Life and Works of José Joaquín Fernández de Lizardi" (Philadelphia, 1931) ve "Bridging the Gap: Articles on Mexican Literature" (Mexico City: Editorial Libros de México, 1971, ss. 99–141) çalışmaları da kullanılmıştır. Ebu Azrail Eyyüb Falih Hasan el-Rubayi (Arapça: أيوب فالح حسن الربيعي‎‎), takma adıyla Ebu Azrail (Arapça: أبو عزرائيل), Irak'ta Irak ve Şam İslam Devleti ile savaşan Haşdi Şabi'ye bağlı Şii milis grubu olan Kataib el-İmam Ali'nin bir komutanıdır. Irak'ta sosyal medyada büyük bir takipçi kitlesi kazanarak Şii Iraklılar arasında IŞİD'e karşı direnişin ortak bir simgesi haline geldi. Ebu Azrail, ABD tarafından yönetilen Irak işgali sırasında ABD'ye karşı savaşan Mukteda es-Sadr'ın Mehdi Ordusu'nda eski bir milis kuvveti üyesiydi. Sako TRG Sako TRG, Finlandiya yapımı bir keskin nişancı tüfeğidir. Silah, SAKO tarafından üretilmektedir. TRG tüfekleri genellikle geri tepmeyi, atlamayı ve ateşi azaltmak için namlu ağzı frenleriyle donatılmıştır. Genellikle TRG'ler, sabit veya değişken büyütme özelliğine sahip bir Zeiss veya Schmidt & Bender PM II teleskobik nişangahlar ile donatılmıştır. Zeytin yeşili, çöl veya çakal kahverengi, koyu renkli toprak veya siyah renkli gövdeler birlikte mevcutturlar ve ayrıca katlanabilir bir stok ile de mevcuttur. Giannina Braschi Giannina Braschi (5 Şubat 1953), Porto Riko'lu yazar. İlk Spanglish romanı "Yo-Yo Boing!" (1998), şiir üçlemesi "Empire of Dreams" (Yale, 1994) ve Latin Amerika göçmenlerinin Amerika Birleşik Devletleri'ndeki deneyimlerinden bahseden felsefe romanı "United States of Banana "(AmazonCrossing, 2011) ile bilinmektedir. "Onlarca yıldır, Dominik ve Porto Riko yazarları bir dil devrimi gerçekleştirdiler." diye yazan" The Boston Globe" "ve Giannina Braschi, özellikle de "YO-YO BOING!" romanında bunu kanıtlamaktadır." şeklinde yazısına devam etti. Çağdaş Latin Amerika edebiyatında etkili ve devrimci bir ses olarak kabul edilmektedir. Çalışmaları "ABD Hispaniklerinin yaşadığı deneyimleri belirleyici bir şekilde dikkate alan sinerjik bir kaynaşma" olarak tanımlanmaktadır. Braschi'nin çalışmaları, İngilizce, Spanglish ve İspanyolca dillerinde yazılmış olup, Birleşik Devletler'deki 50 milyon İspanyol kökenli kişinin kültürel deneyimini yakalamaya ve ayrıca Porto Riko'nun üç siyasi tercihini (Ulus, Koloni ya da Devlet) keşfetmeye çalışmaktadır. Adanın egemenlik eksikliği konusunda Braschi, "Özgürlük bir seçenek değil, bir insan hakkıdır." demektedir. 1970'lerde Giannina Braschi, New York'a yerleşmeden önce Madrid, Roma, Paris ve Londra'da edebiyat öğrencisi olarak eğitim gördü. Hispanik Edebiyatı'nda (New York Eyalet Üniversitesi, Stony Brook, 1980) doktora derecesi aldı ve New York City Üniversitesi, Rutgers Üniversitesi veColgate Üniversitesi'nde Yaratıcı Yazarlık alanında ders verdi (1997). "Grazie" dergisinde (2001-2002) yabancı muhabirlik yaptı. San Juan'da bir genç olarak Giannina Braschi, ABD Tenis Derneği'nin Porto Riko'daki ulusal turnuvasında birinci sırada yer aldı ve adadaki Kadınlar Bölümü'nü (1966) kazanan en genç kadın tenis oyuncusu oldu. Babası Euripides ("Pilo") Braschi de tenis şampiyonuydu. Ayrıca müzik yönetmeni Evy Lucio'nun yönettiği San Juan Çocuk Korosu ("Coro de niños de San Juan") üyeliği ile gençlik yıllarında mankenlik yaptı. 1980'lerde, Braschi'nin ilk yazıları, bilimsel bir nitelik taşımaktaydı ve Latin Amerika ve İspanya'nın öncü şairlerinin yanı sıra İspanyol Altın Çağı titanları üzerine odaklanmaktaydı. Romantik şair Gustavo Adolfo Becquer hakkında bir kitap ve Cervantes, Garcilaso, César Vallejo, Juan Ramon Jimenez ve Federico Garcia Lorca hakkında makaleler yazdı. Daha sonra Fransız, Alman, Polonya, İrlandalı ve Rus yazarların dramatik ve felsefi eserlerini takıntı haline getirdi. Roman olarak sınıflandırılmasına rağmen daha sonra karma-tür olarak belirlenen eserlerinde stil ve format olarak deneysel ve yabancı etkileri mevcuttur. Evergreen Review'un 50. yıl dönümü baskısında, Braschi, kendisini "Beckett, Picasso ve Gertrude Stein'den daha Fransız" olarak gördüğünü belirtti ve ayrıca kendisinin "Samuel Beckett ile James Joyce'un piç çocuğu, Alfred Jarry ile Antonin Artaud'un torunu, Heiner Müller'in üvey kız kardeşi ve Tadeusz Kantor'un kuzeni ile öpüşen ve Wilkiewicz'in sevgilisi" olduğuna inandığını ifade etti. 1980'lerde, Giannina Braschi, ritmik yoğunluk, mizahi gusto ve anti-emperyalist siyaset hakkındaki "spoken word" performansıyla şehirdeki Nuyorican şiir sahnesinde öne çıktı. Bu dönemki düzyazı şiirleri yazılmış, okunmuş ve tamamen İspanyolca olarak yayınlanmıştır. İlk İspanyolca düzyazı şiir kitabı "Asalto al tiempo", 1980'de Barselona'da çıktı ve ardından 1985 yılında "La Comedia profana" ve 1988'de" El imperio de los sueno" yayımlandı. New York, çalışmalarının çoğunun mekânı ve konusudur. "Pastoral or the Inquisition of Memories"ta çobanlar Porto Rikolu Günü Geçit Töreni'nde 5. Cadde'yi istila ederek New York sehrini ele geçirir; Aziz Patrick Katedrali'nin zillerini çalar ve Empire State Binası gözlem katına el koyarlar. Şair ve feminist bilim adamı Alicia Ostriker, cinsiyet rol oynama ve travestilik özelliğine sahip Braschi'nin Düşler İmparatorluğu'na övgüde bulunarak eseri "tanım ve dogmaya meydan okuyan saf erotik enerjiye" sahip olarak niteledi. "Bu üç ödüllü kitap, "Yale Library of Literature in Translation"'ın açılış cildi olarak bir araya getirildi." (Braschi 1998: Yo-Yo Boing!: 13) 1990'lı yıllarda Giannina Braschi İngilizce, İspanyolca ve Spanglish'de dramatik diyaloglar yazmaya başladı. İki dilli roman Yo-Yo Boing! (AmazonCrossing), yalnızca İngiliz kanunlarına, etnik temizlik kampanyalarına ve şirket sansürüne meydan okuyacak biçimde deneysel ve radikal bir kitaptır. 2011'de Giannina Braschi, ilk kez İngilizce olarak yazdığı ve 11 Eylül'den sonra dünya güçleri hakkında postmodern bir dramatik roman olan "United States of Banana" çalışmasını yayımladı. 2012'de The Economist, eseri ekonomi ile ilgili cesur ifadelerinden ötürü ("Bankalar Amerika'nın tapınaklarıdır. Bu kutsal bir savaş. Ekonomimiz bizim dinimizdir.") kaynaklar arasında gösterdi. Eser, Dünya Ticaret Merkezi'nin çöküşünü bir sıçrama tahtası olarak görmektedir. Braschi, iş adamlığının ölümünü, demokrasinin sona ermesini ve tüm insanların eşit yaratıldığı yanılsamasından bahsetmektedir. Sonraki yayımcı Barney Rosset eser için "Konu ve formda devrim niteliğinde olan "United States of Banana", güzelce yazılmış kişisel bağımsızlığın bir beyanıdır." sözlerini dile getirdi. Zerdüşt, Segismundo, Hamlet, Giannina ve Özgürlük Heykeli ana karakterken Latin Amerikalı sol kanat liderleri Fidel Castro, Raul Castro, Hugo Chavez, Cristina Kirchner ve Evo Morales ise cameo olarak yer aldı. 2011'de, Dünya edebiyatı için Braschi'nin çalışmalarını üç ayrı İngilizce adla ("Empire of Dreams", "Yo-Yo Boing!" ve "United States of Banana") yayımladı. Braschi'nin eserleri, İsveççe, Fransızca, İtalyanca ve Sırpça olarak çevrildi. Derlenen şiirleri Tess O'Dwyer tarafından İngilizceye çevrildi ve 1994'te Yale Library of World Literature in Translation'ın açılışını yapan "Empire of Dreams"'in çevirisi 1991'de Columbia Üniversitesi Çeviri Merkezi Ödülü'nü aldı. Tess O'Dwyer'ın çevirilerini yayınlamış olan edebi dergiler şunlardır: "The Best of Review: Art and Literature of the Americas", "Agni, Ars Interpres", "Dickinson Review", "Callaloo", "Artful Dodge", "Evergreen Review", "Prose Poem" ve "Poet Magazine". Jean Franco, Harold Augenbraum, David William Foster, Julia Carroll, Kristian Van Haesendonck, Francine Masiello, Ilan Stavans, Julio Ortega, Lawrence La Fountain-Stokes, Madelena Gonzalez, Laura Loustau, Daniela Daniele, Arnaldo Cruz-Malavé, María Mercedes Carrión, Cristina Garrigos, Francisco José Ramos, Dennis Nurkse, Maritza Stanchich ve Doris Sommer'ın da aralarında yer aldığı bir dizi eleştirmen Braschi'nin metinlerine yorum yaptı. Heath W. Lowry Heath Ward Lowry (d. 23 Aralık 1942, Salem), Amerikalı Osmanlı tarihçisi, akademisyen. Osmanlı İmparatorluğu ve Modern Türkiye tarihi hakkında kitaplar yazmıştır. Ermeni Soykırımı'nın yapıldığını kabul etmez. 1942 yılında Protestan din adamı bir babanın oğlu olarak Salem'de dünyaya geldi. Öğretmenlik yapan babasının görevi icabı 7 yaşındayken Hindistan'a gittiler. İlkokulu okuduğu Hindistan'dan 1955'te döndüler ve Kaliforniya'ya yerleştiler. Liseyi ve üniversiteyi burada okudu. Üniversite'de tiyatro okudu. Lowry, Portland State Üniversitesi'nden mezun olmadan önce Balıkesir'in, uzak bir dağ köyü olan Bereketli'de bir Barış gönüllüsü olarak iki yılını (1964-1966) çalışarak geçirdi. ABD'ye döndükten sonra 60'ların sonlarında, Kaliforniya Üniversitesi'nde Speros Vryonis, Jr., Andreas Tietze, Gustav von Grunebaum ve Stanford J. Shaw ile birlikte çalıştı ve burada 1970'te yüksek lisansını ve 1977'de doktorasını tamamladı. Lowry, Boğaziçi Üniversitesi Tarih Bölümü'nün kurucularından olup, 1973-1980 yılları arasında tam zamanlı olarak eğitim vermiştir. 1980'de "The Journal of Ottoman Studies"'ı (Osmanlı Araştırmaları Dergisi) Nejat Göyünç ve Halil İnalcık'la birlikte kurdu. 1972-1979 yılları arasında Amerikan Araştırma Enstitüsü İstanbul Direktörü olarak görev yapmıştır. Lowry daha sonra 1980 ve 1983 yılları arasında Harvard Üniversitesi'nin Dumbarton Oaks Araştırma Kütüphanesi ve Koleksiyonu'nunda kıdemli araştırma görevlisi olarak göreve başladı. Orada, geç Bizans ve erken Osmanlı tarihi demografisinde çalışan bir uluslararası akademisyen ekibini yönetti. 1983'te bir grup akademisyen, iş adamı ve emekli diplomatla ve Türk hükümetinin hibesi ile Georgetown Üniversitesi'de Türk Araştırmaları Enstitüsü'nün kurulmasına yardım etti, yöneticiliğini yaptı ve Türk çalışmaları alanında çalışan akademisyenlere yardım etti. Bu süre zarfında, çağdaş Türk siyasetine başlamış ve 1989-1994 yılları arasında ABD Dışişleri Bakanlığı'nın Virginia'daki Arlington şehrindeki Ulusal Dış İlişkiler Eğitim Merkezi'ndeki öğrencilerinin Türkiye'de görevlendirilecek ABD diplomatları olduğu öğrenilmiştir. Türkiye, Yunanistan ve Kıbrıs'ta İleri Alan Çalışmaları Programının kurs başkanı olarak görev yaptı. Lowry, 1985 yılında Boğaziçi Üniversitesi'nden fahri doktora derecesi aldı. 1986 yılında TÜTAV (Türk Tanıtma Vakfı) ödülü aldı. 1988'de Türk Tarih Kurumu sorumlu üyesi oldu. Antonov An-22 Antonov An-22 "Antey" (; NATO rapor adı: Cock), Antonov tarafından üretilen bir Sovyet yapımı ağır turboprop askeri nakliye uçağıdır. Dört turboprop motor tarafından desteklenen tasarım, ilk Sovyet geniş gövdeli uçak olup aynı zamanda dünyanın en büyük türbinli hava aracıdır. "KaynakÃ§a:" Ülgün Ülgün (Arnavutça: "Ulqin" veya "Ulqini"; Karadağca: "Ulcinj" veya "Улцињ"; Osmanlı Türkçesi: اولگون) Karadağ’da Adriyatik Denizi kıyısında yer alan turistik ve tarihî kasabadır. Ülgün aynı zamanda Karadağ’nın en güney limanıdır. Ülgün Belediyesi sınırları dâhilinin 2011 yılındaki toplam nüfusu 19,921 olarak verilmektedir. Ülgün nüfusunun büyük çoğunluğunu Müslüman Arnavutlar oluşturuyor. Ülgün'de yaşayanlardan 14,308 (%71.82) Müslüman, 2,964 (%14.88) Ortodoks ve 2,196 (% 11.02) Katolik. Latin Kilisesi Latin Kilisesi ya da Batı Kilisesi, Papa ve Katolik Kilisesi'nin geri kalanıyla tam birlik içinde bulunan, kendi işlerini yönetme hakkına sahip olan ve geçmişi Hristiyanlığın ilk günlerine kadar uzanan en büyük kilise. 2011 yılı itibarıyla 1,197 milyar kişinin bağlı bulunduğu kilise, Batı Hristiyanlığının asıl ve büyük bir kısmını oluşturur. Merkezi, İtalya'nın başkenti Roma içerisinde yer alan Vatikan'dadır. Type 96 (ZPT) Type 96 ( "kyuu-roku-shiki-sourin-soukou-sya"), Komatsu tarafından üretilen bir Japon yapımı zırhlı personel taşıyıcıdır. 1996 yılında Japon Kara Öz Savunma Kuvvetleri'nin hizmetine girmiştir. Lie Tek Swie Lie Tek Swie (), Hollanda Doğu Hint Adaları'nda çalışmış Endonezyalı film yönetmeni. 1929'da tamamlanan ilk film çalışması "Njai Dasima"dan önce bir film dağıtım şirketine girdiği sanılmaktadır. Yönettiği filmler Tan's Film tarafından dağıtılan Lie 1941'de Standard Film Company'nin kurucuları arasında yer almıştır. Ülgün Belediyesi Ülgün Belediyesi (Arnavutça: "Komuna e Ulqinit"; Karadağca: "Opština Ulcinj"), Karadağ'ın 23 belediyesinden biridir. Belediyenin merkezî Ülgün'dir. Michael Howard Michael Howard, Baron Howard of Lympne (d. 7 Temmuz 1941, Swansea, Galler) Britanyalı muhafazakâr siyasetçi. 1983-2010 yılları arasında Avam Kamarası'nda milletvekili olmuş, 2010 yılında Lordlar Kamarası'na atanmıştır. 1987-1988 yılları arasında Yerel Hükûmetlerden sorumlu Devlet Bakanı, 1988-1989 yılları arasında Çevreden sorumlu Devlet Bakanı, 1989-1990 yılları arasında Konuttan sorumlu Devlet Bakanı, 1990-1992 yılları arasında Çalışma Bakanı, 1992-1993 yılları arasında Çevre Bakanı, 1993-1997 yılları arasında ise İçişleri Bakanı olarak görev yapmıştır. 1997-2003 yılları arasında anamuhalefetteki Muhafazakâr Parti'nin gölge kabinesinde yer almış, Muhafazakâr Parti'nin 2003-2005 yılları arasında lideri olmuştur. Fortune "Fortune", aşağıdaki maddelerle ilgili olabilir: St. Tammany Parish St. Tammany ilçesi veya St. Tammany Parish Amerika Birleşik Devletleri'nin Louisiana eyaletinde yer alan bir ilçedir. İlçenin nüfusu 2010 yılı itibarıyla 233,740 olup Louisiana'nın 4. en yoğun nüfuslu ilçesidir. İlçenin merkezi Covington şehridir. Bu ilçe 1810 yılında kurulmuştur. Domingo Faustino Sarmiento Domingo Faustino Sarmiento (15 Şubat 1811 - 11 Eylül 1888), Arjantinli aktivist, entelektüel, yazar, devlet adamı ve Arjantin'in yedinci başbakanı. Yazıları, gazetecilikten otobiyografiye, siyaset felsefesine ve tarihçiliğe kadar çok çeşitli tür ve konuyu kapsamıştır. On dokuzuncu yüzyıl Arjantininde büyük etkisi olan 1837 Kuşağı olarak bilinen bir grup entelektüel grubunun üyesiydi. Eğitim konularıyla özellikle ilgilendi ve aynı zamanda bölgenin edebiyatı üzerinde önemli bir etkiye sahipti. Sarmiento, fakir fakat politik açıdan aktif bir ailede büyümüştür. 1843-1850 yılları arasında sık sık sürgünde yaşadı ve Şili'de ve Arjantin'deyken yazılar yazdı. En büyük edebi başarısı, Sarmiento'nun Şili'deki sürgün esnasında "El Progreso" gazetesinde çalışırken yazdığı Juan Manuel de Rosas eleştirisi olan "Facundo"'dur. Kitap, Sarmiento'nun edebi olarak daha çok tanınmasını sağladı. Enerjisini ve çabasını diktatörlere karşı -özellikle Rosas'a karşı- olan savaşında harcadı ve gözünde demokrasi, sosyal hizmetler ve akılcı düşüncenin değer verildiği bir dünya olan aydınlaşmış Avrupa'yı "gaucho"nun barbarlığı ve özellikle de on dokuzuncu yüzyıl Arjantin'inin acımasız güçlüleri olan "caudillo" ile karşılaştırdı. 1868'den 1874'e kadar Arjantin başkanı iken Sarmiento, Latin Amerika için çocuklar ve kadınlar için eğitim de dahil olmak üzere akılcı düşünce ve demokrasiyi savundu. Ayrıca, tren sistemlerini, posta sistemini ve kapsamlı bir eğitim sistemini modernize etme ve geliştirme fırsatını elde etti. Yurt dışında seyahat ettiği ve diğer eğitim sistemlerini incelediği federal ve eyalet seviyeleri üzerinde uzun yıllar bakanlık görevinde yer aldı. Sarmiento, Paraguay'ın Asunción şehrinde 77 yaşında kalp krizinden öldü. Buenos Aires'e gömüldü. Bugün, politik bir yenilikçi ve yazar olarak saygı görmektedir. Sarmiento, 15 Şubat 1811'de Arjantin'in San Juan kentinin yoksul bir banliyösü olan Carrascal'da dünyaya geldi. Babası José Clemente Quiroga Sarmiento y Funes, bağımsızlık savaşlarında orduda görev yapmıştır. Annesi Doña Paula Zoila de Albarracín e İrrázabal, babasını genç yaşta kaybeden çok dindar bir kadındı ve kendi evini kurmak için dokumacılık yapmaya başladı. 21 Eylül 1801'de José ve Paula evlendi. On beş çocukları oldu fakat bunlardan dokuzu öldü; Domingo yetişkinliğe kadar hayatta kalan tek oğullarıydı. Sarmiento ebeveynlerinden büyük ölçüde etkilendi; annesi her daim sıkı bir şekilde çalışırdı ve babası ise Sarmiento'nun kesinlikle inandığını söylediği vatansever olma ve ülkesine hizmet etme hikâyeleri anlatırdı. Sarmiento dört yaşındayken kendisine, babası ve sonradan Cuyo'nun piskoposu olan amcası José Eufrasio Quiroga Sarmiento tarafından okuma yazma öğretildi. Gençliğinde etkilendiği bir diğer amcası genç Arjantin Cumhuriyeti'nin önemli figürü ve Juan Manuel de Rosas'ı iktidara getirme konusunda etkili olan Domingo de Oro'dur. Sarmiento, Oro'nun politik ve dini yönelişlerini takip etmemiş olmasına rağmen entelektüel bütünlüğün ve dürüstlüğün değerini ondan öğrendi. Bilimsel ve oratoryal becerilerle tanınan Oro'nun bu özelliklerini aldı. 1816'da, beş yaşındayken, Sarmiento La Escuela de la Patria adındaki ilkokula girmeye başladı. Başarılı bir öğrenciydi ve okulun Birinci Vatandaş ("Primer Ciudadano") unvanını aldı. İlkokulu bitirdikten sonra annesi rahip olması için Córdoba'ya gitmesini istedi. İncil'i okumak için bir yıl harcadı ve kilise işlerinde amcasına yardım ederek birlikte zaman geçirdi fakat Sarmiento kısa sürede dinden ve okuldan sıkıldı ve saldırgan çocuklarla bir araya geldi. Sarmiento'nun babası onu 1821'de Loreto Ruhban Okulu'na götürdü ancak bilinmeyen nedenlerden dolayı Sarmiento okula girmedi ve babasıyla birlikte San Juan'a geri döndü. 1823 yılında, Devlet Bakanı Bernardino Rivadavia, her eyaletin en iyi altı öğrencisinin Buenos Aires'te yüksek öğrenim görmek için seçileceğini açıkladı. Sarmiento, San Juan'daki listenin başında yer aldı fakat sadece on öğrencinin burs alacağı açıklandı. Seçim kurayla yapıldı ve Sarmiento'nun adı kurada çıkmadı. 1826 yılında kongre, Bernardo Rivadavia'yı Río de la Plata Birleşik Eyaletleri'nin başkanı olarak seçti. Bu eylem vilayetlerin öfkesini tetikledi ve iç savaş çıktı. Buenos Aires'te tesis edilecek güçlü, merkezi bir Arjantin hükûmeti için destek ve iki karşı grup oluşturuldu. Sarmiento gibi varlıklı ve eğitimli kişiler Üniter Parti'nin merkezi hükûmetini tercih ettiler. Onlara muhalif olarak da çoğunlukla kırsal alanlarda yaşayan ve Avrupa adetlerini reddetme eğiliminde olan kişilerden oluşan Federalistler yer aldı. Manuel Dorrego ve Juan Facundo Quiroga gibi rütbeli kişiler arasında sayılanlar bireysel vilâyetler için daha fazla özerkliğe sahip serbest bir federasyon taraftarıydılar. Rivadavya hükûmetinin görüşleri iki ideoloji arasında bölündü. Sarmiento gibi üniter insanlar için Rivadavia'nın başkanlığı olumlu bir deneyim oldu. Avrupa'lıların çalıştığı bir üniversite kurdu ve kırsal alanda çalışan erkek çocuklar için bir halk eğitim programını destekledi. Ayrıca tiyatro ve opera gruplarını, yayınevleri ve bir müzeyi destekledi. Bu katkılar Üniterler tarafından uygarlaştırıcı adımlar olarak kabul edildi fakat bunlar, Federalistlerin keyfini kaçırdı. Basit işleri yapan işçilerin maaşları hükûmetin belirlediği taban fiyatlara bağlıydı ve "gaucho"'lar avarelikten ötürü Rivadavia tarafından tutuklandı ve genellikle ücret ödemeden kamu projelerinde çalışmaya zorlandılar. 1827'de Federalist güçler, Üniterler'e meydan okudu. Rivadavia'nın istifasından sonra Manuel Dorrego, Buenos Aires eyaletinin valisi olarak atandı. Ardından Brezilya'yla barış yaptı ancak Arjantin'e geri döndüğünde Dorrego'nun yerini alan Üniter general Juan Lavalle tarafından devrildi ve idam edildi. Ancak Lavalle, vali olarak uzun süre koltukta oturmadı; Rosas ve Estanislao López tarafından yönetilen ve "gaucho"'lardan oluşan milisler tarafından kısa zamanda devrildi. 1829'un sonunda Lavalle'nin dağıttığı eski yasama meclisi yürürlüğe girdi ve Rosas'ı Buenos Aires valisi olarak atadı. Sarmiento, askeri faaliyetleri nedeniyle 1827'de amcası José de Oro ile birlikte evinden ayrılmak zorunda bırakıldı. José de Oro, General San Martín'in liderliğinde Chacabuco Savaşı'nda savaşmış bir papazdı. Sarmiento ve de Oro birlikte komşu San Luis eyaletindeki San Francisco del Monte'ye gitti. Zamanın çoğunu amcasıyla birlikte öğrenmeye harcadı ve kasabadaki tek okulda öğretmenliğe başladı. Sonraki yıl annesi kendisine eve gelmesini belirttiği bir mektup yazdı fakat Sarmiento reddetti. Kendisini toplamaya gelecek olan babasından bir cevap aldı. Babası, Sarmiento'nun Buenos Aires'teki "Colegio de Ciencias Morales" okuluna gönderilmesi için San Juan valisini ikna etti. Sarmiento'nun dönüşünden kısa süre sonra San Juan eyaletinde iç savaş başladı ve Facundo Quiroga, Sarmiento'nun kasabasını istila etti. Siyasi kargaşa nedeniyle Buenos Aires'te okula gidemeyen Sarmiento, Quiroga ile savaşmayı seçti. Üniter orduya katıldı ve savaştı, Pilar Savaşı'ndan sonra San Juan'ın Quiroga tarafından ele geçirilmesiyle ev hapsinde tutuldu. Daha sonra, önemli bir üniter figür olan General Paz'a katılması şartıyla serbest bırakıldı. Mücadele ve savaş çok geçmeden devam etti ancak sırayla Quiroga, General Paz'ın ana müttefiklerini yendi ve 1831'de Sarmiento, Şili'ye kaçtı. Beş yıl boyunca Arjantin'e dönmedi. O tarihlerde Şili, iyi kamu yönetimi, anayasal örgütlenme ve rejimi eleştirme özgürlüğü nedeniyle dikkatleri çekiyordu. Sarmiento'nun görüşüne göre, Şili "mülkiyet güvenliği, düzenin devamı ve bu ikisiyle birlikte servet ve refahın gelişmesine neden olan girişim ruhu ve çalışma aşkı" taşıyordu. İfade özgürlüğü biçimi olarak Sarmiento siyasi eleştiri yazmaya başladı. Yazmaya ek olarak Los Andes'te ders vermeye başladı. Öğretimdeki yenilikçi tarzı nedeniyle kendini eyalet valisiyle çatışma içinde buldu. Valiliğine yanıt olarak kendi okulunu Pocuro'da kurdu. Bu süre zarfında Sarmiento aşık oldu ve Ana Faustina adında gayrimeşru bir kızı oldu ancak evlenene kadar bunu kabul etmedi. 1836'da Sarmiento San Juan'a ağır tifo ateşiyle hasta olarak geri döndü. İyileştikten sonra "El Zonda" adlı bir federal federasyon dergisi kurdu. San Juan hükûmeti, Sarmiento'nun eleştirilerini beğenmedi ve ağır vergiler getirerek dergiyi sansürlendi. Sarmiento, dergiyi 1840'ta durdurmak zorunda kaldı. Ayrıca bu dönemde, hazırlık okulu olan Santa Rosa Lisesi olarak adında kızlar için bir okul kurdu. Okula ek olarak Edebiyat Derneği oluşturdu. "1837 Nesli" adında bir grupla ilişki kurdu. Bu grup, Esteban Echeverría, Juan Bautista Alberdi ve Bartolomé Mitre'yi de içeren bir grup aktivistten oluşmaktaydı. 1840'ta tutuklanan ve komplodan suçlanan Sarmiento, tekrar Şili'de sürgüne gönderildi. 1842'de Sarmiento, Güney Amerika'da ilk normal okulun müdürü olarak atandı; aynı yıl "El Progreso" gazetesini kurdu. Mayıs 1845'te "El Progreso", en tanınmış eseri olan "Facundo"'nun ilk baskısının seri yayınına başladı; temmuz ayında "Facundo" kitap şeklinde çıktı. 1845-1847 yılları arasında Sarmiento, Şili hükûmeti adına Brezilya'dan Uruguay'a kadar Güney Amerika'nın çeşitli bölgeleri, Avrupa, Fransa, İspanya, Cezayir, İtalya, Ermenistan, İsviçre, İngiltere, Küba, Amerika Birleşik Devletleri ve Kanada gibi ülkelere giderek farklı eğitim sistemlerini ve eğitim ve iletişim düzeylerini inceledi. Seyahatlerine dayanarak, 1849'da yayınlanan "Viajes por Europa, África, y América" adlı kitabı yazdı. 1848'de Sarmiento gönüllü olarak bir kez daha Şili'ye gitti. Aynı yıl içinde Benita Martínez Pastoriza ile tanıştı ve evlendi. Eşinin oğlu olan Domingo Fidel veya Dominguito'yu evlatlık aldı. 1850'de hem "Argirópolis" hem de "Recuerdos de Provincia"'yı yayımladı. 1852'de Rosas'ın rejimi sonunda yıkıldı. Sarmiento, ülkenin yeni anayasası hakkında tartışmaların içinde yer aldı. 1854 yılında Sarmiento kısa süre içinde Arjantin'in Şili sınırındaki Mendoza'yı ziyaret etti ancak tutuklandı ve hapsedildi. Serbest bırakılması üzerine Şili'ye döndü. Ancak 1855'te Şili'de "kendi kendine empoze ettiği" sürgününe son verdi. Buenos Aires'e gelerek kısa sürede "El-Nacional" gazetesinin yazı işleri müdürü oldu. Ayrıca 1856 yılında şehir meclisi üyeliğine getirildi ve 1857 yılında il Senatosuna katıldı ve 1861 yılına kadar bu mevkide kaldı. Mitre, Arjantin cumhurbaşkanı olduktan kısa süre sonra 1861'de Sarmiento, Buenos Aires'ten ayrıldı ve 1862'de vali seçildiği San Juan'a geri döndü. Vali olarak yolları ve altyapıyı geliştirmiş, kamu binaları ve hastaneler inşa etmiş, tarımı teşvik etmiş ve maden çıkarma izni almıştır. "El Zonda"nın editörü olarak görevine devam etti. Domingo Faustino Sarmiento, selefi Bartolomé Mitre'nin manevralarına rağmen 1868-1874 arasında Arjantin Cumhuriyeti Başkanı olarak görev yaptı. Sarmiento, temel özgürlükler yaratmaya çalıştı ve sadece birkaç kişiye değil, herkes için sivil güvenlik ve ilerleme sağlamayı istedi. Sarmiento'nun özellikle de Arjantin'in 1865-1868 yılları arasındaki büyükelçisiyken yaptığı Amerika Birleşik Devletleri gezisi ona siyaset, demokrasi ve toplumun yapısıyla ilgili yeni fikirler vermişti. New England'ı, özellikle de Boston-Cambridge alanını ilham kaynağı olarak gördü. 800 eğitim ve askeri kurum kurdu ve eğitim sistemindeki gelişmelerle yüz bin çocuğun okula devam etmesini sağladı. Ayrıca, modernizasyonu daha genel bir şekilde ilerletti; gelişmiş iletişim için ülke çapında 5 bin kilometrelik (3.100 mil) telgraf hattı içeren altyapıyı inşa etti. Başkanlığının sonunda Red Line demir yolunu 1.331 kilometre (827 mi) uzattı. 1869 yılında Arjantin'in ilk ulusal nüfus sayımını gerçekleştirdi. Sarmiento tarihi olarak iyi bilinse de sevilen bir devlet başkanı değildi. Tarihçi David Rock, "yönetiminin hayal kırıklığı yarattığını" belirtti. Arjantin başkanlığı döneminde Paraguay'a karşı pek bilinmeyen bir savaş yaptı; aynı zamanda insanlar Macellan Boğazı'na karşı Şili'den savaşmadığı için kendisinden memnun değildi. Verimliliği artırmasına rağmen harcamalarını artırdı, bu da popülaritesini olumsuz yönde etkiledi. Buna ek olarak, Buenos Aires'te sarıhummanın artması ve iç savaş riskine Avrupalı göçmenlerin varlığı sebep olarak gösterildi. Dahası, Sarmiento'nun başkanlığı, Buenos Aires'le vilâyetler arasındaki devam eden rekabete damgasını vurdu. Paraguay'a karşı savaşta Sarmiento'nun evlatlık oğlu öldürüldü. 22 Ağustos 1873'te Sarmiento, iki İtalyan anarşist kardeşin giriştiği başarısız bir suikast girişiminin hedefi oldu. Suikastçiler, Federal "caudillo" Ricardo López Jordán tarafından tutulmuştu. Bir yıl sonra 1874'te başkanlık süresini tamamladı ve görevine son verdi. Yerine eski Eğitim Bakanı Nicolás Avellaneda geldi. Sarmiento, 1875 yılında başkanlık görev süresinin dolmasının ardından Buenos