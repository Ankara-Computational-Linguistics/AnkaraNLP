farklı bir özelliği ise 1986 yılında bu üç albüme "Lanetli Üçlü" isminin takılmasıydı. 1987 yılında Testament ilk albümleri "The Legacy" ile ortaya çıktı ve kazandıkları ivmeyi sonraki albümlerinde de sürdürmeyi başardılar. Hatta ilerde isimleri en büyük 4 thrash grubu (Metallica, Megadeth, Anthrax, Slayer) diye nitelendirilen gruplarla birlikte anılmaya başlandı. 80'lerin sonuna doğru gelinmeye başlandığında thrash metal başlangıcına göre çok daha farklı ama aynı zamanda köklerine bir o kadar bağlı bir gelişme göstermeye devam etti. 1987 yılında Anthrax - Among The Living, 1988 yılında Metallica - ...And Justice for All ve yine aynı yıl Slayer - South of Heaven gibi klasikleşen albümler yayınlandı ve 1990 yılına gelindiğinde thrash metal artık evrim geçirmeye ve farklı türlerle etkileşime girmeye başlamıştı. 90'larda Nirvana'nın piyasaya girmesiyle Thrash ağır bir darbe aldı 80'lerde birçok Thrash grubu ortaya çıkıp albüm satarken 90'larda sadece bir grup kendini gösterebildi Pantera.90'lara gelindiğinde bazı gruplar klasik thrash rifflerini korurken, birçok grup farklı etkileşimde olan yapıtlar yayınlamaya başladı. 90'larda Metallica - "Metallica (The Black Album)", "Load" ve "ReLoad" albümleri ile thrash dışı denilebilecek daha yavaş bir kanada kaydılar. Aynı zamanda Anthrax ve Megadeth de farklılaşmaya başlamışlardı. Megadeth - "Countdown to Extinction" ve Anthrax - "Sound of White Noise" ile klasik thrashten uzaklaşmaya başladılar. Aynı dönemde Testament - "The Ritual" ile daha çok Death Metal kanadına kaymaya başladı ve Kreator Endüstriyel Metal kanadına doğru kaymasını 2001 yılına kadar sürdürdü. Aynı zamanda değişmeden kalan bir seri grupta bu seneler arasında saf thrash stillerini korumayı başardı. Bunlara en bilindik örnek olarak Slayer verilebilir. Bu seneler arasında thrash metal tam anlamıyla bir değişim ve etkileşim çağı yaşadı. 90ların sonları ve 2000lerde bir silkinme ve kendine gelme dönemi başladı. Birçok grup Thrash Metal'e dönüş albümleri diyebileceğimiz albümler yaptı. Metallica - St. Anger, Exodus - Tempo of the Damned, Megadeth - The System Has Failed ve Kreator - Violent Revolution gibi albümler bu albümlere örnek olarak verilebilir. Günümüzde thrash metal 90'ların sonunda ve 2000'lerin başlarında yakaladığı enerjiyi korumayı ve geliştirmeyi başarmıştır. Eski thrash metal gruplarının geri dönüş albümleri yanı sıra, 2000'lerde thrash metal sahnesine katılan başarılı gruplar da çıkmaya başlamıştır. Neredeyse her müzik dalının olduğu gibi thrash metalin de bölgesel farklılık gösteren kolları vardır. Körfez Bölgesi (Bay Area) Thrash Metal; Bu grup thrash metal için başlangıç bölgesi kabul edilmektedir. Bu grup diğer iki gruba oranla daha teknik ve ilerici görülmektedir. Gitarlar genellikle ön plandadır. Vokaller çok daha özgün seslerdir. Özellikle Kreator (brutal ve agresif), SOD (punk etkileşimli) ile karşılaştırıldığında. Bu grup içinde örnek olarak Metallica, Megadeth, Exodus, Testament, Vio-Lence, Heathen, Forbidden gibi gruplar sayılabilir. Doğu Yakası (New York, New Jersey) Thrash Metal; Bu grupta Körfez Bölgesi gruplarına göre daha çok punk ve hardcore etkileşimleri görülmektedir. Aynı zamanda bu gruplarda teknik yerine(bu onların teknik olmadığı anlamına gelmez), agresiflik ve hız daha ön plandadır. Bu gruba örnek olarak ise Anthrax, Whiplash, Overkill, Gothic Slam ve Nuclear Assault verilebilir. Alman (Teutonic) Thrash Metal; Bu grup ise 3 grup içinde en ağır ve sert olanıdır. Çoğu zaman death metal ile etkileşimde görünebilirler, bu ise vokal stillerinin çok agresif ve brutal olmasından kaynaklanır. Fakat bir sınır olsalar dahi stil olarak tamamen thrash metal rifflerini korumaktadırlar. Bu gruplara verilebilecek örnekler ise Kreator, Sodom, Destruction, Tankard, Assassin, Deathrow, Iron Angel, Living Death, Baphomet, Protector, Pyracanda, Risk, Holy Moses ve Coroner. Brezilya Thrash Metal; Bu kategoride bulunan gruplar Alman thrashi ile beraber türün en uç nokta örneklerini oluşturmuştur. Alman thrashi gibi death metal ile etkileşimleri vardır ve bunun haricinde black metal üzerine yaptıkları etki büyüktür. Çoğu Brezilyalı thrash grubunun ilk albümlerinde vokal stilleri black metale yakındır, müzik ise çok agresif ve brutaldir. Bu gruplara verilebilicek başlıca örnekler ise Sarcofago, Sepultura, Vulcano, Dorsal Atlantica, Sextrash, Holocausto, Ratos De Porao, Mutilator, MX, Attomica, Chakal, Acid Storm, The Mist, Overdose, Korzus, Ancesttral. Villus Villus, Latince'de tüy anlamına gelen, ince bağırsağın iç yüzeyinde bulunan ince uzantılardır. İnce bağırsağın en dışında bağ doku, ortada düz kas doku,en içte silindirik epitel doku bulunur.İnce bağırsağın iç yüzeyindeki epitel doku bağırsak boşluğuna doğru kıvrımlar oluşturur. Bu kıvrımlı yapılara villus adı verilir. Villusları oluşturan epitel hücrelerinin yaptığı sitoplazmik ve daha küçük olan uzantılara ise mikrovillus denir. İnce bağırsakta bu sayede çok geniş bir emilim yüzeyi oluşur. Villuslarda lenf kılcalları ve kılcal kan damarları bulunur. İnce bağırsaklarda yer alan villus adı verilen yapılar bir çeşit tüydür ve besinlerin emilim ile kana geçmesini sağlar. Bu uzantılar sayesinde öğütülmüş olarak gelen besinlerin faydalı kısımları emilerek kana verilir. Villus ince bağırsağın iç yüzey alanını genişleterek daha fazla maddenin emilimini mümkün kılar. Jeane Manson Jeane Manson (d. 1 Ekim 1950) Cleveland, Ohio, ABD doğumlu, Amerikalı ancak Fransa'ya yerleşmiş şarkıcı. Asıl adı "John" olmakla birlikte erkek olarak karıştırılmasın diye "Jeane" olarak değiştirmiştir. Babası yazar, annesi ressam ve şarkıcı olan sanatçı Meksika'da büyümüştür. Sanatçı Kaliforniya'daki Orange Coast College'da müzik eğitimi, Lee Strasberg’s Actor’s Studio'da da drama eğitimi almıştır. 1970'lerin popüler olan Jeane Manson, Ağustos 1974'te Playboy için poz verip playmate olmuştur. Eurovizyon sunuculuğundan sonra Türkiye'yi ziyaretinde Türk Playboy'u için de poz vermiştir. 1979'da Lüksemburg adına Eurovizyon şarkı yarışmasına katılan Jeane Manson "J'ai Déjà Vu Ça Dans Tes Yeux" adlı şarkı ile 13. olmuştur. Fenerspor Fenerspor, Zonguldak merkezli Türk futbol kulübü. 1945 yılında Kömürspor adıyla kurulmuş, 1966 yılında Türkiye 2. Futbol Ligi (günümüzdeki adı 1. Lig)'ne çıkınca Zonguldakspor, 2011'de ise günümüzdeki adını almıştır. Kulübün renkleri kırmızı-laciverttir. 1973-74 sezonunda 2. Lig Beyaz Grup'ta şampiyon olarak Kırmızı Grup şampiyonu Trabzonspor'la beraber 1. Lig'e çıktı. 14 yıl boyunca yer aldığı 1. Lig'de 1979-80 sezonunda en başarılı performansı sergileyerek 3. oldu. 1981-82 sezonundaki dördüncülükten sonra güçten düşmeye başlayan Zonguldakspor; 1987-1989 arası inişe geçti ve iki yıl içinde 1. Lig'den 3. Lig'e düştü. 1989'dan sonra, 2. Lig ve 3. Lig arası gidip gelen Zonguldakspor, 2005-06 sezonunda oynadığı 2. Lig B Kategorisi 4. Klasman Grubu'nu sonuncu bitirdi ve 3. Lig'e düştü. Zonguldakspor, 2007-08 sezonunda 3. Lig 4. Grup'ta verdiği amatör kümeye düşmeme mücadelesini malî sıkıntılar yüzünden kaybetti ve 1. Amatör Küme'ye düştü. 2010-11 sezonunda kurulan ve kısaca BAL diye tabir edilen Bölgesel Amatör Lig'de Kilimli Belediyespor ile birlikte Zonguldak ilini temsil etme hakkı kazanan Zonguldakspor; lider Eskişehir Demirspor ve Kilimli Belediyespor'un 1 puan gerisinde 3. sırada ve şampiyonluk iddiasıyla girdiği sezonun son haftasında Pursaklar Belediyespor ile kendi seyircisi önünde golsüz berabere kalınca BAL statüsü gereğince Zonguldak 1. Amatör Küme'de 2. olan Demir Madencilik Dilaverspor'la baraj maçı oynamak durumunda kaldı. Karşılaşma, 4-2 Zonguldakspor aleyhine bitince rakibi BAL'a yükselirken 30 yıl önce -o zamanki adıyla- Türkiye 1. Ligi'ni -deyim yerindeyse- sallayan Zonguldakspor ise Türkiye'deki amatör futbolun 2. seviyesi olan il bazında mücadeleye yani Zonguldak 1. Amatör Küme'ye (6. seviyeye) düştü. Bu olaydan sonra Zonguldakspor'un adının Fenerspor olarak değiştirildiği ve yukarıda belirtildiği gibi baraj maçını kazanarak Bölgesel Amatör Lig'e yükselen Demir Madencilik Dilaverspor'un da 2011-12 sezonunda "Zonguldak Kömürspor" adı altında mücadele edeceği açıklandı. Bu kararın -aynı zamanda- Zonguldakspor'u borçlardan kurtarmak için olduğu açıklandı. 1974-1988 1966-1974, 1988-1989, 1992-1999 1989-1992, 1999-2001, 2002-2006 2001-2002, 2006-2008 2010-2011 2008-2010 Åžampiyonluk (1) : 1973-1974 Kardemir KarabÃ¼kspor Kardemir Karabükspor, Karabük'ün kırmızı ve mavi renkli takımıdır. Kulüp tesisleri 1993-94 sezonundaki tesisler hamlesi ile yapılmıştır. Tesisler Çamlık Mevkii'nde olup, modern bir görünüm içinde spor kompleksi (İdman sahaları-Parkur-Salonlar) mevcuttur. Kardemir Karabük Spor Kulübü'nün ayrıca Tekerlekli Sandalye Basketbol Süper Ligi'de tekerlekli sandalye basketbolu takımı vardır. 2007-08 Tekerlekli Sandalye Basketbol Süper Lig sezonunu beşinci sırada bitirdi. Avrupa Bedensel Engelliler Şampiyonası'nda ikinci oldu. Kulüp bu branşın yanı sıra voleybol branşında da hizmet vermektedir. 1938 yılında Gazi Mustafa Kemal Atatürk‘ün emirleri doğrultusunda tüm ülkede spor adına yeniden yapılanma süreci başlamış ve özellikle Karabük’te ülkenin ilk ağır sanayi hamlesinin başladığı yerde bunun öncülüğünü yapacak kulüplerin kurulması çalışmaları hız kazanmıştı. Dönemin Demir-Çelik İşletmeleri Genel Müdürü Azmi Tılabar D.Ç. Gençlik Kulübü'nü gri-mavi renkleri yanı sıra D.Ç. arması altında kurarak bugünkü Kardemir Karabükspor'un ilk adımını atmıştır. Türk sporunda 1938 yıllarından itibaren isim duyuran Karabük‘te ilk olarak; 1940'lı Yıllarda Zonguldak Amatör Kümelerde başarılı bir grafik çizen Kardemir Karabükspor ülkede bisiklet, tenis ve güreş gibi spor dallarında sembolleşmeye başlamıştır. 1950'li yıllar içinde Karabük Gençlik Spor ile bir renk daha kazanan Kardemir Karabükspor tarihi 1969 yılında Karabük Gençlik Spor'un kırmızı rengi ile Demir Çelik Gençlik Spor'un mavi rengini alıp yeni renkleri olan kırmızı mavili Demir Çelik logolu amblemi içinde 1969-70 sezonunda Türkiye 3. Ligi Beyaz Grubu'nda profesyonel liglerine ilk adımını atmıştır.1982-1983 sezonunda 2.ig'den düşmüş,3. Lig de kaldırıldığı için amatör kümeye düştü.1983-1984 sezonunda Zonguldak Amatör Küme 1.si ve sonra Bölge maçları sonucunda tam 34 maç hiç yenilmeden) Karabüklü gençlerden oluşan kadro,son maçta Çorluspor'la Çorlu'da 0-0 berabere kalarak şampiyon olmuş ve profesyonel liglerdeki yerini almıştır.1992-1993 sezonunda play-off Yükselme Grubundan Anadolu'da ilk kez bir ilçe takımı Türkiye 1. Ligi'ne yükselmiştir. Kardemir Karabükspor Süper Lig'de ilk kez mücadele ettiği sezon olan 1993-94 sezonunun son maçında Zeytinburnuspor'a uzatma dakikası golü ile 2-1 yenilerek küme düşmüştür. 7 Mayıs 2008'de play off karşılaşmasında Erzurumspor'u 7-0 gibi bir sonuçla yenerek tarihi itibarıyla 1. Lig'e yükselmiştir. Kulüp en son 1. Lig'i ilk sırada bitirmiştir. 12 Nisan 2010'da ligin 30. haftasında Çaykur Rizespor'u yenerek lig bitmeden 1. Lig şampiyonu olarak Süper Lig'e yükselmeyi garantilemiştir ve böylece Süper Lig'e yükselmiştir. Kardemir Karabükspor futbol takımı 2009-10 futbol sezonu 1. Lig'i Yücel İldiz önderliğinde Türkiye 2. Liglerinde Kocaelisporun 1991-1992 sezonunda topladığı 83 puanın ardından 77 puan toplayarak 2. Lig tarihinde en çok puan toplayan 2. takım olarak Süper Lig'e yükselmiştir. 1990-1991 sezonunda bu rekor koacelispora aittir (83 puan )Yükseldiği sene kendi sahasında ve deplasmanlarda çok farklı maçlar kazanarak Türkiye spor gündemine girmiş, ligin bitime 4 hafta kala açık ara puan farkıyla Şampiyonluğunu ilan etmiştir. Özellikle kendi sahasında aldığı 3-0'lık seri galibiyetler 1. Lig futbolseverleri tarafından çok ilgi çekmiştir. 2012-13 sezonunda Galatasaray, Fenerbahçe, Trabzonspor'u 3-1 yenmiş, Beşiktaş ile, 10 kişi kaldığı maçta 2-0 geride olmasına rağmen beraberliği yakalayarak kulüp tarihi açısından önemli bir başarı elde etmiştir.2014-15 Süper Lig sezonunda Balıkesirspor'a 4-2 yenilmiş ve Çaykur Rizespor'un Akhisar Belediyespor'u 3-1 yenmesiyle Kayseri Erciyesspor ve Balıkesirspor ile birlikte bitime 2 hafta kala 5 sezon aradan sonra düşmüştür. 1993-1994, 1997-1999, 2010-2015, 2016-2018 1972-1973, 1974-1983, 1984-1993, 1994-1997, 1999-2001, 2008-2010, 2015-2016, 2018-2019 1969-1972, 1973-1974, 2001-2008, 2019-20 1969-1972, 1973-1974, 2020- 1983-1984 Åžampiyonluk (2) : 1996-1997, 2009-2010 Åžampiyonluk (1): 1971-1972 Kulübün YKÇ İdman Sahası, Hasan Doğan Sosyal Tesisleri, H. Ferudun Tankut Spor Kompleksi ve Metin Türker Spor Kompleksi olmak üzere 4 modern tesisi vardır. Kardemir Karabükspor futbol takımı maçlarını Dr. Necmettin Şeyhoğlu Stadyumu'nda oynamaktadır. 2009-10 sezonu sonrası UEFA kriterlerine uymadığı gerekçesiyle tribünlerin sırayla yıkılıp modernizasyon çalışmaları başlamıştır. Çalışma bittiğinde stadın bütün tribünleri kapalı 14.000 lik stadyum olacaktır. Karabükspor'un taraftar grubu Mavi Ateş'tir. Mavi Ateş ismini Karabük'ün girişindeki Kardemir'in sönmeyen mavi ateşinden alır. Kardemir Karabükspor'un lisanslı ürünlerinin satıldığı resmî kuruluştur. Kulüp formalarının tasarımları Adidas'a aittir. Tinto Brass Giovanni Brass (d. 26 Mart 1933, Milano, İtalya), İtalyan yönetmen, film dünyasında ressam dedesi Italico tarafından verilen takma adı ""Tintoretto""nun kısaltılmışı "Tinto Brass" olarak bilinir. Erotik çalışmaları ile ünlü yönetmen özellikle "CCosì fan tutte", "Paprika" ve "Monella" ve "Kışkırtma" olarak dilimize çevrilen "Trasgredire" filmleri ile tanınır. NÃ¶rotransmitter Nöronlar arasında veya bir nöron ile başka bir (tür) hücre arasında iletişimi sağlayan kimyasallara nörotransmitter (uyarıcılara tepki) denir. Sinir sistemi boyunca sinirsel sinyaller bu kimyasal taşıyıcılar yardımıyla iletilir. Sinir hücrelerinin taşıdığı sinyaller nöronlar üzerinde son derece hızlı ilerler. Bu hız sinir hücresini türüne göre 1m/sn ile 12m/sn arasında değişir. Sinir hücreleri arasındaki bağlantı ve sinyal aktarımını ise sinaps denilen ve iki sinir hücresi arasında bulunan bölgelerce sağlar. Bu bağlantı bölgelerinde sinyalin geldiği nörondan salgılanan nörotransmitterler, karşıdaki nöronun hücre yüzeyinde bulunan protein reseptörlerce algılanarak sinyalin bu hücreye aktarılmasını sağlarlar. Post-sinaptik protein reseptörlerle iletişim yolu çoğu sinir ileticisi için geçerli olmakla beraber gaz formunda bir sinir ileticisi olan nitrik oksit post-sinaptik membranı aşarak intrasellüler cGMP düzeyi üzerinden etkisini gösterir. Günümüzde ATP de sinir ileticisi olarak kabul edilmektedir ve etkilerinin bir kısmı için pürinerjik post-sinaptik reseptöre ihtiyaç duymaz. Sinapslarda iki hücre arasındaki mesafe son derece azdır (yaklaşık olarak 20 nm). Bu durum fizyolojik sıcaklıklarda ve ortam koşullarındaki difüzyon hızı ile birlikte ele alındığında, bir hücreden salınan nörotransmitter maddenin diğerine varış zamanının neredeyse anlık olacak şekilde çok kısa olmasına neden olur. Temel olarak iki grup nörotransmitter madde bulunur. Bunlar eksite edici (uyarıcı, agonist) ve inhibe edici (engelleyici, antagonist) maddelerdir. Sinir istemindeki sinyallerin işlenip bunların bilgiye dönüştüğü yer olan sinapslarda bu iki farklı grup nörotransmitter madde sayesinde bazı sinyaller artırılırken bazıları azaltılmış olur. Bu özellik, sinir dokuların sinyal işleme yetisinin temel bileşenlerinden biridir. Louis Pasteur Louis Pasteur (Lui Pastör) (27 Aralık 1822, Dole, Fransa - 28 Eylül 1895 Saint-Cloud, Fransa), Kuduz aşısını bulan Fransız mikrobiyolog ve kimyager. 1822'de Fransa'nın Dole kentinde doğdu. 1846'da École Normale Supérieure'ün fen fakültesini bitirdi. 1847'de fizik ve kimya dalında doktora derecesini aldı. Pasteur, bu yıllarda izomerlik, kristal yapı ve optik etkinlik konularındaki çalışmalarıyla tanınmaya başladı. 1848'de Strasbourg Fen Bilimleri Fakültesi yardımcı kimya profesörü oldu. 1854'te Lille Fen Fakültesi'nde kimya profesörlüğüne yükseldi. Ecole Normale'de kurulmasını istediği araştırma laboratuvarının yöneticisi tayin edildi ve 1871'de çalışmaya başladı. Bu laboratuvarda şarbon, tavuk kolerası ve kuduz gibi virütik hastalıklar; bağışıklık mekanizması ve aşı hazırlama teknikleri üzerinde çalıştı. Pasteur, kuduz köpekler üzerine yaptığı çalışmaları daha güvenli hale getirmek için 1885'te eski bir imparatorluk şatosunu gereğine uygun olarak düzenleyerek,kuduz aşısı adına yapılan ilk adımı attı. Pasteur, Strasbourg Üniversitesindeki görevi sırasında tanıştığı Marie Laurent ile 29 Mayıs 1849 tarihinde evlendi. Bakteriyolog olarak görev yaptığı süre boyunca, tıbbın ilerlemesine büyük katkılarda bulundu. Tıp doktoru olmadığı için, doktorlardan tepki gördü. Pasteur, tepkilere rağmen çalışmalarını devam ettirdi. Pasteur, bakterilerin var olduklarına ve bunların hastalıklara yol açabileceği yolundaki düşüncesini sürdürdü. Louis Pasteur, 28 Eylül 1895 yılında Fransa'nın Saint-Cloud kentinde öldü. Pasteur, mayalanma olayında ve bulaşıcı hastalıklarda mikroorganizmaların sorumlu olduğunu ispatladı. Kendiliğinden türeme teorisini çürüttü. Bu sayede şarap, bira, süt, meyve suyu gibi mayalanabilir sıvıların uzun süre bozulmadan saklanabilmelerini sağlayan "pastörizasyon" adlı konserve yönteminin gelişmesini sağladı. Bu yöntem, sütü 63 °C'de otuz dakika süreyle ısıtmak ve daha sonra sütü hızlı bir biçimde soğuttuktan sonra kapalı ve sterilize edilmiş şişelere koyarak uygulanıyordu. Buna benzer bir yöntem günümüzde (UHT) adı altında kullanılmaktadır. Pasteur'ün hastalıkların önlenmesi için Pierre Paul Émile Roux ile yaptığı çalışmalar sonucu aşı yöntemi geliştirildi. Pasteur, bu yöntemi tavşanlar üzerinde denedi. Daha sonra aşının kuduz hastalığı üzerindeki etkisini araştırmak için 11 köpek ile deney yaptı. 6 Temmuz 1885 tarihinde kuduz bir köpek tarafından ısırılmış olan 9 yaşındaki Joseph Meister'a kuduz aşısını uyguladı. Bu aşıyı hiç kullanmadan önce tıbbi doktor olmadığı için Pasteur tereddütte kalmıştı ve danıştığı kişilerin desteğiyle uygulama kararını almıştı. Çocuğun sağlık durumu iyiye gitmeye başladı ve 3 ay sonra olumlu sonuç alındı. Bu başarı sayesinde Pasteur kahraman ilan edildi. Olumlu sonuçlar sayesinde Pasteur; 1887 yılında Pasteur Enstitüsü'nü kurdu. Trinitrotoluen Trinitrotoluen (TNT), formülü CHNO olan bir kimyasal bileşik. Sarı renkli bir katı olan TNT, güçlü bir patlayıcıdır. Patlama verimi, bombaların patlayıcı özelliklerinin ölçeklendirilmesi için referans alınır. TNT, üç adımda sentezlenir. İlk adımda toluen, sülfürik ve nitrik asit karışımı bir çözeltide nitrolanarak MNT (mononitrotoluen) sentezlenir. Bu çözeltideki nitrik asit nitrolama için gerekli nitro grubunu sağlarken, sülfürik asit katalizör görevi görür. MNT tekrar nitrolanıp dinitrotoluen (DNT)'e dönüştürüldükten sonra üçüncü bir nitrolama ile TNT elde edilir. Trinitrotoluen 80,6 °C'de erir ve donduğunda iğne gibi renksiz kristaller meydana getirir. Alkol, aseton, benzin ve toluende çözünürken suda çözünmez. Suda çözünmeme ve suyu soğurmama özellikleri, nemli ortamlarda kullanımını kolaylaştırır. TNT, diğer güçlü patlayıcılar ile kıyaslandığında, görece kararlı bir bileşiktir. TNT’nin patlama tepkimesi şöyledir; Tepkime ısıveren olmasına karşın aktivasyon enerjisi yüksektir. TNT, yaygın olarak bomba, mayın ve torpidolarda patlayıcı madde olarak kullanılır. Top şekline getirildiğinde, patlama sırasındaki sıkışmaya karşı koyar. Şoka dayanıklılığı patlayıcının fiziki haliyle ilgilidir. Bu nedenden dolayı buharla eritilen ve sıvı olarak bomba biçiminde dökülen TNT, kristal TNT'ye nazaran şoka karşı daha az duyarlıdır. TNT, ilk kez 1863 yılında Alman kimyager Joseph Wilbrand tarafından sentezlendi. Uzun yıllar boyunca patlayıcı özelliği keşfedilmeyen TNT, boyar madde olarak kullanıldı. TNT’nin patlayıcı özelliğinin keşfiyle birlikte önce 1902 yılında Almanlar, 1907'de de İngilizler tarafından kullanıldı. Bileşik, günümüzde yaygın şekilde kullanılır. TNT'nin tozu cildin, tırnakların, saçın ve mukozanın sararmasına, deriye değmesi ise kaşıntılı egzama sebep olur. Nefesle veya yutma ile vücuda girmesi mide rahatsızlıklarına, zehirlenmeye, bazı kimselerdeyse böbrek ve idrar yolları hastalıklarına, hatta komaya sebep olur. Birinci dünya savaşı’nda TNT ile iç içe çalışan kadın cephane işçilerinin deri renklerinin sarardığı görülmüştür. Bu işçilere, derilerinin renginden dolayı “canary girls” (kanarya kızlar) denir. TNT Trinitrotoluen genellikle TNT olarak bilinen bir kimyasal patlayıcıdır. TNT ya da T.N.T. ÅŸu anlamlara da gelebilir: Tristör Tristör, kontrollü yarı iletken bir anahtarlama elemanıdır. SCR olarak da bilinirler. SCR silikon kontrollü doğrultucu (veya yarı iletken kontrollü doğrultucu) anlamına gelmektedir. Özellikle güç elektroniği devrelerinde kullanılan tristörler çok hızlı açma ve kapama özelliğine sahiptirler. Son teknikle saniyede 25.000 defa açıp kapama yapan tristörler yapılmıştır. Dört katlı bir yarı iletkenden meydana gelen tristörler (P-N-P-N) kapı ("gate") ucu ile iletken yapılabilmektedir. Doğru akım ve Alternatif akımla çalışırlar. Her yönlü akım geçirirler. Anot-Katot ve "gate" olmak üzere üç bağlantı ucu mevcuttur. Yüksek güçlü tristörlerde anot geniş bir taban üzerine tespit edilir. Bu tristörün hem kolay soğutulmasını hem de kolay monte edilmesini sağlar. Katot kalın bir kablo ile "gate" ucu ince bir bükülebilir kablo ile çıkartılmıştır. Tristörü doğru polarize etmek için anotuna ( + ) katotuna ( - ) gerilim verilmelidir. Uygulanan bu gerilim değeri çok arttırılırsa bir noktadan sonra tristör aniden iletime geçip A –K direnci dolayısı ile A – K voltajı düşer geçen akım artar. Eğer ters polarize edilip gerilim arttırılırsa yine bir noktadan sonra ters yönde ani akım artışı olur. Bu ise istenmeyen bir durumdur ve tristörü bozar. Tristörün doğru polarize edilip A –K voltajının arttırılması ile iletime geçirilmesi kullanılan bir yöntem değildir. Çoğunlukla A – K doğru polarize edildikten sonra geyte ufak bir gerilim darbesi verilip tristör iletime geçirilir. Tristör bu şekilde iletime geçtikten sonra geyt gerilimi kesilse bile tristör iletimde kalır Tristörler bir kere iletken oldu mu (eğer besleme voltajı kesilmezse) devamlı iletimde kalır. Bunun için özel metotlarla tristörleri yalıtkan duruma geçirmek gerekir. Bu davranışa iki durumu kararlı ("bistable") davranış denir. Tristörler güç elektroniğinin gelişmesinde çok önemli rol oynamıştır. Bunun için 2000 Volt ve 3300 Ampere kadar çalışabilen tristörler yapılmıştır. Tristörlerde en büyük problem, açma-kapama esnasında meydana gelen ısıyı ve enerji birikimini dağıtmaktır. Bunun için çok çeşitli metotlar geliştirilmiştir. SCRlerin yüksek gerilim ve amper değerlerinde kullanılabilmelerinin sebebi gerilim düşümlerinin 1-2 volt kadar az olması ve dolayısıyla iletim durumundayken ısı kaybının oldukça düşük olmasıdır. Gerilim düşümü u elemanın üzerinden geçen akım ise I ise ısı kaybı p aşağıdaki formülle hesaplanabilir. formula_1 Tristörler diğer yarı iletken elemanlar gibi teorik olarak sonsuz ömre sahiptirler ancak aşırı sıcaklıkta bu eleman tahrip olur. Tristörler tetikleme sinyalleri ile iletime sokulurlar ancak bazı durumlarda eleman kendiliğinden iletime girebilir. Bu durumda elemanı kontrol edemeyiz. Bu durumları sıralayalım: Tristörümüz kendiliğinden iletime girer. Trityum Trityum, hidrojenin radyoaktif izotopudur. 1934 yılında, çok hızlı döteryum çekirdeği ile döteryum bileşiklerinin bombardıman edilmesi sırasında nükleer transmutasyon ürünü olarak keşfedildi. Trityumun sembolü H veya T'dir. Atom ağırlığı, 3,0170'dir. -252,5 °C'de erir, -248,12 °C'de kaynar, buharlaşma ısısı 333 cal/mol ve sublimasyon ısısı 393 cal/mol'dür. Kimyevi özellik bakımından hidrojene benzer. Fakat fiziki özellikleri hidrojeninkinden farklıdır. Trityum atmosferde, hidrojenin 1018 de biri kadar bulunur. Atmosferdeki trityum, kosmik ışınların meydana getirdiği hızlı nötronların, protonların veya mesonların azot ile reaksiyonundan meydana gelir. Yeryüzünün mevcut trityum miktarı yaklaşık 1 kg tahmin edilmektedir. Trityum nükleer reaktörlerde Lityum-6 izotopunun nötronla bombardımanında elde edilir. Yine berilyumun siklotronlarla hızlandırılmış döteryum ile bombardımanından da trityum elde edilir. Trityum radyoaktif olup, yarılanma süresi 12,46 yıldır. Trityum beta (ß) ışıması yaparak He'e (helyum izotopuna) dönüşür. Yaydığı beta ışının enerjisi 186.000 elektron volttur. Trityumdan faydalanarak hidrojenlendirme reaksiyonları ve reaksiyon değişimleri gözlenebilir. Ayrıca füzyon reaktörleri geliştirmek için yapılan denemelerde kullanılmaktadır. Trityum ve bileşikleri etiketleme ve izleme deneylerinde kullanılır. Mesela biyokimya çalışmalarında, trityumla etiketlenmiş (damgalanmış, yani bünyesinde trityum bulunan bileşik) hormonlar, gıdalar, ilaçlar kullanılır ve bu maddelerin vücuttaki davranışı takip edilir. Yine suyun hidrokarbonlardaki çözünmesinin tayininde, suyun difüzyonunda, polimerlerin analizinde, kimya reaksiyonlarının takip ettiği yolu bulmakta trityumla damgalama metodu kullanılır. Stilbene trityum girdirilirse kendi kendine ışıma yapan madde elde edilir. Bir suyun buharlaşma ve yağmur olup yağma zamanını ölçmek için, içinde trityum bulunan su kullanılır. Ã‡izelgeleme Çizelgeleme (İng. ""), eldeki işlerin bir grup kaynağa atanmasıdır. İ, İ, İ, ..., İ yapılması gereken n adet iş, M, M, M, ..., M de işlerin yapılması için gereken m adet kaynak (makine, işlemci, vb.) olsun. Her bir iş, tamamlanmak için eldeki kaynakların bir kısmından veya tamamından belli bir sıra ile geçerek işlenmelidir. Bir işin bir kaynak üzerinde işlenmesine operasyon denirse; O, işinin kaynağı üzerinde işlenmesine verilen isimdir. Bu durumda çizelgeleme kabaca her bir O için bir başlangıç ve bitiş zamanı bulma işidir. Cemevi Cemevi; Alevilikteki başlıca ibadet mekanı. Alevilerin zikir yaptıkları, hak ile batıl alanı ayırdıkları, ölmeden önce öldükleri, sorguya çekilip soruldukları ya da bağlama çalarak, karşılama ya da semah döndükleri ibadethâne. Cemevine girmenin her ibadet mekânı gibi bir adabı vardır. Kul hakkı yiyen, hak sahibi ile helalleşmeden cemevine giremez. Zulmedenler ve birbirinden razı olmayanlar da cemevine giremez. Yapılan en büyük ibadetlerden biri Allah-Muhammed-Ali ve On iki İmamların adlarının anıldığı "duaz-ı imam" adı verilen nefeslerin okunmasıdır. Cem'de kıyam, rüku ve secde niyazla birleştirilmiştir. İbadet mekânları İran, Irak, Azerbaycan, Lübnan Şiîlerinde cami iken Anadolu Aleviliğinde Cemevidir. Cemevlerinin tanınması tartışması yılllardır sürmektedir. Cami ve cem sözcükleri aynı kökten gelir. Cem Arapça'da "toplantı" demek, camii de "toplanılan yer" demektir. Cemleri özgün haliyle yaşayan yol-erkan sürdüren ocaklardır. Tarsus Tarsus (Hititçe: "Tarşa"), Mersin ilinin en doğusundaki ilçesidir. İlçe doğuda Adana, batıda Mersin merkez, kuzeyde Pozantı ve Çamlıyayla, güneyde Akdeniz ile çevrilidir. Tarihte en yaygın Kilikya olarak anılan bölgede bulunan ilçenin Hitit Uygarlığı başta olmak üzere köklü bir uygarlık geçmişi vardır. Hititler döneminde Tarsus, Kizzuvatna eyaletinin bir kentiydi. Tarsus, şu anki nüfusuyla Türkiye'nin 54 ilinden büyüktür. İlçe Berdan ovasından (Tarsus ovası) kuzeye doğru engebeli arazi boyunca son yıllarda hızla gelişmektedir. Çok zengin bir tarihi olup, bazı dini inançlar yönünden önemli bir kenttir. Kur'an'ın Kehf Suresinde geçen Ashab-ı Kehf (Yedi Uyurlar)ın kaldığı mağaranın Tarsus'ta olduğuna inanılır. Yeni Ahit'in yazarlarından biri olan Pavlus da Tarsus doğumludur. Bu sebeple Hristiyanlarca da hac yeri olarak kabul edilmektedir. Kudüs'teki Kıyamet Kilisesi'nden sonraki en kutsal kilise olan Aziz Pavlus Kilisesi ve Aziz Pavlus Kuyusu Tarsus'ta bulunmaktadır. Bunların yanı sıra dünyanın ilk kanalizasyonlu Tarihi Roma Yolu, Roma hamamı da Tarsus'tadır. Kleopatra Kapısı da şehrin en eski kalıntıları arasındadır. 10 km kuzeybatısındaki Taşkuyu mağarası, Şelalesi ve özellikle Tarsus Barajı gezip görülesi yerlerden olup turizm açısından mükemmel bir tarihe ve de doğal güzelliklere sahiptir. Kuruluşu yaklaşık 8.000 yıl öncesine, Yeni Taş Çağı'na dayanan Tarsus'un Çukurova'nın içinde yer alması ve Toros Dağları'ndan İç Anadolu'ya geçit veren Kilikya kapısı sayesinde güneyden gelen göç ve ticaret yolları üzerinde olması, yerleşim yeri olarak seçilmesinde en önemli etkendir. Tarsus'un ismi ve kuruluşu hakkında, mitolojilerde ve eski yazarların anlatımlarında çeşitli bilgiler vardır. Bunların hemen hepsi Roma İmparatorluğu çağlarında, özellikle Augustos döneminde ortaya çıkmıştır ve hiçbiri tarihi bir gerçek olarak kabul edilemez. Mitolojiye göre, Antik Çağlar'da Tarsus Çayı'na, Kilikya'nın yeni halkı Cydnos adını vermiştir. Cydnos, mitolojide nehir tanrısına verilen isimdir. Azra Erhat, Cydnos için şöyle yazar: "Kilikya'da bugün Tarsus Çayı diye bilinen ırmağın tanrısı. Ana tarafından lapetos'un torunu sayılır. Cydnos'un Parthenios adlı bir oğlu olduğu ve Cydnos Irmağı' nın denize döküldüğü yerde bir kent kurup ona Parthenia demiştir. Burası da bugünkü Tarsus'tur." Mitolojideki Pegasus (kanatlı at) ya da Bellerophontes, Kilikya ovasında yolunu şaşırmış ve Tarsus'un bulunduğu yerde ayağı sakatlanmış olduğundan kente Latince ayak tabanı anlamına gelen Tarsos adı verilmiştir. Bu efsaneyi güçlendiren bir durumda İlyada'da Bellerophontes'in Aleian düzlüklerinde gezindiğinin söylenmesi, o dönemde düzlüklerin de Kilikya ya da Tarza olarak tanımlanması nedeniyle Tarza'nın aslında Tarsus demek olduğu düşünülmüştür. Bu ilişki, Luvi dilinde düzlüklere ya da ovalara Tebai (Kilikya) denmesiyle fazlasıyla güçlenmektedir. Diğer bir efsaneye göre kentin kurucusu eski Kilikya Tanrısı Sandon ile bir tuttukları Herakles'tir. Herakles'in resimleri MÖ 4. yüzyıla ait Tarsus sikkeleri üzerinde bulunmaktadır. Antik gezgin ve coğrafyacı Strabon, "Coğrafya" kitabında kentin kuruluşuyla ilgili olarak: "Tarsos'a gelince o, bir ovada uzanır, İo'yu araştırmak üzere Triptolemosla birlikte dolaşan Argoslular tarafından kurulmuştur." şeklinde bir bilgi verir. Bir efsaneye göre, bu kentin kurucusu Perseus'tur. Mitolojinin kahramanlarından biri olan Perseus, Hitit döneminde Andrasos olarak bilinen bir köyün yerinde Tarsus kentini kurmuştur. Diğer bir efsaneye göre Tarsus, Tarım Tanrıçası Demeter'in oğlu Triptolemos tarafından kurulmuştur. Antik Çağ'da Tarsus önemli bir tarım merkeziydi ve bu özelliği antik Tarsus sikkelerinde betimlenmiştir. Tarsus Mozaiği, 3. yüzyılda yapılan mozaikte Orfeus'un müziği ile vahşi hayvanları uslandırmasına ait tasvir. Antakya müzesi. Tarsus adı ve kentin Kilİkya Kralı Syennessis'in yönetim merkezi olduğu, ilk defa MÖ 401 yılında Ksenephon'un "Anabasis" kitabında belirtilmektedir. MÖ 5. yüzyılın ikinci yarısından İtibaren Tarsus'a ait sikkeler üzerinde, kentin ismi gerek Aramice ve gerekse Grekçe yazı ile Tarz ve Terzi şekillerinde görülmektedir. Tarsus'un bu şekilde bilinen adına çok daha önceleri Asur kaynaklarında rastlanılmaktadır. Asur kaynaklarında, önce Kilikya'nın merkezi olarak bildirilen Tarsus, Asur Kralı 3. Salmannassar (MÖ 859-825) ve Sanherib'e (MÖ 704-681) ait belgelerde Tarzi şeklinde anlatılmaktadır. Gözlükule Höyüğü'nde yapılan kazılar, bu yörede ilk yerleşmenin Yeni Taş Çağı dönemiyle başladığı ve Orta Tunç Çağı'na değin kesintisiz sürdüğünü ortaya koymuştur. Bir süre sonra Asur egemenliğinde kalan yöre, daha sonra Persler'in, MÖ 333'te ise Alexander'in (Büyük İskender) yönetimine geçmişti. MÖ 66'da Kilikya bir Roma vilayeti olunca, Tarsus da buranın merkezi durumuna getirilmiştir. Tarsus bu dönemde büyük bir gelişme gösterdi. Tarım ve ticaretin yanı sıra, Cydons'un yatağı taranarak büyük gemilerin bu akarsuda sefer yapmalarının sağlanmasıyla, Doğu Akdeniz, deniz ve kara yollarının birleştiği büyük bir ticaret ve kültür merkezi haline geldi. Yine bu dönemde kentin nüfusunun 450 bin kişiyi aştığı sanılmaktadır. Uzunca bir süre Tarsus dünyanın en büyük kenti olarak kaldı. Strabon, Tarsus'taki kültür yaşamı hakkında oldukça ayrıntılı bilgiler vermektedir. Strabon, birçok filozof,dil bilgini ve şairlerin Tarsus'ta yaşadığını,onların kültür hayatına olan etkilerini, her konuda büyük bir gelişme içindeki Tarsus'un bir bilim ve üniversite kenti olduğunu, halkın felsefeye ve diğer bilim dallarına büyük ilgi gösterdiğini ve bunları öğrenmeye istekli olduklarını; Tarsus'un bu konuda İskenderiye ve Atina'yı geçtiğini yazmaktadır. Strabon'dan, Tarsus'ta eğitim görenlerin yerli halktan olduğunu ve yabancıların nadir olarak geldiğini,eğitimini bitirenlerin bir kısmının yabancı ülkelere giderek orada eğitimlerine devam ettiklerini öğreniyoruz. Ayrıca Tarsus'ta stoik filozoflardan Antipator, Arhedemos, Nestor, Athenedoros kentleri dolaşarak okul açan Phutiades ve Diogenes, edebiyatçılardan Artemidoros ve Diodoros, Diony-sides'in yaşadığını yazar. Strabon Tarsus hakkında verdiği bilgilerin sonunda : "Roma kenti, Tarsuslu alimleri iyi ispat edebilir çünkü Roma gerek Tarsus'tan gerek İskenderiye'den gelen bu gibi alimlerle doludur." der.Bu bilgilerden Tarsus'un ticaret kenti olma özelliğinin yanında kültür ve üniversiteler kenti de olduğunu ayrıntıları ile öğreniyoruz. Tarsus'ta Antonius döneminde antik bilim adamlarının yazdıkları büyük kitaplar toplanarak 200.000 ciltlik, dünyada eşi bulunmayan bir kütüphane oluşturulmuştur. Tarsus'taki üniversite, Atina ve iskenderiye üniversitelerinden daha da ünlü idi. Tarsus'ta bulunan yazılı kitabelerde, burasının özgür bir kent olduğu yazılıdır. Tarsus'un özgür kurumlarından, Paulus ve birçok filozof faydalanmışlardır. Kozmopolit bir kent olan Tarsus, Roma yasalarına göre yönetilmiştir. Yunan kaynaklarında, Tarsus'taki tarihi eserler hakkında verilen bilgilerde; krallık sarayları, pazar yerleri, caddeler, köprüler, hamamlar, çeşmeler, haller, akarsu sahilinde gençlere ait gymnaziyum, stadyum ve Paulus Tapınağı anlatılmaktadır. Xenophon'dan sonraki antik yazarlar, Cydnos akarsuyunun kentin ortasından geçtiğini yazmaktadırlar. Strabon,Cydnos'un gymnaziyumun yanından geçtiğini, ilk önce Regma denilen bir göle döküldüğünü, burasının Tarsus'un limanı olduğunu ve orada gemi tezgâhları ile ticarethanelerin bulunduğunü yazar. Günümüzde de liman etrafında ve liman ile Tarsus arasındaki alanda yerleşim olduğunu ispat edecek izler vardır. Cydnos'tan Tarsus'a kadar gemilerin gelebilmesinin mümkün olduğu birçok yazar tarafından belirtilmekle ve antik Tarihçi Plutarkhos, Kleopatra'nın M.Antonius'u filosu ile birlikte Tarsus'ta ziyaret ettiğini yazar. Tarsus, Orta Çağ'da birçok Arap ve İslam bilgininin ilgi konusu olmuştur. Bunlar, Tarsus'un büyük ve güzel bir kent olduğunu, iç içe iki suru olup, surların beş kapısı ve etrafında hendekleri bulunduğunu yazmaktadırlar. Arap coğrafyacılar İbn-i Havkal (943), İstahri (951), Idrisî (12. yüzyıl) ve Ebü'l Fida (1273-1331) ile İranlı Coğrafyacı Ibn Hurdazbİh (820-912), Süryani tarihçi, filozof Abü'l-Farac Ibn-ü'I Ibri (1226-1286) yöreyi ve Tarsus'u ziyaret etmişlerdir. Bunlardan Coğrafyacı Ibn-ü'l Fakih'in eserinde "Ebu Süleyman Ferec'in 788 yılında, 5 kapısı ve 87 burcu olan Tarsus kentini ve surlarını onardığını" yazması, Müslüman Araplar'ın kente verdikleri önemin bir örneğidir. Abbasi halifesi Memun 20 yıl tek halife olarak hüküm sürdükten sonra Tarsus'ta 48 yaşındayken 9 Ağustos 833'de ölmüştür. Sıcak bir yaz gününde Tarsus'ta bir dere kenarında kardeşi Ebu İshak'la birlikte otururken oraya gelen bir hayvan yükünden aldığı hurmayı yemesinden sonra çok ateşlenip hastalandıktan sonra öldüğü bildirilir. İlk Abbâsî halifelerinin mezar yerleri saklanmakla beraber, Memun'un Tarsus'ta gömüldüğü çok muhtemeldir. Ünlü Osmanlı Kaptanı, coğrafyacı ve haritacı Piri Reis'in yazdığı "Kitab-ı Bahriye" adlı eserinin 4. cildinde Tarsus'la ilgili bilgiler bulunmaktadır. "...Tarsus deniz kenarından üç mil kadar içeride ova üzerinde kurulmuş bir kasabadır. Önünden Tarsus Çayı akar. Burada bulunan gölün (Rehg-rna=Aynaz) içine sandallar girerek 6 kulaç suda demir atarlar." 1671 yılında Tarsus'a gelen Evliya Çelebi, Tarsus hakkında şu bilgileri vermektedir :"... Tarsus kalesi bir düzlük üzerinde, denizden bir saat uzaklıkta, daire biçiminde olup Halife Memun yapısıdır. Çevresi 500 adım, iki kat sağlam bir kaledir. Tümüyle hendekle çevrilidir. Kalenin içinde üstü toprak damlı evlerle dolu üç mahalle vardır. Kalenin üç kapısı (batıda iskele, doğuda Adana, kuzeyde Bağ kapıları) vardır. Mevcut 15 cami içinde Eski Cami hicretten 300 yıl önce yapılmış, kiliseden bozma bir yapı idi. Geriboz kapısının iki yanında arslan, kaplan ve ejderha suretleri vardır ki, insan görünce korkar. Avının üstüne konmuş bir doğan sureti vardır ki sanki canlıdır. Bu garip acayip eserlerin tümü mermer taşından yapılmıştır. Yine bu kapının iki yanında beyaz mermer kitabeler içinde renk renk kufi yazı ile Arapça ve Süryanice yazılmış görmeye değer yazılar vardır ki, insan hayran kalır. Tarsus'ta ayrıca 5 kilise, 6 medrese, 7 Hristiyan sıbyan mektebi, 2 hamam, 2 han ve 317 dükkân vardır, İbrahim Halife Camii'ne bitişik 80 dükkân kagir bina kentin bedestenidir. Tüm sokakları kaldırımlıdır. Çünkü, temiz kumlu yollar olduğundan asla çamur olmaz. Tatlı limonu (lime), turuncu, zeytini, inciri, nar, hurma ve servileri, şeker kamışı, pamuğu meşhurdur. Verimli sahradır, âlâ camus yeridir. Bu kale içinden Bulgar Akarsuyu geçip Akdeniz'e karışır. Bu kentin suyu ve havası ağır olduğundan, bahardan sonra kentte bir tek kişi kalmayıp Bulgar yaylasına çıkarlar. Bu kalenin kuzey tarafında küçük bir iç kaleciği vardır. Gayet mamurdur. Her tarafı hendektir. Etrafı 500 adımdır. Yedi kuledir. Dizdarı ve neferleri yaylaya gidemediklerinden renkleri sarıdır. Halkı Rum, Gürcü, Ermeni ve Türkmen'dir. Arap fellahları da vardır. Minareleri Arabistan tarzındadır." Haçlı Seferleri ardından yörede kurulan Kilikya Ermeni Krallığı'nın egemenliğine, Memlükler'in vasalı Ramazanoğulları Türkmen Beyliği 1359'da son verdi. Yavuz Sultan Selim'in Mısır seferi ardından 1517'de Osmanlı egemenliğine giren Tarsus, önce Kıbrıs Eyaleti'ne, daha sonra da Adana Eyaleti'ne bağlı bir sancak merkezi oldu. Osmanlı İmparatorluğu'nun güçlü koruması altında 1832 yılına kadar herhangi bir işgale uğramayan Tarsus, bu yılda Kavalalı Mehmet Ali Paşa'nın oğlu İbrahim Paşa'nın, Çukurova'yı işgal etmesi ile 8 yıl kadar Mısır egemenliğinde kaldı. Bu dönemde Tarsus ovası yeni baştan planlı bir tarımsal üretime açılmış, Mısır'dan getirtilen uzun lifli pamuk burada daha geniş alanlarda üretilmeye başlanmıştır. Bataklıklar kurutulmuş, yeni su kanalları açılmış, Mısır'dan deneyimli tarım işçileri getirtilerek verimli ürün elde edilmiştir. 1839'da Kütahya anlaşmasıyla Osmanlılara iade edildi. 19. yüzyılın ortalarından itibaren dünya ticaret sistemine Mersin limanı yoluyla bağlantı kurmuş, kent bu dönemde kültür, ticaret ve özellikle tarım ve tarıma bağlı ekonomide, büyük gelişmeler elde etmiştir. İlçede hâlen ayakta duran tarihi mahallelerde gördüğümüz kimisi saray yavrusu, iki-üç katlı varsıl konutlar, bu dönem zenginliğini yansıtan sivil mimarlık örnekleridir. İlçede büyük bir grup oluşturan Gayrimüslimlere ait çok sayıda kilise inşa edilmiş, hâlen önemli bir eğitim kurumu olan Tarsus Amerikan Lisesi, Amerikalılar tarafından kurulmuştur. Kentte hala önemli bir Hristiyan nüfus yaşamaktadır. Tarsus, 1877'de Adana Vilayeti'ne bağlı bir sancak olmuştur. 7000 yıl süreyle kesintisiz devam eden önemli konumuyla yüksek uygarlık düzeyine çıkan Tarsus, 19. yüzyıl sonlarında yapılan ihmaller sonucunda denizle bağlantısı kesilmiş, deltadaki Aynaz gölü bataklığa dönüşmüştür. Bu kentin gelişmesini etkileyen başlıca olumsuz faktörlerden bindir. I. Dünya Savaşı'nın ardından 17 Aralık 1918'de Fransızlar tarafından işgal edilmiş, Türk Kurtuluş Savaşı'nın ardından 20 Ekim 1921'de imzalanan Ankara Anlaşmasıyla işgal sona ermiştir. Türkiye Cumhuriyeti'nin kuruluşu ile birlikte bataklıklar kurutulmuş, Berdan Çayı üzerinde baraj inşa edilmiş, her türlü tarımsal üretime elverişli çalışmalar yapılmış, karayolu ve demiryolu ağlarının üzerinde olmasıyla yeniden hızlı bir gelişme içine girmiştir, ilçede başta tekstil olmak üzere çok sayıda sanayi kuruluşu faaliyet göstermektedir. 1813 nüfus sayimlarina göre halki Ermeni,Yunan, Süryani, Türkmen, Arap nusayrilerden olusmaktadir MÖ 5000 yılına dayanan tarihinde görkemli dönemler yaşayan, çeşitli uygarlıklara kent merkezliği yapan, doğulu kervanların uğrak yeri ve ticaret merkezi olan ilçe, bu ticari özelliğini günümüzde de korumaya çalışmaktadır. Bereketli topraklara sahip olan Çukurova’da her türlü ziraatın yapılması ve sanayinin ham maddesi olan ürünlerin bolluğu, bu bölgede sanayinin gelişmesinde en önemli faktör olmuş. 1800'lü yılların ikinci yarısında, bölge potansiyelinin farkında olan yabancı ülkeler, pamuğun ilk işleme biçimi olan çırçır fabrikalarını faaliyete sokmuştur. Çırçır işletmelerinden iplik fabrikasına ilk geçiş, 1887 yılında Mavromati ve Şürekası İplik Fabrikası'nın açılmasıyla gerçekleşmiştir. 1920'de bölgede Tarsus Konserve Osmanlı A.Ş. kurulmuş ve Tarsus sanayisi daha da gelişmeye başlamıştır. Türkiye'de ilk elektrik enerjisi 15 Eylül 1902'de ilçede üretilmiş. Tarsus'un Ticaret Borsası'ndaki yıllık işlem hacmi 36 milyon lira dolaylarındadır. Bölge, ülke ekonomisinin küçülme tehlikesi yaşadığı dönemlerde bile üretime devam etmeyi başarmış ve hatta ihracat yapmıştır.Tarsus’tan yurt dışına satılan malların büyük çoğunluğunu tarıma dayalı sanayi ürünleri oluşturmaktadır. İhracatın %65’ini tekstil ürünleri kapsar. Bunun dışında gelişmiş sektörler arasında gıda, inşaat ve metal sayılabilir. Tarsus'un en çok dış satım yaptığı ülkeler arasında Fransa, Hollanda ve ABD yer almaktadır. Tarsus'ta Çukurova Sanayi,Berdan Tekstil, İzocam, Trakya Cam ve Çukurova Makina İmalat Sanayi gibi önemli tesisler yer almaktadır. Ancak bu fabrikalar dışında ekonomide çok büyük bir durgunluk vardır. Tarsus'un ekonomisinde tarım önemli gelir kaynağıdır.Türkiye'nin en verimli toprakları yine Tarsustadır. 202.400 hektarlık ilçe toprağının 154.902 hektarı tarım arazisi, 62.786 hektarı orman ve fundalık, 4080 hektarı çayır ve mera, 20.632 hektarı tarım dışı arazidir. Tarım alanlarının büyük bölümünün sulanması, gübrelenmesi ve yeni tekniklerin uygulanması ile toprağın verimi artırılmakta, ürünler iyi değerlendirilmektedir. Mersin ilinin en verimli ve en geniş tarım arazisi, Tarsus'un ovalık yöresindedir. Bununla beraber iklimin tarıma elverişli olması bu arazilerde her çeşit tarımın yapılmasını sağlamaktadır. Ovalık araziler de, ilkbaharda turfanda sebze ve meyveler, daha sonra sebze, kiraz ve üzüm ekilmektedir. Kış mevsiminde ise papaya, liçi, ananas, portakal, mandalina ve limon meyvelerinden başka kışlık sebzeler de ekilir. Pamuk, susam ve soya gibi yağlı tohumlu bitkilerden tahılların her çeşidine kadar tarla ürünlerinin ekimi bu verimli arazilerde yapılır. Yine Tarsus'ta iyi kalitede Kolombiya kahvesi üretimi denemeleri olumlu sonuç vermiştir.. Tarsus'un bazı köylerinde kurulan sığır İslah istasyonlarında çok verimli Holştayn tipi sığırlar yetiştirilmektedir. Sanayi yönünden de Mersin'in Merkez'den sonra en gelişmiş ilçesi Tarsus'tur. İlçenin tarım ürünlerini değerlendiren sanayi kuruluşları dışında, ülke ekonomisi için önemli olan tarım aletleri, makine yedek parçaları, takım tezgâhları yapan fabrikalar, şekerli yiyecek imalathaneleri, tuğla ve seramik fabrikaları, tekstil fabrikaları ve otomotiv sanayi vardır. Yerel TV Kanalları Yerel Radyo Kanalları Bazı Yerel Gazeteler Diğer Basın-Yayın Kuruluşları Yönetmenliğini Umut Hacıfevzioğlu'nun yaptığı senaryosunu Uğur Pişmanlık'ın yazdığı "Antik Çağda Tarsus ve Felsefe" belgeseli. TRT Belgesel Kanalı için çekilen ve danışmanlığını Uğur Pişmanlık'ın yaptığı "Çıplak Mahallesi" belgeseli. Anderson AnayasasÄ± Anderson Anayasası, 1723 yılında İngiltere Büyük Locası (bugün İngiltere Birleşik Büyük Locası) tarafından, üyeleri arasında bulunan James Anderson'a verilen görev ile yazılmış olan ve bu yasanın ana hatlarına günümüz düzenli Masonluğunca halen riayet edilen, Masonluğun ilk ve en önemli yazılı kurallar dizisi. Düzenli Masonluğun anayasası olarak kabul edilen metin, 1738, 1764 ve 1815 yıllarında revize edilmiştir. VikiKaynak'ta yer alan, 1723'teki ilk metindir. Orlando Bloom Orlando Bloom (d. 13 Ocak 1977, Canterbury), Ä°ngiliz sinema oyuncusu. Elf Legolas rolüyle Yüzüklerin Efendisi filminde ünlenmiştir. Will Turner rolüyle Karayip Korsanları, Paris rolüyle Truva, Drew Baylor rolüyle Elizabethtown ve Cennetin Krallığı'nda oynamıştır. Orlando Bloom, yazar bir anne ve profesör bir babanın oğlu olarak Canterbury’de dünyaya gelir. Orlando’yu ve ablası Samantha’yı küçük yaşta sanata yönlendiren kişi annesidir. Daha küçük yaşlarda oyunculuğa merak salan, aktör katıldığı sanat festivallerinden ilham alarak sanat yaşamına şiir yazarak başlar. Babasını dört yaşındayken kaybeden Orlando ve Samantha annelerinin kanatları altında hayata atılır. 1993'te 16 yaşındayken Londra’ya taşınan oyuncu "Casualty" gibi TV dizilerinde rol almaya başlar. 1997 yılında “Wild” filmiyle beyaz perdeye merhaba diyen sanatçı, üç yıl boyunca Guidhall School of Music and Drama’da eğitim görür. "12. Gece" ve "Troya Kadınları" gibi önemli oyunlarda rol alan genç aktör okul yıllarında bir arkadaşının evinin terasına çıkmaya çalışırken düşer ve sırtını incitir. Felç olmanın eşiğine gelen sanatçı, azmi sayesinde hastaneyi koltuk değnekleriyle terk eder. Bu olaydan kısa bir süre sonra “Yüzüklerin Efendisi” üçlemesinin oyuncu kadrosunun seçimlerinin olduğu tüm sinema çevrelerine duyurulur. 1999 yılında ikinci film olan “İki Kule”deki Faramir karakterini canlandırmak için seçmelere katılsa da, üçlemenin ünlü yönetmeni Peter Jackson, Orlando Bloom'un üç bölümde de önemli bir yere sahip olan Elf okçusu Legolas karakerini canlandırmasına karar verir. "Gladyatör"ün ünlü yönetmeni Ridley Scott'un kamera arkasına geçtiği "Cennet'in Krallığı"nda (Kingdom of Heaven) bir Fransız demircisiyken şövalye olan Bloom, daha sonra "Elizabethtown"da bir ayakkabı tasarımcısı olarak karşımıza çıktı. ""yle 2003 yılında romantik korsan Will Turner olarak yer alan Orlando Bloom, ardından "" ve 'nda yer aldı. Orlando Bloom 2010 yılında ünlü manken Miranda Kerr ile bir evlilik gerçekleştirmiştir. Bu evliliğinden Flynn Christopher Bloom adında bir erkek çocuğu dünyaya getirmiştir. Fakat Bloom 2013 yılında bu evliliğini bitirmiştir. Bloom, 14 Şubat 2019'da Amerikalı şarkıcı Katy Perry ile nişanlanmıştır. Perry'nin "Never Worn White" adlı müzik videosunda şarkıcının hamileliği açıklanmıştır. İstanbul Atatürk Fen Lisesi İstanbul Atatürk Fen Lisesi (İAFL), İstanbul'un ilk, Türkiye'nin ikinci Fen Lisesi'dir. İstanbul'un Kadıköy ilçesinin Kuyubaşı semtindedir. İstanbul Atatürk Fen Lisesi, 1982 yılında Fen Lisesi Projesi kapsamında dönemin Cumhurbaşkanı Kenan Evren’in isteği doğrultusunda kuruldu. 17. yy.'da V. Murat'a ait bir av köşkünün de yer aldığı 40 dönümlük bir bahçe içinde, Marmara Üniversitesi kampüsüne komşu bir şekilde yer almaktadır. Okul binası daha önceleri İstanbul Atatürk Eğitim Enstitüsü olarak kullanılıyordu. 12 Eylül Darbesi sırasında bina ve arsa garnizon komutanlığı olarak kullanılmıştır. İlk mezunlarını 1985’te veren okul her yıl Milli Eğitim Bakanlığının düzenlediği temel eğitimini bitiren öğrencilerin katıldığı TEOG (Temel Öğretimden Orta Öğretime Geçiş Sınavı) ile öğrenci almaktadır. Okulun marşı, ilk dönem öğrencilerinden Alper Eğmir ve Osman Teoman Turgut tarafından yazılmış, dönemin müzik öğretmeni Muzaffer Kamerli tarafından bestelenmiştir. İstanbul Atatürk Fen Lisesinde eğitim 30 kişilik sınıflarda karşılıklı tartışmalarla geçer. Yatılı olan öğrenciler etüt saatlerinde çalışmalarına aralıksız devam ederler. Matematik ve Geometri okul süresince en önemli ve temel dersler olarak kabul edilir. 4 sene boyunca verilen ileri düzey eğitim sayesinde öğrencilerin ilgi duydukları fen alanında kendilerini yetiştirmelerine olanak sağlar. Yabancı dil olarak İngilizce ve Almanca dersleri okutulmaktadır. Okulun hedefi bilimsel düşünmeyi ilke edinmiş donanımlı gençler yetiştirerek ülkenin bilimsel gelişimine katkıda bulunmaktır. Öğrencilerinin Ulusal ve Uluslararası Proje Yarışmalarında, Uluslararası Bilim Olimpiyatları ve Tübitak Bilim Ödülleri'nde başarı oranı çok yüksektir. İstanbul Atatürk Fen Lisesi, 1982 yılında Fen Lisesi projesi kapsamında Türkiye’deki ikinci fen lisesi olarak kurulmuştur. İlk mezunlarını verdiği 1985′ten bugüne mühendislikten tıbba, temel bilimlerden sosyal bilimlere Türkiye’nin yarınlarında söz sahibi olacak yetenekli, bilgili ve sosyal açıdan kendine güvenen, Atatürk ilke ve inkılaplarının takipçisi gençler yetiştiren, Türkiye'nin en gözde liselerinden biri olmuştur. İstanbul Atatürk Fen Lisesi, Marmara Üniversitesi Göztepe Kampüsü yanında, 5.Murat’ın av korusu (av köşkü 1960’larda yıkılmıştır) olarak bilinen tarihi bir alan içinde bulunmaktadır. İstanbul Atatürk Fen Lisesi’nin amacı Türkiye’nin ihtiyacı olan bilim insanlarını, mühendis ve doktorlarını yetiştirmektir. Bu amaçla kuruluşundan günümüze hedeflerinden taviz vermeyerek, ilk çizgisini her zaman muhafaza eden okulumuz, Türk eğitim ve öğretim sahasındaki önderliğini sürdürmeyi başarmıştır. Elde edilen Uluslararası Matematik, Biyoloji, Bilgisayar ve Fizik Olimpiyatları madalyaları, sayısız TÜBİTAK ödülleri bunun birer göstergesidir. Mehmet Nuri YAZICI (1982 - 1985) Abdürrahim KÖKSAL (1985 - 2003) Akif BAŞAK (2003 - 2014) Muzaffer GÜNEŞ (2014 -...) Okulda ikişer adet fizik, kimya ve biyoloji laboratuvarları ve kütüphane bulunmaktadır. Öğrencilerin bir kısmı okul pansiyonunda yatılı kalmaktadır. Toplu tiyatro seyirleri, okul partileri, konserler, İstanbul dışına geziler öğrenciler tarafından organize edilmektedir. 500 kişilik tiyatro salonu gerek okulun gerekse tiyatro gruplarının kullanımına açıktır. Sportif faaliyetlerde yer almak, boş zamanlarında futbol, basketbol, tenis ya da voleybol oynamak isteyen öğrenciler kapalı spor salonunu ders saatleri dışında kullanabilirler. Ayrıca okulun açık futbol ve basketbol sahaları da vardır. Okulda satranç ve GO gibi zeka oyunları için olanaklar sağlanmakla beraber akıl oyunları yarışması da yapılmaktadır. Amatörce müzik ile ilgilenen öğrenciler okulun müzik odasından faydalanabilir. Okulun çeşitli yarışmalara katılan müzik grubu yanında müzik öğretmeni eşliğinde Türk Sanat Müziği ve Türk Halk Müziği koroları kurulmuştur. 2017 yılından beri, Atatürk Fen Lisesi'nden 1995 senesinde mezun olan odullu film yonetmeni Seyfi Teoman anısına, İstanbul Liseler Arası Seyfi Teoman Kısa Film Yarışması, Atatürk Fen Lisesi öğrencileri tarafından düzenlenir. Çoğu konusunda uzman bilim insanı olmak üzere, üç bin kişiyi aşan İAFL mezunu bulunmaktadır. Her yıl sonbaharda AFLİM (İstanbul Atatürk Fen Lisesi Mezunları Derneği) tarafından organize edilen Mangal Günü yapılır.. Ek olarak, her sene Ocak ayının başında Atatürk Fen Lisesi mezunları, AFLIM'in düzenlediği Yılbaşı Yemeği'nde bir araya gelirler . AFLİM, 2016 yılından beri Atatürk Fen Lisesi öğrencilerine ve üniversitede okumaya devam eden mezunlarına burs imkâni sağlamaktadır . Bunun dışında mezunlar ve öğrenciler arasında köprü olarak, öğrenciler icin Meslek Tanıtım Günleri, seminerler düzenler; staj ve iş imkânları için gereken bağlantıları sağlar. Asiye NasÄ±l Kurtulur? Asiye Nasıl Kurtulur?, 1969 yılında Vasıf Öngören tarafından yazılmış oyun. Türkiye'nin en hararetli dönemlerinde yapılan "bize has bir tiyatro nasıl olmalı" tartışmalarının göbeğinde üretilmiş bir metindir. Ancak bu dönemin heyecanına uygun olarak, oyunun tam olarak Brechtyen olamadığını da görürüz. Malum 60'tan 70'lerin sonuna uzanan süreç Türkiye Tiyatrosu'nun gelişiminin doruğunda olduğu bir dönemdir. Ancak tüm dünyada yükselen Bertolt Brecht ve epik tiyatro trendinin, Türkiye'de ilk başlarda çok da iyi özümsenemediğini görüyoruz. Episodik yapı, yadırgatma efektleri ve şarkılar sanki yazılı bir reçete varmışçasına sahneye uygulanmıştır. Berliner Ensemble ile yürüttüğü çalışmaların ardından ülkeye dönen Öngören'in sinemaya da aktarılmış bu metni de epik tiyatroyu Türkiye'ye uyarlama çabasında olan bir metindir. Ezilen sınıfın tiyatrosu olarak, kapitalist düzenin yıkılması gerektiğini anlatan epik diyalektik biçimin gerektirdiği sınıf bilinci, bu oyuna tam olarak yansımaz. Ancak yine de kapitalizm ve burjuva düşüncesinin sapkınlığı sonuna kadar sergilenir. Brecht'in kendi oyunlarında da yapmaya çalıştığı üzere, Öngören bize bu sistem içindeyken kurtuluşun (insanca bir kurtuluşun) mümkün olmadığını gösterir. Nasıl olursa olsun, hangi çareyi denerse denesin, Asiye mutlu olamayacaktır. 1970 yılında Vasıf Öngören'in kurduğu Ankara Birliği Sahnesi 'nde Vasıf Öngören rejisi ile sahnelendi. Oyun İsveç'te, Kraliyet Tiyatrosu'nun Göteburg repertuvarına alındı. Rusça, Azerice, Kazakça, Yugoslavca ve Fransızca 'ya çevrilen oyun Sovyetler Birliği 'nde Televizyon filmi oldu. 1971 yılında Dostlar Tiyatrosu tarafından sahnelendi. 1973 yılında Nejat Saydam, 1986 yılında da Atıf Yılmaz tarafından filme çekildi. KomÃ¼nist Manifesto Komünist Parti Manifestosu (Almanca: Das Manifest der Kommunistischen Partei), Karl Marx ve Friedrich Engels tarafından ilk olarak 21 Şubat 1848'de yayımlanan yazı, komünizmin ilk bildirgesi. Komünist Birlik tarafından yetkilendirilen Marx ve Engels, birliğin amacını ve programını da çizer. Komünist Manifesto, proletaryanın burjuva düzenini ve üretim araçlarının özel mülkiyeti bir devrimle ortadan kaldırarak sınıfsız bir toplum düzenini gerçekleştirmesi gerektiğini söyler. Pembe kapaklı olan baskısı Türkiye'de "komünist" sözcüğünün kullanımının sakıncalı sayıldığı dönemde "pembe kitap" olarak anılmıştır. Manifesto'nun ilk sayfasında yazar olarak Friedrich Engels ve Karl Marx'ın isimleri birlikte yer alır ve ortak yazım şeklinde geçer. Marx'ın ölümünden sonra Engels, 1883 tarihli Almanca baskısının ön sözüne şöyle yazar: ""Manifesto'ya egemen olan temel düşünce... yalnızca ve tamamıyla Marx'a aittir."" Komünist Manifesto ilk olarak 1848 tarihinde Londra'da Almanca koyu yeşil bir broşür olarak basılmıştır. İlk İngilizce çevirisini Helen MacFarlane 1850 yılında yapmıştır. Kitap; Marx ve Engels'in 1871 Paris Komünü deneyimiyle ilgili bazı düşüncelerini kapsayan bir ön sözle 1872'de, 1882 tarihli Rusça baskıya yazılmış bir ön sözle, Marx öldükten sonra Engels'in 1883'te Almanca, 1890'da Almanca, 1892'de Lehçe ve 1893'te İtalyanca baskıya yazdığı ön sözlerle birlikte yeniden basılmıştır. 1888 yılında Samuel Moore'un Engels ile birlikte yaptığı İngilizce'ye çeviri, en çok kullanılan İngilizce baskıdır. Giriş bölümünde komünizm bütün Avrupa'nın korktuğu bir hayalete benzetilir, fakat korkup saldıranları defetmek için de komünistlerin de kendi görüşlerini açıklamalarının zamanı gelmiştir: İlk kısım Marx'ın tarihsel materyalizm görüşünü ortaya koyar: CH-1 , 1933 yılında inşasına karar verilen bir sahil devriye gemisi (Denizaltı savunma amaçlı) olan tekne II. Dünya Savaşı öncesi, Kanagawa ilindeki Yokosuka kentinde kurulu Uraga Senkyo tersanesinde 19 Haziran 1933’te kızağa kondu. 23 Aralık 1933 tarihinde denize indirilen tekne "CH-1" borda numarası ile 24 Mart 1934'te Japon İmparatorluk Deniz Kuvvetleri’ne katıldı. İki üniteden oluşan CH-1 sınıfı denizaltı avlama teknelerinin isim gemisidir. II. Dünya Savaşı’nın başlangıcında Filipinler harekatına katılan gemi daha sonra güneyde Java Deniz Muharebesi’nde kullanıldı. "CH-1" teknesi savaşın sonuna kadar konvoy refakat görevlerine tahsis edildi. Konvoy refakat görevleri sırasında birkaç kez hasar gördü. 2 Kasım 1944'te Singapur’un doğusunda (00° 48' kuzey, 107° 43' doğu koordinatları) Kraliyet Donanması'na ait denizaltısı tarafından hasar verilen gemi 14 Kasım 1944 tarihinde bu kez Amerikan Task Force-38 ünitesine ait uçaklar tarafından Filipinler’deki Mindoro Adası yakınlarında batırıldı. Tekrar yüzdürülen tekneye 28 Mayıs 1945'te Güney Çin Denizi’nde Yapara yakınlarında (06° 28' güney, 110° 37' doğu koordinatları) Amerikan denizaltıları ve ’den açılan top ateşi ile hasar verildi. 11 Temmuz 1946 tarihinde Singapur’un güneyinde batırılan tekne, 10 Ağustos 1946’da hizmet dışı kaldı. RapidShare Rapidshare, internette dosya barındırma hizmeti veren, merkezi İsviçre'de bulunan popüler bir paylaşım sitesidir. Kullanıcılar paylaşmak istedikleri dosyaları rapidshare sunucularına yüklemekte ve yükleme sonunda kendilerine yüklenmiş olan dosyaya ait bir bağlantı döndürülmektedir. Diğer kişiler bu bağlantı üzerinden dosyayı indirebilmektedir. Rapidshare ücretli olarak hizmet veren bir firmadır, ücretsiz kullanımda aynı anda sadece bir dosyanın indirilebilmesi, indirme hızlandırıcı programlara izin verilmemesi, belirli bir zaman için sınırlı büyüklükte indirme yapılabilmesi gibi kısıtlar vardır.Premium kullanıcılar dışındada ücretsiz olarak kullanıcılara sunmaktadır.. Ücret karşılığı edinilebilen Ayrıcalıklı Hesap (Premium Account) ile bu kısıtlar olmadan dosya indirmek mümküdür. RapidShare dünyanın en büyük depolama sitelerinden biridir. Sunucularında, 10 petabyte dosya bulunmaktadır, ve site üç milyon kullanıcıya sahiptir. Bu sunucuların bilgi aktarım hızı 920 GBPS'dir. RapidShare 31 Mart 2015 tarihinde kapanmıştır. RapidShare 27 MayÄ±s 2002 tarihinden beri hizmet vermekteydi. Rapidshare Christian Schmid tarafından yaratılmıştır, fakat şirketin yönetimini 2010 yılında şirketin CEO'su olan Bobby Chang'a bırakmıştır. RapidShare iki farklı internet sitesini yönetmektedir. Orijinal sitesi Rapidshare.de, Almanya'nın ulusal web sitesi kodu olan ".de"yi kullanmakta, ve merkezi bürosu Cham, İsviçre'dedir. İkinci internet sitesi, RapidShare.com, RapidShare.de ile ortak olarak işletilmektedir.. 1 Mart, 2010 yılında RapidShare.de bir anda kapandı, ve kullanıcıların çoğu RapidShare.com'a girdiler. Çünkü RapidShare.de'ye yüklenen dosyalar, kullanıcılar tarafından indirilemiyordu. RapidShare her ay milyarlarca ziyaretçi alarak, 2010 yılında en popüler 50 internet sitesinden biri haline gelmiştir. Son zamanlarda yaptığı yenilikler ile birçok uploader kaybetmiştir. Dünyanın en büyük paylaşım sitelerinden biri olan RapidShare'e Türkiye'den erişim 27.05.2011 tarihinde engellenmiştir. RapidShare sunucularına, kullanıcı aynı anda sadece bir tek dosya yükleyebilir. RapidShare, yükleme işlemi tamamlandığında kullanıcığa bir link verir, ve kullanıcı bu link ile dosyalarının indirilmesini sağlar. Kullanıcının RapidShare dosyaları arasında arama yapma hakkı yoktur. RapidShare paralı üyelerine; Sınırsız indirme hızı, belli periyotlarla beklemeden indirme, birkaç dosyayı aynı anda indirebilme, yarıda kalmış indirmeleri devam ettirebilme, 2 GB'ın üstünde dosya yükleyebilme/indirebilme, 50 GB'a kadar dosya yükleyebilme (tarihi geçmeden) olanaklarını sunar. Hesabı olmayan kullanıcılar için bazı kısıtlamalar vardır, örneğin iki dosya indirmesi arasında 15 dakika bekleme kuralı gibi. RapidShare dosya yönetimi için iki tane bilgisayar programı sunmaktadır. Bu programlar torrentleri kolaylıkla RapidShare serverlarına yükleme özelliğine sahiptir. Bu program, sunuculara yüklenecek dosyaların bir sıraya konmasına yarar. Fakat, sekteye uğramış yükleme işlemlerine devam edemez. Bu program Windows 98/ME/NT/2000/XP işletim sistemleri için uygundur. Herhangi bir kurulum gerektirmeden çalışır. Perl-tabanlı yükleyici de aynı zamanda yayınlanmıştır. Bu program, kullanıcıya RapidShare Uploader'dan çok daha fazla seçenekler sunar. Bir dosya yükleme veya dosya indirme işlemini durdurma/devam etme hakkını kullanıcıya tanır (sadece paralı üyeler içindir bu özellik). Bu program sadece Windows Vista ile uyumlu çalışmaktadır. Ville Laihiala Ville Laihiala (d. 13 Haziran 1973) Fin bir mÃ¼zisyendir. Taneli Jarva'nın Sentenced'tan ayrılmasından sonra vokal konumunda bu gruba katılmış, Down albümünden grup dağılıncaya kadarki tüm albümlerde (Down, Frozen, Crimson, The Cold White Light, The Funeral Album) vokalistlik yapmıştır. Bir yan proje olarak geliştirdiği, yine Finlandiya çıkışlı Poisonblack grubunun ilk albümü Escapextacy albümünde gitaristlik yapmış, bu sırada Sentenced dağılma kararı almış ve Laihiala Poisonblack'in ikinci albümü Lust Stained Despair'de J.P. Leppaluoto'nun gruptan ayrılması üzerine vokalleri üstlenmiştir. Viskiyle kirlettiği ses tonu onu diğer metal vokallerden daha farklı bir statüye yerleştirir zira ses rengindeki karakteristlik nitelikler kolay bulunur cinsten değildir. Buna rağmen canlı performansı hiçbir zaman çok parlak olmamıştır, detone olmasa da sahnede tükettiği alkol miktarının fazlalığının Laihiala'nın sahnedeki hareketlerine ve sesine ket vurduğu düşünülmektedir Poisonblack ile Sentenced ile Sentenced ile Bernardo Bertolucci Bernardo Bertolucci (16 Mart 1941, Parma - 26 Kasım 2018, Roma), İtalyan film yönetmeni. "Paris'te Son Tango" ("Ultimo Tango a Parigi") isimli filmiyle ün yapmıştır. CH-2 , 1933 yılında inşasına karar verilen bir sahil devriye gemisi (Denizaltı savunma amaçlı) olan tekne II. Dünya Savaşı öncesi, Japonya'nın başkenti Tokyo’da kurulu Ishikawajima Harima tersanesi tarafından 9 Haziran 1933'te kızağa kondu. 20 Aralık 1933 tarihinde denize indirilen tekne "CH-2" borda numarası ile 25 Mart 1934'te Japon İmparatorluk Deniz Kuvvetleri’ne katıldı. İki üniteden oluşan CH-1 sınıfı denizaltı avlama teknelerinin ikinci ve son gemisidir. II. Dünya Savaşı’nın başlangıcında Filipinler harekatına katılan gemi daha sonra güneyde Java Deniz Muharebesi’nde kullanıldı. "CH-2" teknesi savaşın sonuna kadar konvoy refakat görevlerine tahsis edildi. 27 Haziran 1945'te Lombok yakınlarında (07° 25' güney, 116° 00' doğu koordinatları) Amerikan denizaltısı tarafından batırılan tekne, 10 Ağustos 1945'te hizmet dışı kaldı. Kostas Ferris Costas Ferris (d. 1935), Yunan film yÃ¶netmeni. Transformatör Transformatör ya da kısa adıyla trafo iki veya daha fazla elektrik devresini elektromanyetik indüksiyonla birbirine bağlayan bir elektrik aletidir. Bir elektrik devresinden diğer elektrik devresine, enerjiyi elektromanyetik alan aracılığıyla nakleder.Transformatörler elektrik enerjisinin belirli gücünde gerilim ve akım değerlerinde istenilen değişimi yapan makinelerdir. Transformatör en basit halde, birbirine yakın konan iki sargıdan ibarettir. Eğer bu iki sargı ince demir levhaların üzerine sarılmışsa buna demir çekirdekli transformatör denir. Eğer demirsiz plastik tüp gibi bir çekirdeğe sarılmışsa buna hava çekirdekli transformatör denir. Sargılardan birine voltaj uygulanırsa, diğerinde de bir voltaj meydana gelir. Voltajın tatbik edilmesiyle ortaya çıkan akım, sargı etrafında bir manyetik alan doğurur. Bu alan, yakına konan diğer sargıda bir voltaj ortaya çıkarır. Ancak manyetik alanın daima değişerek çıkış sargısındaki voltajı devam ettirmesi gerekir. Birinci bobine tatbik edilen voltaj sabit olursa, diğer bobinde herhangi bir voltaj meydana gelmez. Ancak doğru akım sürekli olarak kapatılır ve açılırsa manyetik alan değişerek bir çıkış meydana gelir. Otomobillerde bulunan radyo alıcısındaki vakum tüp bu prensiple çalışır. Eğer her iki sargı tek bir demir çekirdeğe konur ve voltaj tatbik edilirse, demir çekirdek manyetize olur. Demir, uygun manyetik özelliklerinden dolayı tercih edilir ve bu suretle manyetik alan konsantre edilmiş olur. Bu yöntemle enerji kayıpları en düşük düzeyde kalır, verim % 97-99,9 gibi değerlere ulaşabilir. Bir transformatörün çıkış sargısı, giriş sargılarından daha fazla sayıda ise çıkış voltajı büyüyecektir. Akım şiddetiyse, bu oranın tersiyle değişir. Transformatörler yardımıyla gerilimi yükseltmek mümkün olduğu gibi, düşürmek de mümkündür. Transformatörün gücü manyetik alanın değişimine bağlı olduğundan, bu alan demir çekirdeği ısıtır. Bu sebepten demir çekirdekli transformatörler, genellikle 50 hertz'lik, düşük frekanslarda kullanılır. Demir çekirdeğin tek döküm olarak değil, ince levhalar şeklinde yapılması değişen manyetik alan kaynaklı dairesel Eddy akımlarından kaynaklanacak olan fazla ısınmayı önlemek içindir. Dairesel dönülebilir alan büyüdükçe bu akımlar artar. Bu sebepten dolayı, radyo frekanslarında çalışan transformatörler hava çekirdeklidir. Genel olarak transformatörler bir elektrik devresinde voltaj veya akımı düşürmek veya yükseltmek için kullanılır. Elektronikteyse esas olarak farklı devrelerdeki yükselticileri birleştirmek, doğru akım dalgalarını daha yüksek bir değerdeki alternatif akıma çevirmek ve sadece belirli frekansları iletmek için kullanılır. İzolasyon amacıyla ve bazen de sığaçlar ve dirençlerle beraber kullanılır. Elektrik akım iletiminde, esas olarak voltajı yükseltmek veya düşürmek için kullanılır. Ölçü aletlerinde özel transformatörler kullanılır. Esas olarak transformatörler, elektromanyetik indüksiyonla enerjiyi bir devreden diğer devreye geçirirler. Gerilimi yükseltmek özellikle elektrik enerjisinin elde edildiği yerden uzaklara nakledilmesinde gerekli olur. Çünkü yüksek akımla iletim yapmak P=I*R formülünde görüleceği gibi çok büyük güç kayıplarına sebep olmaktadır. Bu yüzden elektrik iletim sırasında gerilim yükseltilir akım düşürülür (V=I*R formülünden dolayı) ki minimum seviyede güç kaybı oluşsun. Yüksek güçlü transformatörler kullanım sırasında ısındıklarından yağlı soğutma düzenekleri ile soğutulurlar. Bu tür transformatörler, Buchholz rölesi adı verilen güvenlik donanımları yardımı ile aşırı ısınmanın zararlı etkilerine karşı korunurlar. Mekanizma Genel olarak bir makinenin dinamik analizinde uzuvları arasında hareket iletimi ya da kuvvet iletimi incelenir. Bu işlevlere göre bu katı cisimlerin birbirlerine bağlanarak oluşturduğu uzuvlar topluluğuna farklı isimler vermek, genelde olmasa dahi, yapılan işlevin tanımlanmasında kolaylık sağlamaktadır. Eğer bu katı cisimler topluluğunun analizinde hareket iletimi, yer değiştirme-hız-ivme, söz konusu ise bu katı cisimlerin birbirlerine mafsallanarak oluşturduğu düzeneğe mekanizma adı verilir. Jean-Luc Godard Jean-Luc Godard (d. 3 Aralık 1930) Fransız ve İsviçreli film yönetmeni ve sinema eleştirmeni. Fransız Yeni Dalgası'nın en etkili isimlerinden birisi. 1930 yılında İsviçre kökenli Fransız orta sınıf bir ailenin çocuğu olarak Paris'te doğdu. Babası kendine ait bir kliniği olan bir doktor, annesi ise İsviçre'nin tanınmış bankacı ailelerinden birisinin kızıydı. II. Dünya Savaşı sırasında İsviçre'de yaşadı , 1940'ların sonuna doğru ailesi boşanınca Godard etnoloji (budunbilim) okumak için 1949 yılında Sorbonne Üniversitesine girdi. Bu zaman dilimi boyunca Cineclub ve Cinemateque e katıldı. Godard Yeni Dalga Akımı'nı alevlendiren insan olarak bilinen Andre Bazin ile burada tanıştı. "Nouvelle Vague" (Yeni Dalga), geleneksel Fransa sinema trendinden farklı bir sinema biçimini kullanan, belli bir fikir üzerinde birleşip buna göre film çeken genç bir yönetmen grubunun oluşturduğu bir akımdır. Yeni Dalga içinde sayılabilecek yönetmenler Jean-Luc Godard, François Truffaut, Jacques Rivette, Eric Rohmer ve Claude Chabrol'dür. 1959 yılında eşzamanlı olarak çektikleri filmlerde verdikleri mesaj aynıdır: "Herkes film yönetmeni olabilir." Godard, Erich Rohmer ve Jacques Rivette ile "Cahiers du Cinéma"'yı çıkardı, aynı zamanda sinema ile ilgili makaleler de yazmaya başladı. Bir iki kısa film denemesinin ardından 1960 yılında ilk uzun metrajlı filmi Serseri Aşıklar'ın (A Bout de Souffle) çekimini tamamladı. Serseri Aşıklar (1960), Haftasonu (1967), Bir Artı Bir (1968) bu dönemin ürünleridir. Bu dönemde Godard deneysel çalışmalar yapmış , o günlerin önde gelen felsefi görüşlerine özellikle varoluşçuluk üzerine inşa edilmiş sinema tezlerini göz önüne almıştır. Tüm bu deneyler (örneğin yeniden tanımlanan senaristlik, Bertolt Brecht teorisinin sinematik uygulanması, geleneksel montaj biçiminin reddedilmesi, kamera ve ses sisteminin deneysel olarak farklı biçimlerde kullanılması) modern sinemanın olasılıklarını genişletmiştir. Godard, bu dönemde filmlerinde iletişim kopukluğu içindeki modern insanın farklı yaşam biçimlerini, akıldışı sosyal sistemleri, politik tartışma ve olayları konu almıştır. Godard o dönemde yükselen Maoculuk'tan etkilenmiş, burjuva sinema sistemi için film yapmayı reddetmiştir. Godard, dönemin Maoist öğrenci liderlerinden Jean-Pierre Gorin ile Dziga Vertov Grup'u kurarak, Gorin ile birlikte o dönemdeki siyasal görüşlerinin çerçevesini çizen bir dizi film çekmiştir. Bu dönem 'Dziga Vertov Stage' olarak adlandırılır ve 1969 yapımı "Le Gai Savoir" ile 1972 yapımı "Tout Va Bien" filmleri arasındaki zamanı içine alır. Grup ismini, sınıf çatışmasını analiz eden ve montajı devrimci bir biçimde kullanmaya çalışan ünlü Rus yönetmen Dziga Vertov'dan almaktadır. Sonraki dönemde, Godard kendisini modern dünyadan ayırıp, Grenoble isimli küçük bir şehre yerleşti ve “Eşsiz bir politik filmin sadece kendi ailesine göstereceği bir film olacağı” inancı ile video çalışmalarına odaklandı. Bu dönem, Anne-Marie Miéville ile subjektif video çalışmaları yaptığı video prodüksiyon stüdyosu'SonImage Film Company' ismine ithafen 'SonImage Dönemi' olarak adlandırılmaktadır. Godard dikkatini video yoluyla birçok insanla yaygın iletişim kurma imkânına verdi ve politik ideolojiden çok genel olayları ve insanların tecridini işledi. 1979 yılında Godard ticari sinema dünyasına tekrar geri dönmüştür. Bu dönemde çektiği filmlerin karakteristik özellikleri arasında bir uygunluk ve ortak payda bulmak kolay değildir. Godard bu dönemde yeni bir felsefik yaklaşımla farklı sinematik deneyler yapmaya, insan varoluşunun ve bazen de dinsel duyumun en derinlerine inmeye çabalamıştır. Yazgı (film, 2001) Yazgı, 2001 yılı yapımı bir Türk filmidir. Filmin yönetmenliği Zeki Demirkubuz tarafından yapılmıştı. Yabancı`nın birebir sayılamayacak uyarlamasıdır ve Musa karakteri Meursault karakterine benzemektedir. Gümrük memuru Musa, birbirinin zıddı iki olay arasında fark göz etmeyen birisidir. Annesinin ölümüne tepki vermeyen Musa, iki çocuk ve bir anneyi öldürmekten sorumlu tutulmasına da sesini çıkarmaz... 9 Haziran 2001/TÃ¼rkiye Kinematik Kinematik, (Yunanca "kinema", hareket), hareketi, sebep ve tesirlerini gözönüne almadan inceleyen mekaniğin bir bölümü. Kinematik, hareketin ve ondan doğan hız ve ivmenin anlaşılmasıyla kavranabilir. Hareket bir cismin sürekli, bir noktadan diğer bir noktaya olan yer değiştirmesidir. Hareketin en basiti, bir pompadaki pistonun hareketi gibi doğrusal harekettir. Diğer bir tür hareket de bir eğri boyunca olan yer değiştirme sonucu ortaya çıkar. Gezegenler ve uyduların yörüngelerinde bu tür bir harekete rastlanır. Hareketin anlatılmasında ve incelenmesinde vektörlerden istifade edilir. Çünkü, yer değiştirme, hız ve ivme vektörel birer büyüklüktür. Vektör, başlangıç noktası belirli ve ucunda ok işareti olan bir doğru parçasından ibarettir. Alınan yol, geçen zamana bölünerek ortalama hız bulunur. Bir cismin yörüngesindeki bir noktadaki hız, ani hız olarak tarif edilir. Eğer bir cisim sabit bir hızla hareket etmiyorsa, ivmeleniyor demektir. İvme, hızda birim zamanda meydana gelen değişikliktir. Örneğin, serbest düşme hareketinde ortaya çıkan yerçekimi ivmesinin değeri yaklaşık olarak 9,81 m/s²dir. Polarimetre Polarimetre, maddelerin optikçe aktifliklerini ölçen cihazdır. Polarimetre (polariskop da denir), biri sabit diğeri düşey bir düzlemde dönebilen iki kutuplayıcıdan meydana gelir. Kutuplayıcı olarak çoğunlukla kalsit kristalleri kullanılır. Bu iki kristalden birincisine (sabit olana) "polarizör", ikincisine ise (dönebilene) "analizör" denir. Işık polarizörden girip kutuplanarak analizör üzerine düşer. Analizör, polarizöre paralel halde iken ışık analizörün gerisine düşebilir, çapraz halde iken ışık analizörü geçemez. Ara durumlarda (ne paralel ne de çapraz durumlarda) ise aydınlanma şiddeti düşer. Çapraz durumdaki polarizör ve analizör arasına optikçe aktif bir madde konursa, analizörden ışık geçtiği görülür. Çünkü araya konan madde polarizörden çıkan ışığın kutuplanma düzlemini çevirmiştir. Çevirme miktarı, analizörü tekrar ışık geçmeyecek şekilde döndürerek bulunur. Böylece maddelere ait değişik çevirme açıları bulunabilir. Bu açılar optikçe aktifliğin miktarını gösterir. Çevirme açısının sağa veya sola olması durumuna göre maddeler sağ-sol optik izomeriye sahiptir, denir. Polarimetre, molekül boyutlarının ile konsantrasyon miktarının (derişikliğin) tayininde ve gıda maddelerinin kontrollerinde kullanılır. Hassas polarimetrelerde polarizör-analizör arasına, polarizör küçük bir açı yapacak şekilde üçüncü bir kristal kutuplayıcı konur. Böylece gözleme bölgesinde en karanlık durum aydınlanma ile mukayese edilerek daha kolay incelenir. Elektronik kontrollü otomatik polarimetreler halihazırda en hassas ölçmeyi yapabilen aletlerdir. Sadece şeker için kullanılan polarimetrelere "sakarimetre" de denir. Titreşim düzleminin dönmesini tayf analiziyle grafik halinde veren polarimetrelere de "spektropolarimetre" cihazları denir. Bazı maddelere ait optikçe aktiflik dış kuvvetlerin meydana getirdikleri gerilme ile değişmektedir. Cam selüloit, pleksi camı gibi maddeler, gerilimler sebebiyle çift kırıcı hale gelirler. Statik hesaplamalarda gerilime maruz kalacak elemanların yukarıdaki maddelerden yapılmış küçük modelleri, jips tabakaları arasında iki kutuplayıcı arasına konarak küçük kuvvetlerle gerdirilirler. Gerilen bölgeler çift kırıcı durumuna geçtiklerinden, modelin fotoğrafında gerilen bölgeler meydana çıkarak görülür. Bu tekniğe fotoesneklikle gerilim çözümleme denir. Kinetik Hareketi ona neden olan ve o hareketten doğan kuvvetleri de göz önüne alarak inceler. Kinematik büyüklüklere (konum, deplasman, hız, ivme, zaman, yol, yörünge) ek olarak parçacığın kinetik incelemesinde kuvvet, kütle, katı cisimin kinetik incelenmesinde kuvvet, moment, ve kütle eylemsizlik momenti bağıntılar içerisinde yer alır. Kinetiği cisim üzerine etkiyen dengelenmiş kuvvetler ve/veya momentlerle onların yol açtığı hareket veya bu hareketteki değişimler arasındaki bağıntıları inceleyen mekanik dalı olarak da tanımlayabiliriz. Termodinamik ile kimyasal bir tepkimenin yönü ve denge konumu hakkında bilgi edinmek mümkün olsa bile, hızı hakkında bilgi edinilemez. Bu nedenle, başlangıcından son buluncaya kadar bir kimyasal tepkimenin hızı ve bu hızın hangi şartlara ya da niceliklere bağlı olduğunun incelenmesi ve tepkime mekanizmasının irdelenmesine Kimyasal Kinetik adı verilir. Ä°nterferometri İnterferometri bilgi çıkarımı için elektromanyetik dalgaların üst üste getirildiği tekniktir. İnterferometri, astronomi, fiber optik, mühendislik, optik, oşinografi, sismoloji, spektroskopi (ve onun uygulama alanlarından kimya), kuantum mekaniği, nükleer ve parçacık fiziği, plazma, uzaktan algılama, biyomoleküler etkileşimler, yüzey profili, mikroakışkanlar, mekanik gerilme/gerilim ölçümü, velosimetri ve optimetri alanlarında önemli bir araştırma tekniğidir. Girişimölçer ya da İnterferometre ışığın girişim özelliğinden faydalanılarak çok küçük mesafelerin ve maddelerin kırılma indislerinin ölçümünde ve saydam cisimlerin yüzey düzgünlüğünün kontrolü için kullanılan bir ölçü aletidir. Girişimölçerin çalışma ilkesi şöyledir: Monokromatik (tek renkli) bir ışık kaynağından çıkan ışınlar, paralel demet hâline getirilerek kısmi geçirgen bir levha üzerine düşürülür. Bu levha, ışığı iki demete ayırır. Birinci demeti geçirerek bir paralel kaydırıcı lama gönderir. Kaydırıcıdan çıkan ışınlar, bir aynadan yansıtılarak tekrar kaydırıcıya düşürülür. Bu ışınlar kaydırıcıdan geçip tekrar kısmi yansıtıcı üzerine döner. Kısmi yansıtıcı bu sefer bu ışınları bir dürbüne gönderir. Kısmi geçirgen levhadan yansıtılan ikinci demet hâlindeki ışınlar ise, geçen ışınların yansıdığı aynaya dik olan başka bir aynadan yansıyarak tekrar levhaya döner. Levhaya geçen ışınlar da dürbüne ulaşır. Aynaların levhaya uzaklığı eşit alınarak iki demet arasındaki yol farkı sıfır olacak şekilde ayarlanır. İkinci demetin yansıdığı ayna, levhaya dalga boyunun yarısı kadar yaklaştırılırsa yol farkı yine dalga boyu kadar olur ve yine yapıcı girişim yani dürbünde ışık gözlenir. Ayna, levhaya dalga boyunun dörtte biri kadar yaklaştırılırsa yol farkı dalga boyunun yarısına eşit olduğundan yok edici girişim olur ve dürbün içi karanlık olur. Ayna sürekli yaklaştırılırsa karanlık ve aydınlık görünüm birbirini takip eder. Kararma sayısı, aynanın yaklaşma miktarını, dalga boyuna bağlı olarak verir. Bu durumda ayna, mikrometre olarak kullanılır. Girişimölçerde lazer ışınları kullanılarak ölçümler daha da duyarlılaştırılmıştır. Adrenalin Adrenalin (Epinefrin), böbreküstü bezlerinin iç kısımları tarafından öz bölgede salgılanan bir hormondur. Doğada bu hormonun görevi, organizmayı acil harekete hazırlamaktır. Etkisini, nabzın atışı, kanın iç organlar ve deriden kaslara sevk edilmesi, karaciğerdeki glikojenin glikoza değişmesi ve böylelikle, acil bir enerji kaynağı sağlanması şeklinde gösterir. Heyecan ve korku durumunda adrenalin salgılanması artar. Kan damarlarını genişletir. Acı hissini azaltır. Göz bebeklerinin büyümesiyle göze alınan ışık artar, daha net ve hızlı görüş sağlanır. Adrenalin hormonunun yarılanma ömrü iki dakikadır. Adrenalinin salg覺lanmas覺 s覺ras覺nda: Kuyubaşı, Kadıköy Kuyubaşı, Kadıköy İstanbul Anadolu Yakası 'nda yer alan bir semtin ismidir. Kadıköy 'den Üst Bostancı'ya giden minibüs yolu üzerinde bulunur. İstanbul Atatürk Fen Lisesi, Rana Beşe Sağlık Polikliniği ve Marmara Üniversitesi'nin bir kısmı bu semtte yer almaktadır. Komşu semtlerinden biri, Müjdat Gezen Sanat Merkezi'nin yer aldığı Ziverbey'dir. Afoni Afoni kısmi veya tam ses kaybı. Afoninin sebepleri, genellikle konuşma kaslarını kontrol eden sinirlerin hastalığı veya zedelenmesi, boğaz, gırtlak hastalıkları veya nörozdur. Histerik afoninin nedeni, şuuraltı, hiç konuşamamak veya özel bir durumda konuşmamak arzusudur. Akne Akne, yüz, omuzlar, sırt ve göğüsteki yağ bezleriyle ilgili bir deri hastalığı. En çok 14-20 yaşlar arasında görülür ve bu hastalığın tipik belirtileri olan siyah noktalar, sivilceler, gençlerin bu en hassas devirlerinde genellikle psikolojik rahatsızlıklara yol açar. Yağ bezlerinin kanalında bir tıkaç oluşur ve bu tıkacın başı sertleşip siyahlaşır. Bazen, kanal tıkalı olduğu halde, bez, yağ salgılamaya devam eder ve böylece içi yağ dolu bir kist oluşur. Siyah noktalara tıpta komedon adı verilir. Genetik yatkınlık, stres, yağlı kozmetik ürünler, hiperandrojenizm risk