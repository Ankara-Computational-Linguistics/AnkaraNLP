Liga ACB, Copa del Rey, Supercopa de España ve Katalan Basketbol Ligi şampiyonlukları yaşayarak toplam 4 kupa kazanıp olağanüstü bir sezon geçirdi. Navarro 2008-09 sezonunda Liga ACB finallerinin, Copa del Rey'in ve Supercopa de España'yın MVP'si seçilme onuruna erişti. Final-four'una kadar yükselip sonra da 3. olma başarısı gösterdikleri EuroLeague'te harika performansıyla yılın en iyi 5'ine seçildi ve kariyerinde ilk kez turnuvanın normal sezonunun MVP'si seçilme başarısı gösterdi. Navarro ayrıca 2008-09 sezonunun Avrupa'da yılın en iyi basketbolcusu ödülüne layık görülme onuruna erişti. İspanyol oyuncu 2008-09 sezonunda Liga ACB'de maç başına 14.7 sayı 1.9 ribaund 3.4 asist ortalamaları ile oynadı ve EuroLeague'te ise maç başına 14.7 sayı 3.6 asist 1.6 ribaunt ortalamaları tutturarak olağanüstü geçen bir sezonu geride bıraktı. Navarro ligde oynanan normal sezonda Valencia BC maçında 24 sayı atarak bu sezonki en verimli performansını sergiledi. Copa del Rey'de Valencia BC ile oynanan yarı final maçında 15 sayı atarak takımının maçı 77-72'lik bir skorla galip gelip finale yükselmesi için yardımcı oldu. İspanyol oyuncu 2009-10 sezonunda EuroLeague finalinde oynanan Olimpiakos maçında attığı 21 sayıyla takımına karşılaşmayı 76-58 kazandıran isim oldu. Bununlan birlikte takımıyla birlikte kariyerinde 2. kez EuroLeague şampiyonluğu yaşadı ve final-four'da gösterdiği performansla MVP seçilme onuruna erişip hem de turnuvanın en iyi ilk 5'ine seçilme başarısı gösterdi. Ayrıca takımıyla birlikte sezonda EuroLeague'in yanı sıra Copa del Rey, Supercopa de España ve Katalan Basketbol Ligi şampiyonlukları yaşadı. Navarro Supercopa de España'yın finalinde gösterdiği performansla finalin MVP'si seçildi ve sezonda bir kez daha Avrupa'da yılın basketbolcusu ödülüne layık görüldü. Ayrıca EuroLeague'de son on yılın en iyi takımına (2001-10) seçilmeyi başardı. Navarro 2009-10 sezonunda ligde maç başına 14.1 sayı ortalamalası ile oynadı ve EuroLeague'te ise maç başına 14.1 sayı 3.1 asist 1.3 ribaunt ortalamaları ile oynayarak bir başarılı yılı daha geride bıraktı. Navarro 15 Ocak, 2011 tarihinde ligde oynanan San Sebastián Gipuzkoa BC maçında 34 dakika süre alıp attığı 27 sayıyla iyi bir performans göstermesinin yanında takımına maçı 85-83 kazandıran isim olmuştur. 11 Haziran günü lig play-off finalinde oynanan Bilbao Basket maçında attığı 23 sayıyla takımına maçı 74-67 kazandırıp seride 2-0 öne geçirerek şampiyonluk yolunda çok önemli bir adım atmışlardır. Navarro 2010-11 sezonunda takımıyla birlikte Liga ACB, Copa del Rey, Supercopa de España, ve Katalan Basketbol Ligi şampiyonlukları yaşayarak toplam 4 kupa kazandı. Ayrıca İspanyol oyuncu gösterdiği performansıyla Liga ACB'de finallerin ve Supercopa de España'yın MVP'si seçildi ve EuroLeague'de seznun en iyi ilk 5'ine seçildi. Ayrıca sezonda bir kez daha Avrupa'da yılın basketbolcusu seçildi ve bu ödülü 3. kez art arda kazanan ilk oyuncu olarak tarihe geçti. Navarro 2010-11 sezonunda lig'de 14.1 sayı ortalaması EuroLeague'de ise maç başına 14.1 sayı 2.8 asist 1.5 ribaunt ortalamaları ile oynayarak başarılı bir sezonu geride bıraktı. Navarro 23 Ekim, 2011 tarihinde ligde Bizkaia Bilbao Basket ile oynanan maçta 27 sayı atarak takımının maçı 91-72 kazanmasını sağlayan isim oldu ve maçın en skorer ismi oldu. Obradoiro CAB ile oynanan maçta 22 sayı attı ve zorlu geçen maçı takımının 89-83 kazanmasını sağladı. İspanyol oyuncu 26 Nisan, 2012 günü ligde oynanan Caja Laboral maçında 31 sayı 10 asistlik muazzam performansı ile Double-double yaptı ve sezonun en iyi performansını ortaya koyup takımına maçı 97-89 kazandıran isim oldu. Sezonun sondan 2. maçında Real Madrid ile oynanan El-Classico olarak adlandırılan derbi maçında 23 sayı atarak harika bir performans sergiledi ve takımının maçı 86-83 kazanmasında kilit rol üstlendi. Navarro EuroLeague final-four'unda oynanan Olimpiakos maçında 18 sayı atmasına rağmen takımı 68-64'lük mağlup olup elenmekten kurtulamadı. İspanyol oyuncu sezonda takımıyla birlikte Liga ACB ve Katalan Basketbol Ligi şampiyonlukları yaşayarak toplam 2 kupa kazandı ve EuroLeague'te final-four oynama başarısı gösterse de yarı finalde yenilip 3. lük maçına kalmaktan kurtulamadılar. Ayrıca EuroLeague'te gösterdiği performansıyla bir kez daha turnuvada yılın en iyi 5'ine seçilme başarısı gösterdi. Navarro 2011-12 sezonunda Liga ACB'de maç başına 13.3 sayı 2.9 asist 1.4 ribaunt ortalamaları ve EuroLeague'de 13.6 sayı 3.2 asist 1.3 ribaunt ortalamaları ile oynayarak sezonu geride bıraktı. Navarro 1998 yazında düzenlenen FIBA 18 Yaş Altı Avrupa Basketbol Şampiyonasında altın madalya kazanan İspanya millî takımının bir parçası oldu. İspanyol oyuncu ayrıca 1999 FIBA 19 Yaş Altı Dünya Şampiyonası'nda finalde ABD'nin genç millî takımını sürpriz bir şekilde mağlup edip altın madalya kazanan millî takımında da forma giydi ve bu takımda ayrıca şimdiki NBA oyuncuları Raúl López ve Pau Gasol ile birlikte oynadı. İspanya a millî takımı kadrosuna ilk kez Sidney'de düzenlenen 2000 Yaz Olimpiyatları'nda mücadele edicek takıma çağrıldı ve hem kendi adına hem de takımı adına kötü bir turnuva geçirdi. Navarro 2001 Avrupa Basketbol Şampiyonası turnuvasında da millî takımının formasını terletti ve üçüncülük maçında Almanya ile oynanan maçta 27 sayıyla harika bir performansa imza atarak millî takımının turnuvada bronz madalya kazanmasını sağladı. Ayrıca turnuvada maç başına 15 sayı ortalaması ile oynayarak oldukça genç ve tecrübesiz yaşına rağmen iyi bir performans göstererek adından söz ettirdi. Daha sonra o millî takımın düzenli oyuncusu olduktan sonra İsveç'te düzenlenen 2003 Avrupa Basketbol Şampiyonası turnuvasında millî takımı ile birlikte finale yükselip gümüş madalya kazanmayı başardı. İspanyol oyuncu 2004 Yaz Olimpiyatları'nda ise millî takımıyla 7. oldu ve ABD'ye yenilip elendikleri karşılaşmada 18 sayı atsa da takımının maçtan mağlup olup turnuvayı kapamasına engel olamadı. İspanya millî takımı Pau Gasol olmadan mücadele ettiği 2005 Avrupa Basketbol Şampiyonası turnuvasını 4. sırada tamamlamayı başardı. Navarro turnuvayı maç başına 25.2 sayı gibi muazzam bir istatistikle kapasa da sayı krallığında maç başına 26.1 sayı ortalaması ile oynayan Alman yıldız Dirk Nowitzki'nin ardından 2. sırada kaldı. İspanyol oyuncu turnuvadaki en iyi performanslarını Letonya'ya 35 İsrail'e 36 sayı gibi muazzam istatistiklerle sergilemiştir. 2006, Ağustos ayında Japonya'da düzenlenen 2006 FIBA Dünya Basketbol Şampiyonası'nda finalde Yunanistan'nı 101-95 yenip altın madalya kazandıkları turnuvada millî takımının formasını giymiştir. İspanyol oyuncu turnuvada maç başına 14 sayı 2.7 ribaund 2.1 asist ortalamasıyla oynamasının yanında en iyi maçlarını Litvanya'ya karşı 22 sayı final maçında Yunanistan'a karşı 20 sayı ile oynayarak çıkarmıştır. Navarro Eylül, 2007'de İspanya'nın Madrid kentinin ev sahipliği yapıp düzenlediği 2007 Avrupa Basketbol Şampiyonası turnuvasında finalde Rusya'ya kaybederek gümüş madalya kazanan millî takımın bir parçası oldu. Turnuvadaki en iyi maçını yarı finalde Yunanistan'a karşı 23 sayı atarak oynamış ve turnuvada maç başına 11.4 sayı 1.4 asist ortalamalarıyla oynamıştır. İspanyol oyuncu Pekin'de düzenlenen 2008 Yaz Olimpiyatları'nda millî takımı ile finalde ABD'ye kaybederek gümüş madalya kazanmıştır. Navarro final maçında kaybettikleri ABD karşılaşmasında 18 sayı kaydetmeyi başardı. O 2009 Avrupa Basketbol Şampiyonası'nda millî takımıyla altın madalya kazandıktan sonra 2010 FIBA Dünya Basketbol Şampiyonası turnuvası çeyrek finalinde sürpriz bir şekilde Sırbistan'a elenerek 6. oldular. İspanyol oyuncu İspanya millî takımı ile birlikte 2011 Avrupa Basketbol Şampiyonasında da altın madalya kazanmayı başararak şampiyon unvanını korumuş oldu. Navarro final maçında Fransa'ya karşı kazanıp şampiyon oldukları karşılaşmada 27 sayı ile oynayarak turnuvadaki en iyi maçlardan birini çıkardı ve turnuvada maç başına 18.7 sayı 3.0 ribaund 1.5 asist ile oynayarak harika bir turnuva geçirdi. Ayrıca bu performansıyla turnuvanın MVP'si seçilme onuruna erişmesinin yanında EuroBasket en iyi 5'ine seçilme başarısı gösterdi. İspanyol oyuncu ayrıca yarı finalde oynanan Makedonya maçında attığı 35 sayıyla mükemmel bir performans sergilemiştir. Navarro millî takımıyla beraber Londra'da düzenlenen 2012 Yaz Olimpiyatları'nda finalde ABD'ye kaybederek gümüş madalya kazanmıştır. Slovenya'da düzenlenecek olan 2013 Avrupa Basketbol Şampiyonasında ise o sakatlığı nedeniyle forma giyememiş kadrodan çıkarılmıştır. Liga ACB Liga ACB (ya da ACB Ligi) İspanya'daki en üst düzey basketbol ligidir. İspanya Basketbol Ligi 1956 yılında "Liga Nacional" adıyla kurulmuştur. 1983 yılında ismi ve statüsü değişerek Liga ACB adını almıştır. FIBA kuralları uygulanan ligde her sezon 18 takım mücadele etmektedir. Yıldız Savaşları: Bölüm VI - Jedi'ın Dönüşü Yıldız Savaşları: Bölüm VI - Jedi'ın Dönüşü (Özgün adı: "Star Wars Episode VI - Return of the Jedi"), Richard Marquand'in yönettiği ve George Lucas ile Lawrence Kasdan'ın senaryosu yazdığı 1983 yapımı bir uzay operası filmi. Yıldız Savaşları serisinin 3. filmidir. Fakat hikâyenin kronolojik sıralamasına göre serinin 6. filmidir. Film 25 Mayıs 1983 tarihinde sinemalarda gösterime girmiştir. Serinin 6. filminde, Luke Skywalker ve arkadaşları, Bulut gezegeninden Karbon dondurucuda Boba Fett'e teslim edilen ve Jabba the Hutt tarafından borcu için tutsak alınan Han Solo'yu kurtarmak üzere Tatooine gezegenine giderler.Jabba the Hutt Luke'un Jedi güçlerini küçümser, onu ve beraberindekileri Sarlac canavarına yem etmek üzere kum denizine götürür. Fakat Luke Güc'ü kullanarak (Biraz da R2D2'nun yardımıyla) Jabba ve adamlarını kum denizine gömer. O esnada İmparatorluk ikinci Ölüm Yıldızı'nı isyanı yok etmek üzere büyük bir saldırı için hazırlamaktadır. İsyan güçleri de boş durmaz. Bu onların son saldırısı olacak nitelikte bir girişimdir. Sullust sistemine yerleşmişlerdir. Luke Skywalker, eğitimini sona erdirmek için sabırsızlanmaktadır. Dagobah'a döner ve 900 yaşını geçenen Yodayı hasta, bitkin bir halde bulur. Yoda'dan babası hakkındaki gerçeği kesin biçimde öğrenir. Daha sonra Yoda öğrencisi Obi-Wan gibi güçle bütünleşerek yok olurken Luke'u kafası karışmış bir halde bırakır. Gezegenden ayrılmak için son hazırlıklarını sürdüğü sırada Obi-wan'ın ruhu belirir. Luke artık geçmişe dair tüm sorularını cevabını alacaktır. Obi-wan babası hakkındaki gerçeği neden anlatmadığını açıklar ve Luke'un kendisine olan kırgınlığını ve kızgınlığını giderir. Sözünü ettiği bir diğer sırsa bir ikiz kız kardeşi olduğudur. Jedi hislerini izleyen Luke O'nun Leia olduğunu anlar. Obi-wan şimdilik bu gerçeği gizlemesi konusunda O'nu uyarır. Çünkü bu gerçek imparator için kullanabileceği bir silah olabilir. Asilerin önderliğinde hazırlanan operasyonun planları için yapılan oturum devam ederken Luke'da Dagobah'dan döner ve ele geçirilen bir imparatorluk mekiği ile Endor ayında inşa edilen kalkanı yok edip Ölüm Yıldızı'nın savunma sisiteminden mahrum bırakacak gönüllü grupta eski dostları Han ve Leia'nın yanında yer alır. Darth Vader oğlunun geldiğini bilmektedir ama imparator'a onu götürmek için acele etmez. Luke'un kendiliğinden geleceğini bilmektedir. Luke babası ile yüzleşmeden önce Endor Ayı'nda Leia ile kouşur ve O'na gerçek annesini hatırlayıp hatırlamadığını sorar. Leia çok az şey anımsadığını çok güzel ama hüzünlü olduğunu anlatır. Luke önce görevi tehlikeye attığı için Endor'u terk etmesi gerektiğini, Darth Vader'ın kendisinin buradaki varlığını hissettiğini söyler ve O'nun babası olduğunu ekler. Leia bu gerçekle dehşete düşmüş görünür. Kardeş olduklarını anlattığında ise nasıl olduğunu anlayamasa da sanki hep bunu bildiğini söyler. Luke Vader ile yüzleşmek için Ewok şehrinden ayrılır. Endor ayında ve yörüngede İsyancı Kuvvetleri ile İmparatorluk Ordusu karşılaşmak üzeredir. Aynı sıralar farklı bir yol izleyen Luke babası Vader'a onu aydınlık tarafa çekebileceği ve İmparatorun şeytani yönüne ikna olacağı inancıyla teslim olur. Ama düşündüğünün aksine Vader, kendisini İmparatora teslim eder. İmparator onu karanlık tarafa çekmek arzusundadır. Luke'u kışkırtmak ve öfkeye kapılıp saldırmasını sağlamak amacıyla İsyancı Güçlerinin ölüm yıldızı için hazırladıkları saldırdan haberdar olduğunu ve aslında her şeyin kendi planı dahilinde gelişen bir oyun olduğunu anlatır. Yapım aşamasında olduğu için çalışmadığı zannedilen Ölüm Yıldızı da aslında çalışır durumdadır. Dolayısıyla saldırı sonuçsuz kalacaktır. Çarpışma Luke'un gözleri önünde başlamıştır. İmparator, açıkladığı bu gerçekle Luke'un öfkesine yenik düşüp saldırması için O'nu kışkırtmak istemektedir. O'na "Benim genç Padawanım" derken de karanlık tarafın cazibesine kapılıp yeni çırağı olacağından da yüzde yüz emindir. Genç ve deneyimsiz Luke çok geçmeden İmparatora karşı koyamaz ve saldırır. Ama imparatorun sadık hizmetkarı Darth Vader ışın kılıcıyla saldırısına karşılık veren kişi olur. Darth Vader ve Luke, baba ve oğul imparatorun önünde savaşırlar. İmparator mücadeleyi zevkle izler. Luke babasıyla savaşmak istemez ama Darth Vader onu buna mecbur eder. Luke ondan kaçsa da zihninden Leia'nın varlığını keşfeden Vader son kozunu oynar. Eğer O karanlık tarafa geçmezse kızkardeşinin geçebileceğini söyler. Luke, Leia'yı kaybetme dürtüsüyle, tıpkı Anakin'in Padme'yi kaybetme dürtüsüyle yaptığı üzere kendini kaybederek saldırır. Darth Vader Luke'un bu kadar güçlü olduğunu görünce zorlanır ve yavaş yavaş kaybetmeye başlar sonunda Luke , Darth Vader'ı sıkıştırır ve öfkesine yenilir babasının sağ elini keser vs Darth Vader yere yığılır. İmparator Palpatine için Luke yeni bir Anakin, Vader'da yeni bir Kont Dooku'dur artık. İmparator "Babanı öldür ve benim yanımda babanın yerini al" der. Luke bir süre önce babasıyla ilk savaşında kaybettiği eline sonra babasının kopmuş eline bakar ve kim olduğunu hatırlar. İmparatora dönerek bir zamanlar babasının olduğu üzere bir Jedi olduğunu ve asla karanlık tarafa gitmeyeceğini belirtir. Bu sözler İmparatora O'nu asla kazanamayacağını anlatmaya yeter. Öfkeyle sith yıldırımlarını yağdırmaya başlar. Luke çırpınır, babasına yardım etmesi için seslenir. Vader doğrulur. Ya efendisine itaat edecek, oğlu ölecek ya da oğlunu kurtarmak için efendisini yok edecektir. O an Vader'ın içindeki -saf- Anakin uyanır ve imparator Palpatin'i, Darth Sidious'u kollarıyla kavrayıp boşluğa fırlatır. Anakin Darth Sidious 'un ölümcül yıldırımlarına maruz kaldığı için ölmek üzeredir. Luke babasını hangara kadar sürükler. Ama Anakin yere yığılır. Son bir isteği vardır. Luke'u -oğlunu- bir kez olsun kendi gözleriyle görebilmektir. Luke babasını yıllarca Vader'a hapseden kaskı çıkarır. Anakin Mustafar'daki düellodan arta kalan hasarlı yüzüyle gülümsemektedir. Kız kardeşine kendisi hakkında yanılmadığını söylemesini ister ve ölür. Dışarıda ise ittifak güçleri zafer kazanmış ve 2. Ölüm Yıldızı da yokedilmiştir. Luke babasıyla vedalaşıp, cesediyle beraber Endora iner ve yakarak cenazesini gömer .Son sahnede gücün karanlığını terk eden Anakin Skywalker, Yoda ve Obi-Wan güçle bütünleşmiş halde Luke'a görünürler ve efsane mutlu sonla biter. Not: 2004 yılında çıkan DVD versiyonunun final sahnesinde ruh halinde görünen ve Sebastian Shaw'ın canlandırdığı Anakin Skywalker dijital ortamda değiştirilmiş ve ve 'da rol alan Hayden Christensen eklenmiştir. Mısır'ın dördüncü hanedanı Mısır tarihi'nin Dördüncü Hanedan‘ı içinde yer alan bilinen yöneticiler. Antik Mısır'ın Üçüncü, Dördüncü, Beşinci ve Altıncı Hanedanları genellikle Eski Krallık dönemi altında gruplanırlar. Mısır'ın dördüncü hanedanı Eski Krallık'ı oluşturduğu varsayılan dört hanedandan biridir. Bu hanedanının firavunları Mısır'ın simgesi sayılabilecek piramitleri inşa ederek, Antik Mısır'ın en bilinen kralları olmuşlardır. Bu hanedanın her kralı mezar veya anıt mezar olarak kullanılmak için en azından bir tane piramit yaptırmıştır. Üçüncü Hanedan gibi bu krallarda başkenti Memphis'te tutmuşlardır. Hanedanın kurucusu Sneferu'nun üç piramit yaptırdığı bilinmektedir ve bazılarını ise dördüncü piramitini de yaptırdığına inanmaktadırlar. Her ne kadar kendisinden sonra firavun olan ve Hetepheres I'den olan oğlu Keops (Khufu) Mısır'daki en büyük piramiti yaptırmıştır, ancak Sneferu diğer tüm firavunlardan daha çok taş ve tuğla hareket ettirmiştir. Keops, oğlu Kefren ve torunu Menkaura piramitlerini yaptırarak sonusuz üne kavuşmayı başarmışlardır. Bu piramitleri yapmak için insan gücünü organize etmek ve beslemek için büyük güce sahip merkezi bir hükûmet gerekmekteydi, ve mısırbilimciler Eski Krallık'ın yüksek kültür seviyesinde olduklarına inanmaktadırlar. Her ne kadar, bu anıtları kölelerin yaptığına inanılsada, piramitler ve çevrelerindeki araştırmalar bunların Mısır'ın her tarafından, Nil'in yıllık taşmalarında tarlalarının sular altında kaldığı zamanlarda, gelmiş olan köylülerden oluşan işgücü (corvée) ile yapıldığını göstermektedirler. Piramitler Mısır'ın Dördüncü Hanedan boyunca benzeri olmayan bir refah içinde olduğu gösterirken, yine piramitler o topraklarda yaşayanlara zorla çalıştırmanın anımsatıcı olarak kalmışlardır ve kralların özellikle Keops'un tiran olarak hatırlanmasını sağlamıştır: ilk olarak Westcar Papirüsü'nde, bin yıl sonra ise Herodot ("Tarihler", 2.124-133) tarafından yazılmış olan efsanelerde. Torino Kral Listesi'nin ilk örneğinde, iki kral hariç tüm kralların isimleri kayıtlıdır. Yazıcı eksik olan isimlerin yerine Mısır dilinde kayıp anlamına gelen "wsf" kelimesini ekleyerek belirtmiştir. Sextus Julius Africanus Manetho'nun bu kayıp yerlere Bikheris ve Tamphthis isimlerini yerleştirdiğini rapor etmiştir, ancak Eusebius her ikisindende bahsetmemektedir. Bazı yetkililer (K.S.B. Ryholt gibi) Africanus'u takip ederek listeye bu isimlerin muhtemel Mısırca karşılıklarını eklemektedirler; diğerleri ise hiç eklememektedirler. Mısır'ın komşuları ile bilinen kayıtlı ilk ilişkileri bu hanedan zamanında başlamıştır. Palermo taşındaki kayıtlara göre Sneferu zamanında kereste yüklü 40 geminin adsız yabancı bir ülkeden geldiği yazılıdır. Keops ve Djedefra'nın isimleri Abu Simbel'in 65 km. kuzeybatısında Batı Çölü'nde gnays taşocaklarında yazılı olarak bulunmuştur; Keops, Kefren ve Menkaura'nın hüküm sürdüğü zamanlara ait nesneler Biblos'da açığa çıkartılmıştır ve Kefren'in hükmünde daha uzağa giderek Ebla'ya ulaşmıştır, bu ise diplomatik hediyelerin veya ticaretin kanıtıdır. Bu hanedanın nasıl son bulduğu bilinmemektedir. Tek bilinen Dördüncü Hanedan'a ait bazı yöneticilerin Beşinci Hanedan'dan Userkaf'ın yanında kalmalarının tasdik edildiğidir. Mısır'ın beşinci hanedanı Mısır Tarihi'nin Beşinci Hanedan‘ı içinde yer alan bilinen yöneticiler. Antik Mısır'ın Üçüncü, Dördüncü, Beşinci ve Altıncı Hanedanları genellikle Eski Krallık dönemi altında gruplanırlar. Mısır'ın beşinci hanedanı Antik Mısır'ın Eski Krallık'ının bir parçası olarak sayılır. Manetho bu kralların Elephantine şehrinden yönettiklerini yazmıştır fakat arkeologlar saraylarının Ineb-hedj'de ("Beyaz Duvalar") olduğunu gösteren açık kanıtlar bulmuşlardır. Firavun Userkaf'ın bu hanedanı nasıl kurduğu kesin olarak bilinmemektedir. Orta Krallık zamanında yazılmış olan Westcar Papirüsü'nde bir hikâye anlatılmaktadır. Bu hikâyeye göre; Dördüncü Hanedan'ndan Keops'a bir kehanet söylenmektedir, kehanet Sakhbu'da Ra'nın rahibinin doğacak üçüzleri Keops'u ve vârislerini devireceğini ve bu çocukları, isimleri Userkaf, Sahura, ve Neferirkara, nasıl öldürmeye çalışacağından bahsetmektedir. Ancak son yıllarda, bilginler bu hikâyenin en iyi şekilde bir efsane olabileceğinin farkına varmışlardır ve bir hanedandan diğerine geçiş hakkındaki bilgi eksikliğini kabul etmektedirler. Bu hanedan esnasında, Mısır dininde çeşitli önemli değişiklikler olmuştur. Bilinen en erken cenaze töreni duaları (Piramit Metinleri olarak bilinir) kraliyet mezarlarına kaydedilmeye başlanmıştır. Tanrı Ra'nın kültü daha fazla önem kazanmıştır, ve Userkaf'tan Menkauhor'a kadar olan krallar Abusir'de veya yakınlarında Ra'ya adadıkları tapınaklar inşa etmişlerdir. Daha sonra bu hanedanın sonlarında, Osiris kültünün önem kazandığı varsayılmaktadır, bu özellikle Unas'taki mezarlarda bulunan yazıtlardan anlaşılmaktadır. Bu dönemde kraliyet dışı Mısırlılardan Djedkare Isesi'nin veziri Ptahhotep bilgeliğinde dolayı büyük ün kazanmıştır; "Ptahhotep'in Vecizeleri" kopyalayıcısı tarafından onun adına yazılmıştır. Kraliyet dışı mezarlar da kraliyet mezarları gibi yazıtlarla süsleniyordu, fakat dualar veya büyüler yerine duvarlara merhumun yaşamöyküsü yazılmaktaydı. Önceki gibi, seferler Sinai'deki Wadi Maghara ve Wadi Kharit'e turkuvaz ve bakır kazıp çıkartmak ve Abu Simbel'in kuzeybatısına gnays çıkartak için gönderilmişlerdir. Ticaret seferleri güneye Punt'a malakit, mürrüsafi, ve altın ve gümüş alaşımı elde etmek için gönderilmişlerdir, ve Biblos'taki arkeolojik buluntular Fenike şehrine diplomatik seferlerin gerçekleştirildiğinin kanıtıdır. Marmara Denizi yakınındaki Dorak kazı alanında bulunan nesneler üzerinde çeşitli Beşinci Hanedan krallarının isminin bulunması, ticaretin bir kanıtı olabilir fakat gizemini korumaktadır. Mısır'ın altıncı hanedanı Antik Mısır tarihi'nin Altıncı Hanedan‘ı içinde yer alan bilinen yöneticiler. Antik Mısır'ın Üçüncü, Dördüncü, Beşinci ve Altıncı Hanedanları genellikle Eski Krallık dönemi altında gruplanırlar. Mısır'ın altıncı hanedanı birçok yetkiliye göre Antik Mısır'ın Eski Krallık'ının son hanedanı olarak sayılır, ancak "The Oxford History of Ancient Egypt" (baskı, Ian Shaw, 2000) Yedinci ve Sekizinci Hanedanları Eski Krallık'ın bir parçası olarak saymaktadır. Manetho bu kralların Memphis'ten, veya Mısırca "Mennefer", yönettiğini yazmıştır. Şehrin ismini Unas tarafından yakına yaptırılan piramitten aldığını düşünülmektedir; arkeologlar bu konuda Manetho ile aynı fikirdedir. Hanedan I. İput ile evlenen Teti tarafından kurulmuştur. Genel olarak İput'un Beşinci Hanedan'dan Unas'un kızı olduğuna inanılmaktadır. Bu hanedanın diğer ünlü üyleri içinde, Antik Mısır tarihinin 94 sene en uzun süre hüküm süren kralı II. Pepi ve bazı yetkililerce yalnız Mısır'ın değil tüm dünyanın ilk kadın yöneticisi ve bu hanedanın son yönetici olan Nitiqret'dir (ayrıca Yunanca şekli ile Nitocris olarak da bilinir). Bu hanedan boyunca, seferler Sinai'deki Wadi Maghara, Wadi Hammamut ve Hatnub'a turkuvaz ve bakır kazıp çıkartmak için gönderilmiştir. Firavun Djedkara güneye Punt'a ve kuzeye Biblos'a ticaret seferleri göndermiştir, ve I. Pepi sadece buralar değil Ebla'ya kadar seferler düzenletmiştir. Kraliyet dışı mezarlarda büyüyen sayıdaki yaşamöyküsü yazıtları ile, erken yöneticiler hakkında bilinen bilgiler genişlemiştir. Örneğin, I. Pepi'e yapılan başarısız bir komplo öğrenilmiştir. Ayrıca genç kral II. Pepi tarafından yazılmış bir mektup ele geçirilmiştir, bu mektupta II. Pepi seferlerinden dönen bir grubun Nubiya'nın güneyinde yer alan Yam'dan getirdiği pigmeden dolayı çok heyecanlığından bahsetmektedir. Bu kraliyet dışı mezarlardaki yazıtlar daha sonra kralın mutlak gücünü zayıflatacak olan soyluların büyüyen gücünün bir örneğidir. Sonuç olarak, uzun bir yaşam süren II. Pepi'nin ölümünden sonra, tebaası II. Pepi'den sonra gelecek kralın otoritesine karşı çıkacak kadar güçlenmişlerdi ve bu da Eski Krallık'ın hızlı sonunu getirmiştir. Rockİstanbul Rockİstanbul. 2004 ve 2005 yıllarında İstanbul Kilyos sahilinde yapılmış olan festival. Gülün Adı (film) Gülün Adı, İtalyan yazar Umberto Eco'nun aynı isimli romanının sinemaya uyarlanan filmi. Yönetmenliğini Jean-Jacques Annaud'un üstlendiği film, İtalya, Fransa, Almanya ortak yapımı (1986). Film, roman kadar geniş yankı yapmasa da, kitaba olan ilgiyi artırmış, Baskerwille'li rahip William rolünde Sean Connery'yi görmek, izleyiciyi ayrıca memnun etti. Senaryo romana sadık bir şekilde uzun diyaloglardan, betimlemelerden uzak, cinayetler, bilgiye olan tutku, ihtiraslar üzerine kurulmuştur. Film genelde başarılı bulunmuş, romana gelen aşırı yorumların tersine başarılı bir uyarlama yönünde olmuştu. Konusu Orta Çağ İtalyası'nda geçen film, biri diğerinden ilginç karakterlerle, manastırın, romandaki o ilginç atmosferini izleyiciye iyi yansıtmaktadır. Konusu, 14.yy'ın Avrupası'nda, siyasi bir çalkantının olduğu zamana denk gelir. İmparator ve papalık makamının yetki savaşı, kilisenin halk üzerindeki etkisi, halkın kiliseye olan bakışı, Hristiyan tarikatlar arası sürtüşmeler, bilgiye olan açlık, ihtiraslar ve özellikle de romanında ana teması olan cinayetler, üzerine yapılmış polisiye bir yapım. Fransiskenler'in lideri Cesenalı Michelle'in, İsa ve Havarileri'nin yoksul olduğunu, yoksul bir yaşam sürmenin gerektiğini söylemesinin ardından, imparator, Fransiskenler'e karşı bir yakınlık hisseder. Oysa Papa XXII. İoannes, tüm tezlerini yetki ve varlık üzerine kurmuştur. İtalya'nın kuzeyinde bir manastırda cinayet işlenmiştir. Saygın ve bilgili bir Fransisken olan Baskerwilleli rahip William "(Eski sorgucu)", olayı araştırmak üzere imparator tarafından görevlendirilir. Babası tarafından, rahip William'ın yanına eğitilmesi için verilen genç rahip Melkli Dom Adso da bu görevde hazır bulunur. Senaryosunu oluşturan romana gelen aşırı eleştiriler filmine pek yansımadı. Film genelde başarılı bulununmuş, yorumlar genelde " filmi daha iyi, romanı daha iyi " gibi görüşler üzerine olmuştu. Bu belki de, romanın eleştiriye maruz kalan konularına fazla değinilmeyip, ayıklanarak yapılmasının bir sonucu olabilir. ManastÄ±r Diğerleri Casio Casio, Nisan 1946'da imalat teknolojisinde uzmanlaşmış bir mühendis olan Tadao Kashio tarafından kuruldu. Kashio'nun ilk büyük ürünü olan "yubiwa piposu", bir sigara tutacak parmak halkasıydı, bu da kullanıcının dumanını pelete toplayıp kullanıcının elini serbest bırakarak sigarasını rahat içmesini sağlıyordu. II. Dünya Savaşı'ndan hemen sonra Japonya yoksullaşma sürecine girdi, bu nedenle sigaralar değerli oldu ve bu buluş başarılı oldu. Kashio ve kardeşleri (Toshio, Kazuo ve Yukio), 1949'da Ginza, Tokyo'daki ilk İş Dünyası Fuarı'nda bir elektrikli hesap makinesini gördükten sonra, kendi hesaplayıcılarını geliştirmek için "yubiwa piposu"ndan elde edilen kârlarını kullandılar. O zamanlardaki hesap makinelerinin çoğu mekanik dişli sistemleri kullanıyordu ve elle bir kol çalıştırılarak veya bir motor kullanılarak çalıştırılabilirlerdi (bkz. Mekanik hesap makinesi). Kardeşlerden Toshio, elektronik konusunda bilgiliydi ve solenoidleri kullanarak bir hesap makinesi tasarlamıştı. Masa büyüklüğündeki hesap makinesi 1954 yılında bitirildi ve Japonya'nın ilk elektro-mekanik hesap makinası oldu. Hesap makinesinin merkezi ve daha önemli yeniliklerinden biri, 10 tuşlu sayı tablasının kullanılmasıydı; o zamanlar diğer hesap makineleri "tam tuş takımı" kullanıyordu; bu sayede her bir tuş yeri (1'ler, 10'lar, 100'ler vb.) dokuz ayrı tuşun görevini yapabiliyordu. Diğer bir ayırt edici yenilik, diğer hesap makinelerinde kullanılan üç görüntüleme penceresi yerine tek bir ekran penceresinin kullanılmasıydı (her bir bağımsız değişken için bir tane ve bir cevap için bir tane). 1957'de Casio, röle teknolojisine dayanan dünyanın ilk tümü elektrikli özlü yapıdaki hesap makinesini, 485.000 yen karşılığında satılan Model 14-A'yı piyasaya sürdü. 1957'de ayrıca Casio Computer Co., Ltd.'nin yapılandırılması da gerçekleştirildi. 1980'lerde, uygun fiyatlı evler için elektronik müzik klavye aletleri ve çalgıları popüler hale geldi. Şirket, ürettiği kol saatlerinin çeşitliliği ve yeniliği ile de ünlü oldu. Hem dijital hem de analog kuvars saatlerin ilk üreticilerinden biriydi. Aynı zamanda saat hesap makinesi de satmaya başladı. Saatleri birçok farklı saat dilimini görüntüleyebilen, sıcaklık, atmosfer basıncı, yükseklik ve hatta Küresel Konumlama Sistemi göstergeleriyle donatılmış ilk saat üreticilerinden biriydi. Casio'nun dikkat çeken sayısız dijital kamera yenilikleri arasında, QV-10 dâhil, arkasında bir LCD ekrana sahip ilk tüketici dijital kamerası (1995 yılında Hiroyuki Suetaka liderliğindeki bir ekip tarafından geliştirildi), ilk tüketicilere yönelik üç megapiksel kamera, ilk gerçek ultra kompakt model ve seramik lens teknolojisini içeren ilk dijital fotoğraf makinesi bulunmaktaydı. Casio'nun geliştirdiği ürünler arasında hesap makineleri, saatler, yazar kasalar, aydınlatıcılar, dijital fotoğraf makineleri (Exilim serisi), filmli kameraları, dizüstü bilgisayarlar ve mini dizüstü bilgisayarlar, cep telefonları, elektronik klavyeler, cep bilgisayarları (E-Data Bank), elektronik sözlükler, dijital günlükler (erken dönem PDA'lar), elektronik oyun aletleri, bilgisayar yazıcıları ve taşınabilir televizyonlar. 1970'li ve 80'li yıllarda, Casio, elektronik hesap makineleri (bilimsel dâhil) ve elektronik müzik aletleri ile tanınıyordu. Günümüzde Casio, en yaygın şekilde dayanıklı ve güvenilir elektronik saatler üretmesi ile bilinir. Şok dirençli G-Shock serisi saatleri popülerdir; 1983 üretimi G-Shock DW-5600C'nin koleksiyoncular tarafından arandığı bilinmektedir. Casio, 1980'li ve 1990'lı yıllarda yerleşik oyunlar içeren çok tutulan sayısal/elektronik saatler üretmiştir. Casio, Müslümanlara zamanında ve doğru yoldan dua etmelerine yardımcı olması için tasarlanmış bir "Namaz Pusulası" saati gibi yerel pazarlar için ürünler de geliştirmiştir. Not: Bu, seçilmiş hesap makinelerinin bir listesidir. Parantez içindeki rakamlar yaklaşık olarak piyasaya giriş yılını ifade eder. Not: Bu, seçilmiş modellerin bir listesidir. Clement Attlee Clement Richard Attlee (3 Ocak 1883 - 8 Ekim 1967), Britanyalı siyasetçi. İşçi Partisi (Birleşik Krallık) başkanı (1935–55) ve Britanya başbakanı (1945–51). Orta halli bir ailenin oğlu olan Putney, Londra'da doğdu ve avukatlık eğitimi aldı. I. Dünya Savaşı sırasında binbaşı olarak Çanakkale ve Mezopotamya cephelerinde Osmanlı'ya karşı savaştı. Başında Halil Kut Paşa'nın bulunduğu, Kut'ul Amare cephesinde 5 Nisan 1916'da bacağından ve kalçasından ağır şekilde yaralandı ve cephe gerisinde tedaviye alındı. Kendi ifadesiyle şanslıydı, çünkü sonraki iki Osmanlı taarruzunda kendi birliğinden pek çok asker öldü ya da esir düştü. 1945 yılında Winston Churchill'in yerine Başbakan oldu ve 6 yıl bu görevi sürdürdü. 1967 yılında 84 yaşındayken Zatürre'den dolayı hayatını kaybetti. John Major John Major (d. 29 Mart 1943, Londra), İngiliz siyasetçi ve Birleşik Krallık başbakanı. 1990-1997 yılları arasına Muhafazakâr Genel Başkanlığı ve Birleşik Krallık başbakanlığı yapmıştır. 1979-2001 yılları arasında Margaret Thatcher'in kurmuş olduğu hükûmetlerde dışişleri bakanı, maliye bakanı ve Birleşik Krallık Parlamentosu Huntingdon üyesi olarak görev yapmıştır. İngiliz Muhafazakâr Parti'den Avam Kamarası temsilcisi olarak 1979'da seçildi ve parti içinde hızla yükseldi. 1989'da Başbakan Margaret Thatcher tarafından dışişleri ve sonra maliye bakanı olarak hükûmete atandı. Margaret Thatcher'ın istifasından sonra 1990'da parti lideri ve başbakan seçildi. Beklenmedik bir sonuçla 1992 Birleşik Krallık genel seçimleri'nden zaferle çıktı. John Major'ün ilk başbakanlık yılları 1990–93 arası ekonomik gerileme dönemine rastladı. Major'ün başında olduğu hükûmet gittikçe oy kaybetmeye başladi. Sonunda 1997 seçimlerinde Muhafazakâr oylar Tony Blair'in başında bulunduğu İşçi Partisi'ne kaydı ve John Major yerine başbakanlığa Tony Blair seçildi. Alaçat, Seydikemer Alaçat, Muğla'nın Seydikemer ilçesine bağlı bir . Eski ismi Girdev'dir. 2012 yılına kadar Fethiye ilçesine bağlı bir köyken, 2012 yılında Muğla'nın büyükşehir olmasıyla Seydikemer ilçesine bağlı bir mahalle statüsünü almıştır. Alaçat, il merkezi olan Muğla'ya 169 km., Fethiye'ye 39 km. uzaklıktadır. Amerika BirleÅŸik Devletleri'nde din Din, Amerikan kültüründe önemli bir rol oynamaktadır. Gelişmiş ülkeler arasında Amerika Birleşik Devletleri en dindar ülkelerden biri kabul edilmektedir. 2002 yılında yapılan "Pew Global Attitudes Project" anketine göre ABD'nin, dünyadaki gelişmiş ülkeler arasında vatandaşlarının çoğunluğunun dinin yaşamlarında çok önemli bir rol oynadığını ifade ettiği tek ülke olduğu ortaya çıkmıştır. John Kennedy 1960'ta başkan adayıyken Houston, Teksas'ta yaptığı bir konuşmada "Ben Katolik bir başkan adayı değilim. Kamu işlerinde kilisem adına konuşmam, kilise de benim adıma konuşmaz." demiştir. Katolik mezhebi eğer her Protestan mezhebi ayrı olarak sayılırsa ABD'deki en büyük mezheptir. Ancak bütün Protestan mezhepler topluca gözönüne alınırsa Katolikler'den daha fazladırlar. Amerika Birleşik Devletleri'nin laikliği orijinal bir devlet ve din ayrılığı ortaya çıkarmıştır. İkisi de bağımsızdır. Bu, başkan ve Kongre üyelerinin göreve başlarken dinî yemin etmelerini engellemediği gibi, anayasada "Kongre üyeleri hiçbir dinî kurum lehine kanun yapamazlar" hükmü bulunur. Bir yandan en liberal toplumsal ve iktisadi şartlar sağlanır, öte yandan doların üzerinde In God We Trust: "Tanrı'ya inanıyoruz" yazar. Amerika Birleşik Devletleri laik bir ülkedir ancak Avrupa ve Doğu, Ortadoğu laikliğinden farklı bir dini yapısı vardır. Din ve devlet iki ayrı saygın yapıdır. Resmî işlerde İncil üzerine yemin etmek, "Tanrı Amerika'yı korusun" duası Amerika Birleşik Devletleri'nde dine veya devlete ilişkin bir zaaf oluşturmaz, iki alan birbirine müdahale etmez. Sivil din bütün kurumlara işlemiştir. Başkan göreve başlarken dini yemin eder, her sabah gün doğmadan kalkıp İncil okur. Mahkemeler her oturum öncesinde ve Kongre açılışta yemin eder. Genel ulusal din kimliğinde dünya hayır ve şer güçlerinin çarpıştığı bir alandır. Amerika Birleşik Devletleri iyiliğin ve demokrasinin koruyucusudur, şer güçlere karşı düşmanlara oluşum halinde bile saldırabilir. Armageddon Savaşı, dünyanın sonunu getirecek savaş, Kudüs'e 90 km uzaklıktaki Megiddo'da yapılacak ve şer güçler yenilecektir. Tanrı özgürlüğü koruma görevini Amerika Birleşik Devletleri'ne vermiştir, seçilmiş millettir. Din olarak ise, Amerika Birleşik Devletleri'nde toplam; %71.9 Hristiyan (%48.9 Protestan ve diğer Hristiyanlar, %23 Katolik), %1.8 Mormon, %18.2 ateist ya da hiçbir dine bağlı olmayan, %2.1 Musevi, %2.5 diğer inançlardan, %0.8 Müslüman, %0.3 Üniteryen Üniversalist, %0.1 Pagan, Vikan ve Druid yaşamaktadır. Şinto, Kaodaizm, Sihizm, Jainizm, Taoizm, Bahailik, Ekankar, Amerikan yerli dini ve Kemetizm gibi diğer pek çok din de Amerika'da temsil edilmektedir. Hıristiyanlık üç ana kola ayrılır: Katolik, Ortodoks, Protestan. Katoliklik: Papa ruhani başkandır, yanılmaz. Kilise evrenseldir. Ruh, Baba ve Oğul'dandır. İsa ilahi ve insanidir. İsa ve Meryem günahsızdır, göğe yükselmiştir. Günah çıkarma ve itiraf, 7 sakrament, 20 konsil, ruhbanların evlenemezliği, cumaları et-yağ yememe, cennet cehennem ve araf inancı esastır. Haç soldan çıkarılır. Ayin dili ilke olarak Latincedir. Boşanma yasaktır, tekrar evlenen zina eder. Ortodoksluk: Ekümenik 4 Patrikliği vardır. Patrik ruhani liderdir. Papa isa'nın vekili ve yanılmaz değildir. 7 Konsile, ibadet dilinin ulusallığına, Arafa inanırlar. Keşiş, patrik, piskopos evlenemez, papazlar evlenebilir, boşanma şartlı olarak mümkündür. Vaftizden sonra konfirmasyon vardır, ekmeğe maya şaraba su katarlar. Haç çıkarma sağdandır. Ruh, Baba'dandır. Protestanlık: Lutherci İncil kiliseleri, Lutheryanlar. Kalvinistler. Papa yanılabilir. Teslis haktır, yorum herkesindir. 2 sakrament vardır: vaftiz ve evharista. Resim heykel, haç çıkarma yoktur. Günah çıkarılmaz, evlenme yasağı yoktur. Protestanlığın alt radikal kolları Baptist, Metodist, Kongregasyonist, Mormon, Quaker, Evanjelik olabilir. Genel yüzde olarak Katolik 25, Baptist 17, Methodist 7, Lutheryanlar 5, Presbiteryanlar 3, Mormonlar 2, Episkopallar 2'dir. Geri kalan yüzde 1'lik içinde Yehova'nın Şahitleri, Scienceler, Moonlar, Mennonitler, Amişler, Congregationaller, Quakerler, Reformcular, Nazarenler, Ortodokslar, Presbiteryenler, Adventistler, Pentokostlar bulunmaktadır. Bodies Without Organs Bodies Without Organs (BWO) elektronik pop türü müzik yapan bir gruptur. Isveç'te 2004 yılında kuruldu. 2006 yılından itibaren isimlerini BWO olarak kısalttılar. Grubun üyeleri Alexander Bard, Marina Schiptjenko ve şarkıcı Martin Rolinski'dir. Ayrıca grup Anders Hansson grubun beste ve söz yazarlarından ve de Army of Lovers'dan Jean-Pierre Barda ile çalışmaktadır. Grubun ismi corps-sans-organes felsefesinden almıştır, Fransız filozof Gilles Deleuze ve psikoanalist Félix Guattari 1972 yılında yayımladıkları kitap "L'Anti-Œdipe" ta detaylı anlatılmıştır. Grubun beyni Bard, yazar ve filozofur, kendi kitabı "Netocracy - The New Power Elite And Life After Capitalism" ve "The Global Empire", bu felsefeden alıntı yapmıştır. Kitabı Isveçli filozof Jan Söderqvist'le birlikte yazmıştır. İlk albümleri"Prototype", Rusya'da Aralık 2004'te yayımlandı, toplam yedi adet top 20 lik 45 lik çıkarttı İsveç ve Doğu Avrupa ülkelerinde. Ayrıca İsveç'te platinyum plak sahibi oldular. İkinci albüm "Halcyon Days", Nisan 2006' da yayımlandı, Altın plak ve dört adet hit şarkı çkardı. Ayrıca, "Sixteen Tons Of Hardware" ve "Chariots Of Fire", İngiliz kulüp listelerinde ilk 10 a girmeyi başardı. Yeni single "Save My Pride" Mayıs 2007'de yayımlandı, ve Temmuz 2007'de Türkiye'de Radio Mydonese'da top 40 countdown da 1 numaraya kadar yükseldi. 2005 yılında Melodifestivalen'e "Gone" ile katıldılar, fakat finale ulaşamadılar, Yarı finalde elendiler. 2006 yılında, tekrar Melodifestivalen'e "Temple of Love" ile katıldılar, bu sefer finale çıkmalarına rağmen Carola'nın arkasından ikinci oldular. Fakat "Temple of Love" İsveç'te 1 numara olmayı başardı ve albümlerini bir numaraya kadar taşıdı. İnternet sitelerinde Eurovision'a katılmaları halinde doğu Avrupa'da ciddi oy potensiyeline sahip bir grup olarak görülüyorlardı. BWO İsveç'in en prestijli ödülü olan Rockbjörnen'ı 2005 ve 2006 da kazanmıştır, ayrıca İsveç'in en popüler grubu seçilmişlerdir hem de bütün katagorilerde. 2006 yılında İsveç Grammy ödülünü almışlardır. Yaptıkları müzik ABBA ve Kraftwerk arasındaki kaybolan bağ olarak lanse edildiler. Üçüncü albüm, "Fabricator", Eylül 2007'de yayımlanacak. Singleları "Let it Rain" ve "Rhythm Drives Me Crazy" Ağustos 2007'de piyasaya aynı anda verilecek. "Rhythm Drives Me Crazy" İsveç bayan A milli futbol takımının resmi şarkısı olacak. Çin'deki Dünya kupasında Eylül 2007 BWO şarkısı ile maçlara çıkmışlardır. "Halcyon Nights" remix albümü olarak piyasaya sürüldü ve hiç yayımlanmamış remixleri içinde bulundruruyor. Matematiksel ekonomi İktisat matematiği ya da Matematiksel iktisat, iktisadi sorunların çözümünde matematiksel disiplinlerin kullanıldığı çalışma alanıdır. Ünlü matematiksel iktisatçılar Trabzon Fen Lisesi Trabzon Fen Lisesi, kısa bir dönem Meclis-i Mebusan başkanlığı da yapan Darüşşafaka Lisesi kurucularından Ali Nâki Bey tarafından 1880'de Trabzon'da özel okul olarak kurulan lisedir. I. Dünya Savaşı yıllarında hastane olarak kullanılan okul, 1916-1917 yıllarında Trabzon'un Ruslar tarafından işgal edilmesiyle eğitim-öğretime ara vermiştir. 1880 yılında Trabzonlu ailelerden Nemlizâde Hikmet Efendi'nin liderliğinde, Nemlizâde Ahmet, Nemlizâde Mehmet Efendi ve arkadaşlarının fikri üzerine, Ali Nâki Bey İstanbul'dan Trabzon'a gelerek şimdiki Kavakmeydan Mahallesi'nde Mekteb-i Hamidiye adıyla Trabzon Lisesini kurmuştur. Okul ilk kurulduğunda özel okul olarak hizmet vermiştir. 1887'de ise zamanın Trabzon valisi Sırrı Paşa'nın çalışmalarıyla tüm kadrosu ve öğrencileriyle yeni kurulan "Trabzon Mekteb-i İdâdî-i Mülkîsi"ne nakledilen okul, 23 yıl boyunca idadi olarak hizmet vermiş, özel okuldan devlet okuluna dönüştürülmüştür. I. Dünya Savaşı sırasında öğrencilerin birçoğunun cepheye gitmesiyle okul tamamen boşalmış, okul binası hastane olarak kullanılmıştır. Bu yıllarda, öğrencilerin çoğunluğunun cepheden geri dönememesi sonucunda Trabzon İdadisi üç yıl boyunca mezun verememiş, 1916-1917 yıllarındaki Rus işgaliyle eğitim-öğretim tamamen durdurulmuştur. 1924'te yayımlanan Tevhid-i Tedrisat Kanunu'na göre idadilerin liseye çevrilmesiyle Trabzon İdadisi, Trabzon Lisesi olarak adlandırılmaya başlanmıştır. Aynı yıl, Atatürk Trabzon ziyareti sırasında lisenin spor yurdunu ziyaret etmiş ve ziyaretçi defterine ""Bedenî idman, fikrî idmanla müvazi gitmelidir."" yazmıştır. Bu yıllarda lisenin müdürlüğünü Millî Edebiyat Akımı'nın kurucularından Ali Canip Yöntem yapmıştır. 1887'de yapılan eski okul binası 1938'de yıkılarak, yerine bugünkü okul binası inşa edilmiştir. Binayı Alman mimar Bruno Taut tasarlamıştır. Okul, 2006 yılına kadar düz lise formatında eğitim vermekteydi. Okul, düz lise olarak son mezunlarını Haziran 2007'da vermiştir. 2006 yılı itibarıyla Anadolu lisesi olmuştur ve SBS (o zamanki adıyla "OKS") puanıyla öğrenci almaya Eylül 2006'da başlamıştır. Anadolu lisesi olarak ilk mezunlarını Haziran 2009'da vermiştir ve son mezunlarını ise Haziran 2013'te vermiştir. Okul, 7 Haziran 2010'da fen lisesi olmuştur. Fen lisesi olarak ilk mezunlarını Haziran 2014'te vermiştir. Trabzon Fen Lisesi 2019-2020 öğretim yılına 38 öğretmen 485 öğrenci ile başlamıştır.Toplam 18 derslik 3 fen laboratuvarı 1 bilgisayar sınıfı 1 konferans salonu 1 spor salonu, 2 yemekhane ve 1 kütüphane bulunan okul tam gün eğitim vermektedir. Millî Küme Millî Küme (daha sonra kullanılan adlarıyla Maarif Mükâfâtı ve Millî Eğitim Kupası), Türkiye Futbol Federasyonu (TFF) tarafından düzenlenen ve İstanbul, Ankara ile İzmir liglerinden katılan takımların mücadele ettiği millî futbol ligidir. 1937-1950 yılları arasında 11 kez deplasmanlı lig şeklinde düzenlenmiştir. O dönemde Ankara ve İzmir liglerinin civar şehirlerden takımlar barındırdığından dolayı Millî Küme'de 3 büyük şehirden fazla şehir temsil edilmiştir. İstanbul Ligi'nin ilk dört, Ankara Ligi ile İzmir Ligi'nin ilk iki sıradaki takımları lige katılabilmiştir. Millî takımın 1948 Yaz Olimpiyatları ve 1949 Akdeniz Kupası gibi uluslararası yarışmalara katılması nedeniyle iki kez oynanamamış ve ayrıca 1942 yılında olumsuz hava koşulları nedeniyle düzenlenememiştir. İstanbul'daki karşılaşmalar Taksim Stadyumu'nda, Ankara'dakiler 19 Mayıs Stadyumu'nda, İzmir'deki karşılaşmalar ise Alsancak Stadyumu'nda oynanmıştır. İcra edildiği devirde en önemli ve en çok ilgi gören futbol ligi olmuştur. 1944 yılında dönemin başbakanı olan Şükrü Saracoğlu'nun önerisiyle Türk futbol tarihindeki ilk Başbakanlık Kupası maçı düzenlenmiştir. Türkiye Futbol Şampiyonası'nı kazanan takım, bu kupada Millî Küme birincisi ile karşı karşıya gelmiştir. İki şampiyon takımın karşılaştığı bu kupa Avrupa'daki ilk süper kupalardan biridir. Türkiye Futbol Şampiyonası 1924 yılından 1935'e dek ülkenin ilk ulusal şampiyonası olup 1937 yılında yerini Millî Küme'ye bırakmıştır. Bu turnuva TFF tarafından 1940 yılında yeniden hayata geçirilmiş, ancak o zamandan itibaren Millî Küme'nin gölgesinde kalmıştır. Başbakanlık Kupası'nın bu formatı 1950 yılına dek devam ederken, Millî Küme şampiyonu daima Türkiye Futbol Birinciliği şampiyonuna üstün gelmiştir. Millî Küme 1950'de son kez oynanıp sonlandırılmıştır. Bir yıl sonra Türk futbolunda profesyonelliğe geçilmiştir. Bu ulusal ligde en çok şampiyonluğu 6 kez ile Fenerbahçe elde etmiştir. Kitaplar İstanbul Üniversitesi İktisat Fakültesi İstanbul Üniversitesi İktisat Fakültesi Türkiye'de ismi İktisat Fakültesi olan (İktisadi İdari Bilimler Fakültesi olmayan) tek öğretim kuruluşudur. Ülkede tarihi 1453 yılına dayanan en eski ve en büyük öğretim kurumu olan İstanbul Üniversitesi bünyesinde yer alan İktisat Fakültesi, 14 Aralık 1936 tarihinde kurulmuştur. Fakülte; İstanbul Üniversitesi Beyazıt Kampüsü'nde bulunmaktadır. İktisat Fakültesi’nin kuruluş aşamasında II. Dünya Savaşı öncesinde Nazi Almanyası'ndan kaçarak Türkiye'ye sığınan önemli Alman yahudi bilim adamları görev almışlardır. Bunların bazıları şunlardır: 118 öğrencisi ile 4 Mart 1937 günü öğretime başlayan Fakülte, 1939–1940 akademik yılı sonunda ilk mezunlarını vermiştir. Fakültenin ilk mezunu (1 numaralı diploma) "Adnan Altay Özbek" ve ilk kadın mezunu ise (2 numaralı diploma) "Fatma Zehra Bereket"'tir. Fakültenin ilk mezunlarını vermesinin üç yıl ardından, mezunları bir araya getiren İktisat Fakültesi Mezunlar Cemiyeti, 1 Mart 1943 tarihinde kurulmuştur. Kısa adı İktisatlılar Vakfı olan İstanbul Üniversitesi İktisat Fakültesi Mezun ve Mensupları Vakfı ise, 13 Kasım 1986 tarihinde kurulmuştur. * "Daha önce bir süreliğine öğrenci almayan Siyaset Bilimi ve Uluslararası İlişkiler, Turizm İşletmeciliği ve İşletme bölümleri 2005-2006 akademik yılından itibaren tekrar öğrenci almaya başlamıştır." Demokratik Parti (TÃ¼rkiye) Demokratik Parti, 18 Aralık 1970'te kurulan Türk siyasi partisidir. Demokrat Parti'nin gerçek siyasal mirasçısı olma iddiasıyla ortaya çıkmış ama siyasi arenada pek bir etkinlik gösterememiştir. Adalet Partisi'nin (AP) içinde kuruluşundan beri var olan anlaşmazlıklar, 27-29 Kasım 1964'teki kongrede Saadettin Bilgiç'e karşı açık bir farkla Süleyman Demirel'in genel başkan seçilmesiyle yeni bir aşamaya vardı. Bilgiç parti içinde muhafazakâr kanadı, Demirel ise liberalleri temsil ediyordu. Sadettin Bilgiç, parti ve teşkilat içerisinde etkinliğini ve önemini korudu. 1965 seçimlerinden sonra kurulan AP hükûmetinde yer alamamış olması partide huzursuzluk yaratmış ve Demirel’in parti içerisindeki en büyük muhalifi olarak kaldı. Mehmet Turgut, Ferruh Bozbeyli gibi parti içerisinde etkin isimlerle de birlikte hareket eden Bilgiç, Demirel’i 1966 Kongresi’nde yenilgiye uğratmak istemiştir. Bilgiç grubu, Demirel’i parti içi demokrasiyi ortadan kaldırıp tek adam olmakla ve bir çıkar şebekesi kurmakla suçlamışlardır. Bilgiç grubuna göre, partinin kuruluş felsefesi bozulmuş, devlet ve partide liyakat ve yetenek değil, lidere yakınlık ve dalkavukluk aranır olmuştur. 1970'te Bilgiç grubunun parti içi muhalefeti daha da belirginleşti ve bazı milletvekillerinin partiden çıkarılmasını protesto etmek amacıyla Demirel'e 72 milletvekilinin imzasını taşıyan bir muhtıra verildi. 11 Şubat 1970'teki bütçe oylaması sırasında daha sonra 41'ler olarak anılan AP'li 41 milletvekili bütçeye karşı oy kullanınca, Demirel hükûmeti düştü. Bu gelişmeler üzerine AP içindeki muhalif milletvekillerinin bir bölümü disiplin kurulu kararıyla partiden uzaklaştırıldı, bir bölümü de istifa etti. Ayrılmalar sonucunda AP Cumhuriyet Senatosu'nda da çoğunluğu yitirdi. Demokratik Parti, AP'den ayrılan bu muhalif grup tarafından 18 Aralık 1970'te, Ferruh Bozbeyli ve 69 kurucu tarafından Ankara'da kuruldu. Başlıca kurucuları Saadettin Bilgiç, 19 Ekim 1970'te Meclis Başkanlığından ve Kasım 1970'te de Adalet Partisi'nden istifa eden Ferruh Bozbeyli, Faruk Sükan, Celâl Bayar'ın kızı Nilüfer Gürsoy, Samet Ağaoğlu'nun eşi Neriman Ağaoğlu, Adnan Menderes'in oğulları Yüksel Menderes ve Mutlu Menderes, Talat Asal, İlhan Darendelioğlu, Cevat Önder, Hilmi Türkmen ve Mehmet Turgut idi. Ferruh Bozbeyli genel başkanlığa, Bilgiç ve Yüksel Menderes de genel başkan yardımcılığına seçildi. Partinin TBMM'de 41, Cumhuriyet Senatosu'nda 8 üyesi vardı. Parti programının 1. maddesinde “Temel Görüş ve Gaye” dile getirilirken, “1946 hareketi, siyasi, ekonomik, sosyal ve kültürel ileri atılış devresinin çıkış noktasıdır.” denilerek, partinin eski Demokrat Parti’nin devamı olduğu açıkça ortaya konmak istenmiştir. Parti sınıfsal taban olarak, taşradaki tarım ve ticaret burjuvazisini temsil etme iddiasında olmuş, bu durum AP’yi tekelci büyük burjuvazisinin popülist sağ partisi konumuna getirmişti. Demirel'e karşı bir politika izleyen DP, eski Demokrat Partilileri saflarına çekebilmek için siyasal af çıkarılmasını ve siyasal yasakların kaldırılmasını istedi. 12 Mart döneminde kurulan hükûmetlere katılmadı ve Nisan 1973'te yapılan cumhurbaşkanlığı seçiminde Bozbeyli'ye oy verdi. 17 Aralık 1972’de birinci büyük kongrede 878 delegeden 871'inin oyunu alan Bozbeyli genel başkanlığı devam ettirdi. Kongreye Celâl Bayar kutlama telgrafı gönderdi. 14 Ekim 1973 genel seçimlerine "sağcıyız, milliyetçiyiz, demokratız" sloganıyla giren parti oyların % 11,9'unu alarak, 45 milletvekili çıkardı. Ama Senato üçte bir yenileme seçimlerinde oyların % 10,4'ünü almasına karşın senatörlük kazanamadı. Seçimin ardından Cumhuriyet Halk Partisi (CHP) ile koalisyon hükûmeti kurmaya yanaşmayan DP, Mart 1975'te Demirel başkanlığında I. Milliyetçi Cephe (MC) Hükûmeti'nin kuruluş hazırlıkları sırasında parçalandı. Mart 1975'te parti bölündü, 12 milletvekili, Sadettin Bilgiç, Mutlu Menderes, Nilüfer Gürsoy öncülüğünde AP'ye geçti, Celâl Bayar da desteğini çekti. Bu kopmadan sonra DP'nin milletvekili sayısı 23'e düştü. Parti içi bir başka olumsuz gelişme de eski Demokrat Partililerin yeniden AP bünyesinde birleşme hareketine girmeleri oldu. DP böylelikle varlık nedenlerinin en önemlisini yitirmiş oldu. 12 Ekim 1975'te yapılan senato üçte bir yenileme seçimlerinde oyların ancak % 1,34'ünü alabildi ve senatörlük kazanamadı. 16 Nisan 1977'de gerçekleştirilen 3. Büyük kongre'de Bozbeyli tekrar genel başkan seçildi. 4 Nisan 1977’de TBMM'de yapılan erken seçim oylamasında CHP, AP, CGP ve MHP erken seçim için oy kullanırken, DP çekimser oy kullandı. 5 Haziran 1977 genel seçimlerinde de başarısızlığı sürdü; yüzde 1,9 oranında oy alarak yalnızca Konya'dan bir milletvekili (Faruk Sükan) çıkarabildi. Milletvekili seçilemeyen Bozbeyli, 18 Aralık 1978'de genel başkanlıktan istifa etti ve daha sonra etkin siyasal yaşamdan çekildi. Bozbeyli’nin istifasından sonra parti genel başkanlığına büyük kongreye kadar parti tüzüğü gereği vekâleten Faruk Sükan geçti. Siyasal gücünü bütünüyle yitiren DP, Ağustos 1977'de kurulan II. Milliyetçi Cephe Hükûmeti'ne de katılmadı. Ocak 1978'de Bülent Ecevit başkanlığında kurulan koalisyon hükûmetinde yer aldı ve Sükan başbakan yardımcısı oldu. Parti 4 Mayıs 1980'de yapılan 4. Büyük Kongre'de alınan kararla kendini feshetti ve tüm mallarını Türk Kızılayı'na devretti. Büyük Türkiye Partisi Büyük Türkiye Partisi, 12 Eylül Darbesi'den sonra kapatılmış Adalet Partisi'nin (AP) siyasi mirasçısı olarak kurulan sağ eğilimli siyasi parti. Millî Güvenlik Konseyi'nin (MGK) siyasi partilerin kuruluşuna izin vermesinden kısa bir süre sonra, 20 Mayıs 1983'te kuruldu. Amblemi sağ el olan partinin başına emekli orgeneral Ali Fethi Esener getirilmiş, kuruluş çalışmalarını 12 Eylül'ün yasaklılarından Süleyman Demirel ile yakınlığı bilinen Hüsamettin Cindoruk, Mehmet Gölhan, Necmettin Cevheri, Nahit Menteşe ve diğer bazı AP yönetcileri yürütmüştü. Bildirimin hemen ardından AP'nin yöneticilerinden eski Dışişleri Bakanı İhsan Sabri Çağlayangil ve 143 arkadaşı partiye katıldılar. Parti yönetiminde bulunanlar: Melih Esenbel, Tevfik Fikret Alpaslan, Mehmet Dülger, Nadir Yüzbaşıoğlu, Mehmet Ahçıoğlu, Emin Bilgiç, Orhan Menteşe, Kemal Demiralay, Rüştü Naiboğlu, Baki Tuğ, Hasan Türkray, Mustafa Derin, Nezihe Sönmez, Aziz Gümüş, Hasan Sağlam, Vehbi Parlar, Necip Güngör Kısaparmak, Orhan Keçeli, Berkan Yaşar, Mustafa Demir, Şeref Cevheri. Aynı dönemde kurulan öbür sağ eğilimli siyasi partiler gibi, AP'nin kapatılmasıyla siyasal alanda ortaya çıkan boşluğu doldurmayı ve bu partinin oy tabanına dayanmayı amaçlayan BTP, kapatılmış eski bir siyasi partinin devamı olduğu gerekçesiyle MGK'nın 79 sayılı kararıyla 31 Mayıs 1983'te kapatıldı. Ayrıca kurucuların MGK'nın yazılı izni olmaksızın yeni bir partinin kurucusu olmaları, bir partinin herhangi bir kademesinde görev almaları, seçimlerde aday olmaları yasaklandı; partinin kurucularından Hüsamettin Cindoruk ve Mehmet Gölhan ile Süleyman Demirel ve İhsan Sabri Çağlayangil 2 Haziran-1 Ekim 1983 arasında Çanakkale, Zincirbozan'da zorunlu ikamete tabi tutuldu. Oksidatif fosforilasyon Oksidatif fosforilasyon, canlılarda enerji kaynağı olarak kullanılan ATP sentezinde kullanılan yollardan biridir. Fosforilasyon olarak da adlandırılan ATP sentezi başlıca dört yoldan gerçekleştirilir. Oksidatif fosforilasyon, oksijenli solunumun son evresini teşkil eder. Glikoliz ve Krebs döngüsü sırasında oluşan bileşiklerdeki hidrojen atomlarının, ökaryot hücrelerde mitokondrinin, prokaryot hücrelerde hücre zarının üzerinde bulunan elektron taşıma sisteminden (ETS) geçirilmesi sırasında oksijenle birleşerek su oluşturması ve kalan bileşiklerin ATP yapımında kullanılması olayıdır. Bilindiği gibi hidrojen atomu elektron ve protondan oluşur. Elektron ETS sürecinde protondan ayrılır, aktarmalarla oksijen molekülüne taşınır. Fazladan bir elektron almış olan oksijenin, elektronsuz kalmış hidrojen protonuyla kenetlenmesiyle de su oluşur. Mitokondrinin krista denen kıvrımlarında gerçekleşen ETS'de şunlar görülür: 1.Glikolizden gelen 2NADH+Hâ€™dan 6ATP, 2.Pirüvatın Asetil CoA'ya dönüşümü sırasında oluşan 2NADH+H’dan 6ATP 3.Krebsten gelen 6NADH+H’dan 18ATP, 2FADH’den de 4 ATP üretilir. Toplamda Glikolizden 2 ATP(net), Krebsten 2 ATP, ETSden 34 ATP Ã¼retilir. Not: 1 NADH+Hâ€™dan 3 ATP 1 FADH’den 2 ATP oluşur. Oksijenli ortamda, ökaryot hücrelerin mitokondrilerinde prokaryot hücrelerin sitoplazmasında gerçekleşir. Oksijenli solunumda enerjinin en fazla üretildiği evredir. Tampopo Tampopo, bir Japon yemek komedisi, yemek kültürü ile iç içe geçmiş bazen birbiriyle alakalı bazen de tamamlayıcı hikâyelerden oluşuyor. Diğer bir adı da Dandelion olan film, Türkiye'de 4-28 Mayıs 2011 tarihleri arasında İstanbul Bilgi Üniversitesi'nde düzenlenen tematik bir film etkinliği olan "En iyi yemek filmleri etkinliği"nde benzer temalı yedi filmle birlikte gösterilmişti. Lactobacillus bulgaricus Lactobacillus bulgaricus, sütten yoğurt yapmak için kullanılan birkaç bakteri türünden biridir. Adını ilk ortaya cıktığı ülke olan Bulgaristan'dan almaktadır. Bakteri sütte beslenerek laktik asit fermantasyonu yapar ve onu yoğurda dönüştürür. Enzimleriyle laktozu basit şekerlere parcalar. Ayrıca "Lactobacillus bulgaricus" fermantasyon yaparken yoğurda kokusunu veren asetaldehit te sentezler. Efsaneye göre Balkan Dağlarında yaşayan bir adamın sağdığı sütü tutacak kadar tası yokmus. O da koyununun midesinden bir torba yapmıs ve sütün bir kısmını içine koymuş. Ertesi sabah uyandığında sütün yoğurda dönüştüğünü görmüş ( büyük ihtimalle Lactobacillus bulgaricus sayesinde) Bakteri ilk kez 1905 te Bulgar doktor Stamen Grigorov tarafından kayda alınmış. Kalemtıraş Kalemtıraş veya kalemaçacak, kalemlerin uçlarını tıraş etmede kullanılan kırtasiye malzemesidir. Elektrikli ve elle çalışan kalemtıraşlar vardır. Genelde çelik bir kesici bölüm ve onu tutan plastik bir dış yüzeyden oluşur. Kalemtıraş adı Osmanlı devrinde hattat kalemtıraşları için kullanılırdı. Günümüzde de hattatların kalem açmak için kullandıkları bu aletler işlemeli ve sanatkarane fildişi, mercan, gümüş, bağa gibi çeşitli kıymetli malzemelerden imal edilir. Fransız matematikçi Bernard Lassimone, 1828'de kalemtıraş için ilk patenti alan kişi oldu (Fransız patenti, numara #2444). Therry des Estwaux ise elle çalışan ilk kalemtıraşı icat etti. İlk ABD kalemtıraşı için ise Walter K. Foster, 1855 yılında patent aldı. Elektrikli kalemtıraşların ofislerde kullanım için icat edilmesi 1917'yi buldu. Ancak versatil kalemlerin icat edilmesi ve kullanımındaki artış, kalemtıraşların önemini bir ölçüde azalttı. Kassel Kassel, Almanya'nın Hessen eyaletine bağlı bir şehir. Tarihi çok eskilere dayanan bir şehir olan Kassel, tarihi öneminin yanı sıra 2007 yılı sonu itibarıyla 192.121 kişilik nüfusu ve ekonomisiyle de hâlâ önemli bir şehir konumundadır. Kassel ayrıca Türklerin yerleştiği kentler arasındadır. Marburg Marburg: Almanya'nın Hessen eyaletine bağlı Lahn nehrinin kenarına kurulmuş bir şehirdir. Frankfurt'un yaklaşık 100 kilometre kuzeyindedir. Ülkedeki en önemli öğrenci şehirlerinden biridir ("Universitätsstadt"). 1527'de derebeyi Phillipp tarafından kurulmuş Marburg Philipps Üniversitesi (Marburg Üniversitesi) dünyanın ilk protestan üniversitesi unvanına sahiptir. Şehir uzun yıllardan beri Alman öğrenciler için olduğu kadar dünyanın pek çok ülkesinden gelen üniversite öğrencileri için de önemli bir eğitim merkezidir. Svahili Svahili veya asıl adıyla Kiswahili, Doğu Afrika'da kullanılan bir dildir. Tanzanya, Kenya, Uganda ve Afrika Birliği'nde resmî dil olan Svahili, günümüzde yaklaşık 80 milyon insan tarafından konuşulmaktadır. "Svahili" ("sawāhilī" سواحلي), Arapça'da "sevahil (sahilller, "sāhil" ساحل, çoğul: "sawāhil" سواحل)dekiler" anlamına gelmektedir. Bu bağlamda Svahili ismi Doğu Afrika'nın sahilinde konuşulan dili ifade etmektedir. Darmstadt Darmstadt Almanya'nın Hessen eyâletine bağlıdır. Şehir, Bursa'nın Almanya'daki 2 kardeş kentinden biridir. Darmstadt 122,23 km yüzölçümüne sahip, nüfusu, 30 Eylül 2006 itibarıyla yaklaşık 139.233 olarak tespit edilmiştir. Darmstadt'ın Belediye Başkanlığı Birlik 90/Yeşiller'li Jochen Partsch tarafından yürütülmektedir. Darmstadt'ın ekonomisi, kimya ve eczacılık branşlarında tanınmış şirketler ve markalar tarafından şekillenmiştir. Bu şirketlerin arasında en çok değer taşıyan, 8.000 çalışanıyla, Merck firmasıdır. Röhm, Schenck, Wella, Goldwell ve Deutsche Telekom (Alman Telekom) gibi "büyük" firmalar da, Darmstadt'ta hizmet vermektedir. Atom numarası 110 olan Darmstadtium Elementi Darmstadt'ta bulunmuştur. Darmstadt'ın kardeş şehirleri: Karlsruhe Karlsruhe, Almanya'nın güney batısında, Baden-Württemberg eyaletine bağlı, Fransız-Alman sınırındaki şehir. Stuttgart'ın 65 km kuzeybatısında yer alan Karlsruhe'nin nüfusu 311.919'dur. 6,5 km'lik bir kanalla batıdaki Ren ırmağına bağlanan iç liman olan kentte, sanayi önemli ölçüde gelişmiştir. Hukuksal alanda Almanya'nın en önemli merkezi olarak görülen şehirde Almanya Anayasa Mahkemesi bulunmaktadır. Mahkeme, 1933 yılında Leipzig'den Karlsruhe'ye taşınmıştır. Eski adıyla Karlsruhe Üniversitesi, yeni adıyla Karlsruhe Teknoloji Enstitüsü'nün gerek ulusal, gerekse uluslararası alanlarda yaptığı çalışmalar ile çevresindeki büyük-küçük tüm teknoloji firmalarının gelişmesine de katkıda bulunmaktadır. Bunların yanı sıra, global alanda da birçok başarıya imza atmaktadır. KIT'nin yanı sıra bir adet meslek yüksekokulu (Hochschule Karlsruhe Technik und Wirtschaft), bir adet pedagojik yüksekokul (Pedagogische Hochschule Karlsruhe), bir adet çiftli yüksekokul (Duale Hochschule Baedm-Württemberg) de Karlsruhe sınırları içerisinde yer almaktadır. 1715'te kurulan Karlsruhe, II. Dünya Savaşı'nda Müttefiklerin bombardımanlarından büyük zarar görmüş; savaştan sonra aşağı yukarı bütünüyle yeniden yapılmıştır. Şehre ismini, aynı zamanda kurucusu da olan, Baden-Durlach'ın kralı Karl Wilhelm vermiştir. Almanca'da Kralın huzur bulduğu, dinlendiği yer anlamına gelir. Efsaneye göre, kral ava çıktığı bir gün ormanda uyuyakalmıştır. Rüyasında güneş gibi parlayan bir saray gören kral, Durlach'a yaklaşık olarak 7 km uzaklıkta bulunan bugüne kadar yaşamış olan şehri kurar. Şehrin önemli özelliklerinden biri, sarayı kesen ve güneş ışınlarını andıran 32 adet sokağın sarayı merkez olarak almasıdır. Bu sarayın arka kısmı, hâlen orman vasfını korumakta ve özellikle haftasonları birçok insana temiz havada spor yapma ve vakit geçirme imkânı sağlamaktadır. Nürnberg (anlam ayrımı) NÃ¼rnberg veya Nuremberg: NÃ¼rnberg Aragon Aragona ya da Aragon, (İspanyolca ve Aragonca : Aragón, Katalanca : Aragó) Kuzeydoğu İspanya'da özerk bölge. Resmî adı "Comunidad Autónoma de Aragón"'dur. Alanı 47,719 km, nüfusu ise 1,277,471' dir. (2005). Bölgenin başkenti Zaragoza şehridir. Diğer önemli şehirleri; Huesca, Teruel. İspanyolca bölgenin tamamında konuşulmasına rağmen Pireneler'de Aragonca ve batıda Franja de Ponent yöresinde ise Katalanca konuşulmaktadır. Be (Kiril) Be, (Б - б) Latin alfabesindeki B'ye eşdeğer Kiril alfabesi harfi. Örneğin; Hücrelerarası madde HAM veya ECM ya da zemin maddeside denilen; bağ dokusu hücreleri tarafından sentezlenen, şeffaf, şekilsiz bir maddedir. Proteoglikanlar (%95 polisakkarit, %5 protein) esas yapısını oluştururlar. Su içeriği çok fazla olan hücrelerarası madde; oksijen ve besin maddelerinin iletimini hücreler ve doku arasında difüzyonla sağlar. Mikroskopta zemin maddesi, kullanılan boyalar dolayısıyla görülmez, sadece hücreler ve fibriller görülür. Matriks; çeşitli fibriller, proteoglikanlar ve pek çok glikoprotein molekülünü içeren yapısal ve işlevsel bir ağ olup, "zemin maddesi" ile çoğu kez aynı anlamda kullanılır. Birleşik zamanlı fiil BirleÅŸik fiiler ar es di gibi fiilerdir Birleşik zamanlı fiiller, Türkçede herhangi bir haber ya da dilek kipine "-di", "-miş" veya "-se" ek-fiilleri eklenerek oluşturulan fiiller. Bildirme eki olarak da bilinen "-dir" ek-fiili ise birleşik zamanlı fiil yapmaz: Haber ya da dilek kiplerinden birine -di eki getirilerek yapılır: Öğrenilen (miş’li) geçmiş zamanın hikâyesi: sil-miş-ti Görülen geçmiş zamanın hikâyesi: sil-di-y-di Şimdiki zamanın hikâyesi: sil-iyor-du Gelecek zamanın hikâyesi: sil-ecek-ti Gereklilik kipi hikÃ¢yesi: sil-meli-y-di İstek kipinin hikâyesi: sil-e-y-di Dilek-şart kipinin hikâyesi: sil-se-y-di Not: Emir kipinin hikâye birleşik zamanı yoktur. Haber ya da dilek kiplerinden birine -miş eki getirilerek yapılır. Bu ek, ünlü uyumuna göre değişerek -mış, -muş, -müş olabilir. Öğrenilen (miş’li) geçmiş zamanın rivayeti: sil-miş-miş-im Şimdiki zamanın rivayeti: sil-iyor-muş-um Gelecek zamanın rivayeti: sil-ecek-miş-im Gereklilik kipi rivayeti: sil-meli-y-miÅŸ-im Dilek-şart kipinin rivâyeti: sil-se-y-miş-im İstek kipinin rivâyeti: sil-e-y-miş-im Not: Görülen (-di'li) geçmiş zamanın ve emir kipinin rivayet birleşik zamanı yoktur. Haber kipi fiillerine -se eki getirilerek yapılır. Bu ek ünlü uyumuna göre -sa olabilir. Şart birleşik zamanı, eylemin yapılışını başka bir eylemin yapılışına şart koşar. Örnek: Yarın bize gelirsen sevinirim. Geniş zamanın şartı: bak-a-r-sa-n Şimdiki zamanın şartı: sil-iyor-sa-m Öğrenilen (-miş’li) geçmiş zamanın şartı: sil-miş-se-m Görülen (-di'li) geçmiş zamanın şartı: sil-di-y-se Gelecek zamanın şartı: sil-ecek-se-m Gereklilik kipinin şartı: sil-meli-y-se-m Not: Gereklilik kipi hariç dilek kiplerinin şart birleşik zamanı yoktur. Hikâye ve rivayet birleşik zamanlarına ek-fiilin şartı (-se) eklenirse “katmerli birleşik zaman” oluşur: Aztek dini Aztek mitolojisi veya Aztek dini, Tolteklerin çöküşünün ardından 13-16. yüzyıllar arasında Meksika Vadisi'nde önemli bir uygarlık olarak ortaya çıkan Aztekler tarafından geliştirilmiş bir inanç, efsane ve gelenekler bütünüdür. 100'den fazla tanrısıyla çok tanrılı pantheona sahip sahip Aztek dini, gerek kendisinden eski gerekse kendisiyle eş zamanlı olarak aynı coğrafi bölgede ortaya çıkmış inançlar, mitler, kültürel ve kozmik imgelerden yoğun oranda etkilenmiştir. Ayrıca Aztek dini çok önemli ve sıkı bir mistik karaktere sahiptir ve liturjik açından çok gelişmiştir. Seremoniler ve ritüeller büyük bir titizlikle, belirli takvimleri çok sıkı bir şekilde takip ederek gerçekleştirilir ve dinî olduğu kadar siyasî ve toplumsal açıdan da önem arz ederdi. Ayrıca uzun yıllar boyunca kurgu eserlerinde yer almış antik ritüellerde insan kurban edilmesi anlayışı da Aztek inancında yer etmiş, ritüellerde gerçekten insan kurban edilmiştir. Paylaştıkları ortak dil sebebiyle Aztek kültürü genellikle "Nahua" olarak bilinen kültürel kompleks ile gruplandırılmıştır. Efsaneye göre, Texcoco Gölü civarındaki Anahuac vadisine, daha sonra Aztekleri oluşturacak olan çeşitli gruplar, kuzeyden gelmişlerdir. Vadinin yeri ve gölün mesafesi belirli olsa da, Azteklerin kökenine dair kesin pek bir şey bilinmemektedir. Kökenlerine dair farklı kaynaklar ve düşünceler mevcuttur. Efsaneye göre Meksika/Aztek halkının ataları kuzeyde "Aztlán" olarak anılan bir yerden gelmiş, yedi nahuatlacalardan sonuncusu güneye doğru yolculuğu yapmış ve “Azteka” ismini almıştır. Diğer kaynaklar halkın kökenini "Chicomostoc"’a (“yedi mağranın yeri”) veya "Tamonachan"’a (tüm uygarlıkların efsanevi kökeni, çıkış yeri) dayandırırlar. Meksika/Azteklerin tanrıları Huitzilopochtli tarafından yönlendirildiği söylenirdi. Göldeki bir adaya vardıklarına bir meyve dolu bir nopak kaktüsüne konmuş bir kartal görürler. Bu görüntü onlara tam o noktada yeni evlerini kurmalarını öğütleyen bir kehaneti tamamlamaktaydı. Böylece Aztekler Tenochtitlan şehrini bu mevkiye kurmuş, bugünkü Meksiko’nun merkezinde bulunan, harika bir suni ada inşa etmiştirler. Efsaneye göre Meksikalılar, Anahuac vadisine vardıklarında, diğer tüm halkların en az uygar olanı olarak görülmekteydiler; fakat Meksika/Aztek halkı öğrenmeyi tercih etti ve diğer halklardan, özellikle de antik Toltek’ten (ki Toltec uygarlığını bir parça daha eski bir uygarlık olan Teotihuacan ile karıştırmaktaydılar), alabildikleri kadar bilgi, gelenek ve kültürel öğe aldılar. Azteklere göre Toltec halkı tüm kültürün yaratıcısı olan halktı; “Toltecayotl” kültür sözcüğüyle eş anlamlıydı. Aztekler birkaç farklı geleneği benimsedikleri ve kendi daha eski gelenekleriyle birleştirdikleri için, birkaç tane yaratılış efsanesine sahiptiler. Bunlardan bir tanesi bugünkü dünyadan önce yaşanmış ve hepsi felaketle sonlanmış dört çağ olduğunu belirtir. Buna göre bugün yaşadığımız çağ, "Nahui-Ollin", beşinci çağ veya beşinci yaratılış yıkımdan güneşe dönüşmüş olan bir tanrının kurbanı ile kurtulmuştur. Bu efsane (mit) antik Teotihuacan şehri ile ilgilidir ki şehir Aztekler oraya vardığında zaten terk edilmiş ve yıkılmıştı. Bir başka mit dünyayı, Ometeotl’un çocukları ikiz tanrılar Tezcatlipoca ve Quetzalcoatl’ın yarattığını tarif eder. Tezcatlipoca dünyayı yaratırken ayağını kaybetmiştir ve bu sebeple bu tanrıların tüm betimlemelerinde o bir ayağı eksik ve kemiği ortaya çıkmış bir biçimde betimlenmiştir. Quetzalcoatl’a “Beyaz Tezcatlipoca” da denir. Yaratılış ve evren modeli Aztek panteonu için büyük bir önem taşır; tanrıların (veya ilahi varlıkların) diziliği bu evren modeline göredir. Panteondaki bu ilahi varlıklar 13 kattan oluşan gök kubbede ve 9 kattan oluşan yer altı dünyasında (ahiret alemi) farklı yerlerde ortaya çıkar. Aztek mitolojisi, gerek arkeolojik bulgular gerekse yazılı belgelere göre, çok kalabalık bir panteona sahipti. Varlığın fark edilebilir her yüzünün ayrı bir kutsiyeti ve doğal olarak kutsal varlığı mevcuttu. Her ne kadar İspanyollar Azteklerin “teotl” olarak andıkları bu güç veya varlıkları sıklıkla “tanrı”, “aziz” veya “cin” diye çevirmiş olsa da bu tip tanımlamalar pek doğru değildir zira Aztek mitolojisinde bu terminolojinin vurguladığı çeşitli hiyerarşik veya teolojik anlamların karşılığı yoktu. “Teotl” kutsal bir güçtü ve doğa olaylarında ve formlarında örneğin bir bitki veya yağmurda ortaya çıkabileceği gibi, -çoğunlukla mistik- belirli yerlerde (yani mekânlarda) ve diğer birçok mitolojide olduğu gibi fark yaratmış bireylerde de ortaya çıkabiliyordu. Bununla birlikte Aztek mitolojisinde de temeli yaratılış efsanesine dayanan daha temel bir ‘tanrılar’ dizisine rastlamak mümkündür denilebilir. İnanılan evren modeliyle sıkı sıkıya ilişkili olan bu dizilimde, kavramların farkl temsil eden tanrılar evrenin de farklı noktalarında bulunur. Aztek inanışında tanrılar insanlar tarafından gözle görülemezdi. Bununla birlikte Aztekler rüyalarında ve kehanetlerde tanrıları görebilirdi. Bunun ı yönlerinidışında teixiptla olarak adlandırılan ve tanrıları temsilen kutlamalarda veya ritüellerde ortaya çıkan, tanrıları taklit eden, tanrıların içlerinde vücut bulduğu şeyler vardı – bunlar da Azteklerin tanrıları ‘görmesini’ sağlıyordu. "Teixiptla", tanrıya veya olaya göre değişebilir, bir insan veya şekil verilmiş tahta veya taş oymalarda olabilirdi. Aztekler tanrılarını yoğun biçimde betimlemiştirler. Betimlemeler antromorfiktir; bir hayvan veya bir nesnenin formunu aldığında - örneğin kutsal köpek Xolotl veya bıçak tanrı Itztli - dahi tanrının çeşitli insani özellikleri bulunur, kollar, bacaklar veya yüz gibi. Azteklerin baş tanrısı ve inandıkları en yüce tanrı Ometeotl idi. Her şeye kadir, her yerde var olan, evrenin yaratıcısı bu tanrı her şeyin ilk sebebiydi. Kendinde hem eril hem de dişil özellikler barındırmaktaydı ki onun bu tarafları birçok küçük tanrıyla birleşmiştir. Eril yön ateş ve güneş ile ilişkiliyken dişil yön bereket ve arz ile ilişkiliydi. Diğer birçok mitolojide de görülen, doğrudan eylemsiz fakat varlık açısından yüce baş tanrı kavramı, Aztek mitolojisindeki Ometeotl’da da kısmen görülebilir. Örneğin evrenin yaratılışının büyük kısmını çocukları gerçekleştirmiştir. Ometeotl Aztek panteonunda, cennetin 13. ve en yüksek katında yer alırdı. Ayrıca onun bu makamı bebeklerin ruhlarının dünyaya doğmak için indikleri yerdi. Aztek panteonundaki bir sonraki önemli tanrı olarak Tezcatlipoca zikredilebilir zira Azteklere göre ana yaratıcı güçtür. Baş büyücü olarak kabul edilen Tezcatlipoca birçok tanrıyla birlikte tanımlanmıştır; örneğin takvim ve bıçak tanrı Itztli ile. Aztek panteonundaki bir diğer yaratıcı tanrı da antik ateş tanrısı ola Xiuhtecuhtli’dir. Xiuhtecuhtli Yeni Ateş seremonisindeki yaratıcı ve yeniden doğan tanrıdır ki bu ona, gerek dinî gerek toplumsal açıdan önem katar. Her 52 yılda bir, takvimin son buluşuyla yapılan bu seremonide bir esirin kalbi kurban edilir ve esirin göğsüne yakılan ateşle Xiuhtecuhtli tekrar doğardı. Başka bir önemli tanrı ise, Aztek panteonunun antik tanrılarından olan, bereket vurgusunu da kavramsal olarak içeren yağmur tanrısı Tlaloc’dur. Aztek uygarlığında tarımın çok önemli olması sebebiyle, Tlaloc toprağa bereket getiren tanrı olarak çok önemliydi. Nitekim Tlaloc’un türbesi (kutsal saklama yeri, "shrine") Templo Mayor’da Huitzilopochtli’ninkiyle birlikte bulunurdu. Diğer Aztek tanrılarında olduğu gibi Tlaloc da başka tanrılarla yakından ilişkilidir; bunlar rüzgâr tanrı Ehécatl, su tanrıçası Chalchiuhtlicue’dur. Ehécatl, tanrı Quetzalcoatl’ın suretlerindendir. Aztek mitolojisinde ana tanrıçalar ve bereket tanrıçaları da bulunmaktaydı. Panteondaki en güçlü tanrıçalar teteoinnan olarak anılan ana tanrıçalardı. Cinsel güçler ve tutkularla ilgili Tlazolteotl ile aşk ve cinsel arzunun tanrıçası Xochiquetzal bunlardandır. Bunların dışında önemli bereket tanrıçalarından bazıları; Xilonen, Centeotle ve Mayahuel’dir. Aztek mitolojisi seremonileri açısından çok çarpıcıdır. Seremoniler çok sıkı bir göksel takvim baz alınarak yapılırdı ve dinî olduğu kadar sosyal öneme sahipti. Tüm seremoniler iki ritüel takvime göre yapılırdı; "tonalpohualli" (365 günlük takvim) ve 260 günlük bir başka takvim. Yörelere göre çeşitlilik gösteren seremoniler genelde üç devreye sahipti: hazırlık, kurban ve tanrıların beslenmesi. Hazırlık günlerinde oruç, çeşitli saflaştırma uygulamaları, şarkılar ve benzeri diğer kültürlerde de görülen dinî ve kutlamaya dayalı uygulamalar yer alırdı. Hazırlık devresini kurban devresi takip ederdi. Bu devrede kurban edilen insanlar genellikle ya esir ya kölelerdi. Seremoniden seremoniye kurban etme şekli değişiklik gösterebilirdi, nitekim Aztek seremonilerinde yakma, baş kesme gibi farklı kurban etme şekillerine rastlanır. Genellikle kurbanın kalbi çıkarılır ve tanrılara, beslenmeleri için, sunulurdu. Aztek inancında önemli bir yere sahip olan bu insan kurban etme imgesi, gerek edebi gerekse görsel kurgu eserlerinde fazlasıyla kullanılmıştır. Aztek mitolojisi çok sıkı ve gelişmiş bir kozmogoniye dayanmaktaydı, evrenin dengesini korumaları gerekiyordu. İnsan kurban edilmesi sık sık evrenin dengesini korumak adına, Güneş’i veya bir başka tanrıyı yenilemek veya güçlendirmek amacıyla yapılırdı. İnsan kurban edilmesi Aztek mitolojisinde seremonilerde yer almasının yanı sıra efsanelerin ve genel inancından da önemli bir noktasını oluşturmaktaydı. Beşinci çağın yaratılmasında, Güneş’i desteklemek için büyük sayılarda insan kurban edilmesinin yanı sıra, tanrılar da kendilerini kurban etmişlerdi. Bu tip efsanevi temellerle insan kurban edilmesi, zaman zaman büyük sayılarda, devam etmiştir. Beşiktaş başkanları listesi Bu madde, 1903'te kurulan Beşiktaşın başkanlarının listesini içermektedir. itibarıyla yaşayan iki eski Beşiktaş başkanı ve bir eski Beşiktaş başkan vekili bulunmaktadır: Gazi Akınal (1920–2015), 5 Şubat 2015'te 95 yaşında hayatını kaybederek ölen son eski Beşiktaş başkanı olmuştur. 1787-1792 Osmanlı-Rus Savaşı 1787-1792 Osmanlı-Rus Savaşı, Osmanlıların 1774 yılında imzalamış oldukları Küçük Kaynarca Antlaşmasıyla kaybettikleri toprakları özellikle de Kırım'ı Ruslardan geri almak amacıyla başlattıkları bir savaştır. Savaş I. Abdülhamit'in saltanatı sırasında başladı. İngiliz ve Fransızlar savaşa katılmamakla birlikte, Rusya'nın Balkanlar'da aşırı derece güçlenmesini istemedikleri için bu savaşta Osmanlı Devleti'nin yanında yer aldılar. Ancak Avusturya da savaşa girince Osmanlı Devleti beklemediği bir şekilde kendisini Avusturya'nın da karşısında buldu. Buna rağmen Osmanlı'nın aynı zamanda yetenekli generallerinden olan Sadrazam Koca Yusuf Paşa Avusturya ordusuna karşı Muhadiye ve Şebeş Muharebesi gibi iki büyük muharebe kazanarak Avusturya'nın Temeşvar eyaletinde geçici ilerlemeler yapmasını sağladı. Ancak yine de Osmanlı ordusu disiplinden uzaktı. Avusturya cephesinin aksine Rus Cephesinde ardı ardına yenilgilere uğradığından Avusturya üzerine çok gidilemedi. Osmanlının bir diğer şanssızlığı, Grigori Potemkin, Aleksandr Suvorov, Pyotr Rumyantsev ve Nikolay Repnin gibi Rusya'da o zamana kadar yetişen bugün bile Dünya'nın en iyi generallerinden görülen 4 Rus generalinin; Fyodor Fyodorovich Ushakov gibi başarılı bir amiralin olduğu olduğu bir kuşağa denk düşmesiydi. Rus generali Potemkin, 1788 yılında Özi'yi karadan ve denizden kuşattı. Kuşatmayı denizden yarmaya çalışan Osmanlı donanması başarısız oldu, Osmanlı kara ordusu da kuşatmayı yarma konusunda bir başarı gösteremedi. 6 ay boyunca kuşatmaya dayanan Özi Kalesi, Aralık ayında -23C sıcaklıkta teslim oldu. Kentin bütün sakinleri Ruslar tarafından katledildiler. I. Abdülhamit'in bu haberin üzüntüsüne dayanamayarak felç geçirip öldüğü söylenir. Tahta III. Selim'in geçmesinden sonra kayıplar devam etti. Avusturya kuvvetleri toparlanıp tekrar saldırıya geçti ve Ruslarla birleşip Osmanlıları, Fokşan (Focşani) (1 Ağustos 1789) savaşında yenilgiye uğrattılar. Osmanlılar kaybedilen Fokşan Muahrebesi'nin ardından Boze Muharebesi'nde de (22 Eylül 1789) büyük kayıplara uğradı, kuşatma altındaki Boğdan'daki kalelerin durumu iyice kötüleşti, Belgrad kalesinin durumu tehlikeye girdi. Sonrasında Boğdan'daki İzmail, Akkerman ve Anapa kalesi Rusların eline geçti ve Besarabya Rusya tarafından işgal edildi. Buna ilaveten bir Avusturya Ordusu Boze Muharebesi sonrası artık iyice durumu kötüleşen Belgrad üzerine yürüyüp 3 haftalık bir kuşatma sonrası şehri ele geçirdi. Osmanlı Devleti, kendine müttefik bulma amacıyla 11 Temmuz 1789 tarihinde İsveç ve 31 Ocak 1790 tarihinde de Prusya'yla barış antlaşmaları imzaladı. Ancak bu iki devletten de yardım alamadı. 1790'da Yaş şehrini de ele geçiren Rus ordusu generali Potemkin burada ihtişamlı bir karargâh kurdu, savaşın kalan 2 senelik kısmında Rus ordusunu buradan yönetti. Deniz Muharebelerinde ise parlak bir geçmişi olan Osmanlı amirali Cezayirli Hasan Paşa, sonrasında ise Hüseyin Paşa yönetimindeki Osmanlı filosu teknolojik yönden ve gemi sayısı kalitesi yönünden hızlı bir gelişme gösteren Rus donanmasına karşı bir varlık gösteremedi. Kerç ve Tendra deniz muharebeleri Rusların üstünlüğü ile sona erdi. Savaşın sonlarına doğru Bulgaristan'a kadar inen Rus donanması ile yapılan Celigra Burnu Deniz Muharebesi sonuçsuz bir muharebe gibi gözükse de Osmanlı donanmasının Karadeniz'den iyice çekilmesine neden olması neticesi Rusların stratejik üstünlüğü ile sona erdi. Ruslar Karadeniz'de deniz üstünlüğünü tamamen ele geçirdiler. Sonunda Fransız İhtilali neticesi Fransa'nın askeri baskısı altında kalarak bu ihtilalin kendi ülkesindeki çeşitli halkları ayaklandırmasından ve iki cepheli bir savaş tehlikesinden korkan ayrıca savaşta Osmanlı Devleti'ne karşı Rusya kadar başarılı olamayan Avusturya, Osmanlı Devleti'yle 4 Ağustos 1791'de Ziştovi Antlaşmasını imzalayarak savaştan çekildi ve işgal ettiği Belgrad'ı Osmanlılara geri verip bugün Romanya sınırlarında kalan Orşova şehri ve Hırvatistan sınırındaki iki küçük köyün olduğu bölgenin kendisine verilmesine razı olmak zorunda kaldı. Avusturya'nın savaştan çekilmesinden birkaç ay sonra Rusya da barış antlaşması yapmağa razı oldu ve 9 Ocak 1792'de Yaş Antlaşması imzalandı. Osmanlı Devleti bu antlaşmayla Kırım'ın Rusya'nın egemenliği altına geçtiğini tekrar kabul etmek zorunda kaldı. Yedisan bölgesi (Özi ve Odesa kaleleri) Rusya'ya bırakıldı. Bug nehri sınır olmaktan çıkıp, Dinyester nehri (Turla Nehri), Rusya ile Osmanlı Devleti arasında yeni sınır olarak kabul edildi. Karadeniz kıyısında bulunan Anapa kalesi ve bunun yanında Romanya'da işgal edilen Yaş, İsmail, Kili, Bender, Akkerman kaleleri Osmanlılara geri verildi. Savaş sonucu Osmanlı Devletinin Kırım'la kara bağlantısı da iyice kesildiği gibi, ele geçirilen Odesa büyük bir liman ve sanayi şehri haline gelip, Rus donanmasının Karadeniz'deki gücünün iyice artmasını sağladı. 1806-1812 Osmanlı-Rus Savaşı 1806-1812 Osmanlı-Rus Savaşı, Osmanlı İmparatorluğu ile Rusya arasında birçok cephede yapılmış savaştır. Napolyon Bonapart'ın önderliğindeki Fransa'nın Avrupa'da başlattığı savaşların (Napolyon savaşları) arka planında yer almıştır. Osmanlı Padişahı III. Selim'in saltanatı döneminde 1792-1805 yılları arasında Osmanlı İmparatorluğu ve Rusya barış içinde yaşamışlardı. Hatta Osmanlı İmparatorluğu Mısır'ı işgal eden Fransa'ya karşı İngiltere ve Rusya ile işbirliği yaptı. 24 Eylül 1805 tarihinde Osmanlı İmparatorluğu Rusya ile mevcut ittifak antlaşmasını yeniledi. Ancak bu antlaşmanın imzasından kısa bir süre sonra Osmanlı İmparatorluğu ve Rusya arasında yeni bir anlaşmazlık çıktı. Rusya, Osmanlıların Rus yanlısı Alexander Muzuri (Eflak) ve Konstantin İpsilantis (Boğdan) voyvodaları görevden almasından hoşnut değildi. General Johann (Ivan) Michelson komutasındaki 40.000