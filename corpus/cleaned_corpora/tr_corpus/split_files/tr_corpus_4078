olacaktı. 1906 yılına gelindiğinde Rus mühendis-ekonomist G. Sazonov, Ceyhun'un suyunun çölü boydan boya aşarak Mürghan ve Tedzhen nehirlerini beslemesi adına kanal fikrini ortaya atan ilk kişi oldu. Sovyetler döneminde de bu kanal projesi canlı bir gündem maddesi oldu. Şubat 1925'te Türkistan Sovyetleri Kongresinin ilki yapıldı ve sulama problemleri ve toprak reformu konuları ele alındı. Sovyet mühendislerin vardığı karara göre Ceyhun'un sularını Hazar'a taşıyan antik su yolunun batıya olan doğal eğimini kullanmak yer çekiminden faydalanılmasını sağlayan akıllıca bir çözüm olacaktı. 40'lı yıllara kadar kanalın rotası üzerine ciddi tartışmalar yaşandı ve güney ve kuzey rotası tartışıldı ve daha sonra Sovyet mühendis I.V Boltenko'nun tasarladığı güney rotası benimsenecekti. İkinci Dünya Savaşı'nda inşa planı askıya alınan kanal için savaş sonrası Stalin devreye girdi ve 1950'lerin başında kanal inşaatı başlamıştır. Kanala yapımı bittiğinde V.İ. Lenin'in adı verilmişken, 1990 yılında kanalın adı S. Niyazov olarak değişmiştir. Dünyanın en büyük sulama ve ıslah yapısı olan Karakum kanalı toplamda 1400 km uzunluğa sahiptir ve Ceyhun nehrinden yılsa 13.5 km^3 su çekmektedir, ilerleyen yıllarda eklemeler sonucu 18 km^3 hacme ulaşılmıştır. Kanalın yukarı kesimlerinde ortalama genişlik 100-120 metreden aşağı değildir ve göl benzeri kesimler 1-1.5 km'lik genişliğe sahiptir. Kanal, Ceyhun nehrinden Mary bölgesine kadar üzerinde seyredilebilir bir konumdadır ve boyutsal olarak Orta Asya'nın büyük nehirlerine göre hidrolojik olarak küçük olsa da ortalama büyüklükte bir akarsu özelliği taşımaktadır. Kanalın tasarımcıları doğal eğimi kullanarak bir nevi insan yapısı bir ırmak oluşturmuşlardır, doğu'da 250 metre rakımdan Ceyhun nehri sularını alan Karakum kanalı batıda -28 metre rakımındaki Hazar denizi yönünde ilerler. Sinkoti Manohla Dargis Manohla June Dargis (d. 7 Nisan 1961, Los Angeles), Amerikalı sinema eleştirmeni, gazeteci ve yazardır. "The Village Voice", "LA Weekly" ve "Los Angeles Times"ta çalışmasının ardından, 2004'ten beri "The New York Times" bünyesinde bulunmaktadır. Beş kez Pulitzer Eleştiri Ödülü finalisti olmuştur. Çocukluğunu Manhattan'ın East Village bölgesinde geçirdi. Hunter College High School'dan mezun olmasının ardından New York Eyalet Üniversitesi, Purchase'teki lisans eğitimini Ocak 1985'te tamamladı. Sinema sanatları üzerine New York Üniversitesi Sanat ve Bilim Lisansüstü Okulunda aldığı yüksek lisans eğitimini 1988'de bitirdi. 1987-1992 yılları arasında "The Village Voice"ta film eleştirmeni, 1992-2002 yılları arasında "LA Weekly"de sinema editörü ve eleştirmeni, 2002-2004 yılları arasında ise "Los Angeles Times"ta sinema eleştirisi şefi olarak görev yaptı. 2004'te "The New York Times" bünyesine dahil oldu. 2012'de, New York Eyalet Üniversitesi, Purchase tarafından verilen Nelson A. Rockefeller Ödülü'nün sahibi oldu. 2013, 2015, 2016, 2018, ve 2019. yıllarında Pulitzer Eleştiri Ödülü finalistleri arasında yer aldı. 1994'te Lou Amdur ile evlendi. Hanoğuz Rezervuarı Aynı zamanda Oğuz-Han olarak da bilinen Hanoğuz Rezervuarı, Güneydoğu Türkmenistan'ın Ahal ilinde bulunan bir rezervuardır. M37 karayolu yakınından geçen rezervuarın kuzeybatı kıyısında Hanoğuz köyü yer alır ve Tejen şehri de bölgeye yakındır. Hanhowuz Rezervuarı Karakum Kanalı'nın bir bileşenidir ve düzensiz akan Tejen Nehri'ni kontrol altına almak için inşa edilmiştir. İsmini Oğuz Han'dan alan depo, bölgedeki tarımda önemli bir rol oynar. Rezervuar, kış mevsiminde kanaldan taşan suları yazın en kurak dönemleri için depolamak adına doğal bir çöküntü içine inşa edilmiştir. Fitoplankton, Aral barbusu, koca ağız balığı ve kedi balığı gibi birçok ticari balık gibi ılık sularda gelişir. 2019-20 UEFA Şampiyonlar Ligi eleme aşaması 2019-20 UEFA Şampiyonlar Ligi eleme aşaması 18 Şubat 2020'de Son 16 turu ile başlayacak olan ve 23 Ağustos 2020'de Lizbon'daki Işık Stadyumunda oynanacak final maçıyla son bulacak olan aşamadır. Bu aşamaya gruplarından çıkmayı başaran 16 takım katılır. Son 16 turu kura çekimi 16 Aralık 2019'da yapılmıştır. İlk maçlar 18,19,25,26 Şubat 2020, ikinci maçlar 10-11 Mart ve 7-8 Ağustos 2020 tarihlerinde oynanacaktır. "PSG toplamda 3-2 ile kazandı." "Atalanta toplamda 8-4 kazandı." "Atletico toplamda 4-2 kazandı." "RB Leipzig toplamda 4-0 kazandı." Kura çekimi 10 Temmuz 2020'de yapılmıştır. Maçlar 12-15 Ağustos 2020 tarihlerinde tek maçlı eliminasyon sistemi ile oynanacaktır. Kura çekimi 10 Temmuz 2020'de yapılmıştır. Maçlar 18-19 Ağustos 2020 tarihlerinde tek maçlı eliminasyon sistemi ile oynanacaktır. Final maçı, 23 Ağustos 2020'de Lizbon'da oynanacaktır. 2019-20 UEFA Avrupa Ligi eleme aşaması 2019-20 UEFA Avrupa Ligi eleme aşaması 14 Şubat 2019'da Son 32 turu ile başlayacak olan ve 21 Ağustos 2020 tarihinde Almanya'nın Köln şehrindeki RheinEnergie Stadyumunda oynanacak final maçıyla son bulacak olan aşamadır. Bu aşamaya UEFA Avrupa Ligi gruplarında ilk 2 sırayı alan 24 takım ve UEFA Şampiyonlar Ligi gruplarında 3. olan 8 takım olmak üzere toplama 32 takım katılır. Son 32 turu kura çekimi 16 Aralık 2019'da yapılmıştır. İlk maçlar 20 Şubat 2020, ikinci maçlar 27 Şubat 2020 tarihlerinde oynanmıştır. "Wolverhampton toplamda 6-3 ile kazandı." "İstanbul Başakşehir toplamda 5-4 ile kazandı." "Getafa toplamda 3-2 ile kazandÄ±." "Leverkusen toplamda 5-2 ile kazandÄ±." "København toplamda 4-2 ile kazandı." "Basel toplamda 4-0 ile kazandı." "Toplam skor 1-1. Sevilla deplasman golüyle kazandı." "Toplam Skor 2-2. Olimpiakos deplasman golüyle kazandı." "Lask toplamda 3-1 ile kazandı." "Manchester United toplamda 6-1 kazandÄ±." "Internazionale toplamda 4-1 ile kazandı." "Frankfurt toplamda 6-3 ile kazandÄ±." "Shaktar Donetsk toplamda 5-4 ile kazandÄ±." "Wolfsburg toplamda 5-1 ile kazandı." "Roma toplamda 2-1 ile kazandı." "Rangers toplamda 4-2 ile kazandÄ±." Son 16 turu kura çekimi 28 Şubat 2020 saat 15.00'te (TSİ) yapılmıştır. İlk maçlar 12 Mart 2020, ikinci maçlar 5-6 Ağustos 2020 tarihlerinde oynanacaktır. İlk ayakları da oynanmayan 2 maç tek maçlı eliminasyon sistemi ile tarafsız sahada oynanacaktır. Kura çekimi 10 Temmuz 2020'de yapılmıştır. Maçlar 10-11 Ağustos 2020 tarihlerinde tek maçlı eliminasyon sistemi ile oynanacaktır. Kura çekimi 10 Temmuz 2020'de yapılmıştır. Maçlar 16-17 Ağustos 2020 tarihlerinde tek maçlı eliminasyon sistemi ile oynanacaktır. 2020 UEFA Avrupa Ligi Finali 2020 UEFA Avrupa Ligi Finali, 2019-20 UEFA Avrupa Ligi kazananını belirlemek amacıyla Polonya'nın Gdańsk şehrindeki PGE Arena Gdańsk stadyumunda oynanacak organizasyonun 48. finalidir. Avrupa Ligi ismiyle ise oynanan 11. final maçıdır. 27 Mayıs 2020 tarihinde oynanması planlanan maç COVID-19 pandemisi nedeniyle ertelenmiştir. Final maçı 21 Ağustos 2020 tarihinde Almanya'nın Köln şehrindeki RheinEnergie Stadyumunda oynanacaktır. Gabrielle Stone Gabrielle Stone (20 Kasım 1988), Amerikalı oyuncu ve dansçı. Amerikalı oyuncu çift Dee Wallace Stone ve Christopher Stone'nin kızı olarak 20 Kasım 1988'de Los Angeles, Kaliforniya'da doğdu. Oyuncu ve dansçı Gabriele Stone'nin yer alduığı yapımlar arasında sinema filmleri; "Speak No Evil" (2013), "Stray" (2015), ve "ZK: Elephant's Graveyard" (2015) vb. sayılabilir. Batalhão Mezarlığı Batalhão Mezarlığı Brezilya'da Campo Maior şehrinde bulunan bir mezarlıktır. 1938 yılında Instituto do Patrimônio Histórico e Artístico Nacional (Iphan) tarafından listelenen ve 1990 yılında cumhurbaşkanı José Sarney adlı ulusal anıt olarak adlandırılan tarihi bir miras alanıdır. Campo maior (Piauí) belediyesinde bulunan Batalhão mezarlığı, 1938 yılında IPHAN tarafından listelenmiştir ve Listelenen Tarihi Yerler ve Güzel Sanatlar Kitaplarına kaydedilmiştir. Piauí ve Brezilya'nın Bağımsızlığı tarihindeki en önemli yerlerden biri olan mezarlık, 13 Mart 1823'te gerçekleşen Jenipapo Savaşı kahramanlarının kalıntılarına ev sahipliği yapıyor. Deer Woman "Deer Woman", "Masters of Horror" dizisinin 1. sezonunun 7. bölümüdür. Bölümün yönetmenliğini John Landis yaptı, senaryosu ise John Landis ve Max Landis tarafından yazıldı. Bölüm ilk olarak 9 Aralık 2005'te Kuzey Amerika'da yayımlandı. Dedektif Dwight Faraday, temel önceliği hayvan saldırılarıyla uğraşan bir dedektiftir. O ve ortağı Memur Jacob Reed, olası bir hayvan saldırısı hakkında garip bir ihbarın araştırılması için gönderilir. Saldırı bir tırın içinde gerçekleşmiştir. Dwight tırıp kapısını açmaya çalıştığında kapı yere düşer. Dwight kapının çok güçlü bir şey tarafından kırıldığını ancak sonra yerine geri takıldığını belirler. Dwight ve Jacob tırın içine girdiklerinde cesedin çok güçlü bir şey tarafından defalarca ezilerek çiğnendiğine karar verirler. Dwight daha sonra yerel halkı sorgular ve kurbanın ölmeden önce güzel bir Kızılderili kadınla birlikte görüldüğünü öğrenir. Otopsi sonucuna göre kurban ereksiyon hâlindeyken kasıklardan yukarı doğru ezici darbe almıştır. Darbe izleri geyik toynağı şeklindedir. Başka bir yerde, bir iş adamı bir otelde sessiz bir Kızılderili kadınla karşılaşır. Kadınla birlikte odasına çekilen iş adamı ikinci kurban olur. Aynı kadın daha sonra Güneyli bir sarışını baştan çıkarır ve o da ölür. Dwight ve Jacob, iş adamının cesedini incelemek için morga iner ve önceki kurbanın üzerinde bulunan izlerin aynı olduğuna dikkat eder. Üstelik kurbanın üzerinde geyik kılı olduğu tespit edilir. Sarışın adamın cesedinin üzerinde ise geyik DNA'sı tespit edilir. Jacob, Dwight'a polisler için ücretsiz yemek sağlayan bir Kızılderili gazinosunda birlikte yemek yemeyi teklif eder. Dwight teklifi kabul eder ve birlikte gazinoya giderler. Dwight ve Jacob gazinoda dava hakkında konuşurken bir barmen onların söylediklerine kulak misafiri olur. Barmen, Dwight ve Jacob'a Geyik Kadın hakkında bilgi verir. Barmenin anlattıklarına göre Ponkalılar önemli bir olay toplandıkları zaman Geyik Kadın ormandan gelip gizlice partiye sızar. Partide ayarttığı erkeği tenha bir yere çeker ve çiğneyerek öldürür. Geyik Kadın'ın belden yukarısı bir insan, ancak belden aşağısı geyik bacağıdır. Geyik Kadın bacaklarını örtülü tuttuğu için kimse bacaklarının geyik bacağı olduğunu fark etmez. Jacob, akşam vakti gazinoda kumar oynarken aynı kadın onun yanına yaklaşır. Kumardan sonra Jacob ve kadın, Jacob'ın odasına giderler. O sırada Dwight, Jacob'ı arar. Jacob, Dwight'a bir kızla birlikte olduğunu söyler. Dwight, Jacob'a kızın ayaklarını görüp görmediğini sorar. Jacob, Dwight'a ekip çağırmasını söyler. Dwight polis aracıyla gazinoya doğru yola çıkar ve yolda telsizle destek ister. Dwight, Jacob'ın odasına geldiğinde onun cesediyle karşılaşır. Daha sonra kadın Dwight'a doğru yürürken Dwight kadını omzundan vurur ve kadın bayılır. Dwight kadının eteğini kaldırdığında kadının bacaklarının geyik bacağı olduğunu görür. Kadın, gözlerini açar ve Dwight' a tekme atıp gazinodan dışarı kaçar. Dwight arabayla kadının önünü keser ve ona teslim olmasını söyler. Kadın, Dwight'ın arabasına tekme atıp uzaklaşır. Dwight arabasıyla giderken karşısında o kadını görür ve arabayı kadına doğru sürerek ona çarpar. Kadın, Dwight'ın arabasını havaya kaldırmaya başlar. Dwight tabancasıyla kadına kurşunlar sıkar ve kadın iz bırakmadan ortadan kaybolur. Rudolf Hundstorfer Rudolf Hundstorfer (d. 19 Eylül 1951 -ö. 20 Ağustos 2019) , Avusturyalı Sosyal Demokrat siyasetçi.Avusturya Sosyal Demokrat Partisi üyesi olarak siyaset yapmıştır. Hundstorfer, Avusturya Sendikalar Federasyonu (ÖGB) Başkanı ve Aralık 2008-Ocak 2016 arasında Avusturya Federal Çalışma, Sosyal İşler ve Tüketicinin Korunması Bakanı olarak görev aldı. Avusturyalı siyasetçi ve bakan Rudolf Hundstorfer 19 Eylül 1951'de Viyana'da doğdu ve 20 Ağustos 2019'da tatil için gittiği Hırvatistan'ada geçirdiği kalp krizi sonucu 67 yaşlarında vefat etmiştir. Judy Norton Judy Norton-Taylor (d. 29 Ocak 1958), Amerikalı oyuncu ve tiyatro yönetmeni. 1970'li yılların popüler televizyon dizisi; "The Waltons" ve aynı yapımın devamında 1990'lı yıllarda çekilen film versiyonlarında canlandırdığı Mary Ellen Walton karakteriyle bilinir. Norton-Taylor 29 Ocak 1958'de Santa Monica, Kaliforniya'da Harry ve Constance (kızlık soyadı: Glazebrook) Norton çiftinin kızı olarak doğdu. 13 yaşında "Scientology" inancına girerek kilise eğitimi gördü. Norton, sağlıklı "aile" imajını göstermek amacıyla Ağustos 1985 tarihli "Playboy Dergisi" 'nin bir sayısında çıplak poz verdi. Oyuncu Randy Apostle ile 1991'de başlatıp 2001'de boşanmayla biten üçüncü evliliğinden Devın adında bir oğlu vardır. Norton-Talor son dördüncü evliliğini 2002'de Robert Graves ile yhapmış beraberliğini sürdürmektedir. Tiyatro yönetmeni, oyuncu ve şarkıcı olarak kariyerine devam etmektedir. Oyunculuk dışında sosyal faaliyet olarak ata binme, paraşütle atlama ve tenis gibi sporlarla ilgilenen Norton-Taylor Ağustos 2016'da "Reflections" adlı bir CD yayınlamıştır. Savane Kilisesi Savane Yorgi Kilisesi (Gürcüce: სავანის წმინდა გიორგის ეკლესია), Batı Gürcistan'ın İmereti bölgesindeki bir 11. yüzyıl Gürcü Ortodoks kilisesidir. 1046 yılında inşa edilmiş olan yapı, tek nefli bir bazilikadır. Kilise, süslü bir ikonostasise ve dış cephelerde dekoratif duvar detaylarına sahiptir. Kilise, Gürcistan'ın Ulusal Öneme Sahip Taşınmaz Kültür Anıtları listesine eklenmiştir. Savane Kilisesi, İmereti bölgesine bağlı Saçhere Belediyesindeki Savane köyünün merkezinde, Rioni Nehrinin bir kolu olan Kvirila Nehrinin sol kıyısındaki bir tepede konumlanmıştır. Prens Vahuşti, 1745 yılında yazdığı "Description of the Kingdom of Georgia" adlı eserinde, hatalı bir şekilde ikonostatisli kilisenin tek bir kayadan yontulmuş olduğunu iddia eder. Bu hatalı bilgi, daha sonra Dimitri Meghvinet-Uhutsesi'den aldığı bilgilerle yorum yapan Marie-Félicité Brosset tarafından tekrarlanmıştır. 1920'de kilise, Gürcü tarihçi Ekvtime Takaişvili tarafından ayrıntılı olarak incelenmiştir. Yorgi'ye adanmış olan Savane kilisesi, özenle örülmüş, sarımsı taşlardan yapılmış, tek nefli bir bazilikadır. Kilisenin dikdörtgen planı, sundurma dahil 15,9 × 14,5 metrekare ölçülerinde bir alanı kaplamaktadır. Kilisenin içi, dört kemerle desteklenmiş bir beşik tonozla çevrelenmiştir. Ana apsisin sağında ve solunda, protez ve diakonikonu temsil eden iki yüksek ve derin girinti vardır. Kilisenin kuzey duvarındaki ikonostasisin sonunda, başka bir kemerli girinti daha vardır. İkonostasis, çentikli kornişi olan ve iki ayrı parçaya bölünmüş yüksek bir yapıdır; ortasında kraliyet kapısı olan, yontulmuş taş levhalardan yapılmış alt kısım, eskiden kompakt duvar şeklindeydi, ancak sonrasında kuzey ve güneye kapılar yapılmıştır. Ustukadan yapılmış üst kısım, dört yontulmuş kolonun üzerinde konumlanmıştır. Üst kısım, yonca yaprağı biçiminde bir sivri uç, ve üç tane beşparmakotu şekilli kemerden oluşmaktadır. Savane kilisesinin iç kısmı badanalanmıştır ve hiçbir resim izi yoktur. Kilise, doğuda ve batıda birer tane, diğer üçü de güneyde olmak üzere beş pencere ile aydınlatılmaktadır. Kapılar batı ve güneydedir. Daha sonra, 14. ve 15. yüzyıldan daha erken olmayan bir tarihte, güney kapısının önüne, yarıgömülü kolonlu, başlıkları ve tabanları oyulmuş, birbirine bağlı sütunları olan bir sundurma yapılmıştır; muhtemelen daha sonraki bir tarihte, doğu ve batıdaki sundurmalara ayrı odalar eklenmiştir. Kilisenin cepheleri zengince dekore edilmiştir. Kilisedeki bezemeler; oymalı ve çentikli kornişler, Gürcü girift çalışmaların oyulmasıyla süslenmiş pencereyle kapı çerçeveleri, ve oyulmuş tympanumdan oluşmaktadır. Güney cephesi, yan odalara sundurma eklenmesiyle kısmen şekil değiştirmiştir. Sundurmanın üzerine 19. yüzyılda küçük bir çan kulesi inşa edilmiştir. Duvarlara oyulmuş çok sayıda yazıt vardır. Güney cephedeki pencerenin solunda, başkemerin altında konumlanmış olan yazıt, "eristavt-eristavi" ("düklerin dükü") Giorgi'den bahsetmektedir. Giorgi, Savane halkının yardımıyla kiliseyi inşa etmiştir: "Tanrı adına, Ben, Giorgi, eristavi, bunu yazdım, ve bu kilisenin yarısını Savane halkına verdim. Savane halkı, kiliseyi inşa etmeye başladığımda bana çalışarak, para desteği sağlayarak ve her şeylerini ortaya koyarak destek oldular. Tanrı, onların mutlulukla sonsuza kadar kiliseyi kullanmasını sağlasın". Batı tympanumdaki başka bir yazıt, Savane kilisesinin Kral IV. Bagrat (1027–1072) döneminde, Giorgi tarafından 1046 yılında yapıldığını doğrulamaktadır. Marcian Bleahu Marcian David (Matty) Bleahu (14 Mart 1924, Brașov – 30 Temmuz 2019, Bükreş), Rumen jeolog, speleolog, coğrafyacı, dağcı, kaşif, yazar ve siyasetçi. Bleahu, küresel tektonik teorilerin gelişimiyle ilgili bilimsel çalışmalarıyla tanınıyordu. Ayrıca 1990'dan 2000 yılına kadar Romanya Senatosu'nda delege olarak yer aldı. Braşov, Romanya'da 14 Mart 1924'te doğan Rumen jeolog, speleolog, coğrafyacı, dağcı, kaşif, yazar ve siyasetçi Marcian Bleahu 30 Temmuz 2019'da Bükreş, Romanya'da 95 yaşında ölmüştür. Jeffrey Epstein Jeffrey Epstein (20 Ocak 1953, Brooklyn, New York, ABD - 10 Ağustos 2019, Metropolitan Islah Merkezi, New York, ABD), Amerikalı finansçı, iş adamı ve seks suçlusu. Epstein 20 Ocak 1953'te Brooklyn, New York'da doğdu. Mesleki kariyerine öğretmen olarak başladı, daha sonra çeşitli işlerle bankacılık ve finans sektörüyle ilgilendi. Gelir gider çalışmalarıyla kısa sürede başarı göstererek multimilyoner oldu. 2008 yılında cinsel suçlardan mahkûm olana kadar, Dünya'nın finansal, siyasi ve kültürel elit kişileriyle iyi bir iş ve dostluk ilişkisi kurdu. 2005 yılının Nisan ayında Palm Beach, Florida'daki polisler bir yetişkinin 14 yaşındaki bir kıza liseden arkadaşı olan başka bir kız aracılığı ile ulaşıp, villasında kendisine para karşılığı erotik masaj yapmasını istediği ihbar edilince Epstein'a karşı soruşturma başlattı. Soruşturma sonrası Florida eyalet mahkemesi tarafından Epstein, 30 Haziran 2008'de biri 18 yaşından küçük iki genç kızı fuhuş amaçlı istismardan hüküm giydi. 13 ay boyunca gözetim altında kalan Epstein hakkında inceleme yapan federal yetkililer biri 14 yaşında, reşit olmayan tacize uğramış 36 kız çocuğu daha olduğunu tespit ettiler. Jeffrey Epstein 6 Temmuz 2019'da Florida ve New York'ta küçük çocukları taciz etmek ve fuhuş nedeniyle hakkındaki suçlamalardan dolayı tekrar tutuklanıp cezaevine gönderildi. 10 Ağustos 2019'da kaldığı tek kişilik hücrede kendisini asarak 66 yaşında yaşamına son verdi. Her ne kadar Epstein'ın avukatları, ölümünün gerçek nedeni hakkında muazzam bir kamu şüphesi ile birlikte karara itiraz etmesine rağmen, tıp doktoru ölümünü intihar olarak belirtti. Ölümü cezai suçlamaları ortadan kaldırdığı için, bir hakim 29 Ağustos 2019'da tüm cezai suçlamaları düşürdü. Epstein, kendisi adına reşit olmayan kızları tedarik etmesi ve cinsel amaçlı insan ticareti ile ilgili suçlamalarla karşılaşan eski sevgilisi Ghislaine Maxwell ile onlarca yıl süren bir ilişkiye sahipti. Epstein ayrıca, Epstein ile bağları nedeniyle kraliyet görevlerinden istifa etmek zorunda kalan York Dükü Prens Andrew ile uzun yıllar dostluk kurdu. Epstein, 1953'te New York'un Brooklyn bölgesinde Yahudi bir aileye doğdu. Annesi Pauline okul yardımcısı olarak çalışan bir ev hanımıydı. Babası Seymour Epstein New York Parklar ve Dinlenme Bölümü'nde bir arazi işçisi ve bahçıvandı. Jeffrey Epstein iki kardeşten büyük olanıydı. Epstein ve kardeşi Mark, Coney Adası, Brooklyn'de işçi sınıfının yaşadığı bir mahallede büyüdüler. Epstein, yakındaki Mark Twain Ortaokuluna gitti. 1967'de Epstein, Interlochen Sanat Merkezi'ndeki Ulusal Müzik Kampı'na katıldı. 5 yaşındayken piyano çalmaya başladı. 1969'da 16 yaşındayken Lafayette Lisesi'nden iki sınıf atlayarak mezun oldu. O yıl, 1971'de üniversiteyi değiştirene kadar Cooper Union'daki derslere katıldı. Eylül 1971'den itibaren New York Üniversitesi'nde Courant Matematik Bilimleri Enstitüsü'ne katıldı, ancak Haziran 1974'te diploma almadan ayrıldı. Eski komşularından biri onun hakkında "Ortalama bir çocuktu, matematikte çok zekiydi, biraz kilolu, çilli, hep gülümsüyordu" dedi. Diğerleri ise onu "sessiz" biri olarak hatırladı. Epstein, lisede trigonometri, cebir ve analizdeki ileri problemleri çözmek için diğer okullarla rekabet eden matematik kulübünün bir üyesiydi. Epstein, Eylül 1974'te Manhattan'ın Yukarı Doğu Yakası'ndaki lüks ve özel Dalton Okulu'nda fizik ve matematik öğretmeni olarak çalışmaya başladı. Haziran 1974'e kadar müdür olan Donald Barr (ABD Başsavcısı William Barr'ın babası) tarafından işe alındı. Epstein, özel okulda 1974'ün sonlarından Haziran 1976'a kadar, "düşük performans" nedeniyle görevden alınana değin öğretmenlik yaptı. Okulda ders verirken Epstein, oğlu ve kızı okula giden Bear Stearns'ın CEO'su Alan Greenberg ile tanıştı. Epstein'ın zekasından ve finansal başarı için istekli olmasından etkilenen Greenberg, ona Bear Stearns'ta bir iş teklif etti. Okuldaki öğrencilerinden biri "etrafının sürekli kız öğrencilerle çevrili olduğunu ve onlara flörtöz bir tavırla" davrandığını söyledi. Diğer öğrencilerine göre Epstein, gayri resmi kıyafeti ve bazen öğrencilerle öğretmenden çok akran olarak davranmasıyla biliniyordu. Bir öğretmenin Epstein kadar genç olması olağandışı bir durumdu. Ve üniversite diploması olmadan zenginlerin çocuklarının gittiği özel bir okula öğretmen olarak girmeyi nasıl başardığı tartışma konusu. Ebeveynler ve fakülte için yapılan bir müzikalde yer aldı ve okuldaki matematik takımının koçluğunu yaptı. Dalton'da, Epstein, öğrencilere otoriter bir figürden daha çok arkadaş gibi davranan karizmatik, genç bir öğretmen olarak biliniyordu. Kimileri onu harika, ilgili bir öğretmen olarak hatırladı. Soruşturmalardaki ifadeler sırasında okuldaki öğrencilerinin yaşıyla ilgili soruya "çoğunlukla 17-18, yeterince 'yaşlı'" cevabını verdi. Avukat Epstein'a Dalton'daki herhangi bir öğrenciyle cinsel ilişkiye girip girmediğini sorduğunda "hayır" cevabını verirken, okuldan ayrıldıktan sonra eski öğrencileriyle ilişki yaşayıp yaşamadığını sorduğunda "hatırladığım kadarıyla yok" dedi. Epstein, Bear Stearns'da borsada kendi adına menkul değer alıp satan bir tacir için düşük düzeyli bir asistan olarak çalışmaya başladı. Özel ürünler bölümünde çalışan bir opsiyon taciri olmak için hızla yükseldi ve bankanın Edgar Bronfman gibi en varlıklı müşterilerine vergi azaltma stratejileri hakkında tavsiyelerde bulundu. Bankanın daha sonraki genel müdürü Jimmy Cayne, Epstein'ın zengin müşteriler ve karmaşık ürünlerle olan becerisini övdü. 1980'de, Bear Stearns'a katıldıktan dört yıl sonra, Epstein bankada sınırlı sorumlu bir ortak oldu. 1981'de, yeminli ifadesine göre, "Federal Rezerv düzenlemesi ile ilgili, reg d ihlali" suçundan dolayı Bear Stearns'ı terk etmesi istendi. Epstein aniden ayrılsa da, Cayne ve Greenberg'e yakın kalmaya devam etti ve 2008'de batıncaya kadar Bear Stearns'ın müşterisiydi. Ağustos 1981'de, Epstein kendi danışmanlık firması olan Intercontinental Assets Group Inc.'i (IAG) kurdu; müşterilere dolandırıcı komisyonculardan ve avukatlardan çalınan parayı kurtarma konusunda yardımcı oldu. Epstein çalışmalarını üst düzey bir ödül avcısı olarak nitelendirdi. Arkadaşlarına bazen hükümetlere danışmanlık yaptığını ve çok varlıklı kişilerin zimmetine geçirilmiş kaçak paraları geri kazanmalarına yardımcı olduğunu söyledi. İspanyol aktris ve varis Ana Obregón, Epstein'ın 1982'de babasının milyonlarca kayıp yatırımını geri kazanmasına yardımcı olduğu zengin bir müşteriydi. Epstein aynı zamanda bazı insanlara bir istihbarat ajanı olduğunu söyledi. Bu ifadenin doğru olup olmadığı açık değildir. 1980'lerde Epstein, kendi fotoğrafının olduğu ancak sahte bir ad ile oluşturulmuş bir Avusturya pasaportuna sahipti. Pasaport Suudi Arabistan'da ikamet ettiğini gösteriyordu. Araştırmacı gazeteci Vicky Ward, 2017 yılında "eski bir Beyaz Saray yetkilisi" tarafından kendisine 2008 yılında Epstein'ın ceza davasını ele alan ABD Florida Bölge Savcısı Alexander Acosta'nın Trump'ın geçiş soruşturmacılarına "kendisine Epstein'ın istihbarata çalıştığının söylendiğini ve kendi haline bırakın denildiğini" söylediğini iddia etti. Bu dönemde Epstein'ın müşterilerinden biri, 1980'lerde İran-Kontra ilişkisinin bir parçası olarak Amerikan silahlarının İsrail'den İran'a aktarılmasının aracısı olan Suudi Arap işadamı Adnan Kaşıkçı idi. 1980'lerin ortalarında Epstein, Amerika Birleşik Devletleri, Avrupa ve Güneybatı Asya arasında birçok kez seyahat etti. Londra'dayken Epstein Steven Hoffenberg ile tanıştı. Silah tüccarı Douglas Leese ve eski ABD Başsavcısı John Mitchell aracılığıyla tanıştırıldı. Steven Hoffenberg, 1987 yılında Epstein'ı Tower Financial Corporation'ın danışmanı olarak işe aldı; hastanelere, bankalara ve telefon şirketlerine borçlu olan insanların borcunu satın alan bir tahsilat acentesi. Hoffenberg ve Epstein daha sonra kendilerini şirket avcıları olarak yeniden şekillendirdiler. Epstein'ın Hoffenberg için ilk görevlerinden biri, 1987'de Pan American World Airways'i devralmak için başarısız bir teklifde bulunmasıydı. 1988 yılında Emery Air Freight Corp.'u devralmak için benzer bir başarısız teklifde bulundu. Epstein, Hoffenberg ile birlikte çalıştı ve Hoffenberg'in özel jetiyle onunla beraber her yere seyahat etti. 1993 yılında Tower Financial Corporation, Amerikan tarihinin en büyük Ponzi programlarından (Saadet Zinciri) biri olarak devreye girdi ve yatırımcılarına 450 milyon ABD Doları'nın üzerinde kaybettirdi. Hoffenberg, Epstein’in saadet zincirinde etkili bir şekilde yer aldığını iddia etti. Epstein, şirket çökmeden önce, 1989'da şirketten ayrıldı ve hiçbir zaman taahhüt edilen dev yatırımcı sahtekarlığına karışmakla suçlanmadı. Epstein'ın Tower Ponzi programından çalıntı fon alıp almadığı bilinmemektedir. Hoffenberg saadet zincirinin “mimarının” Epstein olduğunu ileri sürdü. Onun için, “Yetenek, karizma, dehâ, suç dehâsı,” dedi Washington Post’a: “Çok para getirecek bir şey bulmuştuk. Adına Ponzi (saadet zinciri) dedik.” Hoffenberg'a göre Epstein paranın büyük bölümünü yurt dışına kaçırmıştı. Epstein'in bu davada nasıl yargılanmadığıyla ilgili Washington Post muhabirleri savcılara sordular. Onlar da, asıl hedefin Hoffenberg olduğunu, savcılarla işbirliği yaptığı için Epstein’in suçlanmadığını söylediler. Ancak İllinois eyaleti yetkililerinden biri, o süreçte Epstein’e hatırı sayılır miktarda para aktarıldığını, onun gizemli servet birikiminin başlangıcını burada aramak gerektiğini belirtti. 1988'de Epstein hala Hoffenberg için danışmanlık yaparken kendi finansal yönetim firması J. Epstein & Company'yi kurdu. Şirketin Epstein tarafından net değeri 1 milyar ABD dolarından fazla olan müşterilerin varlıklarını yönetmek için kurulduğu söylendi, ancak diğerleri müşterilerde bu kısıtlayıcı servet sınırının olduğuna şüpheyle yaklaşıyorlar. Epstein'ın halka açık tek milyarder müşterisi Victoria's Secret ve L Brands (eski adıyla The Limited, Inc.) başkanı ve CEO'su Leslie Wexner idi. 1986'da Epstein, ortak tanıdıkları sigorta yöneticisi Robert Meister aracılığıyla Wexner ile tanıştı. Bir yıl sonra, Epstein Wexner'in mali danışmanı oldu ve sağ kolu olarak hizmet etmeye başladı. Yıl içinde, Epstein Wexner'in karmaşık finansmanını çözmüştü. Temmuz 1991'de Wexner, Epstein'a işleri üzerinde tam bir vekalet verdi. Vekaletname Epstein'ın insanları işe almasına, çek imzalamasına, mülk satın almasına ve satmasına, para ödünç almasına ve Wexner adına yasal olarak bağlayıcı nitelikte başka şeyler yapmasına izin verdi. 1995 yılına gelindiğinde Epstein, Wexner Vakfı ve Wexner Heritage Vakfı'nın direktörüydü. Ayrıca Wexner'ın yaşadığı Columbus, Ohio dışındaki New Albany kasabasının bir bölümünü geliştiren Wexner's Property'nin başkanıydı. Epstein, Wexner'in mali işlerini yöneterek milyonlarca ücret aldı. L Brands tarafından hiç istihdam edilmese de, şirket yöneticileriyle sık sık yazıştı. Epstein sık sık Victoria's Secret moda şovlarına katıldı ve New York City'deki evinde modelleri konuk etmenin yanı sıra, model olmak isteyenlerin şirketle çalışmasına yardımcı oldu. 1996 yılında, Epstein firmasının adını Financial Trust Company olarak değiştirdi ve vergi avantajlarından dolayı ABD Virgin Adaları'ndaki St. Thomas adasını ikamet gösterdi. ABD Virgin Adaları'na yerleşerek Epstein, federal gelir vergilerini yüzde 90 oranında azaltmayı başardı. ABD Virgin Adaları, kıyıdan uzakta bir vergi cenneti olarak işlev görürken, aynı zamanda ABD bankacılık sisteminin bir parçası olmanın avantajlarını da sundu. 2003 yılında Epstein New York dergisini almaya karar verdi. Diğer teklif sahipleri arasında reklam yöneticisi Donny Deutsch, yatırımcı Nelson Peltz, medya patronu ve New York Daily News yayıncısı Mortimer Zuckerman ve film yapımcısı Harvey Weinstein vardı. Nihai alıcı, uzun süredir Wall Street yatırım bankacılığı yapan ve 55 milyon dolar ödeyen Bruce Wasserstein oldu. Epstein, 2000-2007 yılları arasında Liquid Funding Ltd. şirketinin başkanıydı. Likit Finansman ve diğer ilk şirketlerin inovasyonu, dayanak varlıklar olarak hisse senetleri ve tahvillerine sahip olmak yerine, dayanak teminat olarak karmaşık menkul kıymetlere dayalı ticari ipoteklere ve yatırım sınıfı konut ipoteklerine sahip olmasıydı. Likit Finansmanı başlangıçta Bear Stearns'ın yüzde 40'ına aitti. Kredi derecelendirme kuruluşlarının yardımıyla, şirketler için yeni menkul kıymetler yaratılabildi ve böylece altın kaplama AAA derecesi elde edildi. Bu tür karmaşık menkul kıymetlerin yanlış derecelendirilmeleri nedeniyle patlaması, Mart 2008'de Bear Stearns'ın batmasına yol açtı ve 2007-2008 mali krizini ve ardından gelen Büyük Durgunluğa neden oldu. Epstein, 2002-2005 yılları arasında D.B. Zwirn Özel Fırsatlar korunma fonuna 80 milyon yatırım yaptı. Kasım 2006'da Epstein, seks suçları için federal soruşturma altındayken, fondaki muhasebe usulsüzlükleri hakkında bilgilendirildikten sonra yatırımını kurtarmaya çalıştı. Bu zamana kadar yatırımı 140 milyon dolara ulaşmıştı. Zwirn yatırımı geri çevirmeyi reddetti. 2008 yılında fonun yavaşladığı sırada Epstein'ın kişisel olarak ne kadar kaybettiği bilinmiyor. 2006 yılının Ağustos ayında, Epstein, federal soruşturmasının başlamasından bir ay sonra Bear Stearns Yüksek Dereceli Yapılandırılmış Kredi Stratejileri Geliştirilmiş Yatırım Fonuna 57 milyon dolar yatırım yaptı. 18 Nisan 2007'de, fona 57 milyon dolar yatırım yapan bir yatırımcı, yatırımını kurtarmaktan bahsetti. O ayki itfaları karşılamak için CDO varlıklarının satışı, CDO pazarında yeniden fiyatlandırma sürecine ve genel donmaya neden oldu. CDO varlıklarının yeniden fiyatlandırılması, Temmuz ayından üç ay sonra fonun çökmesine ve Mart 2008'de Bear Stearns'ın çökmesine neden oldu. Muhtemelen Epstein bu yatırımın çoğunu kaybetti, ancak ne kadar olduğu bilinmiyor. Bear Stearns fonunun Mayıs 2007'de başarısızlığa uğradığı zamanda Epstein, ABD Savcılık Ofisi ile küçüklerle cinsel ilişkiye girmek ile ilgili ileride olacak olan geçmişteki suçlamalar nedeniyle bir anlaşma imzalamak için görüşmeye başlamıştı. Fonun çökmesinden bir ay sonra Ağustos 2007'de Miami'deki ABD'li avukat Alexander Acosta, yapılan savunma anlaşması hakkında doğrudan görüşmelere başladı. Acosta, kendisine Epstein'ın hükümet için önemli bir birey olduğunu söyleyen yüksek hükümet yetkilileri tarafından emredildiği için yumuşak bir anlaşma yaptığı iddia edildi. Müzakerelerin bir parçası olarak, Miami Herald'a göre Epstein, daha yumuşak bir ceza için Florida federal savcılarına "belirtilmemiş bilgiler" verdi ve New York federal savcıları için Haziran 2008'deki Bear Stearns korunma fonunun iki yöneticisi hakkındaki başarısız davalarında isimsiz bir kilit tanık olduğu iddia edildi. Epstein'ın davadaki avukatlarından Alan Dershowitz, Fox Business Network'e "İşbirliği yapmış olsaydı bunu bilirdik. Epstein'ın herhangi bir kovuşturmaya yardımcı olduğu fikri benim için bile yeni bir haber" dedi. İsrail gazetesi Haaretz, 2015 yılında Epstein'ın yeni Reporty Homeland Security'ye (2018'de Carbyne olarak yeniden markalaştırıldı) yatırım yaptığını bildirdi. Girişim, İsrail'in savunma sanayiiyle bağlantılı. Girişim eski İsrail Savunma bakanı ve İsrail Savunma Kuvvetleri (IDF) genelkurmay başkanı olan eski İsrail Başbakanı Ehud Barak tarafından yönetiliyor. Şirketin CEO'su özel kuvvetler subayı Amir Elihai ve şirketin yöneticisi Pinchas Bukhris, bir zamanlar savunma bakanlığı genel müdürü ve IDF siber birim 8200 komutanıydı. Nisan 2008'de İsrail'e gitti ve bir dizi araştırma bilimcisi ile bir araya geldi ve farklı İsrail askeri üslerini ziyaret etti. Bu yolculuk sırasında, cinsel suçlar nedeniyle karşı karşıya olduğu suçlamalardan yargılanmaktan ve olası hapishaneden kaçmak için İsrail'de kalmayı düşündü; ancak ABD'ye dönmeyi tercih etti. Epstein, şantaj gibi suçlar için tanınmış kişiler tarafından reşit olmayan kızlarla cinsel aktiviteyi kaydetmesi için mülkleri içinde birçok yere gizli kameralar yerleştirdi. Epstein'ın yakın arkadaşı olan Ghislaine Maxwell, bir arkadaşına Epstein'ın Virgin Adaları'ndaki özel adasının tamamen kameralar ile dolu olduğunu ve arkadaşının Maxwell ve Epstein'ın adadaki herkesi bir sigorta poliçesi olarak videoya kaydettiğine inandığını söyledi. Polis 2006 yılında Palm Beach konutuna baskın düzenlediğinde, evinde iki gizli iğne deliği kamerası bulundu. Ayrıca Epstein'ın New York'taki konağının bir video izleme sistemi ile kapsamlı bir şekilde bağlandığı da bildirildi. Epstein'ın New York'taki konağını ziyaret eden Maria Farmer, Epstein'ın kendisine konakta iğne deliği kameralarının bağlı bulunduğu bir medya odasını gösterdiğini belirtti. Medya odasına gizli bir kapıdan girildi. Medya odasında "burada oturan adamlar vardı. Kameralara baktım ve tuvalet, tuvalet, yatak, yatak odası, tuvalet, yatak odası gördüm." "Özel anları izledikleri çok açıktı." dedi. Epstein'ın genç kızları güçlü insanlara onlarla birlikte kendini sevdirmek ve olası şantaj bilgileri edinmeleri için "ödünç verdiği" iddia ediliyor. Adalet Bakanlığı'na göre, “genç [isim] + [isim]” açıklamasını içeren el yazısı etiketlerle New York konağındaki kasasında kompakt diskleri kilitli tutmuştu. Epstein, 2018'de bir New York Times muhabirine, cinsel eğilimleri ve eğlence amaçlı uyuşturucu kullanımları hakkında bilgiler de dahil olmak üzere güçlü insanlar hakkında kirli sırlara sahip olduğunu söyledi. 2003 yılında gazeteci Vicky Ward tarafından Vanity Fair için hakkında yapılan araştırma yazısında, Vicky'in 2 kız kardeşin hakkında daha önce taciz şikayetinde bulunduğunu öğrenmesi ve kızlarla konuşmasının ardından, Epstein hem Vicky'yi hem de diğer yetkilileri kızlarla ilgili bölümü yazıdan çıkarması için taciz ve üstü kapalı bir şekilde tehdit etmeye başladı. Daha sonra Epstein derginin editörüyle görüştükten sonra Vicky'ye kızlarla ilgili bölümü yazıdan çıkarması gerektiği ve yazının finansal bir hikayenin dışına çıkmasına gerek olmadığı söylendi. Gazeteci Epstein'in evinde Marquis de Sade'in "Justine" adlı erotik romanını gördü. Romanın konusu, bir manastırda keşişlerin seks kölesi olmak zorunda kalan 12 yaşındaki bir Fransız kız hakkında ve kız katlandığı tecavüzlerden sonra “erdem” i öğreniyor. Gazeteci, eğer kızlarla ilgili bölümü yayınlayabilseydi Epstein'in daha önceden polisin dikkatini çekeceğini ve sonraki kurbanların önüne geçilebileceğine inandığını söyledi. Mart 2005'te, bir kadın Florida'nın Palm Beach Polis Departmanına başvurdu ve 14 yaşındaki üvey kızının yetişkin bir kız tarafından Epstein'ın konağına götürüldüğünü iddia etti. Orada, Epstein'ı soymak ve masaj yapmak için 300 dolar ödendiğini söyledi. İddiaya göre kız soyunmuştu, ancak iç çamaşırını giyerek görüşmeden ayrıldı. Palm Beach Polisi, 13 aylık gizli araştırmasını Epstein'ın evinin aranması da dahil olmak üzere devam ettirdi. Soruşturma sırasında Palm Beach Emniyet Müdürü Michael Reiter, Palm Beach County eyalet savcısı Barry Krischer'ı açıkça çok yumuşak davranmakla suçladı. Federal Soruşturma Bürosu (FBI) da soruşturmaya dahil oldu. Daha sonra polis, Epstein'ın onunla cinsel eylemlerde bulunmak için birkaç kıza para ödediğini iddia etti. Epstein'ın çöpünde ve evinde bulunan kanıtlar ile beş mağdur ve 17 tanıklardan alınan ifadelerle, söz konusu kızların bir kısmının 18 yaşın altında olduğunu, en küçüğünün 14, çoğunun 16 yaşın altında olduğunu gösterdi. Epstein'ın evinde, iki gizli kamera ve evin her yerinde polisin soruşturma sırasında görüştüğü kızlar da dahil olmak üzere çok sayıda çıplak kadın fotoğrafı bulundu. 2005 yılında evinde yapılan aramada seks köleliği ile ilgili kitaplar için bir Amazon makbuzu bulundu. Makbuzdaki kitaplar sırasıyla; "SM 101: A Realistic Introduction", "SlaveCraft: Erotik Kölelik için Yol Haritaları - İlkeler, Beceriler ve Araçlar" ve "Bayan Abernathy ile Eğitim: Erotik Köleler ve Sahipleri İçin Bir Çalışma Kitabı" idi. Evin çalışanlarının daha sonraki ifadelerine göre, Epstein'in Polonyalı asistanı Adriana Ross tarafından polis baskınından önce finansörün Florida malikanesinden bilgisayar diskleri ve diğer elektronik ekipmanların çıkarıldığı ortaya çıktı. Eski bir çalışan polise Epstein'ın günde üç kez masaj yaptırdığını söyledi. Nihayetinde FBI, Epstein tarafından cinsel istismar iddialarını destekleyici ayrıntılar içeren "34 küçük çocuk"la ilgili ifadeleri derledi. Julie Brown Miami Herald'daki 2018 yazısında yaklaşık 80 kurban tespit etti ve 60'ını buldu. Soruşturmanın ayrıntıları, 12 yaşındaki üç kişinin Epstein'ın doğum günü için Fransa'dan getirildiğini ve finansör tarafından cinsel tacize uğradıktan sonraki gün geri döndükleri iddialarını içeriyordu. Genç kızların Brezilya, diğer Güney Amerika ülkeleri, eski Sovyet ülkeleri ve Avrupa'dan işe alındığı ve Jean-Luc Brunel'in "MC2" model ajansının da kızların Epstein'a tedarik edilmesinde rol oynadığı iddia edildi. 2006 yılının Mayıs ayında, Palm Beach polisi, Epstein'ın reşit olmayan dört kişiyle yasadışı seks ve bir cinsel istismarla suçlanması gerektiğini söyleyen olası bir neden beyanında bulundu. Epstein'ın savunma avukatları Roy Black, Gerald Lefcourt, Harvard Hukuk Fakültesi profesörü Alan Dershowitz ve eski ABD Avukatı General Ken Starr'ı içeriyordu. Sadece iki kurbanın sunduğu kanıtlarla, jüri, Epstein'ın suçsuz olduğunu iddia edeceği, yalnızca fuhuş suçlamasında bulundu. 2007 yılında dava devam ederken bir gazeteye, "Ne diyebilirim ki, genç kızları severim," dedi. Soruşturmayı yürüten polisler ve savcılar birkaç ay boyunca takip edildiklerinin farkına vardılar. Şikayetçi genç kızlar da, kendilerinin ve aile üyelerinin, daha sonra Epstein’ın istihdamındaki yerel avukatlar ile bağlantılı olan özel dedektifler tarafından takip edildiğinden şikayet etmeye başladılar. Savunma, dedektiflerin yanlış ve etik dışı bir şey yapmadıklarını iddia etti. Temmuz 2006'da FBI, Epstein hakkında kendi araştırmasını başlattı. Mahkeme, Haziran 2007'de 53 sayfalık iddianame ile sonuçlandı. Alexander Acosta, Alan Dershowitz'in müzakere etmesine yardımcı olduğu, dört işbirlikçi ve isimsiz diğer "potansiyel işbirlikçilerin" yanı sıra Epstein'ın kendisine tüm federal cezai suçlardan dokunulmazlık sağlamaya yardım ettiği bir anlaşma yapmayı kabul etti. Miami Herald'a göre, kovuşturma dışı anlaşma "esasen devam eden bir FBI sorgusunu Epstein'ın seks suçlarına katılan daha fazla kurban ve diğer güçlü insanlar olup olmadığı konusunda kapattı". O zaman, bu anlaşma soruşturmayı durdurdu ve iddianameyi kapattı. Miami Herald, "Acosta, aksine bir federal yasaya rağmen, anlaşmanın kurbanlardan gizlenmesini kabul etti," dedi. Acosta daha sonra, kendisine Epstein'ın "istihbarata ait" olduğu, ve "yalnız bırakılması" gerektiği söylendiğinden yumuşak bir savunma teklifinde bulunduğunu söyledi. Epstein, Florida eyalet mahkemesinde iki ağır fuhuş suçlamasıyla suçlu bulunmayı, seks suçlusu olarak kaydolmayı ve FBI tarafından tanımlanan üç düzine kurbanı tazmin etmeyi kabul etti. Teminat anlaşması daha sonra "tatlım anlaşması" olarak tanımlanmıştır. Kurbanlar Jeffrey'le mahkemede hesaplaşmayı beklerken, federal savcılıkla Epstein’in avukatları arasında e-mail trafiği başladı. Savcılardan biri, Epstein’in avukatlarına yolladığı e-mailde, “onu cinsellikle ilgisi olmayan suçlardan yargılamaya elverecek bir olgusal zemin” bulmaya çalıştığını açıkça söylüyordu. Epstein Palm Beach County’de değil de Miami’de mi mahkeme önüne çıksa diye görüş alışverişinde bulundular. Savcılar, sanık avukatlarına, “böylece basının gözünden daha uzak olur” tavsiyesinde bulunmuşlardı. Esas olarak, kurbanlardan uzakta olacaktı duruşma. Ayrıca, kimi e-maillerde “telefonda konuşalım, bunu yazıya dökmek istemiyorum” gibi ifadeler vardı. Epstein’in avukatlarından Lefkowitz, “Mağdur olduklarını ileri sürenlere mektup göndermenize karşıyız,” diye yazmıştı savcılara. Gerekçesi şuydu: “bu hemen basına sızar” ve müvekkilimize zarar verir. Lefkowitz, “eğer illâ böyle bir mektup yollayacaksanız, bunu Epstein ile anlaşma imzalandıktan sonra yapın” diye talimat vermişti. Anlaşmadan iki ay sonra, Federal Savcı Alex Acosta’nın yardımcılarından biri Lefkowitz’e artık kurbanları anlaşmadan haberdar edeceklerini bildirdiğinde, avukat, “Potansiyel tanıklar veya potansiyel şikâyetçiler ve avukatlarıyla temas kurmayacağınızı garanti etmiştiniz!” dedi. Polis kızların on ikisini ve tanıkları hazır ettiği halde hiçbiri mahkemeye çağırılmamıştı. Savcı “onlara inanmıyorum” deyip sadece iki kızı çağırmıştı. Savcı yardımcısı Lanna Belohlavek anlaşmayı onaylayacak yargıcı “sadece birkaç kızın” söz konusu olduğuna, onların bilgilendirildiğine ve anlaşmayı onayladıklarına inandırmıştı. Epstein, bir fuhşa teşvik, bir de küçük yaştaki kızı fuhşa teşvikten 18 ay hapis, bir yıl ev hapsi cezasına çarptırılacaktı. Acosta ile ekibinin hazırladığı 53 sayfalık iddianamede Epstein’in taciz-tecavüz ettiği, küçük yaştaki yaklaşık otuz beş kızın ifadeleri vardı, ama yalnız iki olaydan suçlu bulunuyordu. Epstein “cinsel saldırgan” olarak kayda geçecek ve yılda iki defa Florida’da savcılıkta boy göstermek zorunda olacaktı. En önemli ayrıntı mağdurlar anlaşmada "fuhuş için çalışan kişiler" olarak gösterildi. En kritik maddelerden biri, iddianamede “işbirlikçileri” olarak geçen Nadia Marcinkova, Sarah Kellen, Adriana Ross ve Lesley Groff yargılanmayacak, ceza almayacaktı. Anlaşma “başka potansiyel işbirlikçilere” de muafiyet sağlıyordu. Mağdur avukatlarından Spencer Kuvin, Epstein’in Palm Beach County’deki mahkemeye geleceğini öğrenince onunla temas etme düşüncesiyle oraya gitmiş, izlediği şey karşısında şaşkına dönmüştü. Kendisine ve kurbanlardan hiçbirine haber verilmemiş oluşuna inanamamıştı. Bu sırada mağdurlar davanın görüleceğini, mahkemede Epstein’in gözünün içine bakarak onun yaptıklarını anlatabileceklerini sanıyorlardı. Bunun yerine, Epstein’in çoktan hapse gönderildiğini, anlaşma icabı anlaşmanın şartlarını da öğrenemeyeceklerini öğrendiler. Epstein’in kurbanlarından Courtney Wild, “Jeffrey kötü durumdaki kızlardan yararlanıyordu,” diye anlatacaktı sonradan, “temelde evsiz olan kızlardan. Söylediklerine kimsenin kulak asmayacağını düşündüğü kızların peşine düşüyordu ve haklıydı.” Sanığın avukatları ve savcılar kızların güvenilirliğini soyguladılar, açıklarını aradılar ve yalan, uyuşturucu, hırsızlık ve fuhuş yaptıkları gibi şeylerle suçladılar. Jepstein'in avukatları sanığın kızların reşit olmadıklarını bilmediğini ve gelen kızların masaj sırasında cinsel temas olacağını bilerek geldiklerini iddia etti. Savunma avukatları tarafından mağdurların güvenilirliği sorgulanmaya başladı ve yapılan özel görüşmelerde savcılar etkilenmeye çalışıldı; mağdurlar polisle temasa geçinceye kadar Epstein tarafından yapılan muameleden asla şikayetçi olmamışlardı ve birkaç kez gönüllü olarak Palm Beach malikanesine geri dönmüşlerdi. Kızların çoğu dezavantajlı ve dağılmış ailelerden geliyordu ve Epstein’ın nakit parasına, gözdağına ve çekiciliğine açıktılar. Oysaki Florida yasaları açıktı: 18 yaşın altındaki biriyle cinsel ilişkiye giren 24 yaşından büyük herhangi bir kişi ikinci dereceden bir suç işlemektedir. Mağdurun önceden sorunlu cinsel davranışı önemli değildir; yaşını bilmemek savunma değildir. “Rıza” konusunda şüphe uyandırmak için mağdurun fiziksel olarak direnmesi gerekmez. 16 yaşın altındaki bir çocuk için dokunmadan kısa süren davranışlar da ikinci dereceden bir suçtur. Ancak jüriyi, mağdurun istekli tavırlarla davrandığının belirtilmesiyle cinsel bir ilişkinin suç olduğuna ikna etmek zordur. Ancak bu, Adalet Bakanlığı'nın bir kızın tutumu veya karakterine bakılmaksızın iddia edilen çocuk ticareti suçlamalarından neden vazgeçtiğini açıklamıyor. Savunma, rıza yaşının dğer eyaletlerde daha düşük olmasıyla ilgili jüriyi etkilemeye çalıştı. Ayrıca savcılarla avukatların uyum içinde götürdüğü anlaşma onay duruşmasında Epstein’in cinsel suçlu olarak kayda geçmesi ama cinsel suçlulara uygulanan prosedüre tâbi tutulmaması da karara bağlanmıştı. Bir federal yargıç daha sonra savcıların mağdurlardan anlaşmayı gizledikleri için mağdurların haklarını ihlal ettiklerini söyledi. Anlaşmayla beraber Epstein hakkında daha ağır iddialar içeren fedaral davadan kurtuldu ve daha hafif eyalet suçlarıyla tutuklandı. 30 Haziran 2008'de, Epstein 18 yaşın altındaki bir kızla fuhuş nedeniyle ilişkiye girmekten ve istismar etmekten suçlu bulunduktan sonra, 18 ay hapse mahkum edildi. Florida'daki mahkum seks suçlularının çoğu devlet hapishanesine gönderilirken, Epstein bunun yerine Palm Beach County Stockade'nin özel bir kanadına yerleştirildi ve şerif ofisine göre, 3 ay sonra hapishaneden "çalışması" için haftanın 6 günü, günde 12 saate kadar dışarı çıkmasına izin verildi. Bu seks suçlularına tanınmayan bir haktı ve ayrıca belirtilen tahliye saatlerinin dışına çıkmasına izin verildi. Epstein'ın hücre kapısı açık bırakıldı ve onun için bir televizyonun kurulduğu avukat odasına erişimi vardı. Şerif Ofisi, Epstein'in kurduğu kar amacı gütmeyen vakfında çalışma süresinde sağlanan yanına verilen gardiyanlar gibi ekstra hizmetlerin bedelini ödemek için Epstein'den 128.000 dolar aldı. Daha sonra Şerif Ofisi, Epstein'e gelen konukların kayıtlarının bir bölümün "kayıt tutma" kurallarına göre imha edildiğini söyledi (açıklanamayan bir şekilde Stockade ziyaretçi defterleri olmasa da). Ayrıca ofisi ile diğer randevuları arasında kendi şoförünü kullanmasına izin verildi. 2008'de hapishanedeyken, asistanı ve muhtemelen seks kölesi olan Nadia Marcinkova tarafından iki farklı isimle tam 90 kere ziyaret edildi. Epstein, Ağustos 2010'a kadar bir yıl boyunca ev hapsinde gözaltına alınmak üzere, hapisten 13 ay sonra serbest bırakıldı. Göz hapsindeyken, Manhattan ve ABD Virgin Adaları'ndaki konutlarına kurumsal jetiyle sayısız yolculuk yapmasına izin verildi. Uzun alışveriş gezilerine ve "egzersiz için" Palm Beach'te dolaşmasına izin verildi. Ocak 2011'de itiraz edilen bir duruşmadan sonra, New York Eyaletinde yaşam boyu süren bir etiket olan yüksek tekrarlama riskli "üçüncü seviye" cinsel suçlu olarak kayıtlı kaldı. Bu duruşmada Manhattan Bölge Avukatı, seviyenin düşük riskli "birinci seviye" ye düşürülmesi gerektiğini savundu ama hâkim tarafından engellendi. Epstein'ın avukatının ABD Virgin Adaları'nda "ana" bir evi olduğu yönündeki muhalefetine rağmen, hakim her 90 günde bir New York Polis Departmanına şahsen kontrol için gelmesi gerektiğini söyledi. Epstein 2010 yılından bu yana New York'ta kayıtlı bir üçüncü seviye seks suçlusu olmasına rağmen, New York Polis Departmanı hiçbir zaman 90 günlük düzenlemeyi uygulamadı. 2011 yılında bir gazeteye verdiği röportajda "Ben cinsel bir canavar değilim, sadece kabahatliyim. Bir katil ile simit çalan bir kişi arasındaki fark gibi." dedi. Gazeteci röportajla ilgili "Ayrıca, cinsel eğilimleri ve eğlence amaçlı uyuşturucu kullanımı hakkında ayrıntılar da dahil olmak üzere, bazıları zarar ve utanç verici olan, önemli insanlar hakkında çok şey bildiğini iddia etti," dedi. Stewart, Epstein'ın geçmişini gizlemediğini ve onun 'kibar olan toplumda bir parya' olduğunu kabul ettiğini söyledi. Aynı zamanda yaptığı şeyler hakkında pişmanlık belirtisi göstermediğini ve kabahatini küçük bir şeymiş gibi göstermeye çalıştığını söyledi. “Herkesin sırları olduğunu öne sürdü ve ekledi, diğerleriyle karşılaştırıldığında kendisinin ki zararsızdı. Bu yüzden insanlar çekinmeden ona güveniyorlardı," dediğini ekledi. Röportaj sırasında Tesla başkanı Elon Musk'a tavsiyeler verdiğini ama herkesin onunla görüştüğünü saklamasına artık alıştığını, yine de insanların ondan akıl almaya ve para istemeye gelmeye devam ettiklerini söyledi. Ayrıca genç kızlarla ilgili, "Genç kızlarla cinsel ilişki kurmanın kültürel bir sapma olduğunu ve geçmişte sorunsuz bir şekilde kabul edilebilir olduğunu" belirtti. Epstein hapisten çıktıktan sonra imajını düzeltmek için Peggy Siegal gibi uzmanlardan yardım aldı; üniversitelere bağışlar ve bilim insanlarıyla diğer önemli kişilerin geldiği partiler yapmaya devam etti. Dokunulmazlık anlaşması ve ona yapılan hoşgörülü muamele, kamuoyunda devam eden tartışmalara konu olmuştur. Epstein'ın Temmuz 2019'da seks ticareti suçlamalarından tutuklanmasının ardından Acosta, 19 Temmuz 2019 tarihinde Çalışma Bakanlığı Sekreteri görevinden istifa etti. Suçlamalar kamuoyuna açıklandıktan sonra, Eliot Spitzer, Bill Richardson ve Palm Beach Polis Departmanı da dahil olmak üzere Epstein'dan alınan bağışlar geri iade edildi. Harvard Üniversitesi para iade etmeyeceğini açıkladı. Epstein'ın çocukların eğitimini finanse etmek için yaptığı çeşitli yardımlar da sorgulandı. 18 Haziran 2010 tarihinde, Epstein'ın eski ev çalışanı Alfredo Rodriguez, Epstein'in günlük aktivitelerini kaydettiği defteri polise teslim etmediği ve defteri satmaya çalıştığı için 18 ay hapse mahkum edildi. FBI Özel Temsilcisi Christina Pryor materyali gözden geçirdi ve bunun "maddi tanıkların ve ek mağdurların isimleri ve iletişim bilgileri de dahil olmak üzere, davanın soruşturulmasında ve kovuşturulmasında son derece yararlı olabilecek bilgiler" içerdiğini belirtti. 6 Şubat 2008'de Jane Doe No. 2 takma ismini kullanan anonim bir kadın, Epstein'a karşı federal mahkemede 50 milyon dolarlık bir hukuk davası açtı. 2005'te 16 yaşında bir çocukken "Epstein'a masaj yapmak" için işe alındığını, konağına götürüldüğünü, kendisinin soyunduğunu, onunla cinsel ilişkiye girdiğini ve hemen ardından 200 dolar ödendiğini iddia etti. Aynı avukat tarafından temsil edilen farklı bir kadın tarafından Mart 2008'de 50 milyon dolarlık benzer bir dava açıldı. Bunlar ve benzer davalar reddedildi. Epstein, mağdur olduğu iddia edilen birçok kişiyle mahkeme dışı anlaşmalar yaptı. 30 Aralık 2014 tarihinde ABD Adalet Bakanlığı'nın Epstein ile yaptığı anlaşma nedeniyle Mağdurlarının Hakları Yasası'nı ihlal ettiği için Florida'da Jane Doe 1 (Courtney Wild) ve Jane Doe 2 tarafından federal dava açıldı. Daha sonra Virginia Roberts (Jane Doe 3) ve başka bir kadını (Jane Doe 4) davacı olarak eklemek için başarısız bir çaba yürütüldü. Eklenen suç, Alan Dershowitz'in Epstein tarafından temin edilen küçük bir kızı (Jane Doe 3)'ü cinsel olarak istismar etmesiydi. Dershowitz aleyhindeki iddialar hakim tarafından davanın konusu olmadığı için düşürüldü. Mahkemeye sunulan bir belge, Epstein'ın "cinsel istismar halkası" işlettiğini iddia etti ve reşit olmayan kızları "önde gelen Amerikalı politikacılara, güçlü şirket yöneticilerine, yabancı cumhurbaşkanlarına, tanınmış bir başbakana ve diğer dünya liderlerine" ödünç vermekle suçladı. 7 Nisan 2015 tarihinde, Yargıç Kenneth Marra, kurban Virginia Roberts'ın Prens Andrew'a karşı iddia ettiği iddiaların, Epstein'ın federal hükümetle yaptığı anlaşmayı yeniden açmak isteyen kurbanların davası üzerinde bir etkisi olmadığını; hakim, iddiaların kayıttan çıkarılmasını emretti. Jane Does 3 ve 4'ün davaya katılmasına izin vermese de, Marra özellikle Roberts'ın daha sonra davaya geldiğinde kanıt verebileceğini söyledi. 21 Şubat 2019'da ABD'nin Florida Bölgesi Kıdemli Hakimi Kenneth Marra, federal savcıların suçlunun sadece iki Florida suçundan suçlu bulunmalarına izin vermeden önce mağdurları haberdar etmeyerek yasayı ihlal ettiğini söyledi. Hakim olası çözüm yolunun ne olabileceğini açık bıraktı. Aralık 2014'te Florida mahkemesi, Virginia Roberts Giuffre'yi Suç Mağdurları Hakları Yasası davasına dahil edilmek istedi. Virginia Roberts Giuffre, 17 yaşındayken, Epstein ve Ghislaine Maxwell tarafından kendi kullanımları için ve Prens Andrew ve emekli Harvard Hukuk profesörü Alan Dershowitz de dahil olmak üzere birçok kişi tarafından kullanıldı. Giuffre ayrıca Epstein, Maxwell ve diğerlerinin onu fiziksel ve cinsel olarak istismar ettiğini iddia etti. 1999-2002 yılları arasında Epstein'ın seks kölesi olarak hizmet ettiğini ve diğer reşit olmayan kızları işe aldığını söyledi. Prens Andrew, Epstein ve Dershowitz, Giuffre ile seks yaptıkları suçlamalarını reddetti. Dershowitz iddialar konusunda yasal yollara başvurdu. Giuffre, Dershowitz hakkında hakaret davası açtı ve kendisi hakkında kasıtlı olarak "yanlış ve kötü niyetli iftira ifadeleri" kullandığını iddia etti. Epstein, başka davalarda olduğu gibi Giuffre ile mahkeme dışında bir anlaşma yaptı. Kaliforniya'da bir kadın tarafından Epstein ve Donald Trump'a karşı Nisan 2016'da Kaliforniya'da açılan federal bir davada, iki erkek tarafından 1994'te 13 yaşındayken Epstein'ın Manhattan'daki evinde bir partide cinsel saldırıya uğradığını iddia etti. Dava, federal yasa uyarınca geçerli iddialarda bulunmadığı için Mayıs 2016'da bir federal yargıç tarafından reddedildi. Kadın Haziran 2016'da New York'ta başka bir federal davası açtı, ancak üç ay sonra dava geri çekildi. Üçüncü bir federal dava Eylül 2016'da New York'ta yapıldı. Dava 4 Kasım 2016'da düştü. Trump'ın avukatı Alan Garten iddiaları açıkça reddetti, Epstein yorum yapmayı reddetti. Sarah Ransome, 2017 yılında Epstein ve Maxwell'e karşı bir dava açtı, Maxwell'in Epstein'a masaj yapmak için onu işe aldığını ve daha sonra New York City ve ona ait özel Karayip adası Little Saint James'deki malikanelerinde cinsel taleplerine uymazsa ona fiziksel olarak zarar vermek veya kariyer beklentilerini yok etmekle tehdit ettiğini iddia etti. Dava 2018'de açıklanmayan şartlar altında çözülmüştür. Florida'da avukat Bradley Edwards tarafından Epstein aleyhine açılan hukuk davasının Aralık 2018'de yargılanması planlandı. Davanın mağdurlara suçlamalarını halka açık hale getirmeleri için ilk fırsatlarını sunması bekleniyordu. Ancak, dava duruşmanın ilk gününde sonuçlandı ve Epstein Edwards'dan açıkça özür diledi; anlaşmanın diğer şartları gizli kaldı. 16 Nisan 2019'da Maria Farmer kendisi ve 15 yaşındaki kız kardeşi Annie'nin 1996 yılında Epstein ve Maxwell tarafından ayrı yerlerde cinsel saldırıya uğradığını iddia ederek New York'taki federal mahkemede yeminli bir beyanda bulundu. 1995 yılında New York Sanat Akademisi'nde lisansüstü sanat galerisi resepsiyonunda Epstein ve Maxwell ile tanıştı. Ertesi yıl, 1996 yazında, Leslie Wexner'in Ohio konağında bir sanat projesi üzerinde çalışmak için işe alındı ve orada cinsel saldırıya uğradı. Kendisi olayı New York Şehri Polis Departmanına ve FBI'a bildirdi. Farmer'ın beyannamesi ayrıca, aynı yaz boyunca Epstein'ın o zaman 15 yaşındaki kız kardeşini New Mexico'daki mülküne özel uçağıyla götürdüğünü ve Maxwell'in onu bir masaj masasında cinsel tacize uğrattığını belirtti. 22 Temmuz 2019'da hapishanede yargılanmayı beklerken, Epstein'a Jennifer Araoz tarafından açılan ve devam etmekte olan bir hukuk davasıyla ilgili bir dilekçe sunuldu. Epstein için çalışan birinin 14 yaşındayken onu işe aldığını ve Epstein'ın 15 yaşındayken New York'taki malikanesinde ona tecavüz etmesine kadar, bir yıldan fazla bir süre boyunca Epstein içim masöz olarak çalıştığını iddia etti. Araoz, New York Eyaleti yasasının, çocuk cinsel istismarından kurtulan yetişkinlerin bir yıl önce, istismarın ne kadar zaman önce gerçekleştiğine bakılmaksızın, önceki suçlar için dava açmasına izin verecek şekilde güncellendiği 14 Ağustos 2019 tarihinde davayı açtı. Ekim 2019'da Araoz, şikayetini Epstein ile ilişkili 20'den fazla kurumsal varlığı içerecek şekilde değiştirdi ve ek olarak Lesley Groff ve Cimberly Espinosa'yı işbirlikçi olarak suçladı. Üç kadın (Katlyn Doe, Lisa Doe ve Priscilla Doe) 20 Ağustos 2019'da Jeffrey Epstein'ın mülküne dava açtı. Epstein'la tanıştıklarında kadınların ikisi 17, biri 20 yaşındaydı. Kadınlar işe alındıklarını, istenmeyen seks eylemlerine maruz kaldıklarını ve Epstein ve eş-komplocuların tarafından kontrol edildiklerini iddia ettiler. Sadece Jane Doe olarak bilinen bir New Yorklu, Epstein'in New York'un Güney Bölgesi'ndeki mülküne karşı federal bir dava açtı ve 2002'de işe alındığını ve Epstein tarafından üç yıl boyunca 14 yaşından itibaren cinsel tacize uğradığını belirtti. David Boies tarafından temsil edilen beş kadın (Teresa Helm, Annie Farmer, Maria Farmer, Juliette Bryant ve kimliği belirsiz bir kadın) Kasım 2019'da Manhattan'daki Federal Bölge Mahkemesinde Epstein'ın mülküne dava açtı. Onu tecavüz, kötü muamele ve sahte hapis cezasıyla suçladılar. 18 Kasım 2019'da Jane Doe 15 olarak tanımlanan bir kadın, New York'un Güney Bölge Mahkemesinde Jeffrey Epstein'ın mülküne dava açtığını söylemek için avukatı Gloria Allred ile beraber halka açık bir görünüm yaptı. 2004 yılında, 15 yaşındayken manipüle edildiğini, insan ticareti kurbanı olduğunu ve cinsel tacize uğradını söyledi. Davies, 2002'de Epstein'la tanıştıktan sonra, kendisi tarafından New York, New Mexico, Florida, Virgin Adaları ve Fransa'da cinsel saldırıya uğradığını ve başkalarına satıldığını belirtti. 3 Aralık 2019'da avukat Jordan Merson, dokuz isimsiz davacı (Jane 1-9) adına ve Epstein'ın mülküne karşı kötü muamele, taciz ve psikolojik şiddet suçlarından dava açtı. İddialar 1985'ten 2000'lere kadar uzanıyor ve Epstein ile ilk karşılaştıklarında 13, 14 ve 15 yaşlarındaki bireyleri içeriyor. Dava, Bradley Edwards tarafından Aralık 2019'un sonlarında müvekkili adına açılmıştı. Davacı JJ Doe, Epstein'ın 2004 yılında tacizine uğrayan Palm Beach County'de yaşayan 14 yaşında bir kişi olarak tanımlanıyor. Ocak 2020'de ABD Virgin Adaları Yüksek Mahkemesi'nde Epstein'ın yirmi yılı aşkın bir süredir 2018'e kadar kendisine ait Karayip adalarında 11 yaşından küçük çocuklarda dahil olmak üzere seks ticareti düzenlediği iddiasıyla dava açıldı. Başsavcı Denise George'a göre, adalardaki cezai faaliyetler karmaşık şirketler ağı ile gizlendi. Ocak 2020'de Maxwell ve Epstein aleyhine, 1994 yılında Interlochen Sanat Merkezi'nde 13 yaşında bir müzik öğrencisi aldıklarını ve onu cinsel tacize maruz bıraktıklarını iddia eden bir dava açıldı. Dava, Jane Doe'un Epstein tarafından dört yıllık bir süre boyunca tekrar tekrar cinsel saldırıya uğradığını ve Maxwell'in hem işe alımında hem de saldırılara katılarak kilit bir rol oynadığını belirtiyor. 6 Temmuz 2019'da Epstein, New Jersey'deki Teterboro Havalimanı'nda seks kaçakçılığı suçlamasıyla tutuklandı. John Gotti, Joaquin "El Chapo" Guzman ve Paul Manafort gibi mahkumların tutulduğu New York'taki Metropolitan Correctional Center'da hapse atıldı. Epstein'in tutuklanmasından birkaç ay önce gazeteci Julie K. Brown, Miami Herald'daki köşesinde 2008 yılında yapılan anlaşmadaki hukuksuzlukları, kurbanların ifadelerini yayınladı ve kamunun ilgisini davanın skandallarına çekti. Bu durum FBI'ın dikkatini çekti ve yazıları Epstein'e yeniden dava açılmasının önemli nedenlenden biri olarak görülüyor. Tutuklandığı günkü tanıklara ve kaynaklara göre, yaklaşık bir düzine FBI ajanı, arama emirleri ile birlikte Manhattan'daki kendisine ait malikaneye zorla girdi. Evinin araştırılması, seks kaçakçılığına dair kanıtlara dönüştü ve ayrıca "yüzlerce - belki de binlerce - tamamen veya kısmen çıplak kadınların cinsel açıdan müstehcen fotoğrafları" bulundu. Bazı fotoğraflar reşit olmayan kadınların fotoğrafları olarak doğrulandı. Kilitli bir kasada, "Genç [Ad] + [Ad]", "Çeşitli çıplaklar 1" ve "Kız resimleri çıplak" gibi el yazısı etiketlerle kompakt diskler bulundu. Kasada ayrıca 70.000 dolar nakit, 48 elmas ve 1987'de süresi dolan sahte bir Avusturya pasaportu vardı. Pasaportun 1980'lerde Fransa, İspanya, İngiltere ve Suudi Arabistan'a girmek için kullanımını gösteren giriş pulları da dahil olmak üzere çok sayıda giriş ve çıkış damgası vardı.Pasaport, ikamet yerini Suudi Arabistan olarak gösteriyordu. Avukatlarına göre, Epstein'ın pasaportu alması tavsiye edildi çünkü "Yahudi inancının varlıklı bir üyesi olarak", yurt dışına seyahat ederken kaçırılma tehlikesi altındaydı. 8 Temmuz'da, New York'un Güney Bölgesinde Kamu Yolsuzluğu Birimi ile savcılar onu seks ticareti ve seks ticareti adına küçük kızlara komplo kurmakla suçladılar. Büyük jüri iddianamesi, reşit olmayan kızların “düzinelerce” nin cinsel karşılaşmalar için Epstein'ın konaklarına getirildiğini iddia ediyor. Yargıç Kenneth Marra, Epstein'ı daha ciddi suçlamalardan koruyan kovuşturma anlaşmasının hala devam edip etmeyeceğine karar verecekti. Epstein'ın avukatları mahkemeyi Epstein'ın kefalet göndermesine izin vermeye çağırdı ve hapishaneden ayrılıp New York'taki malikanesinde ev hapsine gönderebilmesi için 600 milyon dolarlık bir tahvil (kardeşi Mark'dan 100 milyon dolar dahil) teklif etti. ABD Bölge Hakimi Richard M. Berman, 18 Temmuz'da Epstein'ın halk için bir tehlike ve kovuşturmayı önlemek için ciddi bir kaçış riski oluşturduğunu söyleyerek talebi reddetti. 23 Ağustos 2019'da Paris'teki savcılık Epstein hakkında bir ön soruşturma başlattı. 15 yaşın altındaki ve üstündeki kişilerin tecavüz ve cinsel saldırıları, suç işlemek amacıyla suç birliği ve suç işlemek amacıyla suçlularla ilişki yönünden soruşturuluyor.Savcılar soruşturmanın amacının Fransa'da ve Fransız vatandaşlarına karşı başka yerlerde işlenen olası suçları bulmak olduğunu söyledi. Ghislaine Maxwell‘in yanı sıra Epstein’in asistanları Nadia Marcinkova, Sarah Kellen ya da Sarah Vickers, Adriana Ross, Lesley Groff ve model ajansı sahibi Jean-Luc Brunel kurbanlar tarafından Epstein için kızları temin etmekle suçlanıyorlar. Asistanların bir kısmının da kurban olarak Epstein’in hayatına girdikleri ve sonra Epstein için kız bularak onun yanında kaldıkları iddia ediliyor. Kızlar genel olarak farklı isimler kullanıyorlar ve bir kısmı isimlerinde ufak resmi değişimler yapmış vaziyette. Epstein asistanları için "Onlar beynimin bir uzantısı, Onların sezgileri bende olmayan bir şey," dedi. CBS News'e yaptığı açıklamada, Sarah Kellen'ın sözcüsü Epstein'ın "cinsel" ve "psikolojik olarak" kendisini yıllarca istismar ettiğini" söyledi. Açıklamada, Kellen'in Epstein ve Maxwell için "onların isteğiyle randevuları ayarladığını", "Kellen'in" Epstein'ın neden olduğu acı ve hasarın farkında olduğunu "ve "bu olaylarda herhangi bir yeri olduğu için derin pişmanlık duyduğunu "söyledi. Epstein'la ilişkili önceki uzun süreli kız arkadaşları arasında Eva Andersson-Dubin ve yayıncılık varisi Ghislaine Maxwell var. Epstein, 1980'lerde 11 yıllık bir süre için romantik olarak Andersson-Dubin ile ilişki içindeydi ve ikisi daha sonra Andersson evlendikten sonra dost kaldı. Epstein, 1991 yılında gözden düşmüş medya baronu Robert Maxwell'in kızı Ghislaine Maxwell ile tanıştı. Maxwell, bir zamanlar Epstein'ın kız arkadaşı olmasının yanı sıra, birkaç kişi tarafından reşit olmayan kızları Epstein için temin etmek veya işe almak ndeniyle suçlandı. 2009 davasında, Epstein'ın evindeki çalışanlarının birçoğu Maxwell'in Epstein için hem kamu hem de özel yaşamında merkezi bir rolü olduğunu ve 1992'den itibaren personelin işe alınmasını, denetlenmesini ve işten çıkarılmasını sağlayan "ana kız arkadaşı" olduğunu ifade etti. 1995'te Epstein, Palm Beach, Florida'daki şirketlerinden birinin adını Ghislaine Corporation olarak değiştirdi; şirket 1998 yılında feshedildi. 2003 Vanity Fair dergisinde Epstein, Maxwell'i "en iyi arkadaşım" olarak adlandırdı. Epstein uzun zamandır Prens Andrew ve Tom Barrack'la tanışıyordu ve Bill Clinton, George Stephanopoulos, Donald Trump, Katie Couric, Woody Allen ve Harvey Weinstein gibi birçok tanınmış insanla partilere katıldı. Temasları Rupert Murdoch, Michael Bloomberg, Richard Branson, Michael Jackson, Alec Baldwin, Kennedys, Rockefellers ve Rothschild'a kadar uzanıyordu. Temasları arasında İsrail başbakanı Ehud Barak, İngiltere başbakanı Tony Blair ve Suudi Arabistanlı veliaht prens Muhammed bin Salman da vardı. Hem Clinton hem de Trump, Epstein'ın adasını hiç ziyaret etmediklerini iddia ettiler. Epstein, özel bir Boeing 727 jetine sahipti, jete "Lolita Express" adını vermişti ve sık sık jetle seyahat ediyordu. 2003 yılında Epstein, Küba cumhurbaşkanı Fidel Castro'nun daveti üzerine Kolombiya cumhurbaşkanı Andrés Pastrana Arango ile uçağında Küba'ya uçtu. Miami Herald'dan Fabiola Santiago'ya göre, Epstein muhtemelen ABD kolluk kuvvetlerinden kaçmak için Küba'ya yerleşmeyi düşünüyordu; Epstein o sırada ABD kolluk kuvvetleri tarafından soruşturma altındaydı. 2009'da Epstein'ın kardeşi Mark, Trump'ın Epstein'ın uçağında en az bir kez uçtuğunu iddia etti. Daha sonra The Washington Post'a, Trump'ın Epstein'ın uçağında "sayısız kez" uçtuğunu söyledi, ancak Mark sadece uçuşlardan birinde mevcuttu. 2002 yılının Eylül ayında, Epstein bu jetle Clinton, Kevin Spacey ve Chris Tucker'ı Afrika'ya uçurdu. Uçuş günlükleri, Asya'daki en az beş uçuş için herhangi bir Gizli Servis üyesini listelemedi ve Gizli Servis, eski Cumhurbaşkanının Epstein'ın özel adasına seyahat ettiğini gösteren hiçbir kanıt olmadığını belirtti. Bir Clinton sözcüsü 2019'da, Clinton'un 2002 ve 2003'te, Epstein'in uçağında dört yolculuk yaptığını söyledi. Epstein'ın 2019 tutuklanması sonrasında, Clinton'un sözcüsü Angel Ureña Clinton'un "on yıl içinde Epstein'la hiç konuşmadığını ve Epstein'ın New Mexico'daki çiftliği veya Florida'daki ikametgahında hiç bulunmadığını söyledi." 2002 yılındaki bir makalede Donald Trump, "Jeff'i on beş yıldır tanıyorum. Müthiş adam. Birlikte olmak çok eğlenceli. Hatta benim kadar güzel kadınları da sevdiği söyleniyor ve birçoğu daha genç. Hiç şüphe yok - Jeffrey sosyal hayatından hoşlanıyor," dedi. Temmuz 2019'da Trump, Epstein'ın "hayranı" olmadığını dört kez söylediğini ve yaklaşık on beş yıl boyunca onunla hiç konuşmadığını belirterek "Onu Palm Beach'teki herkes gibi biliyordum" dedi. 1992'de çekilen bir video, Mar-a-Lago'da birlikte parti yapan ikisini gösteriyordu. Trump'ın 2007 yılında Epstein'ın Mar-a-Lago kulübüne girişini genç kızları uygunsuz bir şekilde takip ettiği için yasakladığı bildirildi. Bill Clinton, Epstein'ı "içgörü ve cömertlik" ile dolu "kararlı bir hayırsever" olarak övdü. Epstein o zamanlar Üçlü Komisyon ve Dış İlişkiler Konseyi üyesi Rockefeller Üniversitesi'nin yönetim kurulundaydı ve Harvard Üniversitesi için önemli bir bağışçıydı. Epstein, kendi ifadesine göre, döviz piyasasında yoğun bir şekilde yer aldı ve düzenlemesiz döviz kuru piyasasında büyük miktarda para ticareti yaptı. 1990'lardan 2000'lerin ortalarına kadar, Epstein genellikle gelecekteki Başkan Donald Trump ile sosyalleşti. Kasım 2004'te, Epstein ve Trump'ın dostluğu, Palm Beach'te müzayedede bulunan 40 milyon dolarlık bir konak olan Maison de L'Amitie için bir ihale savaşına karıştıklarında sorun yaşadı.Trump, açık artırmayı 41 milyon dolara kazandı ve mülkü dört yıl sonra 95 milyon dolara Rus milyarder Dmitry Rybolovlev'e başarıyla sattı. O ay Epstein ve Trump'ın en son etkileşime girdiği kaydedildi. 2003'de verdiği bir röportajda, "Kim olduğumu biliyorum. Kendimden eminim. Ben bir helikopter pilotu değilim. Yapmakta gerçekten özgür olduğum şey, kendi kişiliğimi takip etmekten çekinmemem. Yaptığım işte deli olamam. Çünkü bu yaptığım şeye kızacak birçok insanı etkiliyor sonra bu da tekrar beni etkiliyor. Ama kendi adamda veya kendi çiftliğimde, düşünmek istediğim düşünceleri düşünebilirim. Yapmak istediğim işi yapabilirim ve uygun gördüğüm şeyleri keşfetmekte özgürüm" dedi. Epstein kaç müşterisi olduğunu sorulduğunda: “10'dan az. Dörtten fazla.” cevabını verdi. "Pek çok insanın çok çalıştığını gördüm ama çok çalışmanın da başarıya dönüşmediğini fark ettim. Önemli olan bildikleriniz ya da ne kadar çok çalıştığınız değildi. Yani konu ne bildiğinizle ilgili değil. Dalton Lisesi'nden öğrendiğim şey kimi tanıdığınız değil, kiminle temas kurduğunuzdu." "100 milyon dolarlık yatırımdan 10 milyon dolar kaybedersem, artık o yatırımda yokumdur. Hiçbir koşulda yatırımlarımın % 10'undan fazlasını kaybetmem. Her zaman oyunda kalmak için yeterli paraya sahip olmak isterim." Epstein'ın zenginliğinin kesin kaynağı bilinmemektedir. Leslie Wexner, Epstein'ın orijinal zenginliğinin bir kaynağıydı. Epstein'ın bir asistanı da servetini Ghislaine Maxwell'in medya patronu babası Robert Maxwell'den başlattığını belirtti. Epstein 2008 yılında fuhuştan suçlu bulunduğunda avukatları, kendisinin net değeri bir milyar doların üzerinde olan bir milyarder olduğunu belirtti. Bununla birlikte, bir dizi kaynak Epstein'ın servetinin boyutunu ve bir milyarder olarak durumunu sorguladı. The New York Times'taki bir makaleye göre, "serveti gerçeklerden daha çok bir yanılsama olabilir" idi. Epstein, 2008 mali krizinde "büyük miktarlarda para" kaybetti ve perakende milyarderi Leslie Wexner de dahil olmak üzere "dostları ve patronları" , 2008'deki fuhuş suçlamaları nedeniyle onu "terk etti"ler. Forbes ayrıca "Neden seks suçlusu Jeffrey Epstein milyarder değil" başlıklı bir makale yayınladı. Epstein'ın reşit olmayanlarla cinsel aktiviteden suçlu bulunduğu davada Epstein'ın kurbanlarından üçünün avukatı Spencer Kuvin, "kendisi ve ekibinin Epstein'ın net değerini bulmak için" mümkün olan her açıyı izlediğini "ancak servetinin çoğunun kıyı dışında olduğunu belirtti. Miami Herald tarafından yapılan bir araştırmada Epstein'ın denizaşırı vergi cennetlerinde milyonlarca dolar tutarında birden fazla finansal hesabı olduğu belirtildi. Kayıtlar, Epstein'ın Şubat 1997'de Bermuda merkezli bir hukuk firması olan ve ultra zenginler için deniz aşırı yatırım araçlarında uzmanlaşmış Appleby'nin bir müşterisi olduğunu gösterdi. 12 Temmuz 2019'daki federal savcılar, bir finansal kurumun kayıtlarına dayanarak Jeffrey Epstein'ın "abartılı bir şekilde zengin" olduğunu ve varlıklarının en az 500 milyon dolar değerinde olduğunu ve yılda 10 milyon dolardan fazla kazandığını belirtti.Bununla birlikte, servetinin boyutu bilinmemektedir, çünkü kefalet başvurusu için finansal bir beyanda bulunmamıştır. Miami Herald, Cennet Kağıtları ve İsviçre Sızıntılarını araştırırken belgeler, Epstein'ın zenginliğinin muhtemelen gizlice tüm dünyaya yayıldığı sonucuna vardı. Bloomberg Opinion’a yazan Joe Nocera, Epstein’in servetinin kaynağı konusunda varolan gizeme dikkat çekti: "Bir defa, Epstein’in, iddia ettiği gibi, milyarderlerin parasını idare ettiğine dair, olması gereken hiçbir yerde hiçbir kayıt yok. Buna karşılık, onun süper zenginlere yaptığı bir hizmet sahiden de var: Vergi ve emlak danışmanlığı. Müşterilerinin daha az vergi ödemelerini sağlamak için yasal boşluklar buluyor". “Fakat, müşterileri ne kadar zengin olurlarsa olsunlar, 500 milyon doları olan kaç vergi danışmanı biliyorsunuz? Bu yüzden, Epstein’in altı gayrimenkul, ilaveten özel jet, ilaveten gerikalan ne varsa, bunlara sahip olacak kadar zenginliği nasıl elde ettiği, sır olarak kalıyor.” Yıllarca milyarder kabul edilmesine rağmen Forbes’in ‘en zengin 400 ABD’li’ listesine hiç girememişti, çünkü dergi servetinin kaynağını bir türlü belirleyememişti. 2010’da dergide Clare O’Connor, “Cinsel saldırgan Epstein bir milyarder değil” başlıklı yazısında, bu adamdan niye milyarder diye bahsedildiğini anlamadığını, çünkü Virgin Adaları’ndaki şirketinin kamuya açık hiçbir kaydı kuydu bulunmadığını, hizmet verdiği müşterilerin herhangi bir listesinin varolmadığını yazdı. Milyarder olmadığı gibi, Epstein “borsa sihirbazı” da değildi. İşin uzmanı birileri yaptığı yatırımları alternatifleriyle kıyaslayarak inceledi ve tercihlerini “vasat” buldular. Nitekim mahkemeye verdiği servet beyanı, Epstein’in servetinin 559 milyon dolar tuttuğunu gösteriyordu: 56 milyon nakit, 14 milyonluk tahvil, 113 milyonluk hisse senedi, yatırım fonlarında 195 milyon öz(el) sermaye fonu. Manhattan’daki ev, Palm Beach’deki villa, New Mexico’daki çiftlik ve U.S. Virgin Adaları’ndaki malikâne 180 milyon dolar ediyordu. Son tutuklanışından sonra kasasında ele geçirilen 70 bin dolar belki ihmal edilebilir, orada bulunan elmasların değeriyse açıklanmadı. Epstein’in servetinin kaynağının belirsizliği, “ekonomi dışı” iddialara da zemin hazırladı. Bütün servet böyle açıklanamazdı, ama azımsanmayacak bir kazanç kalemi "şantaj" olabilirdi. Jeffrey Epstein’in Deutsche Bank özel bankacılık sisteminde “onlarca” hesabı vardı. Bu hesapları kullanarak parasını normal olmayan yollardan yurt dışına aktardığı düşünülüyor. Epstein, New York'ta Manhattan'ın Yukarı Doğu Yakası'nda bir malikaneye sahipti. Malikane aslında Epstein'ın akıl hocası ve müşterisi Les Wexner'e aitti. Epstein, Wexner evlendikten ve Columbus, Ohio'da başka bir eve taşındıktan sonra 1995 yılında malikaneye taşındı. 1998'de Wexner'a 20 milyon dolar ödediğinde evin sahibi oldu. Evin değeri federal savcılar tarafından 77 milyon dolar olarak belirlenirken, eyalet yetkilileri değerini 56 milyon dolar olarak belirtti. Konak, 2.000 m2'lik bir alanda Manhattan'ın en büyük özel konutudur. Evde merdiveninin altında gizli, her biri lavabonun altındaki bir dolapta gizlenmiş Kapalı devre televizyon ekranları ve telefonla donatılmış kurşun kaplı bir banyo vardı. Ayrıca ev, karı eritmek için kendi ısıtmalı kaldırım sistemine sahipti. Finansçının diğer mülkleri arasında 1990 yılında alınmış Palm Beach, Florida'da bir konut; Paris'te bir apartmanda yedi daire; 1993 yılında satın alınan Stanley, New Mexico yakınlarındaki 7.500 dönümlük (30 km2) bir çiftlik; ABD Virgin Adaları'ndaki Saint Thomas yakınlarında bir konak ve konuk evlerini içeren Küçük Saint James adlı özel bir ada; ve komşu Büyük Saint James adası. Epstein, ticari işleri için 457 Madison Avenue'daki Villard House'da olan ofisi kiraladı. Steven Hoffenberg ilk olarak 1987 yılında Tower Financial için danışmanlık yaparken Epstein için ofisler kurdu. Epstein bu ofisleri en az 2003 yılına kadar kullandı. Ofisleri gören gazeteci Michael Wolff, "Epstein'ın ofislerinin şirket hissi olmayan garip bir yer olduğunu" kaydetti. Wolff şöyle devam etti: "İşlem Odası kipa giyen adamlarla dolu. Kim oldukları hakkında hiçbir fikrim yok. Ellilerindeki bir grup adam. İşte Jeffrey, bu inanılmaz güzel sanat eserleri ve avlu manzarasına sahip ofiste dünyanın en rahat adamı gibi görünüyordu. 'Burada neler oluyor?' diye sormak istiyorsunuz ve o size şeytani bir şekilde gülüyor." Epstein, 1990'lardan beri 66. Cadde'de çalışanları, modeller ve konukları için birden fazla apartman birimi kiraladı. Bu adresteki apartman kompleksinin büyük bir kısmı, 1990'ların başında Wexner'den kompleksi satın alan Jeffrey Epstein'ın kardeşi Mark'a ait. Epstein yıllar boyunca 71. Caddede, Glenn Dubin ile evli olan eski kız arkadaşı Eva Andersson, Jean-Luc Brunel ve eski İsrail Başbakanı Ehud Barak da dahil olmak üzere farklı arkadaşlara ev sahipliği yaptı. Pilot, temizlikçi ve ofis çalışanları dahil olmak üzere bazı işçilerini apartman kompleksi içinde barındırdı. Epstein, Brunel'in MC2 model ajansı için keşfettiği reşit olmayan kızlara da burada ev sahipliği yaptı. 2000 yılında Epstein, bilim araştırma ve eğitimini finanse eden Jeffrey Epstein VI Vakfı'nı kurdu. Vakıf 2003'ten önce Martin Nowak'ın New Jersey, Princeton'daki İleri Araştırma Enstitüsü'ndeki araştırmalarını finanse etti. 2003 yılının Mayıs ayında, Epstein Harvard'da Martin Nowak tarafından yürütülen bir matematiksel biyoloji ve evrimsel dinamikler programı için toplam 30 milyon dolarlık bir dizi bağışta bulundu. Boston Globe'a göre, Epstein'dan alınan gerçek miktar 6,5 milyon dolardı. Avukat Gerald B. Lefcourt'a göre, Epstein "Clinton Küresel Girişimi'ni tasarlayan orijinal grubun bir parçasıydı." Epstein, illüzyonist ve şüpheci Al Seckel ile Mindshift Konferansı adı verilen bir bilim etkinliği düzenledi. Konferans 2010 yılında Epstein'ın özel adası Little Saint James'de gerçekleşti. Katılımcılar bilim adamları Murray Gell-Mann, Leonard Mlodinow ve Gerald Sussman'dı. Epstein'ın bağışlarının gerçek kapsamı bilinmemektedir. Jeffrey Epstein VI Vakfı, diğer yardım kuruluşlarının rutin olarak verdikleri bilgileri vermemektedir. Epstein, Jeffrey Epstein VI Vakfı aracılığıyla bağış yapmanın yanı sıra, diğer üç kendisine ait Epstein Interest, COUQ Foundation ve Gratitude American Ltd. adlı vafıflarla da bir dizi bağışda bulundu. Federal vergi dosyalarına göre Epstein, bu üç yardım kuruluşu aracılığıyla 1998-2018 arasında 30 milyon dolar bağışladı. Ölümünden sonra, bazı bilim adamları ve kurumlar (özellikle Harvard Üniversitesi) Epstein ve vakfından para kabul ettiği için eleştirildi ve bazı kişiler Epstein tarafından bağışlanan parayı geri bağışlamayı teklif etti. Çeşitli kaynaklara göre, Epstein, 2000'lerin başlarından itibaren, kendi spermini kullanmak da dahil olmak üzere genetik mühendisliği ve yapay zeka yoluyla insan ırkını iyileştirmeye büyük ilgi