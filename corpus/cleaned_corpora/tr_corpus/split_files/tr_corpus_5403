isim veren parça 'Indestructible'a çekilmiştir. Kemal Kerinçsiz Kemal Kerinçsiz, (d.20 Şubat 1960) Türk avukat, 301. maddede yer alan "Türk Milletini, Türkiye Cumhuriyeti Devletini, Devletin kurum ve organlarını aşağılama ile yargılananlar cezalandırılır" maddesinden açtığı davalarla tanınır. Bir grup avukat ile kurduğu Büyük Hukukçular Birliğinin başkanlığını yapan Kerinçsiz; Hrant Dink, Orhan Pamuk, Elif Şafak gibi yazarlar hakkında Türk Ceza Kanunu'nun 301. maddesi'nden açtığı davalarla gündeme geldi. Açtığı bu davaların duruşmalarında, adliye önünde tanınan bazı yazarları protesto etti. Bu eylemlere Ümraniye’deki eve bombaları getirdiği öne sürülen Oktay Yıldırım, Veli Küçük, Muzaffer Tekin, Mehmet Zekeriya Öztürk gibi isimler de katıldı. Boğaziçi Üniversitesi’nde yapılması planlanan Ermeni Konferansı’nı iptal ettirdi. 22 Ocak 2008 tarihli, Ergenekon davası operasyonunda yine aynı soruşturmada gözaltına alınan emekli yüzbaşı Muzaffer Tekin’in savunmasına hazırlanırken gözaltına alındı. Gözaltına alınmasından 6 gün sonra tutuklandı. Ergenekon davasında, silahlı terör örgütüne üye olma, Türkiye Cumhuriyeti hükumetine karşı silahlı isyana tahrik, devletin güvenliğine ilişkin bilgileri bulundurma, çeşitli kişiler hakkında siyasî, felsefî veya dinî görüşlerine, ırkî kökenlerine, ahlâkî eğilimlerine, cinsel yaşamlarına, sağlık durumlarına veya sendikal bağlantılarına ilişkin fişlemeler yapma suçlamaları ile yargılandı. 5 Ağustos 2013'te İstanbul 13. Ağır Ceza Mahkemesi tarafından karara bağlanan Ergenekon davasında ağırlaştırılmış müebbet hapis cezasına çarptırıldı. Kerinçsiz, uzun tutukluluk sürelerini 5 yıla çeken yasa değişikliğinden sonra İstanbul 2. Ağır Ceza Mahkemesi'nin tahliye kararı ile 10 Mart 2014'te cezaevinden çıktı. Hakkındaki kararın temyiz incelemesini yapan Yargıtay 16. Ceza Dairesi 21 Nisan 2016'da, İstanbul 13. Ağır Ceza Mahkemesi tarafından verilen kararı bozdu. RA 7040 MLRS Roketsan ile M.K.E ortak tasarımı 70 milimetre çapında 40 adet topçu roketinden oluşan silahtır. Genellikle Land Rover Defender 130 marka pick-up üstünde kullanıldığı gibi sabit versiyonuda mevcuttur. Ra Roket Atarın kısaltılmışıdır. MLRS ise İngilizce "Multiple Launch Rocket System'in" kısaltılmışıdır.Türkçe çevirisi çok namlulu roket atar'dır. Güdümsüz fakat etkili bir rokettir. Güneydoğu Anadolu Bölgesinde PKK'ya karşı yapılan operasyonlarda etkin bir biçimde kullanılmıştır ve kullanılmaktadır. Gelecektede etkin bir biçimde kullanılması düşünülmektedir. Şu anda envanterde 48 adet mevcuttur, fakat ihtiyaca göre artırımı düşünülmektedir. Kullanımı, bakımı, üretimi kolay bir silahtır. Taşıması kolaydır. Tasarım ve üretim %100 yerlidir. Batı'da Natoda Muadili MLRS-270 Rusyada BM-30'dur. Maksam tarafından üretilmektedir. Amerikan Hydra 70 roketleri örnek alınarak üretilmiştir. The Game The Game, aşağıdaki anlamlara gelebilir: The Game, mini dizi MI5 i anlatır. Columbia Kalp Sutra Kalp Sutra, Mükemmel Bilgeliğin Kalbi Sutra ya da Bilgeliğin Özü Sutra (Sanskrit: प्रज्ञापारमिताहृदयसूत्र Prajñāpāramitā Hṛdaya Sūtra; Çince: "般若波羅蜜多心經", Pinyin: "Bōrĕbōluómìduō Xīnjīng"; Japonca: "摩訶般若波羅蜜多心経", "Maka Hannyaharamita Shingyō;" Korece: "반야심경", "Banya Simgyeong", Vietnamca: "Bát Nhã Ba La Mật Đa Tâm Kinh", Thai: "ปรัชญาปารมิตาหฤทัยสูตร", Tibetçe: "sNying mDo" veya "shes rab snying po'i mdo") Mahayana Budizminde kısalığı ve derin anlamıyla tanınan, oldukça popüler bir kutsal metindir. Kalp Sutra genellikle Mahayana geleneğinde "Bilgeliği Mükemmelleştirme" (Prajñāpāramitā) kategorisi metinlere dahil edilir. Elmas Sutra ile birlikte bu kategorinin en çok tanınan metinlerindendir. Yalnızca on dört shlokas ya da dizeden oluşmaktadır. Doğu Asya Budist gelenekleri bu sutraya büyük önem atfeder. Özellikle Çin, Japonya, Kore ve Vietnam'daki Chan (Zen/Seon/Thiền) tarikatları Kalp Sutra'nın Çince versiyonunu çeşitli törenlerde kullanır. Bunun dışında Japon Shingon Budizmi ve Tibet Budizmi'nde de önem verilir. Kalp Sutra genel olarak şefkat bodhisattvası Avalokiteśvara'nın aydınlanma deneyimini anlatır. Özellikle tüm olguların ve insan varoluşunun beş Skandhas'ının (beş küme: şekil (rūpa), duygu (vedanā), irade (samskārā), algı (saṁjñā), ve bilinç (vijñāna)) ardındaki boşluğun üzerinde durur. Kalp Sutranın Çevirisi Şöyledir;KALP SUTRA Bodisatva Avalokitesvara Derin prajnaparamita'dayken Beş skandanın boş olduğunu kavradı Ve bütün acı çekmeler aşıldı Sariputra, Biçim boşluktan farklı değildir Ve boşluk da biçimden farklı değildir Biçim boşluğun ta kendisidir Boşluk da biçimin ta kendisidir Aynı şekilde duyum, algılama İrade ve bilinç de öyledir Sariputra, Tüm dharmalar boşluğu barındırır Ne doğmuş ne de yok edilmişlerdir Ne arÄ± ne de kirlidirler Ne çoğalır ne de azalırlar Sariputra, iÅŸte bu nedenle Boşlukta biçim yoktur Duyum yoktur, algılama yoktur İrade yoktur, bilinç yoktur Göz, kulak, burun, dil, gövde ve akıl yoktur Görme, işitme, koklama, tadım, dokunma ve düşünme yoktur Bakış yoktur, algılayış da Bilgisizlik yoktur, bilgisizliğin sonu da Yaşlanma ve ölüm de yoktur Yaşlanma ve ölümün sonu da Acı çekme yoktur, acı çekmenin nedenleri yoktur Acı çekmenin sona ermesi yoktur ve yol yoktur Bilgelik yoktur ve erme yoktur Sariputra, iÅŸte bu nedenle Prajnaparamita'ya gÃ¼venen Bodisatvaların akıllarında hiçbir engel yoktur Erişilecek bir şey kalmamıştır Engellerden yoksun, korku duymazlar Yanlış görüşler ve rüyaların çok ötesinde Nirvana'ya ulaşırlar Geçmişte, şimdi ve gelecekte Ortaya çıkan budalar Prajnaparamita'ya gÃ¼venerek Mükemmel aydınlanma olan Anuttara-samyak-sambodhi'yi gerçekleştirecekledir İşte bu nedenle prajnaparamita'nın Bütün acı çekmeyi ortadan kaldıracak Büyük bilgelik mantrası olduğunu Büyük berraklık mantrası olduğunu En üstün mantra olduğunu Eşsiz mantra olduğunu bil Bu doğrudur yanlış değil Prajnaparamita mantrasını söyle: Gate Gate paragate parasamgate bodhi svaha! SayÄ±sal analiz Sayısal analiz, diğer adıyla nümerik analiz veya sayısal çözümleme, matematiksel analiz problemlerinin yaklaşık çözümlerinde kullanılan algoritmaları inceler. Bu nedenle birçok mühendislik dalı ve doğa bilimlerinde önem arz eden sayısal analiz, bilimsel hesaplama bilimi olarak da kabul edilebilir. Bilgisayarın işlem kapasitesinin artması ile gündelik hayatta ortaya çıkan birçok sistemin matematiksel modellenmesi mümkün olmuş ve sayısal analiz algoritmaları burada ön plana çıkmıştır. 21. yüzyıldan itibaren bilimsel hesaplama yöntemleri mühendislik ve doğa bilimleri ile sınırlı kalmamış ve sosyal bilimler ile işletme gibi alanları da etkilemiştir. Sayısal analizin alt başlıklarına adi diferansiyel denklemlerin yaklaşık çözümleri ve özellikle veri biliminde önem taşıyan sayısal lineer cebir ile optimizasyon örnek gösterilebilir. Modern bilgisayarların icadından önce sayısal yöntemler kağıt üstünde uygulanıyordu. Her ne kadar 20. yüzyıl itibari ile ilgili hesaplamalar bilgisayarlar aracılığı ile yapılsa da, bu yazılımları oluşturan matematiksel algoritmaların temeli eski formüllere dayanmaktadır. Direkt yöntemler sonucu tek bir adımda verirken, yinelemeli yöntemler sonuca birden fazla adım veya iterasyonda ulaşır. Özellikle doğrusal olmayan problemlerin hesaplanmasında yinelemeli yöntemlerin kullanılması gerekebilir; buna karşın, matris faktörizasyonu ve lineer programlama gibi direkt sayısal yöntemler de mevcuttur. Basit bir problemin direkt olarak cebir ve sayısal yineleme yöntemi ile çözümü şu şekilde karşılaştırılabilir: "x" bilinmeyeninin olduÄŸu denklemini çözersek: Yineleme yöntemi olarak ikiye bölme metodu kullanılabilir; bu yöntemde fonksiyonun işaret değiştirdiği nokta tespit edilmeye çalışılır. Denklemi buna uygun olarak "f"("x") = 3"x" − 24 şeklinde yeniden yazabilir ve başlangıç değerleri olarak "a" = 0, "b" = 3, "f"("a") = −24 ve "f"("b") = 57 verebiliriz. Tabloya göre sonuç 1.875 ile 2.0625 arasındadır. Algoritma bu aralık 0.2'den daha az bir hata ile herhangi bir sonucu verebilir. Ayrıklaştırma, bir fonksiyonun ya da operatörün ayrık değerlerle yaklaşık olarak hesaplanmasıdır. Örnek olarak, bir arabanın hızının yarım saatte bir ölçülmesiyle oluşturulan bir tablo ayrıklaştırılmış verileri gösterir; her ne kadar araba sürekli hareket etmiş olsa da veri tablosu ile zamana bağlı hızı gösteren ayrık bir fonksiyon elde edilebilir: Fonksiyonların ayrıştırılmasına örnek olarak bir fonksiyonun türevi limit kullanarak şu şekilde yazılabilir: Türevin yaklaşık olarak kullanılması gereken durumlarda limit yerine formula_2 küçük ama sonlu bir değer alabilir ve bir "x" noktasındaki yaklaşık değer bu şekilde hesaplanabilir. Bu sayısal türev olarak ifade edilir. Aynı fonksiyonun "x" noktası için türevi Taylor serisi kullanılarak daha yakınsak bir şekilde de ifade edilebilir: Ayrıklaştırma, diferansiyel denklemlerin çözümünde ve sayısal integrallerde de sıklıkla kullanılmaktadır. Yuvarlama hataları, sayısal hesaplamaların yapıldığı bilgisayarların sınırlı hafızalarının olmasından kaynaklanmaktadır: reel sayıların tüm hanelerini dijital veri şeklinde saklayabilmek mümkün değildir. Kesme hatası yinelemeli bir yöntemin sonlandırılması, ayrıklaştırma hataları ise sürekli bir sistem veya fonksiyonun ayrık bir şekilde yakınsanması ile ortaya çıkar. Sayısal yöntemleri yakınsama temelli olduğu için birçok durumda sonucun az da olsa kesin çözümden farklı olması beklenir; buna karşılık elde edilen sonucun hatası tolerans sınırları içinde olmalıdır. Özellikle matris problemleri için hata üst sınırı koşul sayısı ("condition number") ile belirtilebilir. Bir algoritmanın nümerik açıdan stabil ya da kararlı olması, hatanın hesaplama sırasında çok büyümediğini ifade eder. Bu problemin "iyi koşullandırılmış" ("well-conditioned") olmasını gerektirir. İyi koşullandırılma, verideki küçük bir değişikliğin sonuçta da küçük bir değişiklik yaratması olarak tanımlanabilir; bunun tersi "kötü koşullandırılmış" olarak tanımlanabilir. Fonksiyonların bir nokta için kesin hesabının etkili ya da mümkün olmadığı durumlarda Horner yöntemi gibi sayısal yöntemler kullanılabilir. Kök bulma algoritmaları için ise ikiye bölme metodu, Newton metodu, kiriş yöntemi ve Müller metodu örnek verilebilir. Özellikle doğrusal denklem sistemlerinin matris çözümlerinde sayısal yöntemler sıklıkla kullanılır; bunlardan bazılarına Gauss eleme yöntemi ve LU ile QR ayrışımları örnek gösterilebilir. Büyük boyutlu sistemlerde ise Jacobi metodu, Gauss-Seidel yöntemi veya konjuge gradyan metodu gibi yinelemeli çözümlemeler kullanılır. Doğrusal olmayan sistemler doğrusala yakınsabilir ve bu sistemler için Newton'un doğrusal olmayan sistem yöntemi kullanılabilir. Optimizasyon, bir fonksiyonun bazı sınırlamalar altındaki maksimum ya da minimum koşullarını sağlayan değerinin tespiti ile ilgilenir. Alt alanları arasında doğrusal programlama ve konveks optimizasyon örnek gösterilebilir. İnterpolasyon, bazı değerleri bilinen bir fonksiyonun ara değerlerinin tahmin edilerek doldurulması olarak tanımlanabilir. İnterpolasyon yöntemleri arasında noktaların doğrusal çizgiler ile birleştirilmesi (lineer interpolasyon) ve noktalara bir polinom fonksiyonun uyarlanması (polinom interpolasyonu) bulunmaktadır. Veri kümesi sınırları dışında bulunan bir noktadaki değerin tahmini ise ekstrapolasyondur. İstatistikte önem arz eden ve sayısal analiz sınırlarına da giren regresyon yöntemleri ise iki ya da daha çok değişken arasındaki ilişkiyi tahmin etmeye çalışır. En basit regresyon tiplerinden biri olan doğrusal regresyonda veriye uyan bir doğrusal çizgi ("fit") çekilir; bu en küçük kareler yöntemi ile yapılabilir. Özellikle fizik ve mühendislik gibi alanlarda birçok problem özdeğer problemi olarak modellenebilir; bu durum sistemlerin özdeğerlerine ya da tekil değerlerine ayrıştırılmasını gerektirebilir. İstatistikte kullanılan temel bileşen analizi buna örnek gösterilebilir. Diferansiyel denklemlerin sayısal yöntemler ile çözümü bilimsel hesaplama için önem teşkil eden bir alt daldır. Özellikle birçok kısmi diferansiyel denklemlerin karmaşık geometrileri ve sınır koşulları için tam çözümü bulunamaz; bu nedenle denklemlerin ayrıklaştırılarak sınırlı bir alt uzayda çözülmesi gerekir. Sonlu elemanlar, sonlu farklar ve sonlu hacim yöntemleri ısı ve dalga denklemi gibi birçok denklemin karmaşık sistemlerde çözülmesinde ve simülasyonunda kullanılır. Adi diferansiyel denklemlerin çözümlerinde ise Runge-Kutta yöntemleri kullanılabilir. Belirli integrallerin yaklaşık olarak hesaplanması için kullanılan yöntemler arasında Yamuk kuralı formülü, Simpson (1/3) kuralı, Gauss dördünü ve Romberg yöntemi bulunmaktadır. Baron Baron: Avrupa terminolojisinde asaletin şovalyelikten sonra gelen 2. basamağı, vikontluktan küçük soyluluk payesi. İngiliz literatüründe baronlara "Lord" denilmektedir. Baron eşine barones denir. Baronet (küçük baron) payesi yalnız İngiliz literatüründe vardır ve 1611'de oluşturulmuştur. Karuna Karuna, Sanskritçe bir kelime olup Batı dillerine genellikle şefkat ya da merhamet olarak çevrilir. Budizm'de bodhisattva yolunun kilit kavramlardan biri olarak kabul edilmektedir. Mahayana Budizminde karuna, aydınlanmış bilgelik (prajna) ile birlikte boddhisattva idealinin gerçekleştirmede en önemli iki şarttan biri sayılır. Mahayana ekolüne dahil tüm tarikatlarda, merhamet boddhisattvası Avalokiteśvara (Sanskrit; Çin'deki ismi Kuan Yin; Japonya'da Kanzeon; Tibet'te Chenrezig) karunanın bedenlenmesi olarak kabul edilir. Hacı Bayram-ı Veli Türbesi Hacı Bayram Türbesi, Hacı Bayram Câmii'nin mihrap duvarına bitişik olan türbe 1429 yılında Hacı Bayram-ı Veli için yapılmıştır. Türbe kare planlı, sekizgen tamburlu ve üzeri kurşun kubbe ile örtülüdür. SaklÄ±kent Kanyonu Saklıkent Kanyonu, Antalya-Muğla sınırını çizen Eşen Çayı'nın kolu olan Karaçay'ın oluşturduğu kanyondur. Suyun kolayca aşındırabileceği Kalkerli arazide, fay çatlaklarının da yardımıyla sarp ve derin bir kanyon oluşmuştur.Uzunluğu 18 km, yüksekliği 200 m'dir. En dar yeri 2 metreye kadar düşer. Eşen Çayı'nın bir kolu olan Karaçay'ın debisi Kanyon çıkışında 14–17 m³/sn'dir. Kanyonun tabanı şiddetli akan suyla dolu olduğundan, su içinden geçmek imkânsızdır. Giriş, kanyonun dik yamaçlarına demir çubuklarla tutturulan 200 metrelik tahta bir köprüyle yapılabilmektedir. Köprüden sonrasında oldukça soğuk olan güçlü Karstik kaynaklar bulunur. Yaz mevsiminde piknik yeri olarak kullanılan alana yılda 180-210 bin turist gelmektedir. Kanyonun çevresi 06.06.1996 tarihli Resmi Gazete ile Saklıkent Millî Parkı ilan edilerek korumaya alınmıştır. 12.390 hektarlık milli park alanında Kaş ve Fethiye'nin üçer köyü yer alır. Alanda görülen bitki topluluklarını yüksekliğe göre Maki, Kızılçam, Karaçam ve Sedir toplulukları oluşturur.. Akıntı çok şiddetlidir ve soğuk su akar. Antalya'nın batısında Patara'dan Kınık istikametine devam ederken Saklıkent sapağından 16 km'dir ve Ksantos antik şehrine çok yakındır. Kanyonun keşfi ise çok yakın bir tarihe dayanmaktadır. Rivayetlere göre bir çobanın buraya kaçan keçisinin peşinden gitmesiyle keşfettiği kanyon, çevre yerleşkelerde merak konusu olur. Çobanın bildirmesinin ardından Çevre ve Orman Bakanlığı'nın Saklıkent'i Milli Park ilan eder, daha sonra özel firmaların da desteği ile Saklıkent bugünkü halini alır. SaklÄ±kent Saklıkent, aşağıdaki anlamlara gelebilir: 36 Fuji Dağı Manzarası 36 Fuji Dağı Manzarası iki farklı Japon ukiyo-e sanatçısının iki ayrı baskı serisine verilen addır: Edebiyatta, İngilizce "Thirty-Six Views of Mount Fuji: On Finding Myself in Japan", Cathy N. Davidson tarafından yazılan ve Hokusai'nin baskılarını ana motif olarak kullanan güncedir. 36 Fuji Dağı Manzarası (Hiroshige) Rabarba Rabarba sinema veya televizyonda kalabalık sahnelerin çekimlerinde kalabalığı oluşturan figüranların hep bir ağızdan konuşur gibi yapıp anlamsız sesler çıkararak uğultu şeklinde bir ses efekti oluşturmasıdır. Anlaşılmayan kalabalık insan gürültüsü olarak da tarif edilebilir. Bu gürültüyü yapana rabarbacı eylemin kendisine de rabarba yapmak denir. Bazen yanlış olarak labarba şeklinde de telaffuz edilir. Bu terim filmlerin genelde sessiz olarak çekildiği ve sonradan seslendirildirilip dublajının yapıldığı Yeşilçam sinemasında türemiştir. Söz konusu bu filmlerde kokteyl parti, doğum günü, nişan gibi davet toplantılarının kalabalık sahnelerinin çekimleri sırasında genelde ayakta duran davetlileri canlandıran figüranlardan havadan sudan bir şeyler söylemeleri ve sohbet ediyor gibi yapmaları istenir. O şartlar altında her zaman akla konuşacak mantıklı şeyler gelmeyebileceğinden ve figüranların tutukluluk yapıp çekimleri aksatma olasılığını azaltmak amacıyla kolaylık olması açısından onlardan sürekli olarak "rabarba-rabarba" seslerini çıkartmaları istenir. Kalabalığı oluşturan kişilerin eş zamanlı olmayarak üst üste sarfettikleri bu kelimeler uzaktan anlaşılmayan bir insan gürültüsü, mırıltı, uğultu şeklinde işitilir ve onların kendi aralarında sohbet ettikleri izlenimi doğar. İthal filmlerin Türkçe dublajı sırasında da sıklıkla rabarba'ya başvurulur. Ancak Türkçe seslendirmesi alelacele ve özensiz yapılmış bazı ithal filmlerde diyalogların dublajının yapılmış olduğu buna karşılık kalabalık insan seslerinin çevrilmeden bırakıldığı da görülmüştür. Filmlerin veya radyo tiyatrolarının senaryolarında ise rabarba yapılacak yerler belli edilirken bazen rabarba bir karaktermiş gibi vurgulanmaktadır. Senaryo Örneği 1: Senaryo Örneği 2: (Sayfiyede Yaz, Anton Çehov) 1930 Fransa Bisiklet Turu 1930 Fransa Bisiklet Turu 1930 yılı 2 Temmuz-27 Temmuz tarihlerinde yapılan 24ncü Fransa Bisiklet Turu'dur. Toplam 4.822 km üzerinde 21 etap içeren turda binicilerin hız ortalaması 28 km/saatti. 24ncü Fransa Bisiklet Turu takım yarışında yeni bir biçimle tanıştı. Takımlar ülkelere göre her takım için on bisikletçi ile organize ediliyordu. Bu biçimlendirme Fansız bisikletçileri için başarılı olmayı kanıtlayacaktı. Altı bisikletçi üst on sırada yer aldı. André Leducq genel klasmanı kazanarak takımın yıldızıydı, Charles Pélissier sekiz etap kazanarak genel klasmanda dokuzuncu oluyordu. 1930 karavan tanıtımının ilk yılıydı.. A : Abbandono durante la tappa (Etap içinde ayrıldı) ; NP : Non Partente (Start almadı ) ; Mermeri, Sur Mermeri ,Diyarbakır ilinin Sur ilçesine bağlı bir mahalledir. Diyarbakır ilinin,30 km kuzeyinde yer alır. 1931 Fransa Bisiklet Turu 1931 Fransa Bisiklet Turu 1931 yılı 3 Haziran-26 Temmuz tarihlerinde yapılan 25nci Fransa Bisiklet Turu'dur. Toplam 5.091 km üzerinden 24 etap içeren turda, bisikletçilerin hız ortalaması 28,735 km/saatti. İshaklı Kervansarayı İshaklı Hanı, Sâhib Ata Hanı veya Sâhip Ata Hanı, 1249. ("Hicrî 647") yılında Sahip Ata Fahrettin Ali'nin yaptırmış olduğu Afyon Konya yolu üzerinde eski ismi İshaklı olan şimdiki Sultandağı ilçesinde bulunan bir kervansaraydır. Türkiye Selçuklu Sultanı II. İzzeddin Keykavus yönetim dönemi zamanında yapılmıştır. 11 - 13. yüzyıllarında Anadolu'da, alışılmadık bir siyasi dönem, ticaret, ve sanat çok hızlı bir şekilde gelişmiştir. Bu kısa ama altın çağ, Haçlı Seferleri ve Moğol istilâları ile zayıflamış, Selçuk Sultanları başkentleri olan Konya'dan bu savaşları denet ve yönetmişlerdir. Mimarı o zamanın en ünlü mimarları olan Kölük bin Abdullah (Arapça: ك؛لُك بِن اَبدُلَّه) ve Kaluyan El-Konevi (Arapça: خاَلُياَن آل كْنءڤِ)'dir Yapı tipi, yazlık denilen avlulu, kışlık denilen kapalı bölümlü, kapalı bölümü avludan küçüktür. Kapalı bölüm iki taraflıdır, ve her taraf beş kubbelidir. Hanın yüzü batıya doğru bakıp, ve yol kenarında bulunur. Avlunun ortasında yükseltilmiş köşk mescit yer almaktadır. Mescit, kare planlı dört kemer ayağı üzerine oturtulmuş ve ibadet mekânı, zeminden yükseltilmiştir, doğu ve batı cephesinde yer alan pencere açıklıkları da silmelerle vurgulanmıştır. Köşk Mescid dış duvara 20 derece eksende, yönü kıbleye doğru yapılmıştır. Girişi kıbleye bakan tarafın tam öbür yönünde olup, merdivenleri iki taraftadır. Ayrıca avlunun tam ortasında bir kuyu bulunur. Kervansarayın kuzeydoğu cephesi, Anakapının yer aldığı 37,70 m uzunluğundaki giriş cephesidir. Önyüzün ortasında bulunan anakapı, 7,30 m genişliktedir. Önyüzde, ikisi köşede olmak üzere dört payanda yer almaktadır. Kuzeybatı ve güneydoğuda yer alan kare planlı payandalar 0,90 m duvardan öne doğru gelmektedir. Kare planlı payandalar ile anakapı arasında, çapı 1,88 m olan yarım daire planlı payandalar yer almaktadır. Kuzeybatı yönünden güneydoğu yönüne doğru kare planlı payanda ile yarım daire planlı payanda arası 6,24 m, yarım daire payanda ile portal arası 5,16 m dir. Ana kapı güneydoğu yönünde ana kapı ile yarım daire planlı payanda arası 5,14 m, yarım daire planlı payanda ile kare planlı köşe payanda arası mesafe 6,11 m'dir. Dış duvarların kalınlığı 1.60 metredir. Toplam alanı 1800 m², Kapalı bölümü 440 m², ve avlu 1.100 m² büyüklüğündedir. Selçuklu dönemi yapılarından İshaklı Hanı içindeki köşk mescit duvarlarında, Roma ve Bizans dönemlerine ait devşirme malzemenin kullanıldığı görülür. Kervansarayın bulunduğu bölgenin deprem bölgesi olmasından dolayı, yıpranmaya etki eden diğer bir faktör de depremler olmuştur. Afyon Sultandağı 1. derece deprem bölgesinde bulunmaktadır. 03.02.2002 tarihinde 6,0 şiddetinde yaşanan Sultandağı - Çay depreminde açık bölümde yer alan köşk mescit ağır hasar görmüş, çatı örtüsünde ve döşemede çökme oluşmuş, duvar yüzeylerinde çatlamalar ve zeminde oturmalar meydana gelmiştir. Barınakta da zeminde oturmalar olduğu, çalışmalar sırasında tespit edilmiştir Sahip Ata Kervansarayına yapılan rölöve projesi, Eskişehir Kültür ve Tabiat Varlıkları Koruma Kurulunun 15.08.2003 tarih ve 2056 sayılı kararı ile onaylanmıştır Ana kapı yazıtı şöyle okunur: ""Izzeddin al-Dunya zamanında yapıldı, Keyhüsrev oğlu, Alaeddin Keykubad oğlu, onun alçak gönüllü kölesi Ali ibn Husain."" Kapalı bölümün kapı yazıtı şöyle okunur: Sâhip Ata ""onun alçak gönüllü, günahkar kölesi"" Deniz Eğitim ve Öğretim Komutanlığı Deniz Eğitim ve Öğretim Komutanlığı, Türk Deniz Kuvvetleri'ne bağlı 4 ana komutanlıktan biridir. Görevi, Türk Deniz Kuvvetleri'nin çeşitli eğitim kurumlarında uygulanmakta olan eğitim programlarını kontrol etmek, bu eğitim kurumlarında daha kalifiye personel yetiştirmek ve bunlar arasındaki koordinasyonu sağlamaktır. TCG CEZAYİRLİ GAZİ HASAN PAŞA (A-579) TCG SOKULLU MEHMET PAŞA (A-577) Arnavut müziği Arnavut müziği temel olarak antik İlirya ezgilerini içerir. Arnavut ezgilerinde lirik bir tını dikkati çeker. Yunan müziği ile benzerlik gösterir. Jandarma Eğitim Komutanlığı Jandarma Eğitim Komutanlığı Jandarma Genel Komutanlığı'na bağlı komutanlıklardan birisidir. 1975 yılında Ankara-Güvercinlik'te Jandarma Eğitim Tümen Komutanlığı olarak kurulmuş, 1985 yılında ismi Jandarma Eğitim Komutanlığı olarak değiştirilmiştir. 1992 yılında Beytepe'ye, 1998 yılında ,Güvercinlik Kışlası'na taşınan komutanlık, 2005 yılında halen bulunduğu Beytepe Kışlası'na taşınmıştır. Jandarma Eğitim Komutanlığı'nın görevi komutasındaki eğitim birliklerinin eğitim ve öğretim faaliyetlerini yürütmek, Jandarma Genel Komutanlığı'nın emir ve direktiflerine uygun olarak eğitim, doktrin, taktik, teknik ve usullerini geliştirmek, birliklere ferdi eğitim, birlik eğitimi ve müşterek eğitim için eğitim desteği sağlamaktır. Jandarma Eğitim Komutanlığı'na bağlı komutanlıklar şunlardır: Jandarma Eğitim Komutanlığı'na bağlı komutanlıktır. Karargahı Nevşehir'de bulunmaktadır. 1997'de "Jandarma Atlı Birlik Komutanlığı" olarak kurulan komutanlığın ismi 2003 yılında "Jandarma At-Köpek Eğitimi ve Meslek Edindirme Kurs Merkez Komutanlığı (JAKEM)" şeklinde değiştirilmiştir. 2012 yılında ismi "Atlı Jandarma Bölük Komutanlığı" olarak değiştirildi. Andy Yorke Andy Yorke 1972 doğumlu bir müzisyen ve 1994'e kadar eski "Unbelievable Truth" grubunun solist ve gitaristi. Radiohead grubunun solisti Tom Yorke'un da küçük kardeşi. Gelecek albüm, daha önce hiç yayınlanmamış sahneye ilk solo çıkıştan oluşuyor. 1990'larda; 1998'de yayınlanan Almost Here on Virginia, 2000'de 2. albümleri Sorrythankyou on Shifty Disco'yu yayınlayan Oxford'un en temel grubu Unbelievable Truth'da baş şarkıcı aynı zamanda şarkı yazarıydı. 2000 yılında gruptan ayrıldı ve tekrar müziğin içinde olmayacağına dair yemin etti. Fakat 5 yıl sonra kendini tamamen farklı bir yerde buldu, kendi kendine yazmaya başladığı ve birikmiş bir sürü şarkıyla. Şarkılar kendi için yazdığı yazılar olarak başladı, fakat ilk kez yazma sürecinde baştan sona tamamıyla sorumluydu ve bu özgürleştiriciydi. Bazı şeyler gözüne karışık göründüyse de artık her şey daha basit bir hal aldı. Albümde söylediği şarkılar yaşadığı birçok şeyi bahsediyor. Bu solo kariyere başlamak için tek seçeneği olabilirdi fakat albüm yapma isteği hem kolejden ve hem de bir zamanlar Unbelievable Truth'dan arkadaşına bahsetti. DivaDiva ile ses getiren ve kendi solo projesi olan The Sad Song Co'dan Nigel Powell albüm hazırlıklarında yanındaydı. Daha sonra UT grup üyelerinde ve yoldaşı olan Jason Moulster albüm için bas çalmaya geldi. Nigel ve Jason ile tekrar bir arada olmak Andy'i ve UT günlerine geri götürdü, Almost Here için şarkılar yazdığı ve kaydettikleri heyecanlı ve yaratıcı günleri. Nigel ve Andy ilk tanıştıkları Abington okulunda, 12 yaşından beri dostlukları sürdü hem de grubu iki kez bırakıp Rusya'ya geri dönmesine rağmen. Rusça öğrenmeye 12 yaşındayken başladı, Sovyet Rusya'ya 1987'de 15 yaşındayken ilk gidişinde büyüleyici şeffaflıktaydı. Bu seyahat hayatını farklı bir noktaya taşıdı. Rusya üniversitesinde Eğitim görmeye başladı ve ülke son derece karışıkken 1992 - 1993 dönemlerinde Moskova'da geçirdi. Kendini ilk kez 1996'da UT'den ayırıp sürgüne gönderdiğinde Moskova'da Greanpeace için çevirmenlik yaptı. UT'yi ikinci kez terk edişi 2000'de oldu, bu sefer Rusya'ya Rus politikalarının ve iş hayatının eğitimini almak için gitti ve o zamanlar çiftçilikle uğraştı. Yıllar sonra Rusya ve müzik arasındaki zigzamlarının sonucunda hayatında olmasını istediği iki şeyin de aynı anda hayatımda olamayacağını anladı. Ve işte o zaman bir çatlaktan müziğin içine sızmaya başladı. 14 Temmuz 2008'de yayınlanan solo albümü "Simple" ile tekrar müzik hayatına geri döndü. Onun bu dönüşü diğer üyeler için de bir destek ve moral oldu ve onlar da müziğe geri döndüler. Unbelievable Truth Grubu HakkÄ±nda: "Unbelievable Truth" Oxford'da kurulan ve üç kişiden oluşan bir grup. Andy Yorke gitarist ve vokal, Nigel Powell davul ve piyanoda, Jason Moulster bassta ve geri vokaldeydi. Grup Virginia dağıtım ile anlaşma yaptılar ve 1998'de ilk albümleri yayınlanmıştı. Albüm kayıt esnasındayken fikirler hep pozitifti ve grup İngiltere'de listelerde 22. sıraya kadar yerleşmişti. Fakat ticari bir değer taşımadıkları iddiasıyla Virgina dağıtımdan gelen destek çekilde ve grup dağıldı. 2000'de tekrar bir araya geldiler ve 2. albümleri "Sorry thank you" yu ShiftDisco 'dan, Oxford'un ilk bağımsız bandrollü olarak ilk singlelarını yayınladılar. Bu albüm karışık fikirlere hitap etti ve birçok eleştiri okuna maruz kaldılar ve yine bir ticari başarı yakalayamadılar. Aynı yıl içerisinde, Andy Yorke gruptan ayrıldı ve diğer ilgi alanlarının peşine düştü, Rusya'ya Rus politikası ve iş hayatıyla ilgili eğitimine geri döndü. Grup Andy'nin ardında 2001'de "Misc Müzik" albümünü yayınladı. 19 Şubat 2004'te Oxford'da Zodiac gecesi düzenlendi ve Unbelievable Truth 15 şarkılık bir tribute konserlerle Asya ve Hindistan'daki tsunamiler için 2004'te tekrar sahnelerle kavuştu. Zodiac gecesi ile kamuoyundaki fikirleri değiştirdiler ve Carling Acedemy olayını kapattılar. Jandarma Okullar Komutanlığı Jandarma Okullar Komutanlığı Jandarma Genel Komutanlığı'na bağlı komutanlıklardan birisidir. Jandarma Astsubay Okulu ile Jandarma Subay Tatbikat Okulu'nun birleştirilmesiyle kurulmuştur. 2012 yılında Uzman Jandarma Okulu kapatılmıştır. 31 Temmuz 2016 tarihli Resmi Gazete’de yayımlanan 669 sayılı Kanun Hükmünde Kararnamenin 2803 sayılı Jandarma Teşkilat, Görev ve Yetkileri Kanunu’na eklenen 13/A maddesi gereği Jandarma Okullar Komutanlığı, lağvedilerek Jandarma ve Sahil Güvenlik Akademisi kurulmuştur. Bu kapsamda Astsubayların, Astsubay Eğitim Merkezi (ASEM) ve Meslek Yüksek Okulu (MYO) bünyesinde yetiştirilmesine yönelik teşkilatlanmaya gidilmiştir. Bertrand Goldschmidt Bertrand Goldschmidt (2 Kasım 1912, Paris - 11 Haziran 2002, Paris) Fransız kimyagerdir. 1933'te Marie Curie tarafından Radyum Enstitüsü'ne alındı. 1940'ta doktorasını tamamladı. II. Dünya Savaşı esnasında Amerikan nükleer enerji projesine katıldı. Bir süre de Kanada da çalıştıktan sonra 1946'da Fransa'ya geri döndü. Goldsmith 1946'da kurulan Atom Enerjisi Komisyonu'nun yaratıcılarından biridir. Burada 1960'a kadar kimya bölümünü yönetti. Nükleer enerjinin gelişimi ile ilgili birçok kitap yazdı. Goldsmith ayrıca Uluslararası Atom Enerji Ajansı'nın yönetim kurulunda 1958'den 1980'e kadar Fransa'nın temsilcisi olarak görev yaptı. B2 hattı (TCDD) B2 hattı ya da Haydarpaşa⁃Gebze Banliyö Treni, İstanbul'un Anadolu Yakası'ndaki Haydarpaşa Garı'ndan başlayıp Gebze Tren İstasyonu'na kadar hizmet veren ve İstanbul'un ana ulaşım hatlarından bir tanesiydi. Sefer süresi 65 dakika sürmekteydi. Marmaray projesinin inşası sebebiyle 19 Haziran 2013'te tren seferleri sonlandırılmıştır. Sabahın erken saatlerinde seferlere başlayan tren İstanbul Anadolu yakasındaki tüm duraklarda durarak yolcu inip binmesini sağlar.Her durakta ortalama 30-35 saniye duran trenin kapıları 10 ila 15 saniye arasında açık kalır ve kapılar kapandıktan hemen sonra hareket eder. Duraklar arasında 2.5'er dakikalık mesafeleri vardır.Gebze'den saat 15.55'te kalkan banliyö treni Pendik'e 16.21 gelir 7 dk. bekledikten sonra (Başkent Ekspresi geçtikten sonra) saat 16.28'de hareket eder. Aynı şekilde dönüşte Haydarpaşa'dan saat 09.44'te hareket eden banliyö treni Kartal'a saat 10.17 gelir, 6 dk. bekledikten sonra (Başkent geçtikten sonra) saat 10.23'te hareket eder. Marmaray çalışması sebebiyle hattın kullanımı durdurulmuştur. Alternatif olarak Kocaeli Büyükşehir Belediyesi otobüs seferleri (200 numara Izmit-Kartal Metro) ve İETT nin Kartal ve Gebze istasyonları arasında 17B hattı bulunmaktadır. Bu hatta eskiden 1955'te kurulan ve 1993'te özelleştirme sonrası kapatılan Türk Otomotiv Endüstrileri A.Ş. (TOE) çalışanlarının kullandığı ve Tuzla'yla Çayırova arasında yer alan Coşkunoğulları Tren İstasyonu, TOE kapanınca yolcusuna kaybetmesi yüzünden 1997'de hizmet dışı kalmış.Banliyö yenileme çalışmaları sırasında 2014'te Coşkunoğulları istasyonları yıkılmış, Kızıltoprak istasyonu da peronları ve platformları yıkılmak suretiyle devre dışı bırakılmıştır. Trene biniş jeton ve İstanbulkart ile sağlanmaktaydı. PFK Krılya Sovyetov PFK Krılya Sovyetov (), Rossiyskaya Premyer-Liga'da yer alan mavi-beyazlı futbol kulübü. Maçlarını 33,220 kişilik Metallurg Stadı'nda oynayan ekip en büyük başarısını 2004 senesinde Çempionat Rossii po futbolu'yu 3. bitirerek ve Kubok Rossii'de final oynayarak yakalamıştır. Tai'an Tai'an (Çince: 泰安, pinyin: Tài'ān), Çin Shandong eyâletinde bir şehirdir. Çin tarihinde büyük öneme sahip Tai Dağı'nın eteklerinde kurulmuştur. Kuzeyde Shandong'un merkezi Jinan ile, kuzeydoğuda Laiwu ile, doğuda Zibo ile, güneydoğuda Linyi ile, batıda Liaocheng ile ve güneyde Jining ile komşudur. Nomia Nomia, Yunan mitolojisinde kralın kızı ile birlikte olunca gözleri oyulan Daphnis'e aşık olan bir su perisinin adıdır. CS Marítimo CS Maritimo Portekiz'in en tanınmış futbol kulüplerinden birisidir. Funchal şehrinin takımı olan Maritimo Primeira Liga'da mücadele etmektedir. Maçlarını 8,922 kişilik Estádio dos Barreiros'te oynayan Maritimo kırmızı-yeşil renklere sahiptir. 20 Eylül 1910 tarihinde Cândido Fernandes tarafından "Club Português de Sport Marítimo", olarak kurulan Maritimo renklerini Portekiz bayrağından almıştır. Yeşil kırmızı seçimi cumhuriyet dönemi bayrağının renklerinden gelmekte ve rakip takım Maderia'nın kraliyeti simgeleyen mavi beyaz renklerine gönderme yapmaktadır."Marítimo" kelimesi denizcilik demektir ve takımın oyuncularının çoğunun Funchal limanlarında çalışan işçiler olmasından doğmuştur. Marítimo'nun yöresel rakibi CD Nacional olmasına rağmen Maderia'nın üçüncü takımı olan CF União ile de gerginlikleri vardır. Marítimo ve Nacional takımlarının mücadelesi, yani Maderia derbisi, taraftarların hayat standartları arasındaki fark ile daha da körüklenmektedir. Maritimo taraftarları genellikle işçiyken, Nacional'in taraftarları daha yüksek sosyo-ekonomik bir yapıdan gelmektedir. Bu rekabet 1990'ların ortalarında belediye başkanının Maderia'nın o dönemde 1. ligde oynayan üç takımını birleştirme çabalarıyla daha da alevlenmiştir. Üç takımı birleştirip ligde şampiyon olacak bir ekip yaratma düşüncesi Maritimo taraftarlarının toplu tepkisiyle rafa kaldırılmıştır. Maritimo'nun ezeli rekabetteki en meşhur galibiyeti 5 Temmuz 1967'de gelmiştir. Maritimo, o maçta Nacional'i 10-3 yenmiştir. 2006-2007 sezonu itibarıyla takım Portekiz 1. liginde 27 sezon mücadele etmiştir. places. Oral dönem Oral dönem veya ağızal dönem, psikoseksüel gelişim evrelerinin ilkidir. Freud'un öncülük ettiği psikodinamik akımın kişilik gelişim kuramıdır. Psikodinamik kurama göre, kişi doğumda hazzıyla birlikte doğar. Haz alımının yolunda gitmesi ya da gitmemesi her dönemde saplanmaya yol açar ve bu da kişiliğinde izler bırakır. Oral dönemde, "id"in egemenliği vardır. Yaşamın 0-12. ayları arasındaki zaman dilimini kapsar; bu süre bazı çocuklarda 24 aya dek uzayabilir. Yeni doğan çocuğun tüm zevk alma, doyuma ulaşma, gereksinimlerini ifade etme ve onları giderme yolu ağızdır; tüm gereksinimlerini ve doyumlarını, emme işlevi ile belirtir ve giderir. Anne memesi bebeğin dış dünya ile ilgi ve ilişkisini sağlayan tek yoldur denilebilir. Bu nedenle bebekler her şeyi ağızlarına alarak tanımaya çalışırlar. Yeterli doyuma ulaşamayan veya aşırı doyum alan bireyler oral evrede saplanır (oral fiksasyon); bu durum gelecek yaşamda sürekli sakız çiğneme, kalem tepesini ısırma, oburluk, sigara tiryakiliği, küfürbazlık, oral seks düşkünlüğü, bağımlı kişilik yapısı gibi sonuçlar doğurabilir. Freudian Psychology. Psychologist World, 2020 Anal dönem Anal dönem (makat dönemi) psikoseksüel gelişim evrelerinin ikincisidir. Oral dönemi izleyen evredir. Genellikle 12.-36. aylar arasında görülür; oral dönemin uzadığı çocuklarda bir süre 48.aya dek uzanabilir. Süperego gelişmeye başlar. Oral dönemin bitiminden sonra, dış dünya ile olan ilgi ve ilişkisini vücudunun başka bir bölgesiyle sürdürülür. Doyum kaynağı anüstür (makat). Bebekler anal evrede dışkısını tutma yeteneği elde eder. Dışkısını tutmak veya bırakmaktan haz duyar. Çocuğun yaşamının ilk 3 yılını kapsayan bu iki dönem içinde, sevgi objesi kendi vücududur ve sevgisinin kendisine yöneltir; sevgilisi kendisidir. Bu nedenle, çocuğun yaşamındaki ilk 3 yıl “birinci otoerotik dönem” olarak nitelendirilir (ikinci otoerotik dönem 60-70 yaşlardan sonra başlar). Tüm hazlar ve onların yerine getirilmeleri ile tüm hiddet, kızgınlık ve saldırganlıkların ifadesi anüs (makat) yolu ile olur. Çocuğun altını kirletmesi, ıkınması, temizlenmesi onun temel gereksinimi olduğu gibi mutluluk ve kızgınlığını belirtmek için de kullandığı yöntemdir. İnsanın oluşacak kişiliği açısından yaşamın en önemli evrelerinden biridir. Bu evreyi hiçbir zorlanmayla karşılaşmadan, gereken tüm ayrıntıları ile eksiksiz ve süresi içinde yaşaması ve bitirmesi çok önemlidir. Bu dönemde anne-babanın verdiği aşırı baskıcı denetleyici tutumlar, katı tuvalet eğitimi; çocuğun anal dönemde saplanmasına (anal fiksasyon) ve gelecekte obsesif kompulsif bozukluk, tuvalet işleriyle fazla uğraşma, cimrilik, kararsızlık, inatçılık, aşırı titizlik, küfürbazlık gibi davranışlar görülmesine neden olabilir. Fallik dönem Fallik dönem (fallus dönemi; cinsel organ dönemi), psikoseksüel gelişim evrelerinin üçüncüsüdür. 3.yaşın sonundan 6. ya da 7. yılın sonuna dek sürecek olan bu evrede, çocuklar cinsel organlarına, cinsel farklılıklara ve onların anlamlarına yönelir. Sevgisini kendisinin dışında ve karşı cinse doğru yöneltmeye başlar. Erkek çocuklarda sevgili “anne”, kız çocuklarında ise “baba”dır ("Oedipius" veya "Elektra" evresi; Oedipal evre). Bu evreyi rahat ve mutlu yaşamış, bir sonraki evreye başarıyla geçmiş olan çocuklar tüm yaşamları boyunca mutlu, sağlıklı, sevecen ve yaratıcı olurlar. Ancak, yaşamın ilk günlerinden beri ve özellikle anal evreyle birlikte başlayan eğitime ve sosyal uyuma yönelik yasaklı ve cezalı bir ilk 3 yıl, Oedipal evrede tüm ağırlığını gösterir. Suçluluk duygusu ile bu duygunun ardından gelen cezalandırılma korkusu, ileride pek çok kompleksin ortaya çıkmasına ve yerleşmesine neden olur. Anneyi babadan çalmış olmanın yarattığı suçluluk duygusu ve “"babasının gelip penisini koparacağı"” düşüncesinin ortaya çıkardığı kastrasyon korkusunu (iğdişlik korkusu) duyar. Mutlu, huzurlu ve anlayışlı bir aile ortamında sevgi dolu bir annenin yanında yetişen çocuk, 6. ya da 7. yaşın sonlarına doğru Oedipal evrededen çıkarak olgunlaşmanın bir sonraki evresine geçer. Bu evredeki algılanan yetersizlikler ve takıntılar aşırı çekingenlik, girişim kısırlığı, cinsel kimlikte güvensizlik, cinsel kimlik gelişmesi, cinsel ilişkiden kaçınma, cinsel soğukluk gibi sonuçlar doğurabilir. 9. Ä°spanyol Kabinesi Aşağıdaki tablo İspanya'nın 9. dönem bakanlarını göstermektedir. Đorđe Milić Djordje Milić (d. 27 Ekim 1943, Napadač) Yugoslav futbolcu ve teknik direktör. Türkiye'de Beşiktaş, Adanaspor ve Bursaspor'da görev yapmıştır. Miliç futbola FK Vojvodina takımında başladı. 1960-61 sezonunda A takıma yükselen Miliç, 1961-62 sezonunda lig ikinciliği gördü. Özellikle 1962-63 sezonunda ilk 11'de birçok maça çıktı ve 5 gol kaydetti. 1963-64 sezonunda 19 maçta 8 gol kaydederek kariyerinin en gollü sezonunu geçirdi. Ancak sonraki sezon yerini kaybetti. Vojvodina'daki son sezonu olan 1965-66 sezonunda sadece 3 maçta oynadı ve 1 gol kaydetti. Kariyerinin ilk lig şampiyonluğunu son sezonunda görmüş oldu. 1966-67 sezonunda Crvena Zvezda takımına transfer oldu. 8 maçta 1 gol kaydeden Miliç, takımın önemli isimlerinden biri olamadı. 1967'de Hollanda ekiplerinden FC Utrecht'e transfer oldu. İki sezon Hollanda ekibinde yer alan Miliç sadece 5 maçta forma giyebildi. 1970'te Türkiye 2. Ligi takımlarından Adanaspor'a transfer oldu. Sezon sonunda takım 2. Lig şampiyonu olarak 1. Lig'e yükseldi. Bu başarıda büyük payı olan Miliç, üç büyüklerin dikkatini çekti. Fenerbahçe ile anlaşması beklenirken para yüzünden anlaşamadılar. Böylece sezona Adanaspor'da devam etti. Sezonun ilk maçında golle buluşan Miliç, 22 maçta 3 gol kaydetti. Sonraki sezon ise 28 maçta 6 gol attı. 1973'te Beşiktaş'a transfer oldu. İlk sezonunda forvette Sanlı Sarıalioğlu ile iyi bir ikili oluşturan Miliç, 29 maçta 7 gol atarak takımın lig bazında en golcü ismi oldu. Şampiyonluğu son ana kadar kovalayan ekip ligi ikinci olarak bitirdi. Sezonun tesellisi kazanılan lig ikincisi olarak katıldıkları Başbakanlık Kupası ve Başbakanlık Kupası sahibi olarak katıldıkları Cumhurbaşkanlığı Kupası şampiyonlukları oldu. Miliç iki maçta da 90 dakika forma giydi. Sonraki sezon orta saha olarak oynatılan Miliç bu sefer 17 maçta forma şansı bulup gol kaydedemedi. Ayrıca UEFA Kupası'nda da forma giyen Miliç, iki maçta da forma giydi ancak Beşiktaş, Steagul Roşu Braşov takımına elendi. Bu sefer de Türkiye Kupası'nı kazanan kadroda yer aldı. Ancak kupa final maçlarında sakatlığı nedeniyle forma şansı bulamadı. Miliç Beşiktaş tarihinin yedinci yabancısı olmuş ve 46 maçta 7 gollük performansı ile o döneme kadar Beşiktaş'ta oynamış en başarılı yabancı oyuncuydu. Ayrıca Türkiye'de en uzun süre kalan yabancı futbolculardan biri olmuştur. 1975'te Beşiktaş formasıyla futbola veda etti. 17 Haziran 1964'te ilk ve son kez Yugoslavya millî futbol takımında forma giydi. Romanya ile oynanan maçta Yugoslavya 2-1 yenilirken, Miliç maça ilk 11'de başlamış ancak yerini Vladimir Lukaric'e bırakmıştır. Futbolu bıraktıktan sonra Yugoslavya'ya dönen Miliç, 1977-78 sezonunun ortalarında eski takımı Adanaspor'un başına geçti. Orta sıralardan aldığı takıma büyük çıkış yakalatan Miliç, sezon sonunda lig dördüncüsü oldu ve Adanaspor'un UEFA Kupası'na katılmasını sağladı. Ancak sezon sonunda çıkan karar ile Türkiye'de yabancı teknik adam çalışmasına yasak getirildi. Bu nedenle Miliç, sezon sonunda takımdan ayrıldı. 1980-81 sezonunun ortasında Beşiktaş'a teknik direktör olarak getirildi. Takımı 13.'lükten alıp, 5.'liğe taşıdı. Sonraki sezon ise Trabzonspor ile girdiği liderlik yarışını, son haftaya kadar sürdürdü. Son maç olan Eskişehirspor maçını da hükmen kazanınca Beşiktaş ile futbolcuyken yakalayamadığı lig şampiyonluğunu kazandı. 1982-83 sezonunda şampiyonluk başarısının devamı gelmedi. Ancak, bu sezon Miliç kadroya altyapıdan Metin Tekin ve Feyyaz Uçar'ı kattı. 1983-84 sezonunda kadroya Yugoslav Cevat Şekerbegoviç ve Zlatan Arnavutoviç'i kattı ancak lig yarışından kopunca 28. hafta sonunda istifa etti. Miliç antrenör olarak Beşiktaş'ta 117 lig maçına çıktı. Gordon Milne dönemine kadar, takımda en çok lig maçına çıkan antrenör olan Miliç, günümüzde de en çok lig maçına çıkan ikinci teknik adamdır. Lig şampiyonluğu dışında takıma kupa kazandıramayan Miliç, 1982-1983 sezonu Şampiyon Kulüpler Kupası'nda Beşiktaş'ı yönetmiş ancak Aston Villa'ya elenmişlerdi. 1984'te Miliç'in yeni durağı Bursaspor oldu. Parlak bir sezon geçiremeyen Miliç, Bursaspor ile 13. oldu ve sezon sonunda takımdan ayrıldı. Bir süre takım çalıştırmayan Miliç, 1989'da Adanaspor'a geri döndü. Ancak, bu sefer eski başarılarından uzak kalarak 12. oldu. 1990-91 sezonunun ikinci yarısı Miliç, bir daha Bursaspor'u yönetti. Lig sekizincisi olan Bursaspor'da Miliç, bir sezon daha görevine devam etmeye karar verdi ancak Ekim ayında görevine son verildi. Miliç, bu sezon ile birlikte teknik direktörlüğü bıraktı. Razundara Tjikuzu Razundara Tjikuzu, (d. 12 Aralık 1979, Swakopmund, Namibya), Namibyalı millî futbolcudur. Tjikuzu, henüz on altı yaşındayken SV Werder Bremen'li izciler tarafından keşfedildi. 1998 yılında Namibya'dan ayrıldı ve SV Werder Bremen'de oynamak üzere Almanya'ya gitti. Buradaki ilk yılında ikinci takımda mücadele etti. İkinci yıl ise birinci takıma yükseldi. A takıma yükseldiği bu ilk sezonda 25 maçta görev aldı. Burada disiplinsiz hareketleri nedeniyle bir dönem ikinci takıma yollandı. Kampa geç kalması ve kişisel sorunları yüzünden Bremen'den ayrılmak zorunda kaldı ve 2003 yılında, bir diğer Bundesliga temsilcisi Hansa Rostock'a transfer oldu. İki sene boyunca burada oynayan Tjikuzu, burada 49 maçta forma şansı buldu. Bu maçlarda 5 de gol attı. Hansa Rostock ile yollarının ayrılmasıyla bir diğer Alman kulübü MSV Duisburg ile sözleşme imzaladı. Bir yıl MSV Duisburg'da kalan Tjikuzu, Türk kulübü Çaykur Rizespor'un teklifine olumlu cevap verdi ve Avrupa kariyerinin ikinci durağı olan Türkiye'ye adım attı. Almanya kariyeri boyunca 140 maçta oynadı ve 5 de gol kaydetti. Oyuncunun Türkiye'deki ikinci durağı İstanbul Büyükşehir Belediyespor oldu. Bu takımda 2007–2009 yılları arasında top koşturdu ve 54 maçta oynadı. Belediyespor'da teknik direktör Abdullah Avcı'nın en çok forma verdiği oyunculardan oldu. Avcı:"Hem mücadele gücü yüksek hem de pas yüzdesi. Oyunu dikine oynayabilen bir yapısı var." diyerek Tjikuzu'nun oyun stilini açıkladı. Belediyespor'da oynarken Beşiktaş'tan teklif aldığı iddia edildi. Tjikuzu, 2009 yaz transfer döneminde Trabzonspor'a transfer oldu.Devre arası disiplinsizliği nedeniyle Diyarbakırspor'a kiralandı.2 Temmuz 2010 tarihinde sözleşmesi feshedildi. 2011-12 sezonunun yaz transfer döneminde Süper Lig ekiplerinden Kasımpaşa'ya transfer oldu. Namibya millî futbol takımında 40'tan fazla maçta oynayıp 6 gol kaydetmiştir. Ancak 2008 Afrika Uluslar Kupası'nda takımda yer almamıştır. Zeki Korkmaz Zeki Korkmaz (d. 1 Eylül 1988, Bingöl), Başkent Akademi FK takımında forma giyen Türk futbolcudur. Kariyerine 2005-06 sezonunda 2. Lig takımlarından Pendikspor'da başladı. İlk resmi maçına 7 Mayıs 2006 tarihinde Anadolu Üsküdar ile yapılan maçta çıktı. 2007-08 sezonunun devre arasında Süper Lig takımlarından İstanbul Büyükşehir Belediyespor 'a transfer oldu. İlk lig maçına 9 Şubat 2008'de Çaykur Rizespor karşısında çıktı. 2014 yılında sözleşmesi bitti ve Elazığspor'a transfer oldu. 15 maça çıktı ve aynı yıl Karşıyaka'ya gönderildi. 1 i "Türkiye U-20", 2 si de "Türkiye U-19" olmak üzere 3 kez millî formayı giydi. Kari RueslÃ¥tten Kari Rueslåtten (d. 3 Ekim 1973, Norveç), solo ve başka sanatçılarla beraber çalışan Norveçli vokalist. Yerel birkaç grupla çalıştıktan sonra, beraber The 3rd And Mortal demosunu (1993), Sorrow EP sini(1993) ve Tears Laid in Earth (1994) adlı albümü çıkartacağı The 3rd And Mortal isimli doom metal grubuna katıldı. Yapılan çalışmalar "Voices of Wonder" isimli şirket tarafından yayınlandı. Kari, "Storm" projesine katılmak için gruptan ayrıldı ve ikisi de folk tarzında olan "Norvdavind" ile ilk solo albümü olan "Demo Recordings" i çıkarttı. İlk resmî solo albümü olan "Spindelsinn", 1997 yılında Sony Norway'den çıktı. Albüm folk tarzını yüceltir, buı yüzden tamamen Norveççedir. Kari Rueslåtten, Norveç Grammy Ödülleri'nde "En İyi Solist" ve Norveç Hit Ödülleri'nde ise "En İyi Kadın Sanatçı" ödüllerine aday gösterilmiştir. 1998 yılında, sanatçının bir sonraki albümü olan "Mesmerised" çıktı. Yumuşak bir sound'a sahip olan albümde, sanatçının artık folk stilini bıraktığını, bunun yerini daha kişisel sözlerin ve modern ses tarzının aldığını görebiliriz. Sanatçının şarkı söyleme stili yer yer Tori Amos'u hatırlatır. Şarkılarda istediği sound'a ulaşmak için prodüktörlere güvenmekten sıkılan Kari, prodüktörlük çalışmaları için birkaç seneliğine Londra'ya gitti. İsveçli müzik şirketi "GMR Music Group"a katıldıktan sonra, Kari "Pilot" isminde deneysel ve modern bir sound'a sahip bir geri dönüş albümü çıkarttı. Albüm Björk'ün stiline benzer, fakat Kari'nin müziğinin karakteristik özelliği olan tutku ön plândadır. Kari, Ocak 2005'te "Other People's Stories" albümünü çıkarttı. Albümde Kari, müziğinin daha basit olan yönünü, performansındaki tutkusunu ve modernliğini kaybetmeden ortaya koymuştur. Mekke'nin Fethi Mekke'nin Fethi, 11 Ocak 630 "(Hicrî: 20 Ramazan 8)" tarihinde Müslümanlar'ın, Kureyşliler'in elindeki Mekke'yi fethi olayı. Bir süre önce Müslümanlar'la Mekkeli paganlar ("müşrikler") arasında Hudeybiye Antlaşması yapılmıştı. Mekkeli Kureyşlilerin müttefiki olan Beni Bekir kabilesi bu antlaşmaya aykırı biçimde, Müslümanlar'ın himâyesindeki Benî Huzaa kabilesine saldırdı. İslam peygamberi Muhammed, Mekke'ye haber göndererek, öldürülenlerin kan bedellerinin ödenmesini veya Beni Bekir kabilesiyle olan ittifakın sonlandırılmasını, aksi halde Hudeybiye Antlaşması'nın bozulmuş sayılacağını ve savaşa mecbur kalacaklarını bildirdi. Mekkeliler, teklifleri reddettiler ve harbe hazırlanacaklarını haber verdiler. Mekkeli paganlar, daha sonra fikir değiştirip Ebu Süfyan'ı Müslümanlar'ı bir barışa iknâ etmesi için Medine'ye gönderdi. Ancak görüşmelerden hiçbir netice alınamadı. Muhammed, Hicret'in 8. yılında, Ramazan ayının 13. günü, 10 bin kişilik bir ordu ile Medine'den çıktı. (4 Ocak 630) 20 Ramazan'da (11 Ocak 630) Muhammed ordusunu 4 kola ayırdı ve ordusuna şu emri verdi: ""Size karşı konulmadıkça, size saldırılmadıkça, hiç kimseyle çarpışmaya girmeyeceksiniz, hiç kimseyi öldürmeyeceksiniz."" Muhammed hareket emri verdi ve Fetih Suresi'ni okuyarak Mekke'ye girdi. 3 kol herhangi bir direnişle karşılaşmazken Halid bin Velid'in komutasındaki 4. kol, İkrime bin Ebu Cehil önderliğindeki küçük bir saldırıyı geri püskürttü. Muhammed, Mekke'ye girer girmez genel af ilan edildiğini bildirdi ve Ebu Süfyan'a bildirdiği şekilde, kimseye dokunulmayacağını ilan etti. Ardından içerisinde 360 put bulunan Kâbe'ye yöneldi. İsra Suresi'nin 81. âyetini okuyarak putları birer birer devirdi. Daha sonra da beraberindeki Müslümanlar'la Kâbe'yi tavaf etti. Fetihten hemen sonra Muhammed, Kâbe'de ilk hutbesini verdi. Mekkeliler'in şüphelerini de gidermek adına hutbesinde şu sözlere de yer verdi: "Benim hâlimle sizin hâliniz, Yusuf'un kardeşlerine dediğinin tıpkısı olacaktır. Yusuf'un kardeşlerine dediği gibi, ben de diyorum ki: 'Size bugün hiçbir başa kakma ve ayıplama yok. Allah, hepinizi bağışlasın. O, merhamet edenlerin en merhametlisidir. Gidiniz; sizler artık serbestsiniz." (Yusuf Sûresi 92. âyet) María Teresa Fernández de la Vega María Teresa Fernández de la Vega Sanz (doğum: 15 Haziran 1949; Valensiya), yargıç, Zapatero hükümetinde başkan yardımcısı, başkanlık bakanı ve hükûmet sözcüsü görevlerini yürüten, İspanya'nın ilk kadın başbakan yardımcısıdır. 5 Temmuz 2018 tarihi itibarıyla İspanya Danıştay Başkanı olup bu görevi üstlenen ilk kadındır. María Teresa Fernández, Francisco Franco döneminde yüksek dereceli bir kamu görevlisi olan Wenceslao Fernández de la Vega Lombánidi. Wenceslao Fernández o zamanlar Fermín Sanz Orrio'nun bakanlığını 1957 - 1967 yıllarında yaptığı yaptığı Çalışma Bakanlığı'nın bir delegesiydi. 1970'lerde María Teresa Fernández, Madrid Üniversitesi'nin (İspanyolca: "Universidad Complutense de Madrid") hukuk bölümünü bitirdi. Sonradan Barselona'ya taşındı. Orada doktor unvanını aldı. Ardından 1974'te "Cuerpo de Secretarios Jurídicos Laborales" adındaki bir kamu hizmeti kuruluşunda çalışmaya başladı. Politik kariyerinde 1979'a kadar üyeliğini yaptığı "Birleşik Katalonya Sosyalist Partisi"nde başladı. 1982'den 1985'e kadar, Adalet Bakanlığı Danışman Kabinesi yöneticiliği görevi yaptı. 1985'te ise Adalet Bakanlığı'nda Hizmetler Genel Yöneticiliğine atandı. 1986'da Avrupa Konseyi Yasal İşbirliği Komitesi üyesi oldu. 1990'da Senato'nun kararı ile ile "İspanya Adli Güç Genel Konseyi"nin sözcüsü seçildi. 13 Mayıs 1994'te dönemin bakanı Juan Alberto Belloch tarafından Devlet Adalet Sekreterliği'ne atandı. 1996-2000 dönemi için Jaén bölgesinden ve İspanyol Sosyalist İşçi Partisi'nden milletvekili seçildi. 2000 yılında ise Segovia bölgesinden yeniden seçildi. Bu dönem boyunca partisinin grup genel sekreterliğini yaptı. 2004 senesinde ise Madrid bölgesinden milletvekili seçildi. 18 Nisan'da ise Bakanlar Kurulu Başkanı'nın Birinci Yardımcısı oldu. 2008 yılındaki seçim için Valensiya'dan aday oldu. 2010 yılında Danıştay üyesi oldu. 2018 yılı itibarıyla Danıştay Başkanıdır. Mart 2006'da María Teresa Fernández ve Devlet İşbirliği Sekreteri ile Kenya ve Mozambik ülkelerine Dünya Kadınlar Günü'nü kutlamaya gitti. 7 Ekim 2006'da Fuenlabrada, Madrid'de Tomás y Valiente ödülü aldı. DuÅŸtubak Duştubak (Bulgarca: Полковник Савово / Polkovnik Savovo), Bulgaristan'ın Dobriç (Bulgarca: Област Добрич / Oblast Dobriç) ilinin Kurtpınar (Bulgarca: Община Тервел / Obştina Tervel) ilçesine bağlı ve Kurtpınar'a 5, Dobriç'e 42,Silistre'ye 55, Sofya'ya 444 Km uzaklıkta bulunan köy. Köyün ne zaman kurulduğu tam olarak bilinmemektedir. Ama 1920'den önce kurulduğu söylenmektedir.1942 yılına kadar köyün adı Dişbudak (Kül Ağacı)'tı.Köyün adı 1942'de Polkovnik Savovo (Albay Savovo)olarak değiştirildi.Birinci Dünya Savaşı (1914-1918)'nda Dobruca bölgesinin bağımsızlığı için ölenlerin anısına 35. Alay Binbaşı Melek Savov'un adı verilmiştir.Sonraki yıllarda köye bazı göçler gerçekleşir.Bu köye 1957 yılında elektrik bağlanmıştır. 1980'lerde Türklerin Bulgar hükümetinin asimilasyonlarına karşı(zorla Bulgar ismi koyma,zorunlu göç v.b.) yaptıkları direnişlere bu köyden de katılım olur.Bulgar hükümetinin asimilasyonlarına 1986 ile 1990 arasında Türkiye'ye karşı bu köyden de göç olur.1990'da Duştubak'tan Türkiye'ye göç ettikten sonra, 1990'dan sonraki yıllarda Duştubak'a geri dönenler de olmuştur.1990'da Türkiye'ye göç eden bazı kişilerin çocukları 2000'li yılların sonunda ve 2010'dan sonra Duştubak'tan ev almaya başlamıştır. İklimi kışın soğuk,yazın sıcak ve kuraktır. Etrafı ormanlarla,çayırlarla,düzlüklerle çevrilidir. Köy düzlük bir yapıya sahiptir.Köyün girişinde ufak bir göl vardır. Köy, çevresindeki yerleşim yerlerinden yüksektedir. Bir tek çevre köy olan Koyunluköy Duştubak'tan yüksektedir. Etnik olarak köyde Türkler,Bulgarlar yaşamaktadır.Köyde ikamet eden başka bir etnik grup yoktur.Köydeki hakim etnik köken Türkler olmakla birlikte, köyde sadece birkaç hane Bulgar'dır. Köydeki nüfusun neredeyse yüzde yüzüne yakını Türkçe konuşmaktadır.Bulgarca yok denecek kadar konuşulmaktadır. Köyde Müslümanlar ağırlıklı olmak üzere Hıristiyanlar da vardır.Köyde ibadet yeri yoktur.Buradaki müslümanlar ibadet için komşu köy olan Koyunuköy'e gitmektedirler.Köyün meydanında eskiden bir cami bulunmaktaydı.Ancak bu cami Bulgaristan'ınn sosyalist rejimi döneminde devlet tarafından yıkılmıştır.Köydeki Müslümanlar sünni ağırlıklıdır.Köyde Aleviler de vardır. Hıristiyanlar ise Ortodokstur. Köyün girişinde 3,öbür girişinde 2 ve köyün içinde 1 tane olmak üzere toplam 6 çeşme vardır.Köyün Kurtpınar'dan yana olan girişinde köyün susuz kalma riskine karşılık bir pınar bulunmaktadır. Köyün meydanında eskiden kültür merkezi niteliğinde, sanatsal ve bilimsel nitelikte faaliyetlerin sergilendiği bir bina bulunmaktaydı.Ancak bu bina daha sonra yıkılmıştır. Geleneksel yemekleri hamur işi yapılan yemeklerdir. Köyde ağırlıklı olarak tarım ve hayvancılık yapılmaktadır.Bunun dışında, Duştubak'ta ikamet edip, Tervel'deki kimyasal bir fabrikada çalışanlar da bulunmaktadır. Bedtime Stories (Madonna albümü) Ünlü Amerikalı pop müzik sanatçısı Madonna'nın 1994 çıkışlı altıncı albümüdür. Albüm, Erotica'nın ardından Madonna'nın tekrar olgun ve düzeyli hale geçiş döneminde yayınlanmıştır. Albüm, konsept olarak, dans ögesi eklenmemiş bir pop ve R&B'dir. Albüm, günümüze kadar 7 milyonun üzerinde bir satış yakalamıştır. Albüm, yine 90'ların en başarılı Madonna albümlerinden biridir. Ancak yayınlanan tekliler arasında sadece Take a Bow yüksek başarı göstermiştir. Madonna ilk kez bu albümde ünlü yapımcı Babyface ile çalışmaya başlamıştır. Albüm, Madonna'nın uzun kariyerinde ünlü yapımcılarla çalıştığı sayılı albümlerdendir. Madonna'nın ani tarz değişimi sonrasında tüm hayranları şaşkınlık içinde kalmış ve eski ağır skandallı cinsel stili hakkında yöneltilen sorular karşısında Madonna;Human Nature adlı şarkısında "Oh, yanlış bir şey mi söylemiştim? Seks hakkında konuşmamam gerektiğimi bilmiyordum." diyerek tüm hayranlarını büyük şaşkınlık içine sokmuştur. Pedro Solbes Pedro Solbes Mira (doğum: 31 Ağustos 1942, Pinoso) İspanyol iş adamı ve bakan. Herhangi bir partiye bağlı olmadan önceki bakanlık işlerinde hep İspanyol Sosyalist İşçi Partisi'ni destekledi. Bundan önce 1991-1993 yıllarında Tarım ve Balıkçılık Bakanlığı, 1993-1996 yıllarında Maliye Bakanlığı görevlerini yürüttü. 1999'a kadar da Alicante bölgesinden yardımcı temsilcilik görevini yürüttü. Şu ank ana muhalefet partisinin iktidarda olduğu zaman, dönemin devlet başkanı José María Aznar Pedro Solbes'i, başkanlığını Romano Prodi'nin yaptığı Avrupa Komisyonu'nda Ekonomik ve Mali İşlerden sorumlu komiser olarak atadı. 2004-2009 yılları José Luis Rodríguez Zapatero hükümetinde Başbakan İkinci Yardımcılığı ile Ekonomi ve Maliye Bakanlığı görevlerini yürüttü. FK Jablonec FK Jablonec 97 Çek Cumhuriyeti'nde bulunan bir futbol takımı. Kulüp Çek Cumhuriyeti'nin Jablonec nad Nisou şehrinde, 5 Haziran 1945 tarihinde kuruldu. Çek Cumhuriyeti'nin en üst ligi olan 1. liga'da mücadele etmektedir. Maçlarını ise 6,280 kişilik Střelnice Stadyumu'nda oynamaktadır. Avrupa Kupalarında oynadığı 8 maçta 3 galibiyet, 3 beraberlik, 2 de mağlubiyet aldı. Biladi, Biladi, Biladi Biladi, Biladi, Biladi (""Memleketim, Memleketim, Memleketim""; Arapça: بلادى بلادى بلادى), Afrika ülkesi Mısır Arap Cumhuriyeti'nin 1979 yılında kabul edilmiş ulusal marşıdır. Sözleri Muhammed Yunus El Kadi ve Sayid Derviş tarafından yazılmış, güftesi yine Sayid Derviş tarafından hazırlanmıştır. Günlük kullanımda ilk iki kıtası okunmaktadır. Ülkenin 1960 yılından itibaren Suriye ile birlikte oluşturduğu Birleşik Arap Cumhuriyeti döneminde Walla Zaman Ya Selahy ulusal marşı kullanılmış, bu birlik bir yıl sonra 1961 yılında dağılmış olsa da Mısır tarafından ülkenin ismi 1971 yılına kadar ulusal marşı da 1979 yılına kadar resmi olarak kullanılmaya devam edilmiştir. 1979 yılında bu marş kullanımdan kaldırılarak "Biladi, Biladi, Biladi" marşı ülkenin yeni marşı olarak kabul edilmiştir. Flatirons Flatirons. Boulder, Kolorado yakınlarında beş kayanın bir araya gelmesinden oluşan kaya formasyonudur. Kayalık Dağlar'ın doğuda bir dağ kolu olan "Green Mountains"'da yer alır. Boulder yerel milli parkı Chautauqua Park içinde bulunur. Flatirons, Boulder'in simgesi olup, birçok firma formasyonu logolarında kullanır. Ray of Light Ray of Light, Amerikalı şarkıcı Madonna'nın yedinci stüdyo albümü. 22 Şubat 1998'de Maverick Records tarafından yayımlandı. İlk çocuğu Lourdes'un doğumundan sonra Madonna, yapımcılar Babyface ve Patrick Leonard ile birlikte albümün çalışmalarına başladı. Bu çalışmalardan sonra İngiliz yapımcı William Orbit ile iş birliği yaparak müzik kariyerinde yeni bir sayfa açtı. Dört ayda tamamlanan kayıtlar sırasında Orbit'in Pro Tools düzenlemelerini yaptığı donanımların bozulması sebebiyle, tamir edilmesine kadar olan süreçte kayıtlar ertelenmek zorunda kaldı. Şarkıcının önceki çalışmalarından farklı olarak "Ray of Light"; tekno, trip hop, drum and bass, ambient, rock ve klasik müzik dahil olmak üzere çeşitli tarzları birleştiren bir elektronika tarzında bir albümdü. Madonna, şarkılardaki vokallerinde daha geniş ve daha dolgun bir ton kullandı. Kabbala'ya yönelmesi, Hinduizm ve Budizm'i öğrenmesi, bunun yanı sıra günlük Hatha Yoga yapmasının etkisiyle sözlerde ve bestelerde mistik temalar geniş bir yer tuttu. Albüm yayımlandıktan sonra, şarkıcının yeni müzikal yönünü takdir eden olumlu tepkiler aldı. Madonna'nın "en maceraperest" kaydı olarak tanımlanmasının yanı sıra olgunluğuna ve ölçülü doğallığına dikkat çekilirken, vokalleri de eleştirmenler tarafından övüldü. "Ray of Light", 1999 Grammy Ödülleri'nde altı dalda Grammy Ödülü'ne aday gösterildi ve bunlardan dördünü kazandı. Satış rakamları göz önüne alındığında Almanya, Avustralya, Birleşik Krallık ve Kanada gibi birçok ülkedeki ulusal müzik listelerinde bir numaraya yükseldi. Amerika Birleşik Devletleri'nde ise bir kadın sanatçı tarafından o zamana kadar yapılan tüm zamanların en büyük ilk hafta satışını yaparak "Billboard" 200 listesine ikinci sıradan giriş yaptı, ancak daha yukarı çıkamadı. Toplamda, dünya genelinde 20 milyondan fazla kopya sattı. Albümden, ikisi de dünya genelinde hit olan "Frozen" ve "Ray of Light" dahil olmak üzere beş single yayımlandı. Albümün tanıtımları ise daha sonradan 2001'de Drowned World Tour'da yapıldı. Eleştirmenler ve araştırmacılar, albümün popüler müziği etkilediğinden bahsetti; özellikle yaygın ana akım pop kültürüne elektronika müziğini tanıttığına dikkat çekti. Ayrıca Madonna'nın kendisini yeniden keşfetme yeteneği ve ergen yaştaki sanatçıların yaygın olduğu bu dönemde çağdaş kalmayı başardığı kaydedildi. Tüm bunların dışında "Ray of Light", sık sık tüm zamanların en iyi albümleri listelerine dahil edildi. Derleme albüm "Something to Remember"ın (1995) yayımlanmasının ardından Madonna, "Evita" (1996) filmindeki rolüne hazırlanmak için vokal dersleri almaya başladı. Aynı yıl kızı Lourdes'u doğurdu. Bu olaylar şarkıcıya bir iç gözlem yapma konusunda ilham verdi. 2002'de "Q" dergisine verdiği röportajda "Bu benim için büyük bir katalizör oldu. Beni, daha önce kendime hiç sormadığım soruların cevabını aramaya yönlendirdi." dedi. Aynı zamanlarda Kabbala'yı benimsedi ve Hinduizm ile yoga derslerine başladı. Tüm bunlar kendisine "dışarı adım atma ve dünyayı farklı bir bakış açısıyla görme" konusunda yardımcı oldu. Madonna, albüm için sesini faydalı hâle getirmeye çalışırken onun kullanılmadan bırakıldığında "bütün bir parça" gibi olduğunu hissetti. Mayıs 1997'de yeni albümü için şarkı yazıp bestelemeye başladı. Önceki albümü "Bedtime Stories"te ilk kez iş birliğine gittiği Babyface ile tekrar birlikte şarkı yazdı. İkili birlikte iki şarkı ortaya koyduktan sonra Madonna, iş birliğinin istediği müzikal yöne doğru gitmediğine karar verdi. Babyface'e göre "şarkılar 'Take a Bow-vari' bir havadaydı ve Madonna, kendini tekrarlamak istemiyordu ya da buna ihtiyaç duymuyordu". Babyface ile yazdığı şarkıları beğenmeyip çöpe atan Madonna, daha önceden kendisi için Stevie Nicks ve Celine Dion ile birlikte şarkılar yazan müzisyen Rick Nowels ile çalışmaya karar verdi. Bu iş birliğinden ise dokuz gün içinde yedi şarkı ortaya çıktı ancak bunlar da albümün gelecek elektronik müzik yönünü taşıyamadı. Bu şarkılardan "The Power of Good-Bye", "To Have and Not to Hold" ve "Little Star" albüme konuldu. Ardından Madonna, kendisinin 1980'lerin sonlarında çıkardığı birçok şarkısının yapımcısı olan Leonard ile çalışmaya başladı. Şarkıcının önceki albümlerinin aksine, Leonard ile yapılan şarkı yazım iş birliğine küçük bir stüdyo girişi eşlik etti. Madonna'ya göre Leonard'ın yapımları "bir Peter Gabriel şarkısının havasından ödünç alınmış" gibiydi ve şarkıcı albümü için bu tarz şarkılar istemiyordu. Sonuç olarak Maverick Records'un başkanı Guy Oseary, Britanyalı elektronik müzisyeni William Orbit'e telefon ederek ondan Madonna'ya biraz şarkı göndermesini istedi. Orbit, Madonna'ya 13 parçalık bir dijital ses kaseti yolladı. Madonna, albümdeki müzikal isteklerinden ve Orbit'ten şöyle bahsetti: "William'ın ilk kayıtlarının gerçekten büyük bir hayranıydım; "Strange Cargo 1", "2" ve diğer hepsi. Ayrıca onun benim için yaptığı remikslere de bayılıyordum. Fütüristik müziğin bir çeşidi olan fusing ile de ilgileniyordum ama Hint ve Fas müziği etkisindeki birçok ögeyi ya da bunun gibi şeyleri de kullanıyordum. Aynı anda hem eski hem de yeni olan bir müzik istiyordum." Haziran başlarında kayıtlar başlamadan önce Orbit, New York'taki evinde kendisini karşılayan Madonna ile tanıştı ve şarkıcı kendisine daha önceden diğer yapımcılarla Mayıs 1997'ye kadar hazırladığı şarkıları dinletti. Orbit şarkıları "ustaca" buldu. İkili sonraki hafta "Ray of Light"ın diğer yapımcılarının da toplandığı Hit Factory'ye katıldı. Ardından Orbit, genellikle sekiz veya on altı ölçülük kalıplarla hazırladığı şarkıların hafifletilmiş hâllerini içeren bir kaseti Madonna'ya yolladı. Bu şarkılar daha sonra albüme eklendi. Madonna ses örneklerini söz yazmak için ilham gelene kadar tekrar tekrar dinledi. Başta şarkı sözlerinin nasıl olacağı konusunda bir fikri yoktu ancak düşüncelerini Orbit'in düşüncelerine yaslayınca birlikte orijinal müzikal fikirler ortaya çıktı. Şarkıların bestelerinin çoğu, Madonna sözler için evinde veya herhangi bir tatilde uğraşırken hâlihazırda bekletiliyordu. Madonna'nın o zamana kadar üzerinde en uzun süre çalıştığı albüm olan "Ray of Light"ın kayıtları Haziran 1997'nin ortalarından itibaren dört buçuk ay sürdü ve oturumlar North Hollywood, Los Angeles'tergisine Maki Larrabee North Studio'da yapıldı. Kayıtların pek çoğunda yalnızca William Orbit, mühendis Pat McCarthy ve yardımcı mühendis Matt Silva stüdyoda Madonna'yla birlikte bulundu. Kayıtlar Los Angeles'ta başladı ancak cihazlardaki sorunlar sebebiyle bir sorun ortaya çıktı. Çünkü Orbit, canlı müzisyen sesleri olmaksızın yalnızca ses örnekleri, synth sesler ve Pro Tools ile bilgisayarda çalışmayı tercih etmişti. Bilgisayarların bozulması yüzünden kayıt, tamirat yapılana dek ertelenmek zorunda kaldı. Orbit, dört aylık bir sürede albümün orkestrasyonunu topluca kaydetti. Ayrıca gitar çalmayı düşündü ve stüdyoda geçirdiği uzun saatler boyunca parmaklarının kanadığı oldu. Sanskrit şloka "Yoga Taravali"nin "Shanti/Ashtangi" şarkısına uyarlanışında Madonna'nın bazı telaffuz hataları yapmasından sonra BBC, şarkıcıya Sanskrit kelimelerin basit ve doğru telaffuzlarını yapabilmesi için bilgin Vagiş Şastri'dan ders ayarladı. MTV ile yaptığı röportajlardan birinde şarkıcı, albümün kayıt sürecini anımsayarak iş ortağı Guy Oseary'yi yararlı bir arkadaş olarak nitelendirdi. Kendisi ve Orbit, şarkıları Oseary'ye dinlettiğinde korktukları oldu ve Osery hiçbir şey söylemeden stüdyodan ayrıldı. Madonna ayrıca şunları ekledi: "Gerçekten şu buz gibi yaylılardan nefret ediyordu. Şarkıların bittiğini düşündüğüm zaman [Oseary], ileriye doğru bir adım daha atmamız için bizi iterdi. 'Belki de şunu denemeliyiz' veya 'Gerçekten bunu duymak istemiyorum' [derdi]. Ve daha sonra tabii ki, [söyledikleri] kafamda yavaş yavaş belirirdi ve 'belki buraya bir arka vokal yapmalıyım' gibisinden düşünmeye başlardım." "Q" dergisine verdiği bir röportaj sırasında Orbit, Madonna'nın "Swim" şarkısını arkadaşı ve moda tasarımcısı Gianni Versace'nin Miami, Florida'da öldürüldüğü gün kaydettiğini söyleyerek şarkının muhtemelen bu yüzden duygusal bir etkiye sahip olduğu yorumunu yaptı. Sözcü Liz Rosenberg'e göre Madonna, "gerçekten havalı bir isim" olduğunu düşündüğü "Mantra" adını albüme verecekti. Ancak daha sonra albümün, daha önceki albümlerinde de olduğu gibi, şarkılardan birisiyle aynı adı taşımasına karar vererek adını "Ray of Light" (Türkçe: "Işığın Işını") olarak değiştirdi. Kapak fotoğrafı, Madonna'nın daha önceden Versace için çektirdiği fotoğraflarda çalıştığı Perulu fotoğrafçı Mario Testino tarafından çekildi. Şarkıcı, çekimlerde Testino'nun doğal görünümlü fotoğraflar yakalanmasından etkilenerek albüm fotoğraflarında da onunla çalışmaya karar verdi. Testino, çekimlerle ilgili şu anısını anlattı: "Saat gece 2'de [Madonna] 'Yeter, yoruldum. İşimiz bitti.' dedi. Ben ise 'Ama henüz fotoğrafımız yok.' dedim. 'Benim için çalışıyorsun ve ne zaman bittiğini ben söylerim.' diye cevap verince 'Hayır, devam edelim.' dedim. Kapakta kullandığı fotoğraf bundan sonra geldi." "Ray of Light", Madonna'nın önceki çalışmalarından dikkate değer bir şekilde ayrılır ve şarkıcının en "maceraperest" kaydı olarak tanımlanır. Tekno, trance, drum and bass, trip hop, ambient, rock, new wave, doğu ve klasik dahil olmak üzere müziğin çeşitli tarzlarından ritimler içerir. Madonna'nın 1996 yapımı "Evita" filmi için vokal eğitimi dersleri almasının sonucunda vokallerinin genişliğinin ve aralığının dolgun bir tını eklenerek artması sayesinde vokal olarak da Madonna'nın önceki albümlerinden belirgin bir şekilde farklıdır. Şarkıcı albümdeki birçok şarkıda, daha önceki çalışmalarında kullandığı vibratodan kaçınmıştır. Eleştirmenler, albümdeki vokallerin Madonna'nın en iyi ve en sağlam vokalleri olduğunu belirtir. Albümün açılış şarkısı ve üçüncü single'ı "Drowned World/Substitute for Love"; jungle, drum and bass ve trip hop music etkileri taşıyan bir downtempo baladıdır. Adını J. G. Ballard'ın post-apokaliptik bilim kurgu romanı "Boğulan Dünya"nın (1962) İngilizce'deki orijinal adı "The Drowned World"den alır. İkinci şarkı "Swim"in manevi bir tonu vardır ve "Swim to the ocean floor/So that we can begin again/Wash away all our sins/Crash to the other shore" sözlerini içerir. Üçüncü şarkı ve ikinci single "Ray of Light", güçlü tekno eğilimi ve trance müzik etkisiyle yüksek tempolu bir elektronik dans-pop şarkısıdır. "İleriyi gören bir müziğe" sahip olan şarkı, belirgin bir elektro gitar riff'ini de içerir. Müziğinde ayrıca bip sesi ve düdük sesi gibi çeşitli ses efektleri vardır. Grunge bir girişi olan "Candy Perfume Girl", postmodern bip sesleri ve aniden parlayan eski moda elektro gitar vuruşlarının birleşmesiyle devam eder. "Do I know you from somewhere?" sözlerinin geçtiği sonraki şarkı "Skin"de Madonna, özlemli bir sesle arka plandaki elektronik orkestra üzerine şarkı söyler. Altıncı şarkı "Nothing Really Matters" ise tekno etkileri taşıyan yüksek tempolu bir dans şarkısıdır. "Sky Fits Heaven", Madonna'nın manevi araştırmalarına ve kızı Lourdes'a odaklanır. İçerdiği "Sky fits heaven so fly it, that's what the prophet said to me/Child fits mother so hold your baby tight, that's what my future can see" sözleri, şair Max Blagg'in 1993'te bir Gap Inc. reklamında kullanılan "What Fits?" şiirinden uyarlanmıştır. Yüksek tempolu bir tekno şarkısı olan "Shanti/Ashtangi", aynı zamanda bir Hindu Sanskrit ilahisidir ve itici dans ritimlerinin üzerine Madonna'nın Hint aksanlı sesi eklenerek oluşturulmuştur. Şarkının sözleri baştan sona Sanskrittir ve "Vunde gurunam caranaravinde/Sandarsita svatma sukhavabodhe" gibi sözleri Şankaraçarya'nın Yoga Taravali metninden uyarlanmıştır. Dokuzuncu şarkı ve ilk single "Frozen", gittikçe artan synthesizer'lar ve yaylılar içeren orta tempolu bir elektronik balattır. Ek olarak ambient özellikleri de görülür, nakaratı sırasında ılımlı bir dans ritmi ve sonlarına doğru tekno etkili vuruşlar içerir. Madonna'nın vokalleri şarkı boyunca vibratodan kaçınır ve Orta Çağ müziği ile benzer bir duruş sergiler. Şarkının sözleri ise soğuk ve duygusuz bir adam hakkındadır ancak buna rağmen alt mesajlar fark edilmiştir. Jarman-Ivens'a göre, "You're frozen, when your heart's not open" gibi sözler "farklı müzikal, metinsel ve görsel stilleri çevreleyen" sanatsal bir paleti yansıtır. Sözleri özlem ve kayıp üzerine düşünceye dalmak hakkında olan "The Power Of Good-Bye" duygulu bir balattır ve albümün dördüncü single'ı olarak yayımlanmıştır. On birinci şarkı "To Have and Not to Hold" uzaktaki bir sevgiliden bahsederken sonraki şarkı "Little Star" şarkıcının kızı Lourdes hakkındadır. İkisi de yüzeysel olarak hareketlidir ancak altlarında küçük ayrıntılar ve hüküm süren ölçülü düzenlemeler yatar. Son şarkı "Mer Girl", fanîlik ve Madonna'nın annesinin ölümü üzerine gerçeküstü bir meditasyondur, şarkıda "And I smelled her burning flesh/Her rotting bones, her decay/I ran and I ran/I'm still running away." sözleri geçer. "Ray of Light", sadece Japonya'da çıkan sürüme eklenen bonus şarkı "Has to Be" eşliğinde 22 Şubat 1998'de Japonya'da yayımlandı. Ardından 3 Mart 1998'de Amerika Birleşik Devletleri'nde piyasaya sürüldü. Yeni Zelanda'da "The Immaculate Collection" ile birlikte bir set hâlinde satışa sunuldu. Ülkenin albüm listesinde 12 numaraya kadar yükseldi ve 7.500 kopya gönderisi sayesinde Recording Industry Association of New Zealand (RIANZ) tarafından altın sertifika ile ödüllendirildi. 1999'da albümün beş single'ının video kliplerini de içeren "Rays of Light" adlı bir VHS derlemesi tanıtım amacıyla Birleşik Krallık'ta piyasaya sürüldü. Daha sonradan klipler "" (1999) adlı derlemeye de dahil edildi. "Sky Fits Heaven", tanıtım single'ı olarak ABD'de yayımlandı ve "Billboard" Hot Dance Club Play listesinde 41 numaraya kadar ilerledi. Yine tanıtımlar kapsamında Madonna, çeşitli televizyon programlarına katıldı ve albümün şarkılarının canlı performanslarını sergiledi. 14 Şubat 1998'de "Sky Fits Heaven", "Shanti/Ashtangi" ve "Ray of Light"ı ilk kez gece kulübü Roxy NYC'de söyledi. "Frozen"ı ise 21 Şubat'ta Birleşik Krallık'taki "The National Lottery Show"da, 24 Şubat'ta İtalya'daki 1998 Sanremo Music Festival'de, 28 Şubat'ta Almanya'daki "Wetten, dass..?"da ve 13 Mart'ta ABD'deki "Rosie O'Donnell Show"da seslendirdi. 27 Nisan'da New York City'deki Carnegie Hall'de düzenlenen hayır konseri Rock for the Rainforest'da katılımı duyurulmadan sahneye çıkarak burada da "Frozen"ı söyledi. Ayrıca Sting, Elton John ve Billy Joel dahil olmak üzere konsere katılan diğer şarkıcılarla birlikte "With a Little Help From My Friends" ve "Twist and Shout" performanslarını sergiledi. 29 Mayıs'ta "The Oprah Winfrey Show"a katılarak burada "Little Star" ve "Ray of Light"ı söyledi. 10 Eylül'de New York City'de düzenlenen 1998 MTV Video Müzik Ödülleri'nin açılışını Lenny Kravitz tarafından çalınan gitar eşliğinde "Shanti/Ashtangi" ve "Ray of Light" şarkılarıyla yaptı. "The Power of Good-bye" şarkısını 12 Kasım'da İtalya'daki 1998 MTV Avrupa Video Müzik Ödülleri'nde ve 19 Kasım'da Birleşik Krallık'taki "Top of the Pops"ta seslendirdi. 24 Şubat 1999'a gelindiğinde, Los Angeles'taki Shrine Auditorium'da yapılan 1999 Grammy Ödülleri'nde "Nothing Really Matters" performansını sergiledi. Madonna, "Ray of Light" ve peşinden gelen albümünü tanıtmak için çıktığı beşinci konser turnesi Drowned World Tour'da albümdeki "Drowned World/Substitute For Love", "Ray Of Light", "Candy Perfume Girl", "Sky Fits Heaven", "Frozen" ve "Mer Girl" şarkılarını seslendirdi. Turne, Haziran 2001'de başladı ve Madonna'nın sekiz yıl sonra çıktığı ilk turne oldu. Turnenin yeni milenyum öncesinde başlaması planlanıyordu ancak Madonna oğlu Rocco Ritchie'ye hamile kalınca planlar değişti. Ardından 2000'de "Music" albümünü yayımladı ve yılın son ayında Guy Ritchie ile evlendi. Eleştirmenlerden olumlu eleştiriler toplayan Drowned World Tour; "Cyber-Punk", "Geisha", "Cowgirl", "Spanish" ve "Ghetto" adlarını içeren beş bölümden oluştu. Toplamda ABD$75 milyon hasılat elde etti ve 2001'in bir solo sanatçı tarafından düzenlenen en bol hasılatlı konser turnesi oldu. 26 Ağustos 2001'de Auburn Hills, Michigan'daki The Palace of Auburn Hills'te verilen konser HBO'da canlı yayımlandı. "Drowned World Tour 2001" adlı turne DVD'si dünya genelinde 13 Kasım 2001'de piyasaya sürüldü. Canlı yayımlanan gösteri gibi DVD de genel anlamda olumlu eleştiriler aldı. DVD'nin tasarımında kullanılan fotoğraflar, Rosie O'Donnell tarafından çekildi. "Frozen", albümün çıkış single'ı olarak 23 Şubat 1998'de yayımlandı. Dünya genelindeki birçok müzik markette bir ilk beş hiti olurken Birleşik Krallık, Finlandiya, İspanya ve İtalya'nın single listelerine bir numaradan girerek Madonna'nın bu ülkelerin listelerine bir numaradan giren ilk single'ı oldu. Amerika'da "Billboard" Hot 100 listesinde iki numaradan yukarı çıkamayarak şarkıcının bu sırada zirve yapan altıncı single oldu ve Madonna'yı liste tarihinin en fazla iki numara hitine sahip sanatçısı yaptı. Şarkı ayrıca eleştirel övgü topladı ve "sinematik" diye nitelendirilen bestesiyle bir başyapıt olarak tanımlandı. Ancak 2005'te bir Belçika mahkemesi şarkının açılışındaki dört ölçülük motifin Salvatore Acquaviva tarafından bestelenen "Ma vie fout le camp" şarkısından çalındığına hükmetti. Bunun üzerine kurallar gereğince single'ın satışı ve dahil olduğu "Ray of Light" albümü ile diğer derleme albümlerin Belçika'da satışı yasaklandı. Albümün ikinci single'ı "Ray of Light", 6 Mayıs 1998'de yayımlandı. İspanya'da bir numaraya yükselmesinin yanı sıra ABD, Birleşik Krallık, Finlandiya, İtalya ve Kanada'da ilk beşte yer aldı. Hot 100 listesine beş numaradan girerek Madonna'nın o zamana kadar listeye en yüksek sıradan giriş yapan single'ı oldu. Ayrıca Hot Dance Club Play listesinde aralıksız dört hafta bir numarada kalarak 1998'in "Top Hot Dance Club Play Single"ı unvanına kavuştu. Eleştirel anlamda ise bestesi ve güçlü vokalleriyle birlikte dans kulüpleri için mükemmel bir çalışma olduğu belirtilerek olumlu eleştiriler topladı. Üçüncü single "Drowned World/Substitute for Love", 24 Ağustos 1998'de ABD dışında yayımlandı. İspanya'da bir numara oldu ve Birleşik Krallık ile İtalya'da ilk ona girdi. Walter Stern tarafından yönetilen video klibi, 1997'de Prenses Diana'nın ölümüne benzer bir senaryoyla Madonna'nın paparaziler tarafından motosikletlerle takip edildiği sahneler yüzünden tepki aldı. Dördüncü single "The Power of Good-Bye", 22 Eylül 1998'de satışa sunuldu ve Almanya, Avusturya, Birleşik Krallık, Finlandiya, Hollanda, İspanya, İsveç, İsviçre, İtalya ile Kanada listelerinde ilk onda yer aldı. ABD'de Hot 100'da on bir numaradan ileri gidemedi. Şarkının video klibini Matthew Rolston yönetti. "Nothing Really Matters", albümün beşinci ve son single'ı olarak 2 Mart 1999'da yayımlandı. Şarkı Birleşik Krallık, Finlandiya, İtalya, Kanada ve Yeni Zelanda'da bir ilk on hiti oldu. ABD'de ise Madonna'nın Hot 100'da en düşük sırada kalan single'ı oldu ve 93 numaradan yukarısını göremedi. Ancak ülkenin dans listesinde bir numara oldu. Madonna'nın bir geyşa gibi giyindiği şarkının video klibinde Arthur Golden'ın "Bir Geyşanın Anıları" kitabından ilham alındı ve klibin yönetmenliğini Bo Johan Renck üstlendi. "Ray of Light", birçok müzik eleştirmeni tarafından övüldü. AllMusic'den Stephen Thomas Erlewine, "Ray of Light"ın Madonna'nın "en maceraperest kaydı" olduğunu söyleyerek şarkıcının "en olgun ve ihtiyatlı albümü" olduğu kanısına vardı. Eleştirisinde albüme beş üzerinden 4,5 yıldız verdi. "Billboard"dan Paul Verna, "Basit bir şekilde [şarkıcının] bugüne kadarki en olgun ve kişisel çalışması. "Ray of Light"ta günlük olayları özenli bir samimiyetle ören sözlere rastlanır ve [sözler] ilahi gibi bir tarzı olan melodilerle ve orkestrasyonla yeşilliklere sarılır. Melankoli ortamı; klasik house, trance ve hatta gitar popun içine girer. Tabii ki Madonna, cihazların ciddi tonu ile tarifsiz vokal aralığını esnetmeye izin veren chewy pop parçaları arasında bir denge kurar." yorumunu yaptı ve eleştirisini albümü "enfes bir macera, pop müziğin en ilgi uyandıran şarkıcılarından birinin nihai zafer yakalayan çabası"