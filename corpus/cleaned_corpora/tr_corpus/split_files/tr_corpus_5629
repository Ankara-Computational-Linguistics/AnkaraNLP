bilgiler ışığında Julia Livilla'nın kocasına bu görevi sırasında eşlik etmiş olması ihtimal dahilindedir.. Caligula'nın saltanatının ilk yıllarında kız kardeşleri Agrippina ve Drusilla ile birlikte dikkat çekici onursal payeler ve ayrıcalıklar elde etmiştir.(Vesta Bekirelerine tanınmış bir ayrıcalık olan halk oyunlarını üst katlardaki koltuklardan seyretme hakkı vb.) Yine bir ayrıcalık olarak adı sikkeler üzerine yazılmıştır.. Tarihçi Suetonius'un anlattıklarına göre kardeşinin sarayındaki çılgın ve eğleceli yaşamdan çok hoşlanmış , kız kardeşi Agrippina ile birlikte kardeşleri İmparator Caligula'nın catamite'lerine fahişelik yapmayı kabul etmişlerdir. Yine antik yazarlar tarafından ortaya atılan bir iddiaya göre Caligula, Julia Livilla da dahil kız kardeşleriyle ensest ilişkiye girmiştir. 39 yılında adı Caligula'yı devirerek yerine Drusilla'nın dul kocası ve aynı zamanda Agrippina ve Julia Livilla'nın sevgilisi olan Marcus Aemilius Lepidus'u geçirmeyi amaçlayan bir tertibe karşınca, Pontian Adalarına sürgüne gönderildi. 41 yılında Valeria Messalina'nın gözünden düştü ve amcası Claudius tarafından filozof Seneca ile zina yapmakla suçlandı. Her ikisi de yeniden sürgüne gönderildi. Bir ihtimale göre Pandateria'ya gönderilmiştir.. 41 sonu ya da 42 yılı başlarında amcası tarafından açlığa mahkûm edilerek öldürülmesi emri verildi. Cesetten arta kalanlar daha sonra İmparatoriçe olan kardeşi Agrippina tarafında Roma'ya getirtildi ve Augustus Mozolesine yerleştirildi.. Genellikle "Leptis-Malta tipi" olarak biline bir seri portre başı, Julia Livilla olarak tanımlanmıştır.. Husqvarna Gitmek: Benim Marlon ve Brandom Gitmek: Benim Marlon ve Brandom, 2007 yapımı yönetmenliğini Hüseyin Karabey'in yaptığı dramatik ve politik türde Türk sinema filmi. Hüseyin Karabey'in ilk uzun metrajlı filmi olmak üzere başrollerini Ayça Damgacı ve Hama Ali Khan paylaşmıştır. Filmin çekimleri 2007 yılında Kasım ve Aralık aylarında sırası ile Türkiye'nin İstanbul, Diyarbakır, Mardin, Silopi, Van, İran’ın Urmiye, Irak’ın Erbil ve Süleymaniye kentlerinde 6 bin kilometre yol kat edilerek gerçekleştirildi. Senaryo yazarlığı Ayça Damgacı ile Hüseyin Karabey tarafından yapılmak üzere Ayça Damgacı ile Hama Ali arasındaki gerçek bir aşk öyküsüne dayanarak uyarlanmıştır. Filmde başrolü paylaşanlar ise gerçek yaşamdaki kendi kişiliklerini canlandırmışlardır. Oyuncu kadrosunda Ayça Damgacı, Hama Ali Khan, Cengiz Bozkurt, Emrah Özdemir, Ani İpekkaya, Nesrin Cavadzade, Mahir Günşiray gibi isimler yer almıştır. İstanbul’da yaşayan tiyatro oyuncu Ayça ile Kuzey Iraklı tiyatro oyuncusu olan Kürt kökenli Hama Ali, Türkiye’de çekilen bir sinema filminin setinde tanışırlar ve birbirlerine aşık olurlar. Filmin çekimleri sona erdikten sonra Hama Ali Irak’a, Ayça ise İstanbul’daki normal yaşamlarına geri dönemek zorunda kalırlar. Irak’a Amerika Birleşik Devletleri'nin saldırmasıyla iki sevgilinin birbirlerine ulaşmaları adeta olağanüstü bir hal alır. Ailesi, tiyatrodaki arkadaş çevresi ve kendisiyle mücadele etmek zorunda kalan Ayça, herkes Irak’tan savaş nedeniyle kaçmaya çalışırken Hama Ali’ye ulaşmak için tersine bir yolculuğa çıkar. Visingsö Visingsö, İsveç'in en büyük ikinci gölü Vättern'de yer alan en büyük adadır. Ada Jönköping belediyesi tarafından yönetilmektedir. Adanın 30 km güneyinde Jönköping, 6 km doğusunda Gränna yer almaktadır. Gränna'dan adaya düzenli feribot seferleri düzenlenmektedir. Ada 14 km uzunluğunda ve 3 km enindedir. Adanın oluşumuyla ilgili çeşitli efsaneler mevcuttur. Ada, İsveç'in askeri ve sosyal tarihi açısından önemli bir adadır. 12 ve 13. yüzyıl arasında adaya inşa edilen "Näs Kalesi", adanın askeri öneminden kaynaklıdır. 17. yüzyılda adaya ilk defa İsveç ordusu tarafından meşe ağacı getirilip dikilmiştir. Gränna'daki Brahehus kalesinden adanın panaroması Zamk Zamk, ağaçların kabuklarından sızarak donan, eriyiği yapıştırıcı olarak kullanılan, renksiz veya sarı kırmızımtırak renkte biçimsiz madde. Zamk, polisakkarit veya türevleri olup hidrofilik moleküllere sahip olmaları nedeniyle düşük konsantrasyonlarda dahi yüksek vizkosite gösteren çözelti yapmalarıdır. Bitkisel zamk maddeleri birçok bitkide yaygın olarak bulunmaktadır. Zamklar genelde gıda alanında kıvam artırıcı olarak kullanılır. Akasya, kitre, sütleğen gibi kimi ağaçların kabuklarından sızarak donan, renksiz ya da sarı kırmızımtırak renkte camsı madde eriyiği yapıştırıcı olarak kullanılır. Türlü hayvansal proteinlerden elde edilen, boyacılıkta, mobilyacılıkta, kontrplak yapımında kullanılan yapıştırıcı maddedir. John Bauer John Bauer, (4 Haziran 1882 – 20 Kasım 1918) ünlü bir İsveçli illüstratör ve ressamdır. Sanatçı 1882'de Jönköping kentinde dünyaya geldi. İki erkek, bir de kız kardeşi bulunan Bauer, Jönköping'de büyüdü. Sonrasında Anna adındaki kız kardeşini 13 yaşındayken kaybeden Bauer bu olaydan çok etkilendi. Babasının şarküteri dükkânında çalışan Bauer, devamlı olarak resimler çizdi ve 16 yaşında resim eğitimi almak için başkent Stokholm'e gitti. Sadece 2 yıl sonra, Bauer, İsveç Kraliyet Resim Akademisi'ne girdi. Burada Esther Ellquist ile tanışan sanatçı, Ellquist ile Aralık 1906'da evlendi. İkili, 1908 ve 1910 arasındaki 2 yıl boyunca, resim çalışmaları için Almanya ve İtalya'yı kapsayan bir tura çıktı. Esther, Bauer için birçok resimde modellik yaptı. Bunlardan en bilineni 1905 yılında yaptığı "The Fairy Princess" adlı çalışmadır. Bauer, bunalım ve aşırı kuşkudan muzdaripti. 1918 yılında karısıyla boşanmaya kalkan sanatçı, aynı sıralarda I. Dünya Savaşı yüzünden huzursuzdu. Savaş yüzünden Esther ve 2 yaşındaki oğlu Bengt ile Stokholm'e taşımaya karar veren Bauer, bindiği feribotun batması sonucunda karısı ve oğlu ile birlikte boğularak hayatını kaybetti. Sanatçı, yaptığı resimlerle İsveç sanat tarihinde önemli bir yer edindi. Demir Berberoğlu Demir Berberoğlu, (d. 1953, Ankara, Türkiye), Türk siyasetçi. Ankara Üniversitesi Hukuk Fakültesi'ni bitirdi. Serbest Avukatlık, XX.Dönem Eskişehir Milletvekilliği ile TBMM İnsan Haklarını İnceleme Komisyonu Başkanlığı yapmıştır. Evli ve bir çocuk babasıdır. Hüseyin Akgül Hüseyin Akgül, (d. 1946 Şarköy, Tekirdağ, Türkiye), Türk siyasetçi. Kayseri Yüksek İslam Enstitüsü'nü bitirdi, Dokuz Eylül Üniversitesi Sosyal Bilimler Enstitüsü'nde Master yaptı, Celal Bayar Üniversitesi Fen Edebiyat Fakültesi Öğretim Görevlisi, Celal Bayar Üniversitesi Manisa Yöresi Türk Tarih ve Kültürünü Araştırma ve Uygulama Merkezi Müdürlüğü, XXI.Dönem Manisa Milletvekilliği ile TBMM İnsan Haklarını İnceleme Komisyonu Başkanlığı yaptı. Evli ve iki çocuk babasıdır. Sabri Yavuz Sabri Yavuz (d. 1945; Kırşehir), Türk siyasetçi. İstanbul Üniversitesi Hukuk Fakültesi mezunudur. 19. Dönem Kırşehir Milletvekilliği ile TBMM İnsan Haklarını İnceleme Komisyonu Başkanlığı görevinde bulunmuştur. Evli ve iki çocuk babasıdır. IV. Heinrich (Kutsal Roma imparatoru) IV. Heinrich (11 Kasım 1050–7 Ağustos 1106), Almanya Kralı 1056 yılından sonra ve Kutsal Roma İmparatoru 1084 yılından 1105 yılında taht ve tacını terk etmeye zorlandığı zamana kadar. Salyan hanedanının üçüncü imparatoru olup 11nci yüzyılın en güçlü ve önemli kişilerinden biriydi. Onun hükümdarlığı Papalık ile tayin çekişmeleri ve İtalya ve Almanya'daki hükümdarlığı üzerinde hak iddia edenlerle yaptığı sivil savaşlara damgasını vurdu. Heinrich, III. Heinrich (Kutsal Roma İmparatoru) ile onun ikinci eşi olan Agnes (Poitou)'nun en büyük erkek çocuklarıydı ve muhtemelen Goslar'daki kraliyet sarayında doğdu. Onun vaftiz isminin verilmesi, vaftiz babalarında birisinin bir manastırın başrahibi olan "Hugh (Cluny)" nin olması için bir sonraki Noel yortusuna ertelendi. III.Heinrich, Noel sarayında asilzadeleri oğluna sadık olmaya söz vermeye teşvik etti. Üç yıl sonra, Heinrich genç Henrich'i kendisinin ardılı seçtirmek için büyük bir asilzade toplantısı yaptı ve onu Trebur'da Köln başpiskoposu II. Hermen tarafından kral seçtirdi. Taç giyme töreni Aachen'de 17 Temmuz, 1054 yılında yapıldı. Heinrich'in 1056 yılında umulmayan ölümü üzerine , altı yaşındaki IV. Heinrich'in babasının yerine geçmesine onun ardılları tarafından itiraz edilmedi. Dul eş İmparatoriçe Agnes, imparatorun yokluğunda vekil olarak görevdeydi ve ölü imparatorun istekleri doğrultusunda hareket ediyordu. Alman Papa II. Victor onun danışmanı olarak atandı. 1057 yılındaki sonraki ölüm, Agnes'in politik beceriksizliği gösterdi ve etkili nüfusu Alman patronları ve görevli memurlar yanındaydı. Agnes, daha önceden eşi tarafından IV. heinrich'e verilmiş Bavyera Dükalığı'na Otto (Nordheim)'i atadı. Bu durum genç kralı sağlam bir temel güçünden yoksun bırakıyordu. Swabia Dükalığı ve Carinthia Dükalığı'na sırasıyla Rudolf (Rheinfelden) (Kızı Matilda ile evlendi) ve Berthold (Zähringen)'i ataması onun hatalarını kanıtlıyordu. Çünkü her ikisi de daha sonra krala karşı isyan etmişti. Agnes yeteneksizliğini yeni papaların IX. Stephen ve II. Nicholas seçiminde de kanıtladı. 1062 yılında genç kral, başpikopos II. Anno (Köln)'ün yönettiği Alman asilzedelerinin bir komplosu sırasında kaçırıldı. Heinrich, Kaiserwerth'deydi ve onun Ren Nehrinde seyretmekte olan bir bota binmesine izin verildi. Bota derhal lenger çekildi ve kral suyun içinde birdenbire ortaya çıktı. Fakat komployu düzenleyenlerden biri tarafından kurtarılarak Köln'e götürüldü. Agnes bir manastıra çekilerek emekli oldu. Hükûmet bunun arkasından Anno'nun eline geçti. Anno'nun ilk hareketi Papa II. Alexander'ı onun antipapa II. Honorius ile olan çatışmasında tanımak oldu. Antipapa başlangıçta Agnes tarafından tanınmıştı fakat daha sonrasında desteksiz bırakılmıştı. Anno'nun hükümdarlığı gözden düşmüş durumdaydı. Heinrich'in eğitim ve öğretimi Anno'nun denetimindeydi ve Anno onun hakimi olarak adlandırılıyordu. Bremen Başpiskoposu Adelbert (Hamburg) ise, Heinrich'in koruyucusu olarak adlandırılıyordu. Heinrich'in eğitimi savsaklanmış olarak görülüyordu ve onun inatçı ve dikkafalı tabii yapısı bu ilk yılların koşulları altında gelişiyordu. Yumuşak ve uysal huylu Adalbert (Hamburg), acımasız Heinrich'in dert ortağı oluyordu. Sonunda Anno'nun Almanya'daki yokluğunda Heinrich, onun sivil görevlerini onu sadece dini bir kişi olarak bırakarak elde etmeyi başardı. IV. Heinrich, ilk yıllarında ahlaksız davranışları ile bilinir ve bu da onun dikkatsizliği ve dikkafalı oluşuyla tanımlanır. Sonraki yıllarında pek çok diplomatik beceri gösterdi. Onun Canossa'daki alçalması, papa'nın pozisyonunu kendisine karşı küçültme hareketi olarak tanımlanır. O daima alt tabakadakilere karşı yetenekli, cömert ve minnettar bir arkadaş olarak dikkate alınır ve dikkate değer askeri ustalıklar göstermiştir. Heinrich'in ilk hanımı Bertha 27 Aralık 1087' de öldü. Speyer Katedrali'ne gömüldü. Onların çocukları: 1089 yılında Heinrich, Eupraxia (Kiev) ile evlendi (1088 yılında İmparoteriçe tacını giydi)(I. Vsevolod (Kiev Prensi)'nin kızı) ve kız kardeşi II. Vladimir Monomakh ile evlendi. Ona taç giyme töreni üzerine "Adelaide" ismi verildi. 1094 yılında, kendisini hapiste tuttuğu, çılgınca eğlencelere katılmaya zorlaması ve çıplak vücudu üzerinde kaddas ayini kafür figürü yapmaya denediği suçlamalarıyla Heinrich'e karşı isyan edenlere katıldı."Eski Rusya'nın Kadınları (Rusça)" Viktor Rydberg Viktor Rydberg (18 Aralık 1828, Jönköping - 22 Eylül 1895, Djursholm), İsveçli yazardır. Yazar, romantik İsveç edebiyatının 19. yüzyıldaki isimlerindendir. Viktor Rydberg, bir hapishane memuru ve bir ebenin oğlu olarak doğdu. Annesi, 1834'te koleradan öldü. Babası, daha sonraları alkol bağımlısı oldu. Viktor Rydberg, farklı üvey ebeveynlerce büyütüldü. Ortaokula başlayan Rydberg, burada bir gazeteci olarak çalışmaya başladı. Sonrasında hukuk okudu ve gazeteci olarak yaşamını sürdürdü. 1877'de İsveç'te bir akademinin üyesi oldu. Kuvvetli Hristiyan bir inancın çerçevesinde, açık görüşlü fikirleri ve iyimser inancı onu ilerlemeye sevk etti. Rydberg, dogmatik kiliseye karşı saldırgan tutum sergiledi. Viktor Rydberg'in, romancı olarak ünlenmiştir. En ünlü romanı "Singoalla" ilk olarak, 1857'de yayımlandı. Roman, Çingene Singoalla'ya bir şövalye ve yasak sevgilisinin Orta Çağ'a özgü bir hikâyesidir. 1859'da romanı "Siste Atenarene" (""Son Atina"") yayımlandı. Sanatçı, birçok şiir de yazdı. Şiirlerinde çoğunlukla felsefi soruları işledi. En ünlü şiiri, "Tomten"'dir. Akabe BiatlarÄ± Akabe Biatları, Akabe Bey'atları ve Akabe Sözleşmesi olarak da bilinir. İslam peygamberi Muhammed ile Medineli bir topluluk arasında yapılmıştır. Mekke'nin 2 kilometre yakınlarında bulunan Akabe adındaki bölgede gerçekleştiği için bu ismi almıştır. Ürdün'deki Akabe ile karıştırılmamalıdır. Birinci Akabe Biatı 621, ikincisi ise 622 yılında gerçekleşmiştir. Çeşitli grupları İslam'a davet eden Peygamber özellikle Hac mevsimlerinde işlek bir yer olan Mekke'deki farklı gruplara mesajını iletiyordu. 621 yılında, Hac sebebiyle Mekke'ye gelen Medineli Hazrec kabilesine mensup 6 kişi Müslüman oldu. Gelecek yıl yine aynı yerde buluşacaklarına söz verip, yanlarında İslam'ı öğretmek için Peygamber tarafından görevlendirilmiş Musab bin Umeyr'i de götürdüler. Birinci Akabe Biatında bulunan Müslümanlar şirk koşmayacaklarını, hiçbir hayırlı işte Peygamber'e muhalefet etmeyeceklerini bildirmişlerdir. Medineli Müslümanlar sonraki yıl 75 kişi olarak geri döndüler. Müslümanlar yine gizli şekilde Peygamber'le buluştular. Peygamber, henüz Müslüman olmamış fakat kendisini kollayan amcası Abbas ile Akabe'ye gitti. Biatta Medineliler Peygamber'i yalnız bırakmayacaklarına dair söz verdiler. İkinci Akabe Biatı Medine İslam Devleti'nin temeli olma özelliği ve Dar'ul Harp ve Dar'ul İslam fıkhı açısından oldukça önemlidir. Barmen Barmen. Bar, İngilizce bir kelimedir. Alkollü, alkolsüz sıcak, soğuk çeşitli içeceklerin hazırlandığı ve servis edildiği mekan anlamına gelmektedir. İngilizlerin erkekse barmen, kadınsa barmaid adını verdikleri görevli, müşterilerin istediği içkileri doğrudan doğruya bar tezgâhı üzerinde ikram eder. Bazı barmenler, "kokteyl" denen aperitif, alkol, likör, meyve suyu, süt v.s. karışımı içkileri hazırlamakta ustadırlar. Kokteyl bardağa dökülmeden önce "şeykır" (İngilizce "shaker", "karıştırıcı") denen özel bir kapta sallanıp karıştırılır. Samimi bir havası olan barlarda veya lüks barlarda müşteriler içkiyi ayakta vaya yüksek taburelerin üstüne oturarak içer. İçki içilen barlarda az müstahdem çalışır, fakat iyi para alır. Barmenin görevi lokanta garsonunkinden daha kolay ve daha eğlencelidir. Çünkü barmen fazla gezinmez ve müşteriyle daha direkt temasta bulunur. Lucas Biglia Lucas Rodrigo Biglia (d. 30 Ocak 1986, Buenos Aires eyaleti), orta saha "(Ön Libero)" mevkiinde forma giyen Arjantinli futbolcudur. Şu anda Anderlecht ve Arjantin millî takımında oynamaktadır. 2005 yılında Biglia Arjantin U-20 millî takımına çağrıldı, Lionel Messi ile birlikte 2005 FIFA Dünya Gençler Şampiyonası kazandı. Garson Garson, lokantada yemek yiyenlere hizmet eden, onların masalarına bakan görevlidir. Mutfak ile müşteriler arasındaki ilişkiyi sağlar. Garson salonu hazırlar, masaları düzenler, yemek takımlarını dağıtır; şef garson olmadığı zaman müşteriyi ağırlar,listeyi takdim eder, emirlerini alır ve ısmarlanan yemekleri getirir. Gerekiyorsa balıkları, etleri, kümes hayvanlarını keser,parçalar. Yorulmaksızın masaların arasında dolaşır. Garsonlar şef garsonun emri altındadır. Uzun zaman aldıkları bahşiş ve yüzdelerle geçinmek zorunda kalan garsonlar, artık sabit bir ücret almaya başlamıştır. Birçok üniversite öğrencisi ek iş olarak veya boş tatil zamanlarında bu mesleği icra etmektedir. Brian Bolland Brian Bolland, İngiliz çizgi roman çizeridir. 26 Mart 1951 tarihinde, Linolnshire, Londra'da doğmuştur. Marvel ve DC Comics şirketlerinde çalışmıştır. Judge Dredd ve 2000 AD en önemli işleridir. Ayrıca Alan Moore 'un yazdığı 'u çizmiştir. Postfix Postfix, Linux ve Unix bilgisayar işletim sistemlerinde bir açık kaynaklı (İngilizce: Mail Transfer Agent; kısaca MTA) e-posta aktarma (ileti) ajanıdır. Postfix 1998 yılında Wietse Zweitze Venema tarafından geliştirildi ve ilk defa VMailer adı altında yayınlandı. Postfix hem emin hem de çabuk ve basitçe yönetmeklidir. Postfix'in kaynak kodu IBM Public License adı altında olup ve böylece bağımsız yazılım onlanıdır. Bakınız Postfix yapısı genel özeti Postfix konfigürasyonu main.cf ile master.cf ismindeki dosyalarda parametre yardımıyla yapılır. Postfix konfigürasyon örneklerini bu Postfix Standard Configuration Examples sayfadan okuyabilirsiniz. Ubuntu (işletim sistemi) dağıtımında kurulumu konsol üzerinden sudo apt-get install postix komutu uygulanarak yapılır. Sisteme root erişimi varsa "sudo" ekinin yazılmasına gerek yoktur. Paket veritabanının güncel olmaması durumunda işlem hata ile sonuçlanabilir. Böyle durumlarsa sudo apt-get update yapılarak paket veri tabanı güncellenir. Belçika Profesyonel Futbol Ödülleri Belçika profesyonel futbol ödülleri 1983 yılından itibaren verilmektedir. Yılın Futbolcusu, Genç Futbolcusu, Kalecisi, Teknik Direktörü ve hakemi olmak üzerre 5 dalda ödül verilmektedir. Belçika Pro League'inde görev alanların arasında seçilen yılın en başarılı kişilerine verilen bu ödüller, Belçika Kraliyet Futbol Federasyonu ve Sport Foot Magazine tarafından düzenlenmektedir. Fosfodiester bağı Fosfodiester bağı, DNA ve RNA'daki fosfatların, şekerlerle yaptığı bağa verilen addır. Bu bağ, doğadaki en güçlü kovalent bağlardan biridir. Fosfodiester bağı, ardışık nükleotit şekerlerinden birisinin 5'-hidroksil grubunun, diğerinin 3'-hidroksil grubuna fosfat köprüsü aracılığı ile bağlanmasıyla oluşur. Sonuç olarak uzun ve düz bir zincir yapısı belirir. DNA'nın ana iskeletini de bu deoksiriboz-fosfat bağı zinciri oluşturur. Bu iskelet boyunca var olan baz dizileri genelde zincirin 5' ucundan 3' ucuna doğru azalır. DNA ve RNA'da yer alan nükleotitlerdeki fosfolipit bağları hidroliz veya enzimler aracılığıyla parçalanabilir. Bu enzimlere nükleaz adı verilir. Aynı şekilde, DNA'daki bağları parçalayan enzime "deoksiribonükleaz", RNA'daki fosfodiester bağlarını parçalayan enzime "ribonükleaz" adı verilmektedir. Polinükleotit Polinükleotit, DNA ve RNA'da yer alan nükleotitlerin on üç veya daha fazlasının bir araya gelerek oluşturduğu yapıya verilen addır. "Poli", Yunanca'da çok anlamında kullanılmaktadır. Bu yapılar, birbirleri arasında güçlü kovalent bağlar aracılığıyla bağlanırlar. Polinükleotitler, her canlıda yer almaktadır. Bu yapılar canlıların sahip olduğu DNA'larda bir araya gelerek sarmal DNA yapısını oluşturmaktadır. Polinükleotitler, polimeraz zincir tepkimesi ve DNA zincirlemesi gibi uygulamalarda kullanılmaktadır. Gent Güzel Sanatlar Müzesi Gent Güzel Sanatlar Müzesi, (Felemenkçe: Museum voor Schone Kunsten (MSK)) Belçika'nın Gent şehrinde bulunan bir güzel sanatlar müzesidir. Müze Citadelpark'ın doğusunda yer almaktadır. Müze binası 1900'lü yıllarda mimar Charles van Rysselberghe tarafından yapılmıştır. Müze 4 yıllık restorasyonun ardından 2007 yılı tekrar açılmıştır. Denatürasyon Denatürasyon, protein veya nükleik asitlerin doğal yapısında mevcut olan sekonder, tersiyer ve kuaterner yapılarının bazı fiziksel (yüksek sıcaklık, radyasyon) ve kimyasal (kuvvetli asit veya baz, organik çözücüler (alkol, kloroform vb.), yoğun inorganik tuz çözeltisi) dış etkilerle bozularak primer yapılarına dönüşmeleri sürecidir. Canlı bir hücredeki proteinlerin denatüre olması, hücresel aktivitelerde bozulma ve belki de hücrenin ölümüyle sonuçlanır. Yumurtanın sahanda pişirilmesi sonucunda yumurtanın ısı etkisiyle katılaşması ve beyaza dönmesi denatürasyona bir örnektir. Kaynamış sütün üzerinde oluşan kaymak da bir denatürasyon olayıdır. Yumurta akının denatürasyonunun geri dönüşümsüz olmasına rağmen diğer birçok denatürasyon olayı geri dönüşümlüdür. Proteinler amino asit polimerleridir. Bir protein, genlerdeki kodonların kodladığı RNA’ları okuyan ve translasyon denen süreçte gerekli olan amino asit kombinasyonunu genetik bilgiye göre oluşturan ribozomlar tarafından sentezlenir. Yeni oluşmuş protein zinciri posttranslasyonel modifikasyona uğrayarak bakır, çinko ve demir gibi çeşitli atom ya da moleküller zincire eklenir. İlk olarak posttranslasyonel modifikasyon süreci tamamlanır ve protein katlanmaya başlayıp (bazen kendiliğinden, bazense enzim yardımıyla) kendi üzerinde kıvrılır, böylelikle hidrofobik elementler yapının derinliklerine gömülür ve hidrofilik elementler de dış bölümde yer alır. Proteinin son şekli, ortamla nasıl bir etkileşim halinde olacağını belirler. Protein denatürasyona uğradığında sekonder, tersiyer ve kuaterner yapıları bozulur fakat primer yapıdaki amino asitler arasındaki peptit bağları sağlam kalır. Protein denatürasyona uğrar uğramaz tüm yapısal düzeylerin bir arada bulunduğu durumdaki fonksiyonunu artık yerine getiremez duruma gelir. Bu durum kendiliğinden yapısız proteinlere bir zıtlık oluşturur çünkü primer, sekonder, tersiyer ya da kuaterner yapılara sahip olmadıklarından hiçbir durumda işlevlerini kaybetmezler. DNA gibi nükleik asitlerin denatürasyonu, yüksek sıcaklıkta iki zincir arasındaki hidrojen bağlarının koparak çift zincirli yapının iki tane tek zincire dönüşmesiyle oluşur. Bu durum, polimeraz zincir tepkimesi (PCR) esnasında ortaya çıkabilir. Tavlama esnasında sıcaklığın yavaş yavaş düşürülmesi birbirini tamamlayıcı zincirler arasında baz çiftinin doğru bir şekilde oluşmasını sağlar. Sıcaklığın ani bir şekilde düşürülmesiyse primerin hatalı DNA dizileriyle hibritleşmesine yol açar. Çoğu organik çözücü denatürandır: Disülfit bağını redüksiyon yoluyla parçalayan maddeler: Ä°spirto Tespit işlemi (Fiksasyon) Protein katlanmasÄ± Rastgele sarÄ±m Anvers Kraliyet Güzel Sanatlar Müzesi Anvers Kraliyet Güzel Sanatlar Müzesi (Felemenkçe: Koninklijk Museum voor Schone Kunsten van Antwerpen) 1810 yılında kurulmuş 14. yüzyıldan 20. yüzyıla kadar tablo, heykel ve çizim kolleksiyonları sergilenmektedir. Müze Belçika'nın Anvers şehrinde bulunmaktadır. Bu kolleksiyonlar Kuzey, Güney Hollanda'da ve Belçika'daki sanat çalışmalarının kolleksiyonları müzede sergilenmektedir. Müze binası neo-klasik bir üslupla yapılmıştır. Bina 1894 yılında tamamlanmıştır. Arken Modern Sanat MÃ¼zesi Arken Modern Sanatlar Müzesi (Danca: ARKEN Museum for Moderne Kunst) Danimarka'nın başkenti Kopenhag'ın 20 km güneyinde bulunmaktadır. Müze devlet kontrolünde özel bir müzedir. Müze 15 Mart 1996 tarihinde Danimarka Kraliçesi Margrethe tarafından açılmıştır. Müze binası Danimarkalı bir mimar tarafından yapılmış olup, mimarisi oldukça özeldir. Müzede Danimarka, İskandinavya ve uluslararası ressamların modern sanat çalışmaları sergilenmektedir. Her yıl Arken Sanat Ödülü adında 100.000 Danimarka kronu tutarında bir ödül vermektedir. 26 Ocak 2008'de müze galeri alanının %50 artırılması çalışmalarının ardından tekrar açılmıştır. Danimarka Millî Müzesi Danimarka Ulusal Müzesi Danimarka'nın başkenti Kopenhag'da bulunan ülkedeki kültürel tarih alanındaki merkez konumundaki müzedir. Müzede Danimarka kültürüne ait eserlerin yanında yabancı kültürlerin tarihleri de yer almaktadır. Ayrıca Müze Grönland Araştırma Merkezi'ni Grönland'taki kazıbilimsel (arkeolojik) ve insanbilimsel (antropolojik) çalışmalarda sponsor olmaktadır. Müzede nümismatik, etnoloji, kazıbilim (arkeoloji), etnografya ve haberleşme alanlarında sergiler yer almaktadır. Huesca HavalimanÄ± Huesca-Pireneler Havalimanı (IATA: HSK , ICAO: LEHC) ya da Huesca Havalimanı İspanya'nın Huesca ilinde hizmet vermektedir. Havalimanı Huesca'nın 10 km güneyindeki Monflorite-Lascasas köyü yakınlarında bulunmaktadır. En fazla iç hat İspanyol uçak trafiği La Coruña, Madrid ve Valensiya şehirlerini kapsamaktadır. Stacey Nelkin Stacey Nelkin, (d. 10 Eylül 1959) Amerikalı televizyon ve film oyuncuidir. En önemli rolü, 1982 tarihli korku filmi filmindeki Ellie Grimbridge'dir. En önemli televizyon rolü 1990 tarihinde canlandırdığı bir pembe dizi olan Generations'daki Christy Russell'dır. Stacey Nelkin, New York Eyaleti'ne bağlı New York'ta doğmuştur. 1987 ile 1991 yılları arası Barry Bostwick ile evli kalmıştır. Stacey Nelkin, 1979 tarihli televizyon dizisi olan The Chisholms'da rol almıştır. CHiPs, The A Takımı, Eight Is Enough, 1st & Ten ve Hunter gibi birkaç televizyon dizisinde konuk oyuncu olarak rol almıştır. Nelkin, Bıçak Sırtı filmindeki Pris Stratton rolü denemesi vardır. Fakat bu rolü Daryl Hannah almıştır. Nelkin'in deneme görüntüleri, filmin 4 Diskli Koleksiyon Sürümü DVD setinde bulunmaktadır. T.N.T. (albüm) T.N.T. Avustralyalı hard rock grubu AC/DC'nin 1975'in Aralık ayında yayımladığı ikinci stüdyo albümüdür. Albümdeki dokuz şarkının yedisi Angus Young, Malcolm Young ve Bon Scott tarafından yazılmıştır. "Can I Sit Next to You Girl" Young kardeşler tarafından yazılmıştır. "School Days" ise bir Chuck Berry bestesidir. Albert Productions'tan çıkan albüm başka bir plak firması tarafından tekrar piyasaya sürülmemiştir. Ancak albümdeki parçaların büyük bölümü 1976'nın Mayıs ayında Atlantic Plak'tan çıkan "High Voltage"'da yer almıştır. Belirtilen yerler dışında tüm şarkılar Angus Young, Malcolm Young ve Bon Scott tarafından yazılmıştır. Dan O'Herlihy Dan O'Herlihy, (d. 1 Mayıs 1919 — ö. 17 Şubat 2005), Oscar adaylı İrlandalı film aktörüdür. Dan O'Herlihy, İrlanda'nın Wexford kasabasında doğmuştur. 1945 yılında Elsie Bennett ile evlenmiştir. Kardeşi Michael O'Herlihy, yönetmendir. Aktör Gavan O'Herlihy, Olwen O'Herlihy ve mimar Lorcan O'Herlihy'nin babasıdır. Cian Dowling, Colin O'Herilhy, Micaela O'Herlihy ve Eilis O'Herlihy'nin dedesidir. ABD'nin Kaliforniya Eyaleti'ne bağlı Malibu kentindeki evinde ölmüştür. Kişisel evrakları University College Dublin'in arşivlerinde saklanmaktadır. Mimarlık eğitimi alan O'Herlihy, ilk olarak Carol Reed'in 1947 tarihli Odd Man Out adlı filminde oynamıştır. Oynadığı ilk ABD filmi, Orson Welles'in yönettiği 1948 tarihli Macbeth'dir. Bu filmde Macduff rolünü canlandırmıştır. 1954 yılında Luis Buñuel'in yönettiği Robinson Crusoe'nun Maceraları filminde oynamış ve en iyi erkek oyuncu Oscar'ına aday gösterilmiştir. 1952 yılında Invasion U.S.A. filminde oynamıştır. O'Herlihy birçok ABD filminde rol almıştır. Son olarak 1998'de The Rat Pack filminde Joseph Patrick Kennedy rolünü canlandırmıştır. Mikro elektro-mekanik sistemler Mikroelektro-mekanik sistemler (MEMS) günümüzde var olan mekanik ve elektrik sistemlerin entegre ve minyatürize versiyonları olup mikron boyutlarında olan bu sistemleri nanoelektromekanik sistemler (NEMS) vasıtası ile nanoteknoloji uygulamaları için de kullanmak da mümkündür. MEMS kavramı ilk olarak 1987 yılında bir mikrodinamik çalıştayı esnasında telaffuz edilmiştir. Fakat MEMS kavramının ortaya çıkması esas olarak entegre devre çalışmalarında yaşanan gelişmeler ışığında olmuştur. Bu gelişmeler içinde kalıba alma, kaplama teknolojileri, ıslak oyma metotları, kuru oyma metotlarında yaşanan gelişmeler mikro aygıt yapımını mümkün kılmıştır. Küçük aygıtların yapılması konusunda ortaya çıkan ilk fikir ünlü fizikçi Richard Feynman tarafından 1959 yılında yapılan "There's plenty of room at the bottom" isimli konuşmada ortaya atılmıştır. Mikro-elektromekanik sistemlerin boyutları 1 ile 100 mikrometre arasında değişim gösterir. Bu küçük boyutlarda standard fizik kuralları genellikle geçersizdir. MEMS yapılarında yüzey alanının hacime oranı oldukça yüksektir bu sebep ile yüzey etkileri (elektrostatik kuvvetler,ıslatma) hacim etkilerine (eylemsizlik,termal kütle) baskın gelir. Mikro elektro-mekanik sistem yapıları üç bölümden oluşur. Bu bölümler mekanik bölüm, mekanik bölümü çalıştıran tahrik bölümü ve mekanik hareketin davranışını inceleyen algılama bölümü olarak özetlenebilir. MEMS tahrik mekanizmaları verilen tahrik tipine göre farklılık gösterir. MEMS yapıları termal, elektrostatik, manyetik, pnömatik ve optik olarak tahrik edilebilir. Algılama işlemi ise genellikle optik ve elektronik sinyaller vasıtası ile yapılır. MEMS, Makina-Malzeme-Elektronik başta olmak üzere, temelde tüm mühendislik dalları ve temel bilimlerle birlikte pek çok dalı kapsayan çalışmaların yapıldığı disiplinlerarası bir kavramdır. MEMS aygıt tasarımı entegre devre üretiminde gerçekleşen yenilikler ışığında ortaya çıkmıştır. Entegre devre üretiminde ortaya çıkan gereksinimlerden doğan aygıtları küçültme fikri sayesinde küçük aygıt tasarımlarına olanak veren üretim metotları geliştirilmiş ve ilk olarak entegre devre endüstrisinde kullanılmıştır. Entegre devrelerde önemli bir yer teşkil eden transistorün küçültülmesi günümüz modern işlemcilerinin peformansına önemli bir katkı sağlamıştır. Günümüzde 45 nanometre boyutunda transistorler hemen hemen bütün işlemcilerde kullanılmaktadır. Entegre devrelerin geneli silikon materyalinden üretilir. Silikon mekanik ve elektronik özellikleri itibarı ile entegre devre yapımına en uygun malzeme olarak göze çarpmaktadır. Entegre devre üretim tekniklerinin büyük bir kısmı silikona yönelik tasarlandığı için silikon MEMS yapıları için de vazgeçilmez bir materyaldir. Silikon materyali ve entegre devre üretim metotları kullanılarak pek çok MEMS yapısı üretilebilir. Silikon işlenebilirliği sayesinde aygıt boyutlarının daha küçük değerlere indirilmesinde de önemli bir rol oynamıştır. Aygıtları küçültmek ise aygıt performansını arttırmış, birim aygıt fiyatını düşürmüş ve güç tüketiminin azalmasına neden olmuştur. Aygıt boyutları küçültülürken pek çok yeni üretim metodu da geliştirilmiştir (Molekül Demeti ile Kaplama,Metal Organik Kimyasal Buharlaştırma Metodu). Bu gelişmeler neticesinde ise mikron boyutlarında fonksiyonel mekanik aygıtlar yapılması ve bu aygıtların elektronik olarak kontrol edilmesi mümkün hale gelmiştir. MEMS teknolojisinde yer alan ilk üretim aşaması ince film kaplamasıdır. Bu filmlerin ince tabakalar halinde oluşturulması için kullanılan standard metotlar Kimyasal Buhar ile Kaplama (CVD), Fiziksel Buhar ile Kaplama (PVD) olarak sınıflandırılabilir. Bu metotların tercihi elde edilecek aygıtın yapısı, kullanılacak malzeme ve diğer aşamalarda kullanıcak metotlar ile doğrudan ilişkilidir. Fiziksel buhar ile kaplama metotları : Isı ile Buharlaştırma, Saçınım ile kaplama, Elektron demeti ile kaplama, Kathodik Ark ile kaplama, Lazer ile kaplama, Molekül Demeti ile Kaplama, Oksidasyon. Kimyasal buhar ile kaplama metotları : Düşük sıcaklıkta Kimyasal Buhar ile Kaplama, Yüksek sıcaklıkta Kimyasal Buhar ile Kaplama, Düşük basınç altında Kimyasal Buhar ile Kaplama, Plazma destekli Kimyasal Buhar ile Kaplama, Lazer destekli Kimyasal Buhar ile Kaplama, Metal organik Kimyasal Buhar ile Kaplama. Işınım ile şablon oluşturma kavramı, belli bir desenin ışığa duyarlı malzeme üzerine, ışınım ile seçilimli olarak aktarılmasını kasteder. Işığa duyarlı malzemelerin fiziksel özellikleri, ışınım etkisi altında değişir. Eğer bir ışığa duyarlı malzeme, maskeleme gibi bir yöntemle seçilimli olarak ışınıma maruz kalırsa, ışınıma maruz kalan ve kalmayan bölgeler arasındaki fiziksel özellikler farklılık gösterir. Işınıma maruz kalan bölge daha sonra uzaklaştırılabilir veya üzerine çeşitli işlemler yapılabilir. Elektron demeti ile taranarak çok daha dar ve küçük bölgelerin şablonu oluşturulabilir. İyon demetleri ile litografi yapılması ise daha derin yapıların şablonunun tanımlanmasına olanak sağlar. İyon demetlerinin taradığı alan elektron demetinden çok daha büyüktür. Yumuşak kalıplar kullanılarak yapılan şablon oluşturma metodu kolay uygulanabilirliği ve tekrarlanabilirliği açısından çok tercih edilen bir metottur. Fakat bu metot ile yapı çok kolay bozulabildiğinden uygulanırken dikkatli olunması gerekmektedir. X-ray ile şablon oluşturma metodu küçük ölçekli yapıların şablonları için kullanılan metotlardan birisidir. Bu metodun kullanımı optik metotların dalga boyu limitini aşması ile popülerliğini yitirmiştir. Tarama sondası litografisi yakın zaman içinde MEMS alanında pek çok uygulama bulmuştur. Tek elektron ile çalışan transistorlerin şablonları bu metot ile hazırlanmıştır. MEMS yapıların oluşumunda gerçekleşen son aşama materyale aktarılan şablon uyarınca yüzeyin şekillendirilmesidir. Bu işlemin gerçekleşebilmesi için malzemelerin bir kısmının bilinçli biçimde ortadan kaldırılması gereklidir. Malzemeleri ortadan kaldırmak için standard olarak uygulanan iki metot bulunmaktadır. Bu metotlardan ilki şablonu çıkarılmış yapıda bulunan şablon dışı malzemenin bir sıvı içerisinde çözülerek veya kimyasal reaksiyona sokularak ortadan kaldırılmasıdır (Wet Etching). Reaktif iyonlar ile malzeme kaldırılması ise başka bir yüzey işleme metodudur. Bu metot şablon üzerinde kalan veya şablonunun dışarısında kalan bölgeleri (Bu durum şablonu oluşturan maskenin negatif veya pozitif olması ile değişim gösterir) reaktif iyonlar ile tarayarak şablon uyarınca malzemeye şekil verir. Bu metodun dezavantajı ise yüksek enerjili iyonların yüzeye zarar vermesi veya yük birikimine neden olmasıdır. Reaktif iyon metodunun gelişmiş bir versiyonu ise derin reaktif iyon metodudur. Bu metot izotropik ve anizotropik iki iyon ile malzeme kaldırma metodunun bir kombinasyonudur. Bu metot ile malzeme çok daha derin ve düzgün bir profil ile işlenebilir.. Günümüzde MEMS birçok uygulama ile hayatımıza yerleşmiş durumdadır. Bu uygulamalardan bazıları aşağıda yer almaktadır. Bazı malzemelerin piezoelektrik özelliklerine dayaranak tasarlanan MEMS'ler mürekkepli yazıcıların mürekkep püskürtme işlemini kontrol etmek amacı ile kullanılmaktadır. Voltaj farkı uygulandığı zaman piezoelektrik malzemelerin boyutları değişmekte ve bu şekil değişimi ile mürekkebin akışı kontrol edilmektedir. Hava yastıkları arabanın yavaşlama hızına bağlı olarak çalışmaya başlarlar. Yavaşlama hızı, ivme ölçerler ile tayin edilir. Hava yastıklarında kullanılan sensörler MEMS ivme ölçerleridir. Bu MEMS ivme ölçerleri, ani hareket değişimleri sırasında kapasitansta gerçekleşen değişim ile algılarlar ve sinyal oluşturarak hava yastığının çalışmasını sağlarlar. MEMS öncesinde kullanılan, cıva anahtarı olarak bilinen sistemler kullanılan hava yastıklarının çalışması sırasında sorunlar yaşanmaktaydı. Bu sebepten dolayı günümüzde kullanılan hava yastıklarının tamamında MEMS temelli sensörler kullanılmaktadır. Bolometreler ışınımı (elektromagnetik radrasyonu) ölçmek için kullanılan cihazlardır. Yalıtkan kaplama yapılmış bir emici bağlantı ile sabit sıcaklıklı bir ısı deposuna bağlı algılayıcılardır. Işınım ölçerlerin emdikleri radrasyon sebebi ile sıcaklıkları değişir, bu sıcaklık değişimi ile ışınımdaki değişim algılanır. Mikrobolometreler termal kameralarda kullanılmaktadır. 160x120 den 1024x768 e kadar çeşitli çözünürlükleri üretilen bolometre gridleri sıcaklık dağılımına göre grafik oluşturmada kullanılmakta. Jiroskoplar açısal momentum prensiplerine bağlı olarak yön bulma için kullanılmaktadır. Geleneksel jiroskoplar yüksek sürtünmeden dolayı yüksek oranda hata vermektedir, büyük boyutları ve imalatta gerken düşük toleranslar yüzünden de maliyetleri yüksektir. Yeni geliştirilen MEMS temelli jiroskoplar ise titreşen bir objenin destek yüzeyi değiştirilirken bile aynı düzlemde kalma eğilimine dayanarak çalışmaktadır. Temeldeki fiziksel prensip farklılığından ve boyut ve üretim yöntemi farkından dolayı MEMS jiroskoplar çok daha ucuz ve yüksek hassasiyette çalışmaktadır. Basınç ölçerler, sıvı ve gazların basıncını ölçmek için kullanılmaktadır. Sıvının ilerlemek için uyguladığı kuvvetin alana bölümü basıncı vermektedir. Basınç ölçerler günlük birçok uygulamada basıncı ölçmek için kullanılmaktadır. Micro elektromekanik sistemlerin basınç ölçerlere adapte edilmesi, çok küçük yarı iletken çiplerden basınç ölçerler yapılmasını sağlamıştır. Küçülen boyut ve artan hassasiyet sayesinde basınç ölçerlerin kullanımı yaygınlaşmıştır. Bio-MEMS’ler, biyolojik maddelerin bilimsel amaçlarla analizi, ölçümü ve aktivitelerinin gözlenmesi için kullanılan mikroelektromekanik yapılardır. Micro teknolojinin en son gelişmekte olduğu alan bu alandır. Bio-MEMSin gelişmekte oluduğu alanlar, Lab-on-Chip uygulamaları, teşhis ve tedavi cihazları ve toplam analiz sistemleridir. MEMS yapılarını sınırlayan en önemli faktörlerden ilki bu yapıların fiziksel davranışının newton fiziği tarafından ifade edilmesinin güç olmasıdır. Bu yapılarda meydana gelen kuantum etkilerinin de fiziksel modele dahil edilmesi ise bu yapıların fiziksel olarak modellenmesini daha da zorlaştırmaktadır. Kuantum etkilerinin bir kısmının halen ifade edilememiş olması ise bazı MEMS yapılarının fiziksel olarak modellenmesini engellemektedir. MEMS yapılarını sınırlayan bir diğer faktör ise çevre koşullarından çabuk etkilenmeleridir. Bu durumun engellenebilmesi için bu aygıtların çevreden izole edilmesi gerekmektedir. MEMS izolasyonu oldukça hassas ve fabrikasyon bilgisi gerektiren bir iştir. İzolasyon alternatifleri çok sınırlı olduğu için MEMS boyutları izolasyon opsiyonları ile sınırlandırılmıştır. MEMS yapıları ayrıca günümüzde var olan malzeme ve fabrikasyon metodu sayısı ile de sınırlandırılmıştır. MEMS yapıları farklı sistemlerden meydana gelebildiği için farklı MEMS yapılarının da içinde bulunan sistemler uyarınca farklı limitleri vardır. Optik tahrik ile çalışan veya üretilen MEMS yapılarının çoğunluğu kullanılan dalga boyu ile sınırlıdır. Sıvı akışını ölçen veya kullanan MEMS yapıları ise akışkanlar mekaniği içinde geçerli olan türbülanslı akışın kanalın boyutunun küçülmesi ile doğru orantılı olarak küçülmesi prensibi uyarınca sürekli laminer akış rejimine bağlı kalmalıdır. Bu durumda herhangi bir sıvı karışımı mümkün olmamaktadır. Biyolojik algılama aygıtları için kullanılan MEMS yapılarını sınırlayan en önemli faktör ise yapının küçülmesi ile doğru orantılı olarak incelenen örneğin de küçülmesidir. Bu durum algılanabilecek partikül sayısını azalmasına neden olmakta ve MEMS tasarım çeşidini sınırlamaktadır . Ayrıca kuvvet ölçümü içi kullanılan MEMS yapıları ise algımalama aygıtlarının çözünürlükleri ile sınırlanmıştır. Düşük ölçekli kuvvetlerin ölçümü esnasında kullanılan MEMS tasarımları algılama elemanlarının yetersizliği ve küçük boyutlarda sistemi domine eden ısıl düzensizlikler nedeni ile sınırlanmıştır. Mikro elektromekanik sistemler gelecek olarak kendilerini nano elektro mekanik sistemler olarak gösterdiler. Michael Roukes’e göre NEMS’ler 10 nm çapında ve birkaç attogram ağırlığında üretilebilmektedir. Her ne kadar NEMS üretecek teknolojiler var olsa da, NEMS in tüm potansiyelini ortaya çıkarabilmek için aşılması gereken üç temel sorun var. • Nano seviyedeki sinyallerin makroskopik ortama aktarılması. • Nano düzeydeki ısıl iletimin quantize (parçalı) olması. • Nano teknolojinin kitle üretimine adapte olması için henüz uygun yöntem geliştirilmemiş olması. • Entegre devre sanayiinde yaşanan minimizasyon devrimini gelişen MEMS teknolojisi daha ileri taşıdı. Her ne kadar temelleri entegre devre üretiminin gelişimine bağlı olsa da MEMS ikinci bir devrim yaşanmasını sağladı. • Mikro talaşlı imalat ve MEMS deki gelişim sayesinde sensör ve aktuatörlerin daha da küçültülmesi sağlandı. • Sensör hassasiyet ve güvenilirliğinin yükselmesi, sensör uygulamalarını arttırdı ve üretilen ürünlerin daha güvenli olmasını sağladı. • Sensör ve sistem maliyetlerindeki düşüş MEMS’in uygulama alanını genişletti. Begonvil Begonvil, mor, beyaz, pembe ve kırmızı renkte çiçekleri olan, tırmanıcı özellikte ve ağaçsı bir bitkidir. Güneşi sever. Hastalık ve böcek barındırmaması önemli bir özelliğidir. Adını, kendisini 1768 yılında Brezilya'da keşfeden ve Avrupa'da tanınmasını sağlayan Fransız amiral Louis Antoine de Bougainville'den almıştır. Gelin Duvağı ve Rodos Sarmaşığı diğer adlarıdır. Ana vatanı Güney Amerika olan Begonvil Ekvator'dan orta Brezilya'ya kadar uzanan alanda yetişir. Eski Dünyada ise Akdeniz ikliminin görüldüğü don riskinin olmadığı kıyı bölgelerinde yetişir. Begonvilleri rüzgardan korumak gerekir. Ilıman iklim bitkisi olduğundan kışı soğuk geçiren yörelerde iç mekanda yetiştirilebilir fakat havasız kaldığı takdirde çiçeklerini dökecektir. Mekanın düzenli olarak havalanmasına dikkat edilmelidir. Süzek bahçe toprağını tercih eder. Eğer çok sulanırsa çiçeklerini döker. Üretimi vejetatiftir, anaç bitkiden alınan yarı odunsu yan sürgünlerle gerçekleştirilir. İlk dikildiği dönemlerde bol sulanması daha sonraları çiçeklenmeyi teşvik etmek amacıyla az sulanması gerekmektedir. Transplantasyon yaparken bitkinin kökünün kesinlikle hava almaması gerekir. Transplantasyon öncesi bitkinin toprağının kuru olmasına dikkat edilmesi gerekir böylece kök, toprağıyla beraber bütün halinde çıkacaktır. Eğer kökü yerinden oynatılırsa ve kök hava alırsa , bitki anında yapraklarını ve çiçeklerini buruşturacaktır. Bu durumda derhal dikilip bolca sulanması bitkiyi kurtarabilir. Analitik İş Değerlendirme Puan Yöntemi (kitap) Analitik İş Değerlendirme Puan Yöntemi, Oğuz Gemalmaz tarafından 1985 yılında yayınlanmış kitap. İş değerlendirmesi, işletmelerin daha verimli çalışmalarını sağlayan, işgücü verimliliğini artıran, işlerin ayrıntılı analiz ve tanımlarını yaparak aralarındaki önem ve güçlüklere, fark ve benzerliklere göre değerlendiren, böylelikle objektif bir değer-ücret ilişkisi oluşturan bir tekniktir. Türkiye'de iş değerlendirmesi konusundaki çalışmalar 1960'lı yıllarda başlar. Bu çalışmalar arasında Aynur Güldamla'nın 1968'de yazdığı "İş Değerlendirmenin Türkiye'deki Uygulamasının Analizi" ve İnal Cem Aşkun'un 1969'da yazdığı "İş Değerlendirmesi ve Türkiye'deki Uygulama" adlı kitapları sayılabilir. SEGEM'in (Sınai Eğitim ve Geliştirme Merkezi Genel Müdürlüğü) 1980 yılında yayınladığı "İş Değerlendirmesi" adlı kitap da, iş değerlendirmesi konusundaki çalışmalar arasında önemli bir yer tutar. İş değerlendirmesinde en çok tanınan ve kullanımı en yaygın olan puan yöntemi ise birçok ülkede, endüstrinin hemen hemen tüm kollarında uygulanmaktadır. Milli Prodüktivite Merkezi (MPM) yayınlarından 1985 yılında çıkan ve 2004 yılında 6. baskısına ulaşmış olan Analitik İş Değerlendirme "Puan Yöntemi" kitabının amacı, ücret grupları eğrisini de içeren bir biçimde puan yönteminin nasıl uygulanacağını örneklerle açıklamak, özellikle puan yönteminin temel taşını oluşturan ve en zor kısmını teşkil eden derecelerin tanımlarını ağırlıklandırılmış biçimde sunmaktır. Birçok çalışmada kaynak olarak kullanılmıştır. Üniversiteler ve kurum kütüphaneleri de dahil olmak üzere Türkiye'deki birçok kütüphanelerde bulunan kitap, endüstride çok önemli bir yer teşkil eden İş Değerlendirme konusunda kaynak bir kitaptır. Sadi Şeyh Sadi-i Şirazi (Farsça: سعدی شیرازی Sa'adī-e Shīrāzī; d. 1210, Şiraz - ö. 1292, Şiraz), Fars şâir ve İslam âlimi. Salgur Atabegliği'nin hüküm sürdüğü sırada günümüz İran topraklarının Şiraz kentinde doğmuştur. Çocukken babasını kaybedip dedesi ve amcası tarafından yetiştirilmiştir. Daha sonra Bağdat'a gidip Nizamiye Medreseleri'nde öğrenimini tamamlamıştır. 30 yıl boyunca Hindistan ve Kuzey Afrika'yı dolaştıktan sonra 1256'da memleketi Şiraz'a dönerek şiirlerini yazmaya başlamıştır. Günümüzdeki en çok konuşulan eserleri Gülistan ve Bostan'dır. Moğol ve Haçlılarla yapılan savaşlara katılmıştır. Haçlılara esir düşmüştür. On dört defa hacca gitmiştir. Bütün şiirlerinde Sadi mahlasına rastlanmaktadır. Günümüzde Sadi'nin kabristanı Sadi Türbesi, Şiraz'ın başlıca turistik mekânlarındandır. 21 Nisan (İran Takvimi: 1 Ordibeheşt) "Sadi Günü" olarak anılmaktadır. Stola Stola, Romalı kadınların, biçimsel olarak erkeklerin giydiği togayı anımsatan, giydiği geleneksel giysi. Roma İmparatorluğu'nda erkeklerin giysisi olan togayı giymek hoş karşılanmıyor ve bunu giyen kadınlar fahişelikle suçlanıyorlardı. Stola bir tünik üzerine -Romalılar iç çamaşırı olarak "tunica intima" dedikleri bir giysi giyerlerdi- kurdelelerle giyilen uzun pilili giysi.( yen stolanın da tüniğin de parçası olabilir) Genellikle şal gibi uzun bir aksesuar olan palla ile tamamlanır. Stolayı, Doğu Roma İmparatorluğu kadınları da giymeyi sürdürdü. Breakthru Breakthru, Queen'in "The Miracle" albümünün ikinci single'ıdır. Breakthru single olarak 19 Haziran 1989 tarihinde yayınlanmıştır. Şarkı, 1988-1989 arasında grubun "The Miracle" albümünün kayıtları sırasında Freddie Mercury'nin yazdığı "A New Life Is Born" şarkısı ile Roger Taylor'un yazdığı "Breakthru" şarkılarının birleşmesinden oluşmuştur. Şarkının vidyo klibinde grup, üzerinde "The Miracle Express" yazan buharlı bir tren üzerinde görülmektedir. Trenin ilerlediği güzergâh ise Cambridgeshire'daki Nene Velley Demiryolu'dur. Süleyman Hatinoğlu Süleyman Hatinoğlu (d. 1944, Arhavi, Artvin), TBMM Hesaplarını İnceleme Komisyonu Başkanı. İzmir Yüksek İslâm Enstitüsü'nü bitirdi. Ankara Yenişehir Sağlık Meslek Lisesi öğretmeni iken 28.09.1984 tarihinde Sağlık ve Sosyal Yardım Bakanlığı Personel Genel Müdürü olarak atandı. 15.12.1987 tarihinde aynı göreve yeniden atandı. 8 Ağustos 1989 tarihinde Sağlık Bakanlığı Müsteşar Yardımcılığına tayin edildi. Anavatan Partisi'nin 19 ve 20. Dönem Artvin Milletvekili olarak görev yaptı. TBMM Hesaplarını İnceleme Komisyonu Başkanı. Evli, 2 Çocuk sahibidir. 1997 yılında Refah Partisi lideri Necmettin Erbakan'ı Time Dergisi'nin başlattığı ankette Atatürk'e oy vermeye çağırmıştır. Feridun Pehlivan Feridun Pehlivan, (d. 1949, Bursa, Türkiye), Türk siyasetçi. Lise mezunudur. Bursa Belediye Meclis Üyeliği, serbest tüccarlık, 19, 20. Dönem Bursa Milletvekilliği ile TBMM Çevre Komisyonu Başkanlığı yapmıştır. Evli ve iki çocuk babasıdır. Heartless (Kanye West şarkısı) "Heartless", Amerikalı rapçi Kanye West'in "808s & Heartbreak" adını verdiği dördüncü stüdyo albümünden çıkan ikinci teklisidir. 4 Kasım 2008 tarihinde iTunes'ta satışa sunulmuştur. Parçanın video klibi Kanye West'in blogunda 7 Kasım 2008 tarihinde yayımlanmıştır. Video klibin yönetmenliğini Hype Williams yapmıştır ve video klipte rotoskop animasyon tekniği kullanılmıştır. "Heartless", 13 Kasım 2008 tarihinde "Billboard" Hot 100 listesine 4 numaradan giriş yapmış ve Kanye West'in bu listeye en yüksek ikinci girişi yapan şarkısı olmuştur. Ayrıca, Hot 100'de ilk beşe giren ikinci şarkısı haline gelmiştir. "Heartless", Pop 100 listesine 13 numaradan giriş yapmıştır. Ayrıca Hot R&B/Hip-Hop Songs listesinde 62 numara olan şarkı, Kanada listesine 8 numaradan giriş yapmıştır. Mustafa Haluk Müftüler Mustafa Haluk Müftüler, (d. 1941, Denizli) - (ö. 20 Kasım 2013, Denizli), Türk siyasetçi. Marmara Üniversitesi İktisadi ve Ticari İlimler Fakültesi mezunudur. Tüccarlık, Denizli Ticaret Odası Başkanlığı, Türkiye Odalar ve Borsalar Birliği Genel Kurul Delegeliği ve Mevzuat Komisyonu Raportörlüğü, TBMM XIX. ve XX. Dönem Denizli Milletvekilliği, Sanayi, Ticaret, Enerji, Tabii Kaynaklar, Bilgi ve Teknoloji Komisyonu Başkanlığı yapmıştır. Evli ve iki çocuk babasıdır. Mustafa BalcÄ±lar Mustafa Balcılar, (d. 1951, Sivrihisar, Eskişehir), Türk siyasetçi. Eskişehir Anadolu Üniversitesi Eczacılık Fakültesi'nden mezun olmuştur. Serbest Eczacılık yapmıştır. TBMM XVII, XVIII, XIX ve XX. Dönem Eskişehir Milletvekili ve Türkiye Büyük Millet Meclisi Sağlık ve Sosyal Yardım, Çalışma ve Sosyal Güvenlik Komisyonu, Sağlık ve Sosyal İşler Komisyonu, Sağlık Komisyonu Başkanıdır. Evli ve iki çocuk babasıdır. Cemal Ã–zbilen Cemal Özbilen, (d.1953, Lüleburgaz, Türkiye), Türk siyasetçi. İstanbul Üniversitesi Hukuk Fakültesi mezunudur. Serbest Avukatlık, 17, 18, 19, 20 ve 21. Dönem Kırklareli Milletvekilliği, TBMM Başkanlık Divanı Kâtip Üyeliği ve TBMM Çevre Komisyonu Başkanlığı görevinde bulunmuştur. Evli ve iki çocuk babasıdır. 2011 Türkiye genel seçimlerinde MHP'den Kırklareli 1. sıra adayı olmuş ancak milletvekili seçilememiştir. Ahmet Neidim Ahmet Neidim (d. 1953, Adapazarı), Türk siyasetçi. İstanbul Üniversitesi Hukuk Fakültesi mezunudur. Serbest Avukatlık, Türkiye Büyük Millet Meclisi XVIII., XIX. ve XX. Dönem Sakarya Milletvekilliği, XIX. Dönem Hesaplarını İnceleme Komisyonu Başkanlığı yapmıştır. Evli ve iki çocuk babasıdır. Sadık Kırbaş Sadık Kırbaş, (d. 1944, Çanakkale Türkiye), Türk siyasetçi. Ankara Üniversitesi Hukuk Fakültesi mezunu, Fransa Montpellier Üniversitesi Hukuk ve İktisadi Bilimler Fakültesi'nde Master ve Doktora yaptı. Hacettepe Üniversitesi İktisadi ve İdari Bilimler Fakültesi Maliye Bölümü Öğretim Üyeliği ve Üniversite Genel Sekreterliği, 21. Dönem Çanakkale Milletvekilliği ile TBMM Milli Savunma Komisyonu Başkanlığı yaptı. Evli ve iki çocuk babasıdır. Okan Üniversitesi kurucu rektörüdür.2010-2011 öğretim yılından itibaren rektörlük görevini Prof. Dr Şule Kut'a devretmiştir.Halen Okan Üniversitesi Hukuk Fakültesi'nde öğretim üyeliği yapmaktadır. Salih Erbeyin Salih Erbeyin, (d. 1965, Çal), Türk siyasetçi. İstanbul Üniversitesi Hukuk Fakültesi mezunudur. Serbest avukatlık, 21. Dönem Denizli Milletvekilliği ile Türkiye Büyük Millet Meclisi Dilekçe Komisyonu Başkanlığı yapmıştır. Evli ve iki çocuk babasıdır. İstanbul Antlaşması (1553) İstanbul Antlaşması, Osmanlı İmparatorluğu ile Fransa arasında 1 Şubat 1553 tarihinde imzalanan bir ittifak antlaşmasıdır. O dönemde Avrupa'nın tek hakimi olmak isteyen Almanya'nın Fransa'yı sürekli tehdit etmesi ve bunun kendi yararına olmadığını gören Osmanlı Devleti ile Almanya'nın baskısı altındaki Fransa arasında imzalanmıştır. Bu antlaşma ile Avrupa'daki güçler dengesi iyice Osmanlı lehine kaymış ve Kutsal Roma İmparatoru V. Karl kısa bir süre sonra Osmanlı'nın üstünlüğünü kendiliğinden kabul ederek inzivaya çekilmiştir. Antlaşmaya göre: Mustafa GÃ¼l Mustafa Gül (d. 1961, Kemer), Türk siyasetçi. Kemer Belediye Başkanıdır. 1961 yılında Kemer'de doğdu. İlk ve orta öğrenimini Kemer'de, lise öğrenimini Antalya’da tamamladı. 1995-1998 arası Güreş Federasyonu As Başkanlığı yaptı. Sivil toplum örgütlerinde kurucu başkanlık ve yöneticilik görevlerinde bulundu. İş hayatına turizm işletmeciliği ile başladı ve halen devam ediyor. 1994-1999 döneminde CHP'den aday olup Kemer Belediye Başkanlığı görevini yaptı. 10 yıl aradan sonra 29 Mart 2009 Türkiye Yerel Seçimleri sonuçlarına göre MHP’den Kemer Belediye Başkanı seçildi. 2012 yılında 'İhaleye fesat karıştırma' iddiasıyla gözaltına alındı, ardından serbest bırakıldı. 2014 Türkiye yerel seçimleri sonuçlarına göre tekrar MHP’den Belediye Başkanlığına seçilerek 3. dönem Kemer Belediye Başkanlığına seçilmiş oldu. 2015 yılında Neşe Gül ile evlendi ve dört çocuk babasıdır.2016 Yılında Milliyetçi Hareket Parti'li muhaliflerden Meral Akşener ile Twitter'da fotoğraf paylaşmıştır.Genel Merkez bu ve daha başka sebeplerden dolayı disiplin kuruluna sevk edilmiştir.Fakat süreci Beklemeyip MHP'den istifa etmiştir.Kısa bir süre sonra eski Partisi CHP'ye geçmiştir. 2012 yılından beri tutuksuz yargılaması devam eden Mustafa Gül'ün yargılandığı davanın seyri değişmiş olup, rüşvet iddiası ile yargılanması devam etmektedir. Phalaenopsis Phalaenopsis, yaklaşık olarak 60 tür cinsi olan salepgiller (Orchidaceae) familyasından bir orkide cinsidir ve günümüzde çokları tarafından bilinen ve sevilen tropikal orkideler arasındadır. Yunancada "Phalaina" (Güve) ve -"opsis" (görünüm), çiçekleri tropikal güveleri hatırlatır. İlk defa bu cins 1704 yılında Georg Joseph Kamel tarafından "Visco-Aloes Luzonis decima quarta" botanik adı altında John Rays'in botanik eseri olan ""Historia Plantarum"" (Cilt 3)'de tanımlanmıştır. Kitabında tanımladığı "Phalaenopsis aphrodite" türüdür. Bu cins 1825 yılında Botanikçi Carl Ludwig Blume tarafından da tanımlanmıştır. Bitki doğada Epifit (Eski Yunanca: "Epi"=üzerinde, "Phyton"=bitki) olarak, diğer ağaçların üzerinde veya yosunla dolmuş kaya oyuklarında yaşar. Yaprakları etli olup, normal iki ile altı arasında sürekli karşılıklı olarak yetişir, en küçük türü olan "Phalaenopsis appendiculata" da yaprak uzunluğu 12 santimetredir, en büyüklerinden olan "Phalaenopsis gigantea" da yaprak uzunluğu 80 santimetre ve daha fazladır. Yaprak renkleri açık, gümüşsü, koyuyeşil arasında; bazı türlerde yaprakları koyuyeşil/gümüşsü veya açık-/koyuyeşil arasında beneklidir. Her mevsimde bir veya iki yeni yaprak bitkinin ortasından sağlı sollu büyür, aynı zamanda bir veya iki bitkinin en sonundaki eski yaprakları sararırlar, kuruyup ve düşürler. Bitkinin bedeninden ve yapraklarının arasından pek çok pürüzsüz kökleri yetişir, bunlar besin ve su karşılamasının yanında, ayrıca tutunma organıdır. Bitkinin köklerinde Klorofil (Yunanca: χλωρός, chlōrós : "yeşil" ve φύλλον, phýllon : "yaprak") bulunur. Yetiştiği ortama göre, bitkinin gövdesinden veya yaprak aralarından, yukarıya veya aşağıya sarkık büyüyen uzunluğu 60 ile 80 santimetreye ulaşan saplar ucunda görünümü tropikal güvelere benzeyen ve onlar tarafından tozlaşmaya uygun çiçekleri bulunur. "Phalaenopsis lueddemanniana" ismindeki türünde çiçek saplarında yeni bir bitki yetişir. Çiçek büyüklüğü bir ile iki santimetre çapında olup, bazı türetilen melezlerde (hybrid) 15 santimetre ve daha fazlası arasında değişir. Çiçeği üç çanak yaprak ("Sepal"), üç ("Petalin") ve ortada bir Petalum'dan oluşur. Doğada birkaç defa latince ismi "Xylocopa violacea" olan arı türlerinden olan bir böcekten tozlaşdığı gözetlenen "Phalaenopsis", tozlaşma sonucunda oluşum süresi beş ile on beş ay süren kapsülde oluşan tohumlardan çoğalır. Tohumdan yapılan yapay üretim, üç ile on yıl sürer. "Phalaenopsis" cinsine doğal ortamda en çok Filipinler, Endonezya'da rastlanır. Doğa'da yayılım alanı, Bhutan'dan başlayıp Myanmar üzerinden, güney Çin, Tayvan, Malezya yarımadasından kuzey Avustralya'nın Queensland eyaletine kadar uzanan kuşak'ta görülür. Gün ısısı 25 ile 35 °C arası ve gece ısısı 15 ile 25 °C olan, büyüme zamanında çok yağmurlu ve bütün yıl havada (%60-70) yüksek nem olan yerler'de yetişir. Bitki yarı gölge ile tam aydınlık arasında ve zayıf ışıkta 12,000 ile 20,000 lux arasında, fakat dosdoğru güneş ışığı görmeyen yerlerde yetişir. "Phalaenopsis lobbii" cinsi +5 °C kadar varan en düşük sıcaklığı kaldırabilir. İlke olarak, doğal ve kültür melezleri olarak ikiye ayrılır. Camcı Camcı, özellikle pencere ve kapılara takılacak büyük tabaka camları istenen boyda kesmeyi ve yerine oturtmayı bilen bir işçi veya sanatkârdır. Camcının mesleği daha çok seyyar meslekler arasına girer; çünkü bir dükkânda çalışsa bile camı yerine takabilmek için evlere gitmesi gerekir. Kırılmış camı değiştirmek için, önce çerçevede kalan bütün cam parçalarını temizlemek, eski macunları kazımak, sonra istenen boyutlarda yeni bir cam kesmek, birkaç ince çiviyle bu camı yerine tutturmak ve kenarlarına cam macunu sürerek sağlamlaştırmak gerekir. Camcı, camları kesmek için ucunda küçük bir elmas parçası bulunan bir alet kullanır. Elmas çok sert olduğu için camı çizer ve çizdiği yeri inceltir. Bu çizginin altından hafifçe vurulunca cam iki parçaya ayırılıverir. Horner sendromu Horner sendromu, Claude Bernard-Horner sendromu, Claude-Bernard-Horner sendromu veya Bernard-Horner sendromu sempatik sinir sistemi hasarının neden olduğu klinik bir sendrom. Pupil, üst göz kapağı, fasial ter bezleri ve fasial damarlara giden sempatik liflerde lezyon biçiminde açıklanan Horner sendromu, anhidrozis, miyozis, enoftalmus ve pitozis semptomları ile belirginleşir. Çocuklarda heterokromi (iki göz renginin farklı olması) görülebilir. Sempatik inervasyonda sorun olan göz daha açık renkli olur. Miyosizin sebebi m. dilatatör pupillanın denervasyonudur. Pitozisin sebebi m. tarsalis süperior ve m. levator palpabralis superiorun denervasyonudur. Ciliospinal refleks kaybolur. Bu refleks ipsilateral boyun veya yüz bölgesine verilen ağrılı uyarı ile ipsilateral midriyasiz olmasıdır. Yüzde flashing görülebilir. Sempatik denervasyon nedeni ile vazodilatasyon gelişir. Horner sendromunun nedenlerinden biri apeks tümörüdür. Genellikle akciğer kanserlerinin stellat gangliona yaptığı metastazın simpatik sinir liflerinde yaptığı hasara bağlı gelişmesine karşın; akciğer kanseri dışında bazı beyin içi lezyonlarda, kafa sinirleri ile ilgili patolojilerde, omurilik zedelenmelerinde, komada ve boyun sempatik sinir ağı yakınındaki diğer problemlerde ve az da olsa ciddi boğaz enfeksyonlarında görülebilir. Horner sendromunun nadir sebeplerinden biri de tüp torakostomi sırasında drenin torakal sempatik gangliyonlara temas etmesidir. Reversible ya da irriversible olabilir. Tanısında kokain testinin önemi büyüktür. 1976-77 TÃ¼rkiye 1. Futbol Ligi Türkiye 1. Futbol Ligi 1976-1977 Sezonu, Türkiye 1. Futbol Ligi'nin 19. sezonudur. Diyabet Diabet ya da Diabetes mellitus (Diabetes: Yunanca: ← Eski Yunanca , idrara geçen, ve Latince = tatlı ya da bal), sıklıkla yalnızca diabet ya da diyabet veya halk arasında şeker hastalığı olarak adlandırılan, genellikle kalıtımsal ve çevresel etkenlerin birleşimi ile oluşan ve kan glukoz seviyesinin aşırı derecede yükselmesiyle (hiperglisemi) sonuçlanan metabolik bir bozukluktur. Vücutta kan şekerinin düzenlenmesi pek çok sayıda kimyasal madde ve hormonun karmaşık etkileşimi sonucunda sağlanır. Şeker metabolizmasının düzenlenmesinde rol oynayan hormonlardan en önemlisi pankreasın beta hücrelerinden salgılanan insülin hormonudur. Diyabetes Mellitus ya insülin salgılanmasındaki yetersizlik ya da insülinin etkisindeki veya insülin cevabındaki bir bozukluk sonucunda ortaya çıkan yüksek kan şekerinin yol açtığı birkaç grup hastalığı tanımlamak için kullanılan ortak bir terimdir. Diyabet ya insülin üretiminin azalması yüzünden (Tip 1 diyabette) ya da insülinin etkisine karşı direnç gelişmesiyle (Tip 2 diyabette ve gestasyonel diyabette) oluşur. Her iki durum da sonuçta kan şekerinin yükselmesine (hiperglisemi) neden olur. Aşırı miktarda idrar üretimi diyabetin akut (iveğen) belirtilerinin başında gelir ve bu durumun başlıca sorumlusu hiperglisemidir. Susama ve sıvı tüketimin artması ise aşırı idrar üretimini dengeleme çabasının bir sonucudur. Görmenin bozulması, açıklanamayan kilo kayıpları, yorgunluk ve enerji metabolizmasındaki değişiklikler ise diyabetin öteki belirtileridir. Tüm diyabet vakalarının yaklaşık %1-5’ini yalnızca tek bir gendeki tek bir mutasyon (değişinim) sonucu oluşmuş monogen (tek bir genden kaynaklanan) hastalar oluşturur (örneğin, Gençlerde görülen erişkin tipli diyabette (MODY). 1921 yılında insülinin kullanıma girmesinden bu yana diyabetin tüm türleri tedavi edilebilmektedir ancak kesin bir tedavisi yoktur. İnsülinin şırınga, insülin pompası ya da insülin kalemleri ile enjekte edilmesi Tip 1 diyabetin en temel tedavi yöntemidir. Tip 2 diyabet ise diyet, antihiperglisemik (şeker düşürücü) ilaçlar ve insülin takviyesi ya da bunları bir arada kullanarak kontrol altında tutulur. Diyabetin kendisi ve diyabette kullanılan tedavi yöntemleri pek çok komplikasyonlara (karmaşıklıklara) yol açabilir. Eğer hastalık iyi kontrol edilmezse hiperglisemi, ketoasidoz ya da nonketotik hiperozmolar koma gibi akut (iveğen) komplikasyonlar gelişebilir. Hastalığın uzun sürede ortaya çıkan (kronik, süreğen)) komplikasyolarının başlıcaları ise; dolaşım sistemi (kardiyovasküler) hastalıkları (hipertansiyon, kalp yetmezliği ve ateroskleroz gibi), kronik böbrek yetmezliği (nefropati), körlüğe sebep olabilen retina hasarı (retinopati), çeşitli tiplerde sinir hasarları (periferik nöropati) ve yara iyileşmesini geciktiren ve impotense sebep olan mikrovasküler bozukluklar sayılabilir. Özellikle ayaklarda gelişen dolaşım bozukluklarının sonucu olarak ortaya çıkan yara iyileşmesinin gecikmesi, ampütasyon ile sonuçlanabilir. Diyabetin uygun şekilde tedavi edilmesinin yanı sıra, kan basıncı kontrolüne yeterince önem verilmesi ve hayat tarzının iyileştirilmesi (sigara içmemek ve kilo kontrolü yapmak gibi) bu kronik komplikasyonların pek çoğunun oluşturduğu riskleri azaltabilir. Bazı ülkelerde travma (yaralanma) sonucu oluşmamış ampütasyonların ana sorumlusu ve yaşlılığa bağlı olmayan körlüklerin de en önemli sebebi diyabettir. Amerika Birleşik Devletleri’nde böbrek diyalizi hastalarının yaklaşık %45’ini diyabetik nefropati hastaları oluşturmaktadır. Diyabet terimi genellikle aşırı miktarda idrara çıkma ve idrarda glukoz (şeker) bulunması (glukozüri) ile karakterize bir hastalık olan diyabetes mellitus hastalığını tanımlamak için kullanılır. Ancak ender görülen birkaç hastalığa da diyabet ismi verilmektedir. Bunlarin içinde en bilineni Diyabetes Insipidus'tur. Bu hastalıkta idrarda glukoz bulunmaz (insipidus, latince tatsız anlamına gelmektedir). Diyabetes Insipidus böbrek (nefrojenik Diyabetes Insipidus) ya da hipofiz bezi (santral Diyabetes insipidus) kaynaklı olarak gelişebilir. Eskiden kullanilan "çocukluk çağı diyabeti", "jüvenil diyabet" ve "insüline-bağımlı diyabet" terimleri yerine günümüzde tüm dünyada Tip 1 diyabet terimi kullanılmaktadır. Benzer şekilde eskiden "yetişkin yaşta başlayan diyabet", “obeziteye bağlı diyabet” ve “insüline bağımlı olmayan diyabet” terimleri yerine de Tip 2 diyabet terimi kullanılmaktadır. Bu iki tip diyabetten farklı olarak, henüz isimlendirme konusunda genel bir anlaşmaya varılamamış değişik isimlendirmeler de vardır. Bunlara örnek olarak; yaşlılık diyabeti için kullanılan Tip 3 diyabet, insülin injeksiyonunu gerektirecek kadar ilerlemiş tip 2 diyabet için kullanılan insüline dirençli tip 1 diyabet (ya da duble diyabet), yetişkinlerde görülen gecikmiş otoimmün diyabet (Tip 1.5 diyabet) verilebilir. Diyabetin birde “Gençlerde görülen erişkin tipli diyabet” olarak adlandırılan bir türü vardır. Bu hastaların ailelerinde diyabet hikâyesi vardır ve tip 2 diyabete 30 yaşlarından önce yakalanırlar. Bu isim tek gen mutasyonu sonucunda oluşmuş (monogen) kalıtımsal diyabeti tanımlamak için kullanılan genel bir terimdir. Tip 1 diyabet (Type 1 diyabetes mellitus), pankreasın beta hücrelerinin ürettiği insülin miktarındaki ortadan kalkması ile ortaya çıkan ve sonuçta tam insülin yetersizliğinin oluşması ile karakterize bir hastalıktır. Bu tip diyabet “bağışıklık-aracılı” ya da “idyopatik” olarak ikiye ayrılabilir. Tip 1 diyabet hastalarının çoğunluğunu bağışıklık-aracılı tip oluşturur. Bu tipte pankreasın beta hücrelerinde oluşan kayıpların temel sorumlusu T-hücre aracılı otoimmün yanıttır. Tip 1 diyabetin oluşmasın engellemek için koruyucu bir önlem yoktur. Kuzey Amerika kıtası ve Avrupa'da görülen toplam diyabetes mellitus vakalarının % 10 kadarını Tip 1 diyabet hastaları oluşturur ve bu oran bazı bölgelerde daha da yüksektir. Hastalıktan etkilenen insanların çoğu hastalığa yakalandıklarında sağlıklı ve normal kilodadırlar. Özellikle hastalığın başlangıcında insülin duyarlılığı ve insülin yanıt verebilirliği genellikle normaldir. Tip 1 diyabet hem çocukları hem de yetişkinleri etkileyebilir ama eskiden bu hastalığa “çocukluk çağı diyabeti” adının verilmesinin sebebi, çoğunlukla çocukları etkilemesi yüzündendir. Tip 1 diyabetin başlıca tedavisi, henüz hastalığın başında bile olsa, sentetik insülinin vücuda enjekte edilmesi ve kan şekeri seviyelerinin sıkı bir şekilde gözlenmesidir. Eğer insülin olmazsa, sıklıkla diyabetik ketoasidoz durumu oluşur ve koma ile sonuçlanabilir. Günümüzde Tip 1 diyabetin tedavisinde, her ne kadar hastalığın seyrini geri çeviremese de, hayat tarzı değişiklikleri (diyet ve egzersiz) de önem kazanmıştır. En çok kullanılan subkütan insülin enjeksiyonundan farklı olarak, insülini bir pompa vasıtasıyla vücuda vermek te olasıdır. İnsülin pompaları, 24 saat boyunca belirli zamanlarda insülini vücuda verebilmelerinin yanında, yemek saatlerinde daha yüksek dozda insülini vererek normal şeker seviyesini düzenleyebilirler. İnsülinin solunum yoluyla kullanılan bir formu (inhalasyon yoluyla) Ocak 2006 tarihinde Amerikan FDA kuruluşu tarafından onaylanmış ve kullanıma girmiştir ancak bu ilaç formu Ekim 2007 tarihinde ekonomik olmaması yüzünden üretici firma tarafından piyasalardan çekilmiştir. Monoklonal antikorlar ya da kök-hücre kaynaklı tedaviler hayvan çalışmalarında etkili olmalarına karşın henüz insanlar üzerindeki klinik çalışmalar tamamlanmamıştır. Tip 1 diyabetin tedavisinin aralıksız olarak sürdürülmesi tüm vakalar için çok önemlidir. Eğer hastanın aldığı insülinin dozu ve kan şekerinin düzenli olarak kontrol edilmesi konusunda yeterince iyi eğitimi, bilinci, özeni ve disiplini varsa Tip 1 diyabet tedavisi hastaların normal hayatlarını sürdürmelerini engellemez. Ancak, tedavi bazı hastalar için külfetlidir çünkü, insülinin hastaya verilmesi fizyolojik değildir ve bu tedavi yaklaşımı idealden çok uzaktadır. Tip 1 diyabet hastalarının ortalama kan şekeri seviyesi mümkün olduğunca normale (80–120 mg/dl, 4–6 mmol/l) yakın olmalıdır. Bazı doktorlar sıklıkla hipoglisemi yaşayan hastaları için en fazla 140–150 mg/dl (7-7,5 mmol/l) değerlerini önermektedirler. 400 mg/dl (20 mmol/l) değerinden daha fazla kan şekeri değerleri bazen hastaların rahatsız hisetmelerine ve dehidratasyona (aşırı sıvı kaybı) kadar varabilen sık idrara çıkma sorununa yol açabilir. 600 mg/dl (30 mmol/l)nin üzerindeki değerler her ne kadar yaşamı tehdit edecek aciliyette olmasalar bile genellikle tıbbi müdahale gerektirirler. Ancak, hipoglisemi adı verilen düşük kan şekeri değerleri nöbetlere ve bilinç kayıplarına sebep olabilir ve kesinlikle acil olarak tedavi edilmelidir. Hipoglisemi tedavisi yüksek miktarda glukoz içeren jellerin hastanın ağzına yerleştirilmesi ya da glukagon hormonu enjekte edilmesi yoluyla yapılır. Tip 2 diyabet (Type 2 diyabetes mellitus) insülinin etkisine karşı direnç gelişmesi ya da insülin duyarlığının azalması ile insülin sentezi ve salgılanmasının görece azalması ya da bazen tamamen ortadan kalkması ile ortaya çıkan bir hastalıktır. Dokuların insüline yanıt verirliğinin bozulmasının başlıca sorumlusu hücre membranında bulunan insülin reseptörüdür. Ancak, spesifik bozukluk bilinmemektedir. Bilinen bir sebebe bağlı olarak ortaya çıkan tip 2 diyabet vakaları ayrıca sınıflandırılırlar. Tip 2 diyabetin erken evrelerindeki başlıca bozukluk insülin duyarlılığındaki azalmadır. Bu durum kendisini plazma insülin seviyelerinin artması ile gösterir. Hastalığın bu aşamasındaki hiperglisemi alınacak çeşitli önlemler ve karaciğerde glukoz yapımını azaltan ya da insulin duyarlığını arttıran ilaçlar kullanılarak geri çevrilebilir. Hastalık ilerledikçe, insulin salgılanmasındaki bozukluk daha da ilerler ve genellikle hastalara insulin vermek bir zorunuluk halini alır. Tip 2 diyabetin oluşma nedeni hakkında birçok teori ileri sürülmüştür. Santral obezitenin (karın bölgesindeki organların çevresinde yoğunlaşmış yağ ile ile oluşan şişmanlık, deri altında toplanmış olan değil) bireyleri insulin direncine yatkın hale getirdiği bilinmektedir. Karın bölgesinde toplanan ve hormonal olarak aktif yağ kütlesi, adipokinler adı verilen bir grup hormon salgılar ve bu hormonlar muhtemelen glukoz toleransını bozar. Tip 2 diyabet hastalarının yaklaşık %55’i obezdir. Öteki faktörler arasında yaşlılık (Kuzey Amerika’da yaşlıların yaklaşık %20’si diyabet hastasıdır) ve kalıtım (Aile geçmişlerinde Tip 2 diyabet hastası bulunan bireylerde hastalık daha yaygın olarak görülür) sayılabilir. Geçtiğimiz 10 yılda, tip 2 diyabet çocukları ve gençleri de etkilemeye başlamıştır. Bu artış bazı ülkelerde yine son on yılda çocuk obezlerin sayısının artması ile yakından ilişklilidir. Son zamanlarda Tip 2 diyabet oranındaki yükselmeye çevre kirliliği de katkıda bulunuyor olabilir. Polikarbonat plastiklerin bileşiminde bulunan bisfenol A maddesinin idrardaki miktarı ile Tip 2 diyabet insidansı arasında pozitif bir ilişki olduğu gösterilmiştir. Tip 2 diyabet yıllarca fark edilmeden devam edebilir çünkü görünen hastalık semptomları genellikle ya hafiftir, ya hiç semptom yoktur ya da çok seyrektir ve genellikle hiç ketoasidoz nöbeti görülmez. Ancak, farkına varılmayan tip 2 diyabet, diyabetik nefropati sebebiyle böbrek yetmezliğine, çeşitli damar hastalıklarına (koroner arter hastalığı dahil), diyabetik retinopati sebebiyle görme kaybına, diyabetik nöropati sebebiyle duyu ve ağrı hissinin azalmasına, non alkolik steatohepatit sebebiyle (Non-alkolik steatohepatit (NASH) alkol alımı belirli miktarları aşmayan kişilerde ortaya çıkan ve Karaciğerde yağlanma ile birlikte alkolik karaciğer hastalığında olduğu gibi hepatositlerde balonlaşma, iltihabi infiltrasyon, Mallory cisimcikleri, megamitokondria ve fibrozis gibi bulguların görüldüğü hastalıktır) karaciğer hasarına ve diyabetik kardiyomiyopati sebebiyle de kalp yetmezliğine yol açabilir. Tip 2 diyabet ilk başta genellikle fiziksel aktiviteninin arttırılması, karbohidrat alımının azaltılması ve zayıflama rejimleri ile tedavi edilmeye başlanır. Bu tedavi yaklaşımı çok az miktarda kilo kaybı sağlansa bile (örneğin, özellikle karın bölgesindeki yağ birikiminden verilecek yaklaşık 5 kilogram) insülin duyarlılığını düzeltir. Bazen sadece bu tedavi yaklaşımı ile uzun süreli olarak glukoz seviyelerini kontrol etmek olasıdır. Ancak, bu bireylerde insüline direnç eğilimi ortadan kalkmaz ve bu yüzden diyet, egzersiz ve kilo kontrolüne devam edilmelidir. Eğer gerekiyorsa tedavide ikinci adım, oral antidiyabetik ilaçlar ile tedavidir. Hastalığın başlangıcında insülin üretimi henüz hafif derecede bozulduğu için ağızdan alınan ilaçlar (genellikle birkaç ilacın kombinasyonu şeklinde) insülin üretimini iyileştirebilirler (örneğin, oral sülfonilüreler), karaciğerden salınan glukoz miktarını düzenleyip, bir dereceye kadar insülin direncini azaltabilirler (örneğin, metformin) ya da insülin direncini büyük ölçüde iyileştirebilirler (örneğin, tiyazolidindionlar). Yapılan bir klinik çalışmada, metformin ile tedavi edilen aşırı kilolu hastaların sadece diyet yapan hastalar ile karşılaştırıldıklarında diyabete bağlı tüm sonlandırma kriterlerinde (endpoint) %32, diyabete bağlı ölümlerin %42 ve tüm ölüm oranı ve inme riskinin ise %36 oranında azaldığı tespit edilmiştir. Pankreasın beta hücrelerindeki insülin salgılanmasının daha da bozulması sonucunda ağızdan alınan ilaçlar eninde sonunda yetersiz gelebilirler. Bu noktadaki hastalarda glukoz düzeylerini normal ya da normale yakın bir seviyede tutabilmek için insülin tedavisi gereklidir. Gestasyonel diyabet (Gebeliğe bağlı diyabet) pek çok açıdan tip 2 diyabetle benzerlikler gösterir. Bu hastalıkta da görece az insülin sekresyonu ve insülin yanıtverirliğinin azalması durumu söz konusudur. Tüm hamilelikler içinde %2-5 oranında görülür ve doğumdan sonra ortadan kaybolabilir. Gestasyonel diyabet tedavi edilebilir bir durumdur ancak tüm hamilelik süresi boyunca dikkatlice izlenmelidir. Hamilelikleri sırasında gestasyonel diyabet gelişen kadınların yaklaşık %20-50 kadarı hayatlarının ileri dönemlerinde tip 2 diyabet hastası olurlar. Geçici bir durum olmasına rağmen, tedavi edilmeyen gestasyonel diyabet hem fetusun hem de annenin hayatı için tehlikeli olabilir. Makrozomi (yüksek doğum ağırlığı), doğuştan (konjenital) kalp ya da santral sinir sistemi anormallikleri ve iskelet kasındaki şekil bozuklukları (malformasyon), bebek için oluşan risklere örnek olarak verilebilir. Fetustaki insülin miktarının yükselmesi fetus surfaktan yapımını baskılayabilir ve yenidoğanın respiratuvar distres sendromu’na (Hyalen membran hastalığı olarak da isimlendirilen yenidoğanın respiratuvar distres sendromu (RDS), akciğerlerde endojen surfaktanın eksikliğine bağlı olarak doğumda ortaya çıkan pulmoner gelişim bozukluğudur) yolaçabilir. Alyuvar yıkımına bağlı olarak hiperbiluribinemi görülebilir. Daha ciddi vakalarda, fetusu besleyen damarladaki bozukluklar yüzünden plasentanın yeterince beslenememesi sonucunda ölü doğumlar oluşabilir. Plasentanın fonksiyonunun azalması doğumun yapay olarak başlatılmasını gerektirebilir. Eğer belirgin bir fetal distres (sıkıntı) varsa ya da makrozomi ile ilişkili bir hasar riski söz konusu ise doğumun sezaryen yoluyla yapılması gerekebilir. 2008 yılında Amerika Birleşik Devletleri’nde yapılan bir araştırmaya göre, diyabetik olduğu halde hamile kalan Amerikan kadını sayısının arttığını göstermiştir. Son altı yılda anne adaylarınında görülen diyabet oranı ikiye katlanmıştır Bu durum diyabetin hamilelik sırasında yaşanan komplikasyonları artırması için olduğu kadar, aynı zamanda diyabetik annelerin çocuklarının ileride diyabetik olma potansiyeli artırdığı için de son derece önemlidir. Çoğu diyabet vakasında diyabet, tip 1 ve tip 2 diyabet olmak üzere iki farklı ve geniş etiyolojik kategoride incelenir. Ancak, birçok diyabet türünün bilinen bir sebebi vardır ve bu yüzden farklı kategorilere ayrılırlar. Diyabet konusunda yapılan araştırmalar arttıkça, daha önceden tip 1 ya da tip 2 diyabet tanısı konmuş pek çok hasta diyabetin oluşma sebebine göre yeniden sınıflandırılacaktır. Bazı diyabet türleri vücut dokularının insülin seviyesi normal olsa bile insüline yanıt vermemesi sonucunda oluşur (insülin seviyesinin normal olması ile tip 2 diyabetten ayrılır) ancak bu tür çok nadirdir. Bazı genetik mutasyonlar (otozomal ya da mitokondrial) beta hücrelerin işlevini bozabilir. Bazı vakalarda insülinin etkisinde bozukluk genetik olarak tespit edilebilir. Pankreasta ileri derecede hasar oluşturan herhangi bir hastalık diyabete sebep olabilir (örneğin kronik pankreatit ya da kistik fibrozis). İnsülinin etkisini antagonize eden (etkisini azaltan ya da insülinin etkisine ters etki gösteren) hormonların aşırı salgılandığı hastalıklar diyabete sebep olabilir (bu durum aşırı miktardaki antagonist hormonun engellenmesi ile çözülebilir). Pek çok ilaç insülin salgısını bozabilir ve bazı toksinler pankreasın beta hücrelerine zarar verebilir. ICD-10 tarafından 1992 yılında tanımlanan “beslenme bozukluğuna bağlı diyabet” teşhisi (ICD-10 kodu E12) 1999 yılında şu an hâlen kullanımda olan sınıflandırmanın yürürlüğe girmesiyle DSÖ tarafından teşhis listesinden çıkarılmıştır. Poliüri (çok ve sık idrara çıkma), polidipsi (susama hissi ve sıvı alımındaki aşırı artış) ve polifaji (iştah artışı) diyabetin üç klasik belirtisidir. Tip 1 diyabette ve özellikle çocuklarda bu belirtiler çok kısa süre içinde (haftalar ya da aylar) ortaya çıkabilir. Ancak, tip 2 diyabetin belirtileri genellikle çok daha uzun süre içinde gelişir ve bu belirtiler ya çok hafiftirler ya da hiç görünmezler. Tip 1 diyabet çok hızlı ve aşırı kilo kayıplarına (normal ya da fazla yemek tüketimine rağmen) ve hiç azalmayan yorgunluk hissine neden olabilir. Kilo kaybı dışındaki tüm bu sayılan semptomlar, iyi kontrol edilmeyen tip 2 diyabet hastalarında da görünebilir. Kan glukoz konsantrasyonu, böbreklerde glukoz için eşik değer olan 170–180 mg/dl’nin üzerine çıkarsa, böbrek proksimal tübüllerinden glukozun gerialınımı tam olmaz ve glukozun bir kısmı idrarda kalır. Bu durum idrarın ozmotik basıncının artmasına ve suyun böbrekler tarafından geri emiliminin azalmasına neden olarak idrar yapımının artmasına (poliüri) ve dolayısıyla su kaybına yol açar. Kan hacminde su kaybı yüzünden oluşan kayıp hücreler tarafından tutulmakta olan suyun kana ozmotik yolla geçmesiyle yerine konur, ancak bu durum vücudun susuz kalmasına ve susama hissinin artmasına (polidipsi) neden olur. Uzun süre yüksek konsantrasyondaki glukoza maruz kalması göz merceğinin glukoz absorbe ederek şekil değiştirmesine ve görmenin bozulmasına neden olur. Kan şekerinin düzenli olarak kontrolünün yapılması ve normal sınırlara yakın tutulması genellikle merceğin şeklinin ilk haline dönmesini sağlar. Bulanık görme diyabet teşhisine giden yolda en yaygın görünen hasta şikayetlerinden birisidir. Tip 1 diyabet hastaları hızlı değişen görme bozuklukları için hazırlıklı olmalıdırlar, Tip 2 diyabet hastalarında görme bozuklukları genellikle aşamalı olarak gerçekleşir ama yine de hastalar bu durum için hazırlıklı olmalıdırlar. Hastalar (genellikle tip 1 diyabet hastaları) aşırı bir metabolik düzensizlik durumu olarak tanımlanabilecek diyabetik ketoasidoz adı verilen durumu sergileyebilirler. Diyabetik ketoasidozun belirtileri arasında hastaların nefesinde belirgin bir aseton kokusunun olması, Kussmaul solunumu adı verilen çok hızlı ve derin soluma, poliüri, mide bulantısı, kusma ve karın ağrısı, çeşitli tiplerde mental (saldırganlık, mani, zihin karışıklığı, ya da halsizlik gibi) bozuklular sayılabilir. Şiddetli diyabetik ketoasidoz vakalarında tablo komaya doğru ilerleyebilir ve ölümle sonuçlanır. Diyabetik ketoasidoz tıbbi bir acil durumdur ve hastaların derhal hastaneye kaldırılmaları gerekir. Daha nadir ancak en az diyabetik ketoasidoz kadar ciddi durum da Hiperglisemik Hiperozmolar Nonketotik Sendrom (HHNS) dur. Ketoasidoz olmaksızın, aşırı hiperglisemi, plazma hiperozmolaritesi ve aşırı su kaybı (dehidratasyon) ile karakterize bir sendromdur. Genellikle tip 2 diyabet hastalarında görülür ve aşırı su kaybının bir sonucu olarak ortaya çıkar. Sıklıkla aşırı miktarda şekerli içecek tüketen hastalarda ve yaşlılarda görülür. Aşırı şekerli sıvı tüketmek sıvı kaybı anlamında kısır bir döngü oluşturmaktan öteye gitmez. Hem tip 1 hem de tip 2 diyabet en azından kısmen kalıtsal hastalıklardır. Tip 1 diyabet, daha çok bir enfeksiyon (esasen viral bir enfeksiyon) sonucunda, daha az yaygın olarak da stres ya da çevresel faktörler (belli bir takım ilaç ya da kimyasala maruz kalmak gibi) sonucunda oluşuyor gibi görünmektedir. Kişilerin bu nedenlerden birine karşı yatkın olup olmamalarını belirleyen genler belirli HLA (İnsan Lökosit Antijeni – Human Leucocyte Antigen. İnsanlarda bağışıklık sisteminin işlevi ile ilgili çok sayıda geni barındıran belirli bir kromozom bölgesine verilen ad) genotiplerine kadar izlenmiştir. Ne var ki, tip 1 diyabette, bu yatkınlık genetik olarak kazanılmış bile olsa hala çevresel bir faktörün tetiklemesine ihtiyaç varmış gibi görünmektedir. Tip 1 diyabet hastalarının küçük bir kısmı mutasyona uğramış bir gen taşırlar ve bu gen “Gençlerde görülen erişkin tipli diyabet”e (MODY)” neden olur. Tip 2 diyabette daha güçlü bir kalıtım kalıbı vardır. Birinci dereceden akrabalarında tip 2 diyabet vakası olan kişilerde tip 2 diyabet oluşma ihtimali çok yüksektir ve bu sayı diyabetli akraba sayısının artmasıyla daha da artar. Tek yumurta ikizlerinde konkordans (ikizlerden her birinin aynı anda hastalığa yakalanma oranı) %100’e yakındır ve ailesinde diyabet hastası olanlarda bu oran %25 kadardır. Günümüze kadar pek çok sayıda gen ve bu genlerdeki mutasyon ya da polimorfizmler tip 2 diyabet ile ilişkilendirilmiştir. Dahası, tip 2 diyabet için bağımsız risk faktörü olan (tel başına tip 2 diyabete yol açabilen) obezitenin de kısmen kalıtımsal olduğu unutulmamalıdır. İnsülin, glukozun kandan hücrelere (başta kas ve yağ hücreleri olmak üzere, ama santral sinir sistemi hücrelerine değil) geçişini düzenleyen en önemli hormondur. Bu yüzden, insülin yetersizliği ya da insülin reseptörünün insüline karşı hassasiyetinin kaybolması, tüm diyabet türlerinde önemli bir rol oynar. Besinlerle alınan karbohidratlar alınmalarından birkaç saat sonra bir monosakkarit olan glukoza dönüştürülür. Glukoz, kanda bulunan temel karbohidrattır ve vücut tarafından enerji kaynağı olarak kullanılır. Bu dönüşüm işlemi, fruktoz, pek çok disakkarit (sukroz ve bazı bireylerde laktoz haricinde), ve nişasta haricindeki hemen bütün polisakkaritler için geçerlidir. İnsülin pankreasın Langerhans adacıklarında bulunan Beta hücrelerinden (β-hücreleri) kandaki glukoz seviyesinin artmasına (basitçe yemeklerden sonra) yanıt olarak salgılanır. İnsülin vücuttaki hücrelerin yaklaşık üçte ikisi tarafından kandaki glukozu alıp, onu enerji kaynağı olarak kullanmak, başka moleküllere çevirmek ya da depolamak için kullanılır. İnsülin ayrıca karaciğer ve kas dokusunda glukozu glikojen halinde depolamak için gerekli sinyali sağlayan