on üç takım arasında onuncu sırayı almıştır. Bir sonraki şampiyona 1967 yılında Türkiye’de düzenlenmiş ve Türkiye üç galibiyet ve beş yenilgiyle on beş takım arasında on ikinci sırayı almıştır. Türkiye kadın millî voleybol takımı daha sonra ancak 1981 yılında yeniden Avrupa şampiyonasına katılma şansını yakalayabilmiştir. Bulgaristan’da yapılan bu şampiyonada tüm maçlarını kaybeden ve sadece tek set alabilen kadın voleybol takımı on iki ülke arasında sonuncu olmuştur. 1989 yılında Batı Almanya’da yapılan şampiyonaya katılan Türkiye kadın millî voleybol takımı, oynadığı yedi maçtan sadece Finlandiya ile oynadığı iki maçı kazanarak on iki takım arasında on birinci sırayı almıştır. Hollanda’da yapılan 1995 Avrupa Voleybol Şampiyonası’nda Türkiye tüm maçlarını kaybedince on iki takım arasında averajla sonuncu sırada kaldı. 2003 Avrupa Voleybol Şampiyonası, 36 yıl sonra Türkiye’de yapılan ikinci şampiyonaydı. Türkiye Ankara’da oynadığı Romanya, Sırbistan-Karadağ, Rusya ve Slovakya maçlarını 3-0'lık skorlarla kazanıp Almanya’ya 3-2 yenilince, grubunu ikinci sırada tamamladı ve yarı finale yükseldi. Yarı finalde Hollanda’yı 3-0 mağlup ederek finale çıktı. Finalde Polonya’ya 3-0 yenilen Türk millî takımı Avrupa ikincisi oldu. Böylece tarihinin en büyük başarısını yakalayan bu kadro Türk voleybol tarihine geçti. 2003 Avrupa Kadınlar Voleybol Şampiyonası’nda Türk millî takımının kadrosunda şu voleybolcular bulunuyordu : Bahar Mert, Esra Gümüş, Sinem Akap, Özlem Özçelik, Aysun Özbek, Natalia Hanikoğlu, Mesude Kuyan, Pelin Çelik, Çiğdem Can Rasna, Gülden Kayalar, Seda Tokatlıoğlu ve Neslihan Demir Darnel. Türkiye'nin antrenörlüğünü Halil Reşat Yazıcıoğulları yapmaktaydı. 2005 yılında Türk millî takımı ilk kez eleme oynamadan Avrupa şampiyonasına katıldı. Hırvatistan’da yapılan bu şampiyonada üç galibiyet, dört yenilgi alarak on iki takım arasında altıncı sıraya yerleşti. Sonraki şampiyona 2007 yılında Belçika ve Lüksemburg’da yapıldı. Bu şampiyonaya da eleme maçları yapmadan katılan Türkiye, iki galibiyet ve dört yenilgi aldı ve on altı takım arasında onuncu olabildi. Türk millî takımı 2009 Avrupa Şampiyonası’na katılabilmek için 2001’den sonra yeniden eleme maçları oynamak zorunda kaldı. F Grubunda İsrail, Yunanistan ve Karadağ ile eşleşen millî takım, Netaniya ve Giannitsa’da yapılan maçlar sonucunda tek yenilgi, beş galibiyet ve on bir puanla grubunu ilk sırada bitirdi ve şampiyonaya katılmaya hak kazandı. Polonya’da yapılan 2009 Avrupa Şampiyonası’nda İtalya, Almanya ve Fransa ile birlikte B grubunda yer alan millî takım, Fransa maçını 3-0 kazandıktan sonra İtalya maçını 3-0, Almanya maçını 3-2 kaybedince grubunda üçüncü olarak ikinci tur gruplarına yükseldi. F Grubunda yer alan Türkiye, D grubundan gelen Sırbistan’ı 3-1, Azerbaycan’ı 3-1 ve Çek Cumhuriyeti’ni 3-0 yenerek grubunda üçüncü sırayı aldı ancak yarı finale yükselme şansını kaybetti. Yarı finale yükselemeyen takımlar arasında sırasıyla puan, set ve sayı averajına bakılarak yapılan sıralamada Türk millî takımı 5. oldu. 2011 Avrupa Şampiyonası’nda ise Türkiye 3. olarak Avrupa Şampiyonaları tarihinde ikinci madalyayı kazandı. 2010 yılında Dünya Kadınlar Voleybol Şampiyonasında, millî takım Dünya 6.sı olup, tarihindeki en büyük derecelerinden birini gerçekleştirmiştir. Milletler Ligi 2018 yılında, 1993-2017 yılları arasında her yıl düzenlenen World Grand Prix'in yerini aldı. Türk millî takımı ilk kez 1-6 Mayıs 2012 tarihlerinde Ankara'da düzenlenen Olimpiyat Avrupa Kıta Elemesinde şampiyon olarak 2012 Olimpiyat Oyunlarına katılma hakkını kazandı. Altışar takımdan iki grupta yer alan 12 ülke arasında, hemen hemen tüm iddialı takımların bulunduğu B grubunda yer alan Türkiye 2 galibiyet ve 3 yenilgi alarak az farkla 5. oldu ve ilk 8 takım arasına kalamadı. Millî takım genel klasmanda 9. sırada yer aldı. Diştaş, Mut Diştaş, Mersin ilinin Mut ilçesine bağlı bir mahalledir. Mersin merkezine 193, Mut merkezine ise 33 km uzaklıktadır. Dıstaş'ın nüfusu 2012 rakamlarına gore 584 tü. Türkiye 20 yaş altı kadın millî voleybol takımı Türkiye genç kadın millî voleybol takımı Türkiye'nin genç voleybol millî takımı. İtalya'nın Foligno kentinde düzenlenen Avrupa Şampiyonasını 3. olarak bitirmiştir. Şampiyonada Türkiye ile birlikte finale kalan takımlar İtalya, Rusya, Sırbistan, Almanya, Polonya, Belçika ve Ukrayna idi. Genç voleybolculardan Naz Aydemir ve Serpil Ersarı turnuvada ödüle layık bulunan en iyi oyunculardan oldular. Yıldız millî takımın 1990 ila 1991 doğumlu voleybolculardan oluşan aday kadrosu Türkiye Voleybol Federasyonu'nca açıklanmaktadır. Takımın antrenörlüğünü Mehmet Bedestenlioğlu üstlenmiştir. Elbeyli, Mut Elbeyli, Mersin ilinin Mut ilçesine bağlı bir mahalledir.Köy Oğuzların,Bozok kolunun,Alkırevli boyuna mensup ELBEYLİ Türkmen aşiretine mensup yörükler tarafından kurulmuştur. Bu aşirete ait Sivas, Kilis, Bursa,Erzurum, Mersin, Mardin, Gaziantep ile Suriye'nin değişik yerlerinde yerleşimler mevcuttur. Mersin merkezine 160, Mut merkezine ise 5 km uzaklıktadır. ElmapÄ±nar, Mut Elmapınar, Mersin ilinin Mut ilçesine bağlı bir mahalledir. Mersin merkezine 200, Mut merkezine ise 40 km uzaklıktadır. EsenÃ§ay, Mut Esençay, Mersin ilinin Mut ilçesine bağlı bir mahalledir. Mersin merkezine 172, Mut merkezine ise 7 km uzaklıktadır. Josef Terboven Josef Antonius Heinrich Terboven (d. 23 Mayıs 1898, Essen - ö. 8 Mayıs 1945, Norveç), Nazi Partisi lideri ve Nazi Almanyası'nın Norveçi işgali sırasındaki valisiydi (Reichskommissar). 1923 yılında 25.247 üye numarası ile NSDAP'ye girdi ve Münih'te başarısız Birahane Darbesi'ne katıldı. 1925 yılında işten edilmeden önce birkaç yıl için bir bankada iş buldu. Nazi partisi için tam zamanlı olarak çalışmaya başladı. Essen'de parti teşkilatının kurulmasına yardımcı oldu ve 1928 yılında Essen Gauleiter'ı oldu. 1925'te Sturmabteilung'un bir parçasıydı. 29 Haziran 1934 tarihinde Joseph Goebbels'in eski sekreteri ve metresi Ilse Stahl ile evlendi. Adolf Hitler düğünde şeref konuğu oldu. 1935 yılında "Oberpräsident der Rheinprovinz" yapıldı ve acımasız bir yönetici olarak ün kazandı. 24 Nisan 1940 tarihinde Norveç Reichskommissar'ı yapıldı. Eylül 1940 yılında Skaugum'da Norveç veliaht prensi'nin evine taşındı ve Stortinget'te (Norveç parlamentosu binası)nı merkez yaptı. Bir diktatör gibi Norveç'e hükmetti. Norveç'te konuşlu 400.000 düzenli Alman Ordusu kuvveti üzerinde otoritesi yoktu. 800 tanesi gizli polis olan 6000 kişilik bir kuvvete komuta etti. Norveçliler tarafından nefret edildi ve diğer Almanlar arasında zalimlikleri yüzünden küçük bir saygınlık kazandı. Hatta Goebbels, günlüğünde Norveçlilere karşı Terboven'in "zorbalık taktikleri" diyerek öfke gösterdi. Quisling hükûmeti düştükten sonra bile 1945 yılına kadar Norveç Komiseri olarak kaldı. 1943'ten itibaren savaşın gidişatı Almanya'nın aleyhine döndü. Savaşın sonunda Almanya'nın teslim duyurusu ile, Norveç Veliaht Prensi Haakon ve eşinin resmi konutu Skaugum'un yakınında sığınakta 50 kg dinamit patlayıcı ile 8 Mayıs 1945 tarihinde intihar etti. Daha önce kendisini vurarak intihar eden SS ve Polis Lideri ve Norveç'te bütün SS askerlerinin komutanı Obergruppenführer Wilhelm Rediess cesedinin yanında ölmüştür. Osmanlı İmparatorluğu'nun isimleri Anadolu Selçuklu Devleti hükümdarı I. Alaeddin Keykubad tarafından Anadolu'ya yerleştirilen Kayı boyunun zaman içerisinde güçlenmesiyle Osmanlı İmparatorluğu oluşmuştur. Osmanlı İmparatorluğu da farklı dönemlerde farklı ülkelerde farklı isimlerle anılmıştır. Osmanlı Beyliği'nin Osman Gazi döneminde devlet halini aldığı kabul edilir. Wilhelm Rediess Wilhelm Rediess (d. 10 Ekim 1900 – ö. 8 Mayıs 1945), II. Dünya Savaşı'nda Norveç'in Alman işgali sırasında SS ve Polis Lideri (SS-Obergruppenführer). 22 Haziran 1940 tarihinden 1945 yılında ölümüne kadar da Norveç'te konuşlanan tüm SS askerlerinin komutanıydı. Wilhelm Rediess okuldan sonra elektrikçi oldu. Haziran 1918 - Kasım 1918 arası I. Dünya Savaşı'nın sonuna kadar bir piyade olarak görev yaptığı Alman ordusuna yazıldı. Daha sonra 1929'daki Alman ekonomik krizinde işini kaybetmesine kadar bir elektrikçi olarak çalıştı. Rediess Mayıs 1925 yılında SA'ya katıldı ve Aralık 1925'te Nazi Partisi üyeliğine kabul edildi. 1927 yılında Düsseldorf SA firması liderliğindeki 1930 yılında SS birimine nakledildi ve hızla 1935 yılında Korgeneral (SS-Obergruppenführer) rütbesine ulaştı. Rediess, Prusya Alman ırkçı yasalarını uygulamaya Doğu Prusya Yahudilerinin sürgüne gönderilmesini denetlemekten sorumlu olmuştu. Rediess'e 1.558 Yahudiyi göçe zorlayarak yok edilmesi görevi verildi. Rediess'in yaptığı girişim takdir edildi ve ödül olarak Norveç'te SS birlik komutanlığı verildi. Mart 1941 yılında Rediess, Norveç Alman Lebensborn programı uyguladı. Bu program genelde SS birlikleri tarafından "saf ırk" Aryan çocukların, üretimi teşvik etti. Sonuçta, 8.000 çocuk, bu programın himayesinde doğmuştur. Savaşın sonunda Almanların yenilgisi ve teslim olmasından sonra 8 Mayıs 1945'te intihar etti. Azerbaycan vatandaşlarının tabi olduğu vize uygulamaları Henley Vize Kısıtlamaları Endeksinin 2016 yayınına göre Azerbaycan vatandaşları umumi Azerbaycan pasaportu ile sınır kapısında vize alarak veya vizesiz 62 ülkeye seyahat edebilirler, ve bunlardan 31'ine vizesiz girebilirler. Azerbaycan vatandaşlarına vize uygulamayan ya da ülke girişinde sınırlı süreyle veya süresiz giriş izni (vize) veren ülkeler: TÃ¼lay Uyar Tülay Uyar (d. 1977, Almanya), Türk soprano, operacı, eğitimci. Güzel Sanatlar Lisesi Piyano Bölümü’nde okurken müzikallerde de oynadı. Sesinin güzelliği fark edilince Milliyet Gazetesi'nin tertiplediği ses yarışmasına katılarak birinci oldu. Devlet Sanatçısı Suna Korat’tan özel dersler alan Tülay Uyar, öğretmeninin Bilkent Üniversitesi'nde öğretmenliğe başlamasıyla kendisi de aynı üniversiteye girdi ve Bilkent Üniversitesinden mezun oldu. Viyana Müzik Akademisi'nden burs kazanarak okuyan sanatçı daha sonra Mimar Sinan Üniversitesi’nde yüksek lisansını tamamlayarak İstanbul Devlet Opera ve Balesi’nde çalışmaya başladı. Salzburg, Londra, Köln ve farklı ülkelerde çok değerli öğretmenlerden eğitim alan Tülay Uyar, Londra ve İtalya'da da kurslara katıldı. Yurt dışında 35'ten fazla ülkede konser verdi. 2003 yılında Taksim ve Zekeriyaköy'de okullar açarak müzik eğitimleri vermeye başladı. Seslendirme de yapan sanatçı, Walt Disney şarkılarının hemen hemen tamamını seslendirmekte, bunun yanı sıra Londra'da Albüm çalışması da yapmaktadır. Albümü, Londra'nın en önemli müzik mağazası olan Dress Circle’da, 2011 Ocak ayı sonrasında satışa çıkıyor. EÅŸlik biti Eşlik biti, ikili gösterimdeki bir sayıda 1’lerin toplamının her zaman tek (ya da çift) olmasını sağlayacak şekilde sözcüğe eklenen bit. Veri iletiminde eşlik biti kullanılarak çok güvenilir olmayan hata denetimleri yapılabilir. Bunun nedeni, bu yönteminin iletilen sayıda iki bit birden bozulmaya uğrarsa bunu tespit edememesidir. Veri iletiminde herhangi bir nedenle hata olursa, hedef bilgisayar eşlik bitine bakarak bunu anlar. Bu kontrolde hangi bitin hatalı olduğunu anlama imkânı yoktur. Bu yüzden veri parçası tamamen ihmal edilir ve hedef, kaynaktan verinin tekrar gönderilmesini talep eder. Gürültülü bir iletim ortamında bu yöntemle verinin iletilmesi çok uzun zaman alabilir veya hiç gerçekleşmeyebilir. Fakat yalnızca bir bit kullanarak hata kontrolü yapması bu yöntemi avantajlı kılar. Eşlik biti, 7 bit içeren ASCII karakterlerinde kullanılır. Eski Yazlar Eski Yazlar, Yaşar'ın 2010 tarihli sekizinci albümüdür. Bu albümünde 8 şarkı ile 1 Bonus Track bulunmaktadır. Mağusa Kapısı Mağusa Kapısı veya Porta Giuliana, Lefkoşa surlarında bir kapı. Mağusa, Karpaz, Larnaka ve Limasol'dan gelen yollar bu kapıda birleşir ve bu kentlerden gelenler şehre bu kapıdan girerlerdi. Lefkoşa'nın en güçlü kapısı olup Venedikliler döneminde ana kapısı olarak kullanılmaktaydı. Kapı günümüzde iyi korunmuş bir durumdadır. Kapı Venedikliler tarafından inşa edilmiş olup, kapıya 1567 yılında Lefkoşa surlarını yapan komutan ve mühendis olan Kont Giulio'nun adı verildi. Daha sonra, Osmanlılar tarafından "Taht-el kale" (Alçak Hisar) adıyla anıldı. Venedik döneminde halk arasında "Porta di Sotto" (Alçak Kapı) adıyla da bilinmekteydi. Bunun sebebi, kapının eğimidir. Kapının içerisinin rakımı 137 m iken dışarısının rakımı 132.6 m'dir. Kapı 10.96 metre çapında küresel bir kubbeye sahiptir. Kapının üzerinde 1821 yılında yazılmış, üzerinde II. Mahmud'un tuğrası olan bir yazıt mevcuttur. 1945 yılında kapıyı araç trafiğine açmak için bazı düzenlemeler yapılmıştır. Paradoxides Paradoxides, Arthropoda (eklembacakl覺lar) filumunda bulunan trilobitler s覺n覺f覺nda yer alan bir fosil cinsidir. Paradoxides genusu 1822 yılında Fransız bilim adamı Alexandre Brongniart tarafından isimlendirilmiştir. Orta Kambriyen jeolojik devrini karakterize eder. Zehir Gibi Zehir Gibi, Zeynep Dizdar'ın 20 Ağustos 2005'te çıkardığı İlle de Sen albümünün ilk single'ıdır. Şarkının sözü ve müziği Zeynep Dizdar'a, düzenlemesi ise Ozan Çolakoğlu'na aittir. Dizdar'ın sekiz yıllık müzik yaşamına ara vermesinin ardından çıkardığı ilk single olduğu için büyük bir etki yaratmış olan şarkı, uzun süre listelerin zirvelerinde yer almıştır. Zehir Gibi'nin klibi Tülay İpak yönetmenliğinde üç farklı mekanda çekilmiştir. Dizdar klipte birbirinden farklı kostümler giymiştir. Ayrıca Dizdar klipte bir karavan kullanmaktadır. Bir süre hayranlarının dilinde Karavancı Kız olarak anılmıştır. İlle de Sen (şarkı) İlle de Sen, Zeynep Dizdar'ın 20 Ağustos 2005'te çıkardığı İlle de Sen albümünün ikinci single'ıdır. Şarkının sözü ve müziği Ümit Sayın'a, düzenlemesi ise Ozan Çolakoğlu'na aittir. İlle de Sen'in klibi Tülay İpak yönetmenliğinde stüdyoda çekilmiştir. Zeynep Dizdar klipte birbirinden farklı kostümler giymiştir. Dizdar'a klipte bir erkek oyuncu eşlik etmiştir. Ayrıca, bu klipte Zeynep Dizdar DJ olmuştur. Yok Yok (şarkı) Yok Yok, Zeynep Dizdar'ın 20 Kasım 2005'te çıkardığı İlle de Sen albümünün üçüncü single'ıdır. Şarkının sözü ve müziği Zeynep Dizdar'a, düzenlemesi ise Ozan Çolakoğlu'na aittir. Yok Yok'un klibi Tülay İpak yönetmenliğinde birbirinden farklı mekanlarda çekilmiştir. Dizdar klipte birbirinden farklı kostümler giymiştir. Nerede Olursan Ol Nerede Olursan Ol, Zeynep Dizdar'ın 20 Haziran 1998'te çıkardığı Yolun Açık Ola albümünün ikinci single'ıdır. Şarkının sözü ve müziği Ümit Sayın'a, düzenlemesi ise Ozan Çolakoğlu'na aittir. Yolun Açık Ola (albüm) Yolun Açık Ola, Zeynep Dizdar'ın 22 Ekim 1997'de İstanbul Plak'tan çıkan ilk stüdyo albümüdür. Zeynep Dizdar'ın profesyonel müzik yaşamına adım attığı ilk albümüdür. Albümde 8 şarkı bulunmaktadır. Albümün çıkış parçası "Vazgeç Gönül"'dür. Bu şarkı uzun yıllar zirvelerde oynamıştır. Diego Contento Diego Armando Contento (d. 1 Mayıs 1990, Münih), Alman futbolcudur. Ligue 1 ekiplerinden Bordeaux'da forma giymektedir. Contento'nun ailesinin kökeni İtalya'nın Napoli kentine dayanmaktadır. Adaşı Maradona gibi solak olan ve hem sol bekte hem de orta sahanın solunda oynayabilen Contento internet sitesinde, Napoli kökenli ailesinin Maradona'ya olan hayranlıklarından ötürü kendi adını "Diego Armando" olarak konulduğunu belirtmektedir. Ağabeyleri Vincenzo ve Domenico Bayern altyapısında oynamaktadırlar. Futbola Bayern Münih'te 5 yaşında başlayan Contento, A takıma yükselene kadar kulübün çeşitli kategorilerindeki takımlarında oynadı. Contento profesyonel kariyerine 2009'da Bayern Münih'in as takımında yarım kontratlı olarak başladı, ilk maçına Bundesliga (Avusturya) şampiyonu Red Bull Salzburg'a karşı çıktı, 2. yarıda Edson Braafheid'ın yerine girerek. Bundesliga'daki ilk maçına ise Ağustos 2009'da FSV Mainz ile yapılan maçta sonradan girerek forma giydi. 2009-10 UEFA Şampiyonlar Ligi kadrosuna da alınan Contento, 26 numarayı girdi. Şubat 2010'da, kısa bir süre içinde David Alaba ve Mehmet Ekici ile birlikte rezerv takıma düşürüldü. Contento 13 Ocak 2010'da FC Bayern München ile profesyonel tam kontrat imzaladı. 10 Şubat 2010'daki, DFB-Pokal'de SpVgg Greuther Fürth maçında 59. dakikada Anatoliy Timoşçuk'un yerine oyuna girdi. Contento ilk UEFA Şampiyonlar Ligi maçına Fiorentina karşısında 2.yarıda Daniel Van Buyten'in yerine oyuna dahil oldu ve ilk Bavarian Derbisi maçında 1. FC Nürnberg'e karşı, Van Buyten'in sakatlığında oynadı. Hamburg ve 1. FC Köln maçlarına da ilk 11'de başladı ama sakatlanarak yerini David Alaba'ya bıraktı. 21 Nisan 2010'da Bayern'in UEFA Şampiyonlar Ligi, Olympique Lyonnais'a karşı yarı final ikinci maçında da ilk 11'de kendine yer buldu. 27 Mayıs 2010'da, Contento Allianz Arena'da kontratını 2013'e kadar uzattı. Contento 2010-11 sezonuna Bayern Münih'in as takımında başladı. 11 Ağustos 2014 tarihinde Fransa Ligue 1 ekiplerinden Bordeaux ile 4 yıllık sözleşme imzalandı. Bonservis bedeli açıklanmadı. Contento İtalya yerine Almanya'yı seçerek 17 Yaş Altı ve 20 Yaş Altında oynadı. Contento Eylül 2010'da Almanya 21 Yaş altına seçildi ama maçlarda oynayamadı. Dünya İletişim Ödülleri Dünya İletişim Ödülleri (), küresel telekom operatörleri arasında mükemmeliyet tanımak amacıyla 1999 yılında verilmeye başlandı. Ödül töreni, "Total Telecom" ve bu firmanın sahibi "Terrapinn" tarafından organize edilmektedir. 2008'de 10. yılı kutlanan organizasyonda, 2010'da 17 ayrı kategoride ödül dağıtılmıştır. "2010'da ödül dağıtılan 17 kategori şunlardır:" Kazuhiro Murata Kazuhiro Murata (12 Mayıs 1969) eski Japon futbolcu ve teknik direktör. Murata, profesyonel futbol kariyerine nokta koyduktan sonra 21 ve 18 yaş altı takımları çalıştırmıştır. Russell Westbrook Russell Westbrook Jr (d. 12 Kasım 1988, Long Beach, Kaliforniya), Amerikalı profesyonel basketbol oyuncusudur. National Basketball Association (NBA) takımlarından Houston Rockets'da forma giymektedir. 1.91 boyunda, 91 kg ağırlığında bulunan Westbrook, Oyun kurucu pozisyonunda görev almaktadır. Kariyeri boyunca bir NBA En Değerli Oyuncu Ödülü iki kez NBA Sayı Krallığı, iki NBA All-Star Maçı MVP Ödülü ve bir kez'de Olimpiyat altın madalya'sı kazandı, ayrıca beş kez NBA All-Star Maçı'na, dört kez NBA Yılın İkinci Beşi'ne ve ilk sezonunda NBA Yılın Birinci Çaylak Beşi'ne seçildi. Ayrıca 2016-17 sezonunda MVP ödülü ve 42 triple-double yaparak Oscar Robertson'a ait olan rekoru kırıp; Oscar Robertson ile beraber NBA tarihinde bir normal sezonda triple-double ortalaması yakalamış tek oyuncudur. Lise kariyerinin ardından kolej kariyerini 2006-2008 yılları arasında UCLA'da sürdüren Westbrook, katıldığı 2008 NBA Draftı'nda Seattle Supersonics tarafından dördüncü sıradan draft edildi. Takımı SuperSonics draftın ardından Oklahoma şehrine taşındı ve adı Oklahoma City Thunder olarak değiştirildi. Westbrook, 2012 yılında takımıyla beraber kariyerinde ilk kez NBA Finalleri'ne yükseldi, ancak Miami Heat'e beş maç sonunda 4-1 kaybettiler. 4 Aralık, 2015 tarihinde oynanan Indiana Pacers karşılaşmasında 54 sayı atarak kariyer rekorunu kırdı. ABD millî takımında da forma giyen Westbrook, A millî takıma ilk kez 2010 FIBA Dünya Basketbol Şampiyonası'nda çağrıldı ve turnuvada altın madalya kazandı. 2012 Yaz Olimpiyatları'nda da on iki kişilik turnuva kadrosunda yer aldı ve bir kez daha altın madalya kazanma başarısı gösterdi. Westbrook, Long Beach, Kaliforniya'da Russell Westbrook Sr. ve Shannon Harton'un bir çocuğu olarak dünyaya geldi. Ancak Hawthorne, Kaliforniya'da büyüdü, ayrıca kendisinden küçük, Raynard adından bir kardeşi bulunmaktadır. 2014 yılında yaptığı bir açıklamada çocukken en sevdiği oyuncunun Magic Johnson, tuttuğu takımın ise Los Angeles Lakers olduğunu söyledi. Westbrook'un ortaokul dönemlerinde zamanını geçirdiği Khelcey Barrs adında lise ikinci sınıfa giden bir çocukluk arkadaşı bulunmaktaydı ve Barrs 1.83'lük boy, 90 kg'lik fiziksel özellikleriyle daha o zamandan büyük kolej takımlarının ilgisini çeken bir Kısa forvet oyuncusuydu. Ancak arkadaşı 2004 yılındaki bir basketbol maçı sonrasında kardiyomegali geçirerek hayatını kaybetti. Lise kariyerine 2002 yılında Leuzinger Lisesi'ne katılarak başladı ve buraya katıldığında 1.72 boyunda, 63 kg ağırlığındaki çaylak bir Point gard olan Westbrook, lisedeki üçüncü senesine kadar okulun takımında forma giymedi. Lisedeki üçüncü yılı öncesinde okulun resmi takımına katılması için mektup almaya başladı ve aynı senenin yaz aylarında 6'3 inch yani (1.90) m boy'a ulaşarak kendisi için ilerideki yetişkin boyuna ulaştı. Lisedeki üçüncü yılıyla beraber takıma katılan Westbrook, istatistiksel olarak patlamasını son senesinde maç başına 25.1 sayı, 8.7 ribaund, 3.1 top çalma ve 2.3 asist ortalamalarıyla oynayarak gerçekleştirdi. Ayrıca sezonda %57 üç sayılık atış, %76.0 iki sayılık atış toplam on dört kez double-double yapıp sekiz kere 30 ve üstü sayı atma istatistikleri tutturmasının yanında 6 Ocak, 2006'da Carson'a karşı kariyerinin en yükseği olan 51 sayı attı. UCLA Bruins'in koçu Ben Howland takımının Oyun kurucu'su Jordan Farmar'ın NBA Draft'ına katılacağını açıklaması nedeniyle kendisine UCLA'de oynaması karşılığında burs teklif edene kadar yüksek kolej basketbol programlarının ilgisini çekmeyen Westbrook, bu teklifi kabul ederek UCLA'nın yolunu tuttu. Westbrook, UCLA kariyeri boyunca 0 numaralı formayı giydi. Kolej'deki ilk senesinde Darren Collison'ın yedeği olarak takımda yer alıp kenardan oyuna girip savunmayı yükseltmesi ve enerji getirmesi amacı ile oynatıldı. Maç başına 3.4 sayı, 0.8 ribaund ve 0.7 asist ortalamalarına sahip olduğu sezonda takımı Final-Four'a kadar gelse de yarı finalde daha sonra şampiyon olacak olan Florida Gators'a elendi. Westbrook, ikinci sezonunda ise takımın ilk beş Oyun kurucu'su Darren Collison'ın sakatlığı sonrasında takımla ilk beş başlayıp maç başına 12.7 sayı, 3.9 ribaund, 4.7 asist, 1.6 top çalma ortalamaları tutturdu. Gösterdiği performansla sezon sonunda Pasifik Konferansı'nda yılın savunma oyuncusu seçilmesinin yanında en iyi savunma beşi'ne ve turnuvanın en iyi üçüncü beşi'ne seçildi. UCLA bu sezonda bir kez daha Final-Four'a yükselse de yarı finalde bu sefer Memphis'e 78-63 yenilerek elendi. Westbrook, NCAA'de iki sezon oynadıktan sonra kalan iki senesinden feragat edip UCLA'dan ayrılıp 2008 NBA Seçmeleri'ne katılma kararı aldı. Westbrook, 2008 NBA Seçmeleri'nde birinci tur dördüncü sıradan Seattle SuperSonics takımı tarafından draft edildi. 5 Temmuz tarihinde takımıyla sözleşme imzaladı. Aynı yaz Sonics takımı Oklahoma City şehrine taşınıp adı Oklahoma City Thunder olarak değiştirildi ve renkleri mavi, turuncu ve sarı oldu. Westbrook, NBA'deki ilk resmi maçına 30 Ekim günü oynanan Milwaukee Bucks maçında çıktı ve 98-87 yenildikleri karşılaşmada 13 sayı, 4 ribaund, 4 asist ile oynadı. 2 Mart, 2009 günü oynanan Dallas Mavericks karşılaşmasında 17 sayı, 10 ribaund ve 10 asist ile oynayarak kariyerinin ilk triple double'nı yaparken takımı maçı 96-87 kazandı. Bu performansıyla NBA tarihinde Chris Paul'dan bu yana ilk ayrıca Sonics/Thunder takımları tarihinde Art Harris ve Gary Payton'den sonra çaylak yılında triple double yapmayı başaran üçüncü oyuncu oldu. Westbrook, ayrıca Aralık ve Şubat aylarında gösterdiği performansla Batı Konferansı'nda iki kez Ayın Çaylağı Ödülü'nü kazandı. 2009 NBA All-Star kapsamında düzenlenicek olan Smaç Yarışması'na katılmak için başvuru yaptı, fakat Portland Trail Blazers'ten Rudy Fernández'e karşı oy azlığı nedeniyle seçilemedi. All-Star Çaylaklar Maçı'nda oynaması için UCLA'dan eski sınıf arkadaşı Kevin Love ile birlikte seçildi ve karşılaşmada 12 sayı, 1 ribaund, 1 asist ile oynadı. Westbrook, çaylak sezonunu maç başına 15.3 sayı, 5.3 asist ve 4.9 ribaunt ortalamaları ile tamamlarken sezon sonunda Yılın Birinci Çaylak Beşi'ne seçildi. Yılın Çaylağı Ödülü oylaması sıralamasında Derrick Rose, O.J. Mayo ve Brook Lopez'den sonra dördüncü sırada yer aldı. NBA'deki ikinci sezonunda takımının oynadığı tüm maçlarda ilk beş çıkan Westbrook, 4 Nisan, 2010 tarihinde oynanan Minnesota Timberwolves maçında 10 sayı ile birlikte kariyer rekoru olan 16 asist ile oynadı ve Thunder karşılaşmadan 116-108 galip ayrıldı. 2009-10 normal sezonunu maç başına 16.1 sayı, 8.0 asist, 4.9 ribaunt ve 1.3 top çalma ortalamalarıyla tamamladı. Takımıysa önceki sezonki galibiyet sayısından iki kat daha fazla maç kazanma oranıyla 50-32'lik bir derece elde ederek konferansını sekizinci sırada tamamlayıp tarihin en büyük geri dönüşlerinden birine imza attı ve yeni adıyla ilk kez play-off'lara kaldı. Ancak play-off ilk turunda sezonun nihai şampiyonu Los Angeles Lakers'a beş maçlık seri sonucu 4-1 elendiler. Elenmelerine rağmen, bu genç takım basketbol analistçileri tarafından gelecekte şampiyon olma ihtimali yüksek olan bir takım olarak nitelendirildi. Westbrook'sa Lakers serisinde normal sezonun üstünde bireysel istatistikler sergileyerek maç başına 20.5 sayı, 6.0 ribaund, 6.0 asist ve 3.2 top çalma ortalamaları ile mücadele etti. Westbrook, 26 Kasım, 2010 tarihinde oynanan Indiana Pacers maçında takımı 110-106 kazanırken 43 sayı atarak kariyer rekorunu kırdı. 1 Aralık'taki New Jersey Nets karşılaşması tam üç kez uzatmaya gidip 123-120 kazanırlarken 38 sayı, 9 asist'inin yanına kariyer rekoru olan 15 ribaund ekledi. Westbrook, NBA baş antrenörleri tarafından yapılan oylama sonucunda 2011 All-Star Maçı'nda oynaması için seçildi. Bu onun kariyerindeki ilk All-Star'ı oldu, karşılaşmada Batı Konferansı yedeklerinde yer alırken 12 sayı, 5 ribaund ve 2 asist ile oynadı. Westbrook, 2010-11 normal sezonunu maç başına 21.9 sayı, 8.2 asist, 4.6 ribaund, ve 1.9 top çalma ortalamalarıyla tamamlarken kariyerinde ilk kez Yılın İkinci Beşi'ne seçildi. Thunder, sezonu 55-27'lik dereceyle konferansında dördüncü sırada yer alarak tamamladı. Play-off'larda ilk turda Denver Nuggets'ı 4-1, yarı finalde Memphis Grizzlies'ı 4-3 ile eleselerde konferans finalinde sezonun nihai şampiyonu Dallas Mavericks'e 4-1 mağlup olarak elendiler. Play-off genelinde maç başına 23.8 sayı, 5.4 asist ve 6.4 ribaund ortalamalarıyla mücadele eden Westbrook, sezonu noktaladı. 19 Ocak, 2012 tarihinde takımıyla olan sözleşmesini 80 milyon dolar karşılığında beş yıl daha uzattı. Westbrook, lokavt nedeniyle kısaltılan 2011-12 sezonunda da baş antrenörler tarafından 2012 All-Star Maçı'nda oynaması için seçilerek üst üst'e ikinci kez All-Star oldu. 23 Mart tarihinde oynanan Minnesota Timberwolves karşılaşmasında 45 sayı atarak kariyer rekorunu kırdı ve takımı iki kez uzatmaya giden maçı 149-140 kazandı. Normal sezonu maç başına 23.6 sayı, 5.5 asist, 4.6 ribaunt ve 1.7 top çalma ortalamalarıyla tamamladı ve üst üste ikinci kez Yılın İkinci Beşi'ne seçildi. Thunder, ise sezonda 47 galibiyet alarak konferansı'nda ikinci sıradan play-off'lara girdi. Play-off'lar genelinde maç başına sırasıyla 28.5 sayı ve 23.1 sayı ortalamaları tutturan Kevin Durant ve Westbrook'un önderliğindeki Thunder, ilk turda Dallas Mavericks'i 4-0, yarı final'de Los Angeles Lakers'ı 4-1 ve konferans finalinde ise 2-0 geriye düştüğü San Antonio Spurs serisini altı maç sonunda 4-2 yenerek konferans şampiyonu oldu ve yeni adıyla ilk kez NBA Finalleri'ne yükseldi. Westbrook, finalde eşleştikleri Miami Heat'e karşı serinin birinci maçından 105-94 galip ayrılırlarken 27 sayı ve 11 asist ile oynadı, ayrıca bu performansıyla NBA tarihinde final serisi ilk maçında 25+ sayı, 10+ asist barajını geçen Michael Jordan'dan bu yana ilk oyuncu oldu. Serideki dördüncü karşılaşmada 104-98 kaybederlerken 43 sayı atarak play-off kariyer rekorunu kırdı. Beşinci maç'ta 121-106 yenilen Thunder, seriyide 4-1 kaybetti ve böylece şampiyon Miami Heat oldu. 2012-13 sezonunda Westbrook, 7 Aralık tarihinde oynanan Los Angeles Lakers maçının ilk çeyreğinde 27 sayı atarak bir çeyrekte en fazla sayı attığı ve maç genelinde beş üçlükle kariyerinin en fazla üçlük attığı maçını çıkardı. Ayrıca bu yıl üst üste üçüncü kez 2013 All-Star Maçı'na seçildi. Westbrook, normal sezonu maç başına 23.2 sayı, 7.4 asist, 5.2 ribaund ve 1.8 top çalma ortalamalarıyla tamamlamasının yanında üst üste üçüncü kez Yılın İkinci Beşi'ne seçildi. Takımıysa toplam 60 galibiyet aldığı sezonu yeni adıyla ilk kez konferans birincisi olarak tamamladı ve play-off'lara girdi. İlk turda Houston Rockets ile eşleşirlerken 24 Nisan günü oynanan serinin ikinci karşılaşmasında Patrick Beverley onun topunu çalmak için hamle yapınca çarpıştılar ve Westbrook dizinden sakatlandı. Dizindeki ağrılar'dan rahatsız olmasına rağmen maça devam etti ve karşılaşmayı 29 sayı ile tamamladı. Ertesi gün dizindeki ağrılar şiddetlenince tetkikler yapıldı ve menisküs'ünde yırtık olduğu tespit edildi. Westbrook, bu nedenle 27 Nisan, 2013 tarihinde ameliyat oldu ve play-off'ları kapattığı açıklandı. Thunder, onun yokluğunda ilk turda Rockets'ı 4-2 ile geçse de ikinci turda eşleştiği Memphis Grizzlies'e 4-1 elenerek play-off'lara veda etti. 2013-14 sezonunun başlamasından önce Westbrook, sakatlığı sebebiyle sağ dizinden ikinci bir ameliyat daha geçirdi. Normal sezondaki ilk iki karşılaşmayı kaçırdıktan sonra, 11 Kasım'daki 103-96 kazandıkları Phoenix Suns maçıyla sahalara geri döndü. 25 Aralık tarihinde noel günü kapsamında oynanan New York Knicks karşılaşmasında 123-94 kazanırlarken 14 sayı, 13 ribaund, 10 asist ile oynayarak NBA tarihinde bir noel günü maçında triple-double yapan sekizinci oyuncu oldu. Westbrook'un noel maçının ertesi gününde sağ dizinden tekrar sakatlandığı ve ameliyat olup All-Star arası sonrasına kadar sahalardan uzak kalacağı açıklandı. Onun sakatlığına rağmen takımı Thunder, ESPN yorumcusu Kevin Pelton'a göre modern çağda "eşi benzeri görülmemiş" bir sezon geçiren Durant'in performansıyla bu süreçte zirve sıralardan kopmadı. Westbrook, 21 Şubat'ta oynanan Miami Heat maçıyla sahalara geri döndü. 4 Mart tarihinde 125-92 kazandıkları Philadelphia 76ers maçında 20 dakika içinde 13 sayı, 14 asist ve 10 ribaunt ile sezonda ikinci kez triple-double yaptı. Ayrıca bu performansıyla NBA tarihinin en hızlı ikinci triple-double'ını gerçekleştirmiş oldu. Thunder, normal sezonu 59 galibiyet'le konferansını ikinci sırada tamamlarken Westbrook, maç başına 21.8 sayı, 5.7 ribaund ve 6.9 asist ortalamalarıyla oynadı. Takımıyla play-off'larda ilk turda Memphis Grizzlies'ı 4-3, yarı finalde Los Angeles Clippers'ı 4-2 ile geçtikten sonra konferans finalinde normal sezonu birinci sırada bitiren San Antonio Spurs ile eşleştiler. Serideki dördüncü karşılaşmayı kazanmalarının yanında Westbrook, 40 sayı, 5 ribaunt, 10 asist ve 5 top çalma ile oynayarak bu istatistikleri bir play-off maçında gerçekleştiren Michael Jordan'dan bu yana ilk oyuncu oldu. Thunder, nihai NBA şampiyonu olucak olan Spurs'e seriyi altı maç sonunda 4-2 kaybederek elendi. Westbrook, play-off'larda 26.7 sayı, 8.1 asist, 7.3 ribaund ortalamalarıyla oynayarak NBA tarihinde play-off'larda en az 26 sayı, 8 asist ve 7 ribaund ortalaması tutturan ve 1964 yılında bunu gerçekleştiren Oscar Robertson'dan bu yana ilk oyuncu oldu. 2014-15 sezonunu 29 Ekim günü 106-89 kaybettikleri Portland Trail Blazers maçıyla açan Westbrook, bir sonraki gün oynanan Los Angeles Clippers maçında sağ elini kırarak sakatlandı. Böylece sezon öncesinde sağ ayağından sakatlananan ve 4-6 hafta arası sahalardan uzak kalıcağı açıklanan Durant'in yanına katıldı. Westbrook, 28 Kasım günü oynanan New York Knicks maçında dönmeden önce takımı o ve Durant'in yokluğunda 4-12'lik bir derece elde etti. Westbrook, geri dönüşünün ilk maçında takımıyla 105-78 kazanırlarken Knicks'e karşı 32 sayı, 8 asist ve 7 ribaund ile oynadı. 16 Ocak, 2015 günü oynanan Golden State Warriors maçında 127-115 kazanırlarken 17 sayı, 15 ribaund ve kariyer rekoru olan 17 asist ile kariyerinin dokuzuncu triple-double'nı gerçekleştirdi. Bu performansıyla bir maçta 15-15-15 barajlarını geçen tarihteki beşinci oyuncu oldu. Westbrook, 4 Şubat günü oynanan 102-91 kazandıkları New Orleans Pelicans maçında 45 sayı atarak kariyer rekorunu kırdı. İki gün sonra yine Pelicans ile oynanan karşılaşmada bu kez 116-113 yenilirlerken 48 sayı atarak kariyer rekorunu daha da geliştirdi. Bir önceki yıl sakatlığı nedeniyle forma giyemediği All-Star organizasyonunda 2015 yılında bu kez sahada yer aldı ve karşılaşmada Batı Konferansı kazanırken 41 sayı atarak MVP ödülü'nün sahibi oldu. Westbrook, ayrıca maçın ilk çeyreğinde 11 dakikada 27 sayı attı ve Wilt Chamberlain'in rekorunu kırıp NBA tarihinde All-Star maçının bir çeyreğinde en fazla sayı atan oyuncu oldu. 27 Şubat günü oynanan Portland maçında 40 sayı, 13 ribaund, 11 asist ile oynadı ve 2009 yılında üst üste üçüncü kez triple-double yapan LeBron James'ten sonra bu yana bunu gerçekleştiren ilk oyuncu oldu. Westbrook, Şubat ayını 31.2 sayı, 9.1 ribaund ve 10.3 asist ortalamaları ile tamamladı, ve bir takvim ayı içerisinde en az on karşılaşmada oynayıp maç başına 30 sayı, 9 ribaund ve 10 asist ortalamalarını geçen Oscar Robertson'dan sonra tarihteki ikinci oyuncu oldu. 4 Mart'ta oynanan Philadelphia 76ers maçında 49 sayı ile kariyer rekorunu geliştirirken, 16 ribaund ve 10 asist ile üst üste dördüncü triple-double'nı gerçekleştirdi ve takım maçtan uzatma sonucu 123-118 galip ayrıldı. 1989 yılında bunu gerçekleştiren Michael Jordan'dan bu yana üst üste dördüncü kez triple-double yapan ikinci oyuncu oldu, ayrıca bu Larry Bird'in 49 sayıyla yaptığı triple-double'dan beri en çok sayıyla gerçekleştirilen tarihteki ikinci triple-double oldu. 12 Nisan'da oynanan Indiana Pacers maçında 43'te 21 şut isabetiyle 54 sayı atarak bir kez daha kariyer rekorunu kırdı, fakat takımı maçı 116-104 kaybetti. Westbrook, 2014-15 normal sezonunu maç başına 28.1 sayı, 7.3 ribaund, 8.6 asist ortalamalarıyla tamamlayarak kariyerinde ilk kez sezonun Sayı Kralı oldu ve kariyerinde dördüncü kez Yılın İkinci Beşi'ne seçildi. Thunder'sa sezonda 45 galibiyet elde etti, fakat konferansını dokuzuncu sırada bitirerek play-off'lara son beş sezondan bu yana ilk kez kalamadı. 2015-16 sezonunu 28 Ekim günü 112-106 yendikleri San Antonio maçıyla açan Westbrook, bu karşılaşmada 33 sayı ve 10 asist ile oynadı. İki gün sonra oynanan ve iki uzatma sonunda 139-136 kazandıkları Orlando Magic maçında Westbrook 48, Durant'se 43 sayı attı ve böylece bu iki oyuncu NBA tarihinde Michael Jordan ve Scottie Pippen'dan bu yana bir maçta aynı takımda +40 sayı atan ilk ikili oldular. Westbrook, koç Mike Krzyzewski tarafından daha çok genç bir kadronun toplanıp All-Star oyunculara yer verilmeyen ABD millî takımının 2010 FIBA Dünya Basketbol Şampiyonası kadrosuna çağrılarak ilk kez millî takımda forma giyme şansı buldu. Millî formayla ilk resmi maçına 10 Ağustos'ta turnuvanın grup maçı olan Hırvatistan'a karşı çıktı ve 106-78 kazanırlarken 10 sayı kaydetti. Westbrook, takımıyla beraber ilk turları farklı galibiyetle sonucu zorlanmadan geçtikten sonra finalde ev sahibi Türkiye'yi 81-64 yendiler ve turnuvayı altın madalya ile noktaladılar. Turnuvayı maç başına 9.1 sayı, 2.6 asist ve 2.8 ribaund ortalamalarıyla tamamladı. Westbrook, Londra'da düzenlenen 2012 Olimpiyatları'nda da bir kez daha millî takımın on iki kişilik kadrosunda yer aldı. 3 Ağustos'ta oynanan grupların üçüncü maçında Nijerya'yı 156-73 mağlup ederlerken 21 sayı attı ve millî takımdaki kariyer sayı rekorunu kırdı. Bu turnuva finalinde Westbrook, millî takımıyla İspanya'yı 107-100 mağlup ederek bir kez daha altın madalya kazandı. Olimpiyatlar'da forma giydiği karşılaşmalarda maç başına 8.5 sayı, 1.6 asist ve 1.6 ribaund ortalamalarıyla mücadele etti. Westbrook, İspanya'da düzenlenicek 2014 FIBA Basketbol Dünya Kupası öncesinde ABD aday kadrosunda yer almaktaydı, fakat daha sonra önceki sezon yaşadığı diz sakatlıkları nedeniyle dinleneceğini ve turnuva'da forma giymeyip bu seferlik millî takımdan affını istediğini açıkladı. 6 ft 3 yani (1.91 m) boyunda bulunmakta olan Westbrook, Oyun kurucu pozisyonunda görev alsa da gerektiği zaman Skorer gard olarak da oynayabilmektedir. Maç başına 21.1 sayı, 7.1 asist, 5.2 ribaund ve 1.7 top çalma kariyer ortalamalarına sahiptir. Gerek analistçiler gerek fanlar ve gazeteciler tarafından günümüzde birinci olmak üzere NBA tarihinin gelmiş geçmiş en atletik oyuncularından birisi olarak kabul edilen Westbrook'un oyun stili daha çok fiziksel özellikleri sayesinde de delicilik olarak tabir edilen hızlı bir şekilde potaya gitmeye dayanmaktadır. Hücum'da kullandığı silahlardan birisi olarak pull-up olarak tabir edilen içeriye drive edicekmiş gibi yapıp orta mesafe'den şut atabilmektedir. NBA kariyerinde maç başına 7.0 asist ortalaması bulunan Westbrook, skorer oyununa alınan önlenmler neticesinde takım arkadaşlarınada pick and roll ve dışarıya açılmaları sonucu pozisyon yaratabilen bir oyuncu olarak bilinmektedir. Ayrıca maç başına 5.1 ribaund ortalamasıyla lig'de en fazla ribaund çeken bir numara olmasının yanında, atletik özelliklerinin avantajıyla savunmada da etkili olabilmesiyle en komple oyunculardan birisi olarak kabul edilmektedir. Oyununda istatistiksel olarak göze çarpan zayıf yönü %30 kariyer ortalamasına sahip olduğu üç sayı atışı yüzdesidir. Dini inanç olarak Hristiyan olan Westbrook'un Raynard adında kendisinden küçük bir erkek kardeşi bulunmaktadır. Çocukluk arkadaşı olan ve genç yaşta vefat eden Khelcey Barrs onuruna "KB3" yazan bir bileklik takmakta ve yine aynı sebepten ayakkabısının üstünde "KB3" yazmaktadır. Saha dışında Westbrook, basketbolseverler tarafından tuhaf giyim tarzıyla bilinir ve sırf bu sebepten moda ikonu olarak gösterilmektedir. 29 Ağustos, 2015 tarihinde kolej'den beridir beraber olduğu Nina Earl ile evlendi. 12 Ekim, 2012 tarihinde Westbrook, ayakkabı sponsorluğu için Nike'a ait Jordan Brand ile anlaştı. 15 Mayıs, 2013 tarihinde Jordan ayakkabısının champs sports başlığıyla yayınlanan reklam filminde rol aldı. Westbrook, 2013 yılının Kasım ayında giyim firması Kings ve Jaxs Boxer Briefs ile anlaştı ve fotoğrafları reklamlar ile mağazalarda yer aldı. Ayrıca ünlü fast food şirketi Subway'inde çok sayıda reklamında yer aldı. Kaynak Christoph KnasmÃ¼llner Christoph Knasmüllner (d. 30 Nisan 1992) SK Rapid Wien'de orta saha mevkiisinde oynayan Avusturyalı futbolcudur. Kariyerine Austria Wien altyapısında başladı. Kariyerindeki ilk gol attığı maç FSA Austria Wien - AKA Austria Kärnten maçıydı ve bir gol attı. O maçta 3-1 kaybettiler. İkinci golünü ise FSA Austria Wien'in 5-0 Fußballakademie Linz'e karşı kazandığı maçta attı. 2007-08 sezonunda 12 maçta oynadı ve 5 gol attı. Temmuz 2008'de Bayern Münih U-17 takımına transfer oldu. Takımdaki ilk maçı ise Eintracht Frankfurt U-17 maçıydı ve o maçta bir gol atarak 3-1 galibiyete katkı sağladı. İkinci golünü de ikinci maçında attı. Bayern'in U-19 takımındaki ilk maçı da Jahn Regensburg U-19'a karşı yapılan maçtı ve maçı 8-0 kazandılar. Kasım 2009'da, Bayern'in rezerv takımına terfi eden Knasmüllner, 3. Liga'daki ilk maçına Eintracht Braunschweig karşısında çıktı. 2010-11 UEFA Şampiyonlar Ligi kadrosunda kendi yer buldu ve 29 numarayı forma verildi. Bundesliga'daki ilk maçına da Ekim 2010'da Hannover 96'ya karşı çıktı. Sith Tarihi Bu madde Yıldız Savaşları serisindeki Sithlerin karanlık tarihini ele almaktadır. Altı filmden oluşan sinema serisinde son yıllar anlatılırken, kitaplar ve oyunlar sayesinde hikâye genişletilmiş ve binlerce yıl öncesini, Sith ve Jedilerin doğuşunu, daha önceki çatışmaları, eski cumhuriyeti ve Sith imparatorluğunu da kapsar hale getirilmiştir. Bu maddenin oluşturulmasında bu kaynaklardan faydalanılmıştır. "Ana madde:" Güç (Yıldız Savaşları) Güç, doğaüstü bir gizli kuvvet olarak tanımlanabilir. Güç, esasında bütün yaşamı yaratan bir enerji alanıdır. Güç, midi-chlorian bağlantısı yolu ile her hücrede enerji üretiminden sorumlu mitokondri gibi davranır, bu şekilde her varlık etrafını kuşatan güç ile iletişime geçebilir sadece bu iletişimin oranını biyolojik varlıklardaki midi-chlorian sayısı belirler. Güç, evrendeki yaşamın arkasındaki yaratıcı güçtür. Galaksiyi de o bir arada tutmakta ve galaksideki yaşamın bu kadar çeşitli bir biçimde milyonlarca gezegende ortaya çıkıp sürmesini sağlamaktadır. Bu nedenle Yıldız Savaşları evreninde Güç, bir nevi Tanrı'dır. Yoda'ya göre varlıklar sadece et ve kemikten değil aynı zamanda etraflarındaki "Güç"ten yaratılmışlardır. Her canlının içindeki midi-chlorian miktarı onun güce ne kadar duyarlı olacağını belirler. Güç'ün farklı yüzleri vardır, bunlardan en ünlü iki tanesi, "Aydınlık Taraf" ve "Karanlık Taraftır." Yavin Savaşı'ndan 25.000 yıl önce (YSÖ 25.000) Galaksi çapında seyahat edebilecek hızın keşfi gerçekleşmişti. Ardından gelen yakın bir tarihte ise Coruscant merkezli Galaktik Cumhuriyet'in kuruluşu tamamlanmıştı. Jedi'lar ise bundan çok daha önce vardılar ve Güç'ü biliyorlardı. Fakat Güç hakkındaki bildikleri daha çok aydınlık bir bakışa aitti. Güç'ü iyilik yapmak, barış getirmek, huzuru tesis etmek, şifa dağıtmak için kullanıyorlardı. Meditasyon, dinginlik ve kötü hislerden arınmak Jedi'ın Güç'e ulaşma yöntemiydi. Jedilerin Cumhuriyet içinde etkisi büyüktü ama demokrasiye saygılıydılar ve asla yöneten kesim olmadılar, Cumhuriyet'e hizmetlerini sundular. Fakat bu huzur dolu dönem 18.000 yıl sürdü, artık karanlık tarafın yükselme vakti gelmişti. Güç'ün yollarında kendisini geliştirmeye devam eden Jedilar, Güç'ün farklı yüzlerini de keşfetti. Bir takım Jedilar Güç'ün aydınlık yüzüne tamamen zıt olan yeni bir Güç keşfetmişti: Güç'ün Karanlık Yüzü. Güç'ün bu yönüne Aydınlık Taraf'ın aksine öfke, nefret, korku, güvensizlik, şiddet gibi hislerle erişiliyor, Güç'ün bu yönü bu hisler aracılığıyla kullanılıyordu. Güç'ün Karanlık Tarafı'nın keşfinin ardından kısa sürede -başta bu tarafı keşfedenler olmak üzere- bazı Jedilar karanlığın etkisine kapıldılar. Jedi Konseyi ise Güç'ün Karanlık Taraf'ının kullanılmasını kesinlikle yasakladı. Fakat buna rağmen Karanlık Jedilar Karanlık Güç'ten vazgeçmediler. Karanlık Taraf'a geçmiş bu 20 Jedi, "Kayıp Yirmiler" olarak anıldılar. Onların bu isyanı kısa sürede Cumhuriyet'i tehdit eder hale geldi. Cumhuriyet, Karanlık Jedilardan kurtulmaya karar verdi ve Aydınlık Jediların da yardımıyla hepsini yakaladı. Hepsi bir uzay gemisine bindirildi ve boşluğa bırakıldı, amaçları zaman içinde ölmelerini sağlamaktı. Uzayda kendiliklerinden ölecekleri için Cumhuriyet bundan sorumlu tutulmayacaktı. Fakat Karanlık Jedilar ölmediler, şanslıydılar. Galaksinin öbür ucunda bilinmeyen bir sisteme iniş yaptılar. İndikleri gezegenin adı Korriban'dı. Bu gezegende Sith adında ilkel bir ırk yaşamaktaydı. Karanlık Jedilar bu gezegenin kendileri için uygun olduğunu görüp yerleşmeye karar verdiler. Zaman içinde Karanlık Jedilar önce eski bir hikâye olarak anıldı, ardından birer efsane olarak görüldü, en sonunda da varlıkları tamamen unutuldu. Karanlık Jedilar ise Cumhuriyet'i unutmadılar ama kendi dünyalarının dışından habersiz gelişimlerini sürdürdüler. Bütün bunlar yaşanırken Galaksinin uzak bir köşesinde Korriban adlı gezegende Sith adında bir canlı türü yaşamaktaydı. Kırmızı derili, kemik boynuzlu, kırık çeneli, böceksi hatlara sahip bir ırktı. Büyücülük, özellikle de karanlık büyü onların işiydi. Son derece ilkel bir toplum olan Sithler, aynı zamanda kendi içlerinde sınıflara da bölünmüştü. Karanlık Jedilar Korriban'a gökten inince onların doğaüstü varlıklar olduğunu düşündüler ve onları Tanrılar olarak kabul ettiler. Karanlık Jediların hükmü altında bir Sith İmparatorluğu kurulduktan sonra zaman içinde Sith sözcüğünün anlamı değişti ve Karanlık Taraf'ı kullanan Jedilara Sith olarak hitap edildi. "Kayıp Yirmilerin" en güçlüsü sonradan Darth Ruin adını almış Sith Lorduydu. Kendisi hakkında fazla bir şey bilinmeyen bu Sith Lordu, onların ilk lideriydi. Korriban'a ulaştıktan sonra da "Sith'in Karanlık Lordu" unvanını alan ilk kişi oldu. "Kendisinden başka kimseyi önemsemediği" hakkında bilinen az şeyden birisidir. Darth Ruin, diğer Karanlık Jedilarla birlikte Korriban'daki Sith ırkını hızla köleleştirdi. En soylu sınıflardan başlayıp kölelere kadar bütün gezegen sırasıyla onların kölesi oldu. Bunu yaparken pek direniş görmediler çünkü zaten hem Tanrı olarak görülüyorlardı hem de Sith ırkı çok ilkeldi. Kısa süre içinde bir Sith tapınağı inşa edildi. Korribanlıların en yetenekli gençleri bu tapınağa alındı ve birer Karanlık Jedi olarak eğitildiler, Karanlık Taraf'ın bilgisiyle donatıldılar. Zaman içinde Korriban düzeni, Sith'in Karanlık Lordu'nun yönettiği bir imparatorluğa dönüştü, bununla da kalmayıp İmparatorluk henüz Cumhuriyet tarafından bilinmeyen bu bölgedeki diğer sistemleri fethetmeye başladı. Sith İmparatorluğu yaklaşık 2000 yıl boyunca düzenli olarak gelişti. İmparatorluk git gide zenginleşti, gücünü arttırdı, sınırlarını genişletti. Sithlerin tapınağı diğer gezegenlerden de gelen öğrencilerle doldu taştı. Yaklaşık 2000 yıl geçmiş ve İmparatorluk tahtına Sith'in 9. Karanlık Lordu Marka Ragnos oturmuştu. Marka Ragnos, bir insan ve Sith meleziydi, güçlü, acımasız ve tam anlamıyla bir diktatördü ama İmparatorluğun geleceği için mantıklı kararlar da veren birisiydi. Güç'ün Karanlık Taraf'ına olan olağanüstü hakimiyeti sayesinde diğer Lordlar onun liderliğini sorgulayamamıştı. Kısa ve kanlı bir savaşın sonunda başta Simus olmak üzere rakiplerini yenip "Sith'in Karanlık Lordu" olmuştu. Marka Ragnos döneminde Sith İmparatorluğu önceki dönemlere göre daha az fetih yapıyor, daha yavaş yayılıyordu. Çünkü Marka Ragnos, İmparatorluğun kontrolsüz bir şekilde gelişmesi halinde kendisinden çok daha güçlü bir düşmanla (Galaktik Cumhuriyet) karşılaşacağını ve belki de İmparatorluğun sonunun geleceğini biliyordu. Sith İmparatorluğu böyle bir savaşa -henüz- hazır değildi. Ragnos, o dönemdeki çok az Sith'in yaptığı bir şeyi yapıp kaybolmuş tarihi araştırmış ve Cumhuriyet ile Jedi Düzeninin varlığını keşfetmişti. Diğer Sith Lordları ise Ragnos ile aynı fikirde değillerdi. Dahası ondan nefret ediyorlardı. Ragnos, onları baskıyla, zorla yönetiyordu. İmparatorluğun yayılması içinse yeterince çalışmıyordu. Diğer Sith Lordlarının muhalefeti günden güne büyüdü. Aynı zamanda Ragnos'tan sonra tahta oturabilmek için birbirleriyle mücadele ediyorlardı. Ragnos ise akıllıca davranarak bu duruma göz yumdu. Çünkü onlar birbirleriyle mücadele ederken kendisi tahtın sahibi olarak kalacaktı ve onlar kendisine muhalefet ederken dışarıyla ilgilenemeyecekler ve İmparatorluk, gizli düşmanıyla karşılaşmamış olacaktı. Ragnos İmparatorluğu bu şekilde İmparatorluğu 100 yıldan uzun bir süre yönetti ve İmparatorluk son altın çağını yaşadı. Fakat sonunda yaşlılığa yenildi ve öldü. Öldüğünde tarih YSÖ. 5000'i gösteriyordu. Bu sırada Galaktik Cumhuriyet gelişmeye ve yayılmaya devam etmişti. Galakside hala bilinmeyen çok yer vardı. Kaşifler rastgele koordinat belirleyip ışık hızına çıkıyorlardı. Kimi zaman bu bir kazayla sonuçlanırken kimi zaman da yeni bir gezegenin veya sistemin keşfiyle sonuçlanıyor, büyük para getiriyordu. Gav ve Jori Daragon kardeşler de bu işi yapmaktaydı ve tesadüfen Korriban gezegenini keşfettiler. Bu sırada Korriban'da Marka Ragnos'un cenaze töreni düzenlemekteydi. Cenaze töreni sırasında Sith lordlarından Naga Sadow rakibi Ludo Kressh ile düelloya girdi. Fakat bu düello araya giren Marka Ragnos'un hayaleti tarafından durduruldu ve Ragnos her ikisine de çeşitli öğütler verdi. Sadow, Sith'in Karanlık Lordu unvanını almayı hedefliyordu ve buna hazırlanıyordu. Gav ve Jori'nin gezegene beklenmedik ziyareti ona bu imkânı sağlayacaktı. Galaktik Cumhuriyet'e karşı yapılacak bir savaş Sadow'un saygınlığını arttırabilirdi. Sadow, kendisine saldıran Kressh güçlerini pusuya düşürerek ortadan kaldırdı ve tartışmasız Sith'in Karanlık Lordu unvanını kazandı. Naga Sadow'un ilk icraatı Cumhuriyete saldırı emri vermek oldu. Böylece Büyük Işık Hızı Savaşı başlıyordu. Sith filoları gezegenden ayrıldılar ve kendilerinden habersiz Cumhuriyet gezegenlerini istila etmeye başladılar. Sadow, kendi meditasyon küresinden filoları yönetmekteydi. Fakat Gav Daragon'un ona ihanet etmesi ve meditasyon küresini kırması Sadow'u güçsüz bıraktı ve bu durum savaşın gidişatını tersine çevirdi. Sith güçleri yığınlar halinde ortadan kalktı. Sithleri tamamen yok etmek için saldırıya geçen Cumhuriyet ve Jedilar Korriban'a kadar ilerlediler. Sadow, kalan Massassi savaşçılarıyla birlikte İmparatorluğunu yeniden inşa etmek için Yavin IV'e ve bir Sith lahitine girdi, fakat son sözünü henüz söylememişti. 600 yıl sonra yeniden ortaya çıkacaktı. Cumhuriyet için barış ve zenginlik zamanlarıydı. Jedi Şövalyeleri’nin sayıları oldukça artmıştı, binleri buluyordu ve her gün daha da çok Jedi çırağı eğitiliyordu. Bu Jedilar arasında en parlak ve en güçlü olanlar Ulic Qel-Droma, kardeşi Cay ve Twi’lek Tott Doneeta idi. Ustaları Arca Jeth fark etti ki, gerçekten büyük bir Jedi olmaları için öğrencilerinin tehlike ile yüzleşmeleri ve Güç’ü korkusuzca kullanmayı öğrenmeleri gerekiyordu. Böylece bu üçünü Onderon adlı güzel ama kara tarihli bir gezegene yolladı. Gezegenin yüzeyinde yüzyıllardır şehirlerde yaşayanlar ile gezegenin büyük uçan hayvanlarını evcilleştirdikleri için Beast Sürücüleri adını alan barbarlarla savaşıyorlardı. Başkent Iziz’e vardıktan sonra Onderon kraliyet ailesi tarafından karşılandılar: Kraliçe Amanoa ve kızı Galia. Beast Sürücüleri saldırdılar ama Jedilar onları geri sürmeyi başardılar. Ancak saldırı sırasında düşman Prenses Galia’yı kaçırdı. Ulic, Cay ve Tott, Beast Sürücüleri’nin hisarına girerek Prenses’i Beast Sürücüleri’nin kralı Lord Modon Kira’dan kurtarmaya yemin ettiler. Ancak oraya vardıklarında savaşı provoke edenlerin Beast Sürücüleri değil aksine şehirlerde yaşayanlar olduklarını keşfettiler. Galia da aynı zamanda kendisinin beast lordunun oğlu Oron ile evlenmek istediğini ve annesi ile babasının karanlık taraf kullanıcıları olduklarını ve de eski Sith Lordu Freedon Nadd’ın gücünün varisi olduklarını itiraf etti. Bu şaşırtıcı keşifte bulunan Jedilar savaş planlarını gözden geçirdiler. Ulic Iziz’e geri dönerek Kraliçe Amanoa ile konuşmaya çalıştı ancak o Ulic’in isteklerini reddetti ve ona karanlık taraf ile saldırdı. Bundan sonra Ulic savaşın bu problemi ortadan kaldırarak Onderon’u huzura kavuşturmanın tek yolu olduğunu görerek Beast Sürücüleri’ne saldırı emrini verdi. Ancak Beast Sürücüleri başkent çevresinde varolan karanlık taraf gücü yüzünden zorlanmaya başladılar ve Cay Qel-Droma yaralandı, sol kolu tamamen koptu. Savaş devam ettikçe Jedilar kazanma ümitlerini kaybetmeye başladılar. Ancak zafer Usta Arca Jeth, aydınlık tarafın gücüyle beraber gelerek, savaşçıların üzerine çöreklenen karanlığı yoketti. Usta Arca’da Onderon’daki karanlık tarafın varlığı yüzünden şaşırmıştı ve kaynağını bulmakta kararlıydı. Sonunda kaynağın Freedon Nadd’ın mezarının kendisi olduğunu fark etti. O ve öğrencileri mezarı açtıklarında, Kraliçe Amanoa mezardan aniden yayılan karanlık taraf gücü tarafından öldürüldü. Kraliçenin ölümü iç savaşı sona erdirdi ve Galia, Lord Oron ile evlendi. Jedilar bir kez daha barışı korumayı başarmışlardı. Onderon’daki Beast Savaşları sona erdiğinde Jedi Ustası Arca Jeth ve öğrencileri görevleri biterek gezegenden ayrıldılar. Barış, kraliyet ailesi varisi Galia ile Beast Sürücüleri prensi Lord Oron’un evlenmesi ile gezegene gelmişti. Ancak bu barışın kısa süreli olduğu anlaşıldı. Gezegene yüzyıllar boyunca hükmeden karanlık taraf etkisi tek bir basit hareketle yokedilemeyecekti. Onderon’dan tekrar huzursuzluk haberleri alan Jeth ve öğrencileri geri döndüler ve bir şeylerin gerçekten yanlış gittiğinin farkına vardılar. Öğrencisi Kraliçe Amanoa öldürülmüştü ancak Sith Lordu Freedon Nadd’in hala Onderon üzerinde hatırı sayılır bir gücü vardı. Ruhani formunda kendisine takipçiler toplamıştı ve şimdi de Kraliçe Galia’nın hükmünü sona erdirmeyi amaçlıyordu. Usta Arca çabucak hareket ederek Freedon Nadd ile yeni ölen Kraliçe Amanoa’nın tabutlarını Onderon’un dördüncü ayı Dxun’a taşıdı. Ancak Nadd’ın takipçilerinin farklı planları vardı. Tabutları taşıyan gemilere saldırdılar ve cesetleri alarak kaçtılar. Galia sonra Jediları babası Kral Ommin’e, sadece makinalar ve Güç’ün karanlık tarafı tarafından ayakta durabilen yaşlı bir adama götürdü. Onlara Nadd’ın ruhunu gösteren Ommin, Arca’ya Force Lightning ile saldırdı. Nadd’ın adamları da diğer Jedilara saldırırken Ommin Arca ile beraber kaçtı. Ulic ve ötekiler durumun düşündüklerinden daha kötü olduğunu fark ettiler. Ulic Ossus ve Coruscant’a yardım çağrıları yollayarak takviye istedi. Yardım derhal geldi: Cumhuriyet savaş gemileri ile birlikte aralarında Nomi Sunrider’da bulunmak üzere bir grup genç Jedi Şövalyesi... Cumhuriyet Iziz ve Naddists’e saldırırken Jedilar Beast Sürücüleri’nin hisarından gelen Ulic’in yardım çağrısına doğru yol aldılar. O savaş kazanıldı, sonra Jediları kendisini takip etmekten alıkoymak için karanlık taraf güçleri kullanan Kral Ommin’i takip ettiler. Ancak Nomi bunu fark etti ve karanlık taraf gücüyle savaşmak için aydınlık taraf gücünü kullandı. Ommin ona yıkıcı derecede karanlık taraf gücü yollayarak onu yendi ama artık çok geçti. Jedilar Ommin’in gizli hisarını bastılar ve Usta Arca’yı vermesini istediler. Yaşlı adam hepsine Force Lightning yolladı ancak Ulic Qel-Droma onu hayatta tutan makineyi yokederek onu öldürmeyi başardı. Ommin öldüğünde Nadd ortaya çıktı ve onları kara kehanetlerle tehdit etti. Jedilar Arca’yı kurtardılar ve Cumhuriyet bir kez daha zafer kazandı. Ancak Onderon’da barışın kolay kolay sağlanamayacağını da anladılar. Nadd’ın intikam yeminleri akıllarına kazınmıştı ve bu çatışma sona ermiş olsa bile, savaşın hala ermemiş olduğunu yakında fark edeceklerdi Dessel ismiyle doğan Darth Bane, İki Kuralını yaratan bir Karanlık Lord ve Sith'ari dir. Darth Bane bin yıl önce,Sith'ler'in jedilar ve Cumhuriyet'e karşı neredeyse bin yıldır savaştıkları bir dönemde yaşadı. O günlerde birbirlerine düşmüş olmalarına rağmen çok sayıda Sith Lordu vardı. Bane karanlık tarafı ve Sith yolunu Lord Qordis'in rehberliğinde öğrendi Zamanla kendi kaderinden o kadar emin bir hale geldi ki resmi olarak öğrenciliğini tamamlamaya bile zahmet etmedi. Bane'e göre liderlik onun doğuştan hakkıydı ve rütbeler ile hiyerarşilere ayıracak sabrı yoktu Darth Bane herkesten çok da Sith lordlarının lideri olan Lord Kaan'ı küçümsüyordu. Zalim fakat korkağın teki olan Kaan, ruhundaki bu zayıflığı gizlemek için "güçlülerin tarafından yönetilme" felsefesinin üzerinde duruyordu. Bane onun liderliğine tehdit oluşturuyordu,Jedi birliğine karşı savaştan hemen önce Bane'i Githany ile zehirletti. Darth Bane savaş alanında yere yıkılıp kaldı. Kaan'ın Sith Ordusu onu ölü diye bırakıp gittiler. Fakat Bane hayatta kaldı. Hiçbir şey olmamış gibi sith ordusuna geri döndü ve Ruusan'da Jedi Lord Hoth'un Aydınlık Ordusu'na karşı savaştı. Kaan Bane'in kurtulmuş olmasından endişelendi ama onun savaş konseyine katılmasına izin verdi. Darth Bane Sith lordlarını eğer doğru şekilde uygulanırsa Aydınlık Ordusu'nu yok edecek çok agresif bir Güç tekniğini kullanmaya ikna etti. Sith Lordları ortak meditasyon için bir araya geldiler, fakat Bane'in kalbindeki korkunç öfkeyi hissedince teması kestiler. Bu yüzden Jediları öldürmek yerine Bane'in tekniği yemyeşil Ruusan'ın tüm ormanlarını yok edip gezegeni çolak bir araziye çevirdiler Yenilginin eşiğine gelen Lord Kaan bütün düşmanlarını "düşünce bombası" denilen ve etki alanı içindeki tüm yaşam enerjilerini emip yok eden intihar amaçlı bir Güç silahıyla yok etti. Kaan, tüm Karanlık kardeşliği ve Aydınlık Ordusu üyelerinden 100 tane Jedi bu felakette öldüler ama Darth Bane yaşıyordu. Darth Bane Gemisi Valcyn'le Ruusan'dan kaçıp Onderon'un ayı Dxun'a yöneldi. Yolda Qordis ve Kaan'ın ruhları Bane'e görünüp onu hainlikle ve müttefiklerini terk etmekle suçladılar, Qordis Bane'in Dxun'a mecburi iniş yapmasına sebep oldu. Dxun'da Bane üç bin yıl önce Exar Kun'a güçlerini kazanmasında yardım etmiş olan Kara Jedi Freedon Nadd'ın boş mezarını buldu.Mezarın soğuk çelik duvarları arasında da karanlık tarafın pek çok eski sırrını içeren bir Sith Holocron'unu keşfetti. Dxun'da bunları incelediği süre içinde orbalisk denilen tuhaf parazitik canlılar kendilerini Bane'in vücuduna yapıştırarak aynı zamanda damarlarına adrenalin de aşılayıp onu güçlendiren organik bir zırh oluşturdular. Dxun'da tek başına geçirdiği yıllarda Bane Güç, karanlık taraf ve Sith'lerin geleceği üzerinde yepyeni fikirler ve teoriler geliştirdi. Daha önce karanlık taraf çok seyrek bir şekilde yayılmış ve çok fazla sayıda Lord tarafından paylaşılmıştı. Üstelik bu çok sayıda Lord anlaşmazlığa ve kaçınılmaz olarak iç çekişmelere sebep oluyordu. Bane kararını verdi. Bundan sonra asla ikiden fazla Sith Lordu aynı anda var olmayacaktı: Sadece bir usta, ve bir öğrenci. Tıpkı üç bin yıl önce Exar Kun ve Ulic Qel-Droma'nın yaptığı gibi. Bane kendi öğrencisini, Zannah'i Onderon'da buldu ve Sith Düzeni'nin bundan sonraki bin yıl boyunca sürecek geleneğini başlattı. Artık sabır ve kontrol her şeyden önemli olacak ve Sithler karanlıkta bekleyeceklerdi. Aradıkları fırsat eninde sonunda çıkacaktı.Jedilardan intikam mutlaka alinacakti. Bane Sith Düzeni'ne bir gelenek daha kazandırdı. Artık bundan sonraki her Sith lordu onun ilk adı olan Darth'ı unvan olarak alacaklardı Böylece ikili yönetim kurulmuş oldu. Darth Plagueis Zaman zaman Bilge Darth Plagueis olarak adlandırılan, Darth Plagueis bir Sith Lordu ve Naboo Savaşı’na giden olayların yaşandığı yüzyılda hayatta olan Darth Bane’in varisiydi. Darth Sidious’a Sithlerin yollarını öğreten kişi Plagueis idi. Galaksiyi etkileyen olaylardaki tüm rolüne rağmen, Darth Plagueis hakkında çok az şey bilinir. Sadece çırağı Sidious bir şeyler belirtmiştir ki bu da oldukça azdır. Ancak gene de Sidious’un belirttiği o çok az şey bile çok değerli olabilir. Zaman geçtikçe bu gölgelerde kalmış kişiliği aydınlatacak bilgiler yavaş yavaş açığa çıkmaktadır. Kendisinin gerçek adı ve hayatının ilk yılları tamamiyle bir gizemdir. Tahmin edilebilecek olan şey, kendisinin o zamanlarda yaşayan bir Sith Lordu tarafından Güç’te kuvvetli bulunmuş olması ve onu çırak olarak alması ve adının bundan sonra Darth Plagueis olacağını belirtmesidir. Zamanı gelince Plagueis üstat oldu ve Sith geleneğini devam ettirebilmek için kendine çırak aramaya başladı. Bundan sonra gelişen olayların tam olarak izledikleri yol bilinmese de, açık olan bir şey vardır ki Palpatine isimli Naboo’lu yetenekli genç adam onun ilgisini çekti. Ondaki potansiyeli gören Plagueis onu çırağı olarak alarak Darth Sidious adını verdi. Büyük ihtimalle Plagueis Sidious’ta Sithlerin uzun zamandır beklediği şeyi fark etmişti, Darth Bane’in bin yıllık planını gerçekleştirebilecek ve Sith’in intikamını getirebilecek güce sahip bir Sith. Bu noktada Sidious’un Plagueis’in altındaki çıraklık döneminin ne kadar sürdüğünü kestirebilmek güçtür. Üstadından çok şey öğrendiği açıktır. Palpatine daha sonra hocasının (Plagueis adını vermeyerek) ona Güç hakkında her şeyi, karanlık taraf kadar aydınlık tarafı ve Sith’in karanlık yolları kadar Jedi disiplinlerini de öğrettiğini söylediği gözönüne alınırsa bu bilgiler Jedi Düzeni’ni içten yıkmak için çok işe yaradıkları kesindir. Sidious muhtemelen Plagueis’den daha kuvvetli hale geldi. Ancak aynı zamanda Plagueis’in beklediğinden çok daha hırslı çıkmıştı ve iki Sith arasında çatlaklar olduğu görülmüştü.Örnek olarak, uzun zamandır Sidious’un kendisine bir çırak almak için üstadının ölümünü beklediği düşünülürdü ancak yeni keşfedilmiştir ki Sidious bebek Darth Maul’u Plagueis’in haberi olmadan büyütmüş ve eğitmiştir. Sidious Plagueis’in bunu bilmemesi için özen göstermiştir çünkü bunları hep üstadının arkasından çevirmiştir ve gizlice kendisinin üstat olacağı zaman için gizli bir çırak yetişrimiştir. Bu aynı zamanda Plagueis’in YÖ 50-69’ta hayatta olduğunu gösterir çünkü Darth Maul ’un doğum tarihi YÖ 54’tür. İşin aslı, bundan daha fazla da yaşamış olabilir. Sidious’un hırsının varlığından öte, üstat ile çırak arasındaki bu anlaşmazlığın asıl sebebi tam belli değildir ancak güçlü bir kanı Plagueis’in sert disiplininin ikisi arasında bir çatlak açtığı ve de bunun üstadın ölümüyle sonuçlandığı yönündedir. Palpatine Skywalker’a Plagueis’in çırağının (kendisini öyle adlandırmayarak) onu uykusunda öldürdüğünü söyledi. İmparator Palpatine, Galaktik Cumhuriyet in son Başkan ı ve Galaktik İmparatorluk'un ilk İmparatoru olup aynı zamanda Darth Sidious olarak da bilinir. Palpatine Barışçıl bir gezegen olan Naboo'da doğmuştur. Güçle olan bağlantısını Jedilerden önce sezen Muunlist Sith Lordu Darth Plagueis tarafından eğitilmiştir. Ustası ona Darth Sidious adını verir. Fakat ustasının yaşam yaratabilme gücü ile ondan çok daha güçlü bir çırak yaratabileceğini anlamış ve bu yüzden onu uykusunda öldürmüştür. Böylece Darth Sidious, Sith Düzenin başına geçer ve Darth Plaugeis'in sağlında gizlice yetiştirdiği Zabrak öğrencisi Darth Maulla beraber, Darth Bane'in kurduğu İki Kuralı geleneğini devam ettirir. Darth Sidious'un daha sonraki çırakları sırasıyla, Darth Tyrannus(Kont Dooku), Darth Vader(Anakin Skywalker) olacaktır. Bunun dışında Sith Düzenine almadığı fakat ona gizli süikastçısı olarak hizmet edecek olan Mara Jade'ide bizzat kendisi yetiştirmiştir. Darth Sidious'un ilk çırağı olan ve gerçek ismi Khameir Sarin olan Darth Maul iki taraflı ışın kılıcı kullanan, vücudunun her tarafı dövmelerle kaplı ve konuşmamayı tercih eden bir karakterdir. Siyah cüppesi, kötülüğü temsil eder. Vahşeti ve acımasızlığı yansıtan Darth Maul karakteri filmde acımasızca diğer karakterleri katletmiştir.Darth Sidious'un acımasız eğitimi altında yılmadan başarıya ulaşmış ve bir Sith çırağı olmuştur. Ustasına ihanet edecek tavırda olmasa da tum Galaksiyi karşısına alabilecek durumdadir. Bütün her şeyden nefret etmesinin sebebi küçükken ailesinin katledilmesidir. Sith olmasının nedenlerinden biri de budur. Zabrak erkeği olan Darth Maul, Ticaret Federasyonu'nun başı Nute Gunray ve teğmeni Rune Haako'nun elinden kaçan Kraliçe Amidala'nın mekiğini Tatooine'e kadar takip etmiş ve Qui-Gon Jinn'e sürpriz bir saldırı düzenlemiştir. Daha sonra Naboo'ya gönderilen Darth Maul bir kez daha Qui-Gon Jinn ve çırağı Obi-Wan Kenobi ile karşılaşmıştır. Çift taraflı ışın kılıcıyla ikisiyle de eşit bir şekilde dövüşüp uzak bir kesimde Obi-Wan düellodan uzak kalınca Darth Maul, Qui-Gon Jinn'i öldürmüştür. Obi-Wan'ın öfkesiyle bir kez bile olsa karanlık tarafın enerjisini kullanan Darth Maul onu yandaki egzoz boşluğuna itmiştir. Obi-Wan, tekrar aydınlık tarafın gücünü kullanarak Qui-Gon'un kılıcını alıp sürpriz bir atakla Darth Maul'u eninden ikiye bölmüştür. Egzoz boşluğuna düşerek kaybolan Darth Maul kibirinin kurbanı olmuştur.Ama ölmemiştir çünkü öfkesi ve nefreti onu hayatta tutmuştur.Ve onu akrabası olan Savage Opress onu bulup eski haline döndürmüştür.Sonra ikisi Mandalore'ye saldırmış ve tüm gezegeni yönetmeye başlamışlar.Ama Darth Sidious Darth Maul'un yaşadığını anlayınca onu öldürmek için Mandolore'ye gitmiştir.Ve ilk önce Savage Opress'i ve sonra da Darth Maul'u öldürmüştür.Darth Sidious'un Darth Maul'u ve Savage Opress'i öldürmesinin tek nedeni ise Sith Düzenidir.Sith Düzenin de her zaman bir usta bir çırak olmalıdır.Darth Tyranus gelince Darth Maul'un ölmesi gerekmektedir. Darth Tyranus'un komutasında Ayrılıkçı Ordusu Cumhuriyet'e savaş açar ve Klon Savaşları başlar.Darth Sidious ise hem Cumhuriyet'i hem de Ayrılıkçı'ları kontrol etmektedir.Ve daha öncelerinden her şeyi planlar.Kont Dooku kendisine hizmet etmesi için iki tane öğrenci eğitir.Biri suikastçı Asajj Ventress ve diğeride Droid Generali General Grevious'tur.Ama ilerleyen zamanlarda Darth Tyranus Asajj Ventress'e ihanet eder ve onu ölüme terk eder.Asajj Ventress kaçar ve uzak yerlere saklanır.Bu sırada ise Klon Savaşları tüm şiddetiyle devam eder.Darth Sidious ve Darth Tyranus gizlice kimsenin bilmediği silahı yaptırmaktadırlar,Ölüm Yıldızı.Ve bunu kimsenin bilmesini istemezler.Ve Klon Savaşlarının sonlarına doğru Şansölye Palpatine diğer adıyla Darth Sidious kendisini bilerek kaçırttırır ve kendisini Gravious'un komuta gemisine bıraktırır.Orada esirmiş gibi davranır.Anakin Skywalker ve Obi-Wan-Kenobi komuta gemisine göre yol alırlar ve orada Kont Dooku'yla çarpışırlar ve Anakin, Kont Dooku'nun İlk önce sağ ve sol bileğini keser ve Şansölye Palpatine,Anakin Skywalker'a "Öldür onu" deyince Anakin Skywalker onu öldürmek zorunda kalır ve Kont Dooku'nun kafasını keser ve Corucant'a geri dönerler.Ve Darth Sidious planının ikinci aşamasını uygulamaya koyar.( Anakin Skywalker'ı ) karanlık tarafa çekmektir ve planını başarıyla sonuçlandırır.Çok iyi olarak tanıdığımız Anakin Skywalker artık yeni adıyla Darth Vader olur. Darth Vader, en yakınındaki kişiyi başarısızlıklarından dolayı gözünün yaşına bakmadan silebilecek kadar zalim bir portre çizmektedir. Amiral Ozzel ve Kaptan Needa olayı buna güzel iki örnektir. En kudretli Güç kullanıcılarından biri olan Darth Vader siyah bir pelerin, pelerini gibi siyah mekanik donanımlarla kaplı zırhı, nefes almasını sağlayan kara maskesi ve kırmızı ışın kılıcı ile Jedi savaşçıları için güçlü bir rakiptir. Serinin ilk üçlemesinde Darth Vader, seyircinin karşısına tamamen dönüşmüş, Güç'ün kötü yönünü temsil eden gizemli bir "Sith Lordu" olarak çıkmaktadır. Serinin daha sonradan çevrilen üçlemesinde ise Anakin Skywalker'ın güçlerini keşfetmesi ve Palpatine'in de etkisi ile Güç'ün karanlık tarafına geçip Jedi şövalyeliğinden Sith lordluğuna geçişi ve Darth Vader ismini alması anlatılmaktadır. Darth Vader bir tane de öğrenci yetiştirmiştir. Onu da yaşlanmakta olan Darth Sidious'tan saklamıştır. Cumhuriyet, neredeyse 25.000 yıllık geçen süresi sonunda geçirmekte olduğu gergin politik çalkantılar ve Klon Savaşları ile harap olmuş bir şekilde sonuna gelmişti. Ama General Grevious'un kritik olan savaşta yani Utapau Savaşı'nda yenilince, o sırada ise tüm Jediler katledildikten sonra, Bağımsız Sistemler Konfederasyonu'nun tüm liderlerinin Darth Vader tarafından Mustafar sisteminde öldürülmesinden sonra Yüce Başkan Palpatine Galaksiyi yeniden düzenlemek amacı ile Galaktik Cumhuriyeti Birinci Galaktik İmparatorluk kendisini de İmparator olarak ilan etmiştir. Ve I. Ölüm Yıldızı'nın yapımına devam ettirilmiştir. Annesi ve babası birer Jedi olan Galen Marek, Kashyyyk gezegeninde doğmuştur. Klon Savaşları esnasında birbirlerine aşık olan Kento Marek ve Mallie Marek gizlice evlendiler. Savaş sırasında Mallie'nin hamile kalması ile birlikte Jedi düzenini sessizce terk etmişler ve Wookiee'lerin gezegeni olan Kashyyyk’e yerleşmişlerdi. Marek ailesi çocuk doğduktan sonra, jedi tapınağı ile irtibata geçmek isterken Obi-Wan Kenobi'nin Jedilere bıraktığı mesaja ulaşmışlardır. Mesajda, senatör Palpatine'in bir sith olduğunu, Galaktik Cumhuriyet'e son vererek bir Galaktik İmparatorluk oluşturduğunu, Jedi Tapınağı'ndaki Jedilerin katledildiklerini ve Emir 66 adı altında bütün galakside bir jedi avı başlattıklarını bu mesajı alan Jedilerin ortaya çıkmamaları gerektiği belirtilmiştir. Bunun üzerine aile uzun süre Wookiee gezegeninde normal bir yaşam sürmüş fakat annesi Mallier bir grup wookiee’yi köle tüccarlarının elinden kurtarmaya çalışırken ölmüştür. Babası ise bu bahtsız çocuğun güçle olan bağlantısını bildiği ve oğlunun Vader tarafından bulunup öldürülmesini istemediği için gizlemeye çalışmıştır. Galaktik İmparatorluğun Kashyyyk gezegenini işgal planına karşı örgütlenen Wookiee'lerin komutanlığını üstlenmiştir. Fakat Vader, Kashyyyk gezegenindeki isyanı bastırmak için geldiğinde, eski bir jedi olan Kento Marek ile karşılaşmış ve düelloyu kazanmıştır. Kento'nun gücünün üstünde bir güç hisseden Vader, Kento'ya ustasının nerede olduğunu sormuştur. Kento ustasının yıllar önce öldüğünü ve kendisinin bir ustasının olmadığını belirtmiş, bunun üzerine Vader, Kento'yu ışınkılıcı ile öldürmek üzereyken, daha küçük bir çocuk olan Galen Marek babası ölmeden önce güç ile bağlantı kurarak tek hamlede Vader'ın ışınkılıcını elinden almıştır. İlk önce Kento'nun ustasının geldiğini zanneden Vader, çocuğu görünce Kento'yu öldürerek yanına yaklaşmıştır. Çocuktaki üstün gücü fark etmiş, çocuğun bu özelliğini gören bütün askerlerini öldürmüş ve Darth Sidious'tan gizli olarak Galen Marek'i eğitmek üzere yanına almıştır. Galen Marek'e, Darth Vader tarafından Starkiller ismi verilmiş ve bir Sith çırağı olarak yetiştirilmeye başlanılmıştır. Vader, genç Starkiller'a eğitimi boyunca çok hırçınca davranmış, kendisini eğitim sırasında defalarca sakatlamıştır. Bu durumu tamamen görmezlikten gelip çırağını güçlü olabilmesi için hep daha ağır eğitimlerle zorlamıştır. Starkiller, 15 yaşlarından itibaren eğitimini tamamlamış ve Vader tarafından çeşitli görevlere yollanmıştır. Fakat kendisine ilk ciddi görevi birkaç yıl sonra verilmiştir. Bu görev, bir Tie Fighter fabrikasını ele geçiren Jedi Ustası Rahm Kota'yı durdurmak olmuştur. Bu noktadan sonra da bu tip görevlerin ardı arkası kesilmemiş olup Jedi Ustası Shaak Ti de dahil olmak üzere Emir 66'dan kurtulmuş olan birçok kaçak jediları tek tek bulup avlamıştır. Bütün görevlerine tek başına giden Starkiller'ın tek yoldaşı imparatorluk pilotu Juno Eclipse ve Proxy adında bir savaş droididir. İmparator Darth Sidious'un, Darth Vader'ın kendisinden gizli işler çevirdiğinden şüphelenmesi üzerine Vader sadakatini Darth Sidious'a ıspatlamak için, Starkiller'ı ağır şekilde yaralayarak uzaya fırlatmıştır. Yaralı Starkiller ölmek üzereyken Vader onu Darth Sidious'tan gizli bir şekilde tekrar alarak iyileştirmiştir. Darth Vader'ın yapmış olduğu bu davranış karşısında çok sinirlenir. Geçmişine dair hatırladıkları gitgide kafasını karıştırmaktadır. İmparatorluğa zıt düşen senatörleri ararken Rahm Kota'yı bulur. Yaptıkları düelloda Rahm ölmemiş, kör olmuştur. Rahm Kota ona, ailesinin Jedi olduğunu, gerçek adını ve diğer bilgileri anlatır. Bunun üzerine Starkiller şok geçirerek, İmparatorluktan intikam alacağına yemin eder. Gücün aydınlık tarafına geçerek, asi birliğini kurar. Rahm Kota tarafından gönderildiği görevleri başarıyla tamamlayarak Jedi şövalyesi unvanını kazanır. Rahm Kota ile bir plan yaparak Kashyyyk gezegenine bir baskın düzenler. Wookie'lerin imparatorluğa karşı verdiği savaşta. Wookie'lerin yanında yer alır ve burada esir bulunan Leila Organa'yı kurtararak savaşı kazanır. Starkiller, Bail Organa, Rahm Kota ve diğer düzensiz cumhuriyetçi direniş güçlerini birleştirerek Asi Birliği'nin oluşturulmasına öncü olur. Fakat toplantı sırasında yerlerini tespit eden Darth Vader, imparatorluk askerleri ile birlikte toplantıyı basar. Bu sırada Vader'a meydan okuyan Starkiller kaybederek uçuruma kadar sürüklenir. Tam öldürülecekken Vader'ın arkasında Obi-Wan Kenobi belirir. Kenobi'yi görünce şaşıran Vader, Starkiller'ı bırakarak Kenobi'ye saldırır ve tek hamlede öldürür. Kenobi gibi usta bir Jedi'ın bu kadar çabuk öldürülmesine şaşıran Vader, daha sonra bu kişinin Starkiller'ın droidi Proxy olduğunu ve Kenobi'nin kılığına girerek kendisini kandırdığını fark eder. Arkasına döndüğünde ise Starkiller kaçmıştır. Starkiller kod isimli eski sith yeni jedi olan Galen Marek önderliğinde bir plan ile henüz inşaat halinde olan Death Star'a baskın düzenlerler. Bu baskın sırasında esir bulunan Asi Birliği senato üyeleri kurtarılacak ve kaçırılacaktır. Esirler arasında Galen Marek'in aydınlık tarafa geçerek jedi olmasında büyük payı olan Jedi Ustası Rahm Kota da vardır. Baskın düzenlenmeden önce gizlice Death Star'a giren Galen Marek ve Juno Eclipse her ihtimale karşı vedalaşmak isterken, Juno Eclipse Marek'i sevdiğini itiraf eder. Galen Marek de onu sevdiğini söyler ve döneceğine dair söz verir. Baskın sırasında Galen Marek, asi birliği üyelerini kurtarmak üzereyken eski Sith Ustası Darth Vader ile karşılaşır. Yaptıkları düelloyu kaybetmek üzereyken Vader'ın yarı biyonik bir vücuda sahip olmasının dezavantajlarından biri olan ağır olmasını kullanarak eski ustasını saf dışı eder. Darth Sidious Galen Marek'i tekrar gücün karanlık tarafına çekmek için işini bitirmesini söyler. Bu sırada Darth Sidious, kaçmak üzere olan asileri yok etmek üzere Güç yıldırımı enerjisini kullanarak Rahm Kota'ya saldıracakken, Galen Marek gücün karanlık tarafına kanmayarak Vader'ı öldürmekten vazgeçer ve Darth Sidious'un Rahm Kota'ya yaptığı saldırıyı kendi force lightning özelliğini kullanarak engeller. Darth Sidious ve Galen Marek arasında süren Güç yıldırımı savaşı sırasında Galen Marek asilere hemen kaçmalarını söyler. Rahm Kota kalmak istese de Marek'in kesin ısrarı üzerine gemiye bindirilip kaçırılır. Darth Sidious'un gücüne dayanamayan Galen Marek bütün gücünü kullanır; fakat daha fazla dayanamayarak ölür. Kendini feda ederek diğerlerinin kaçmasına yardımcı olur. alen Marek bu davranışıyla Asi Birliği'nin sembolü olur. Marek ailesinin sembolü Asi Birliği'nin ve birliğin en büyük amacı olan cumhuriyetin sembolü olarak kabul edilir. Ayrıca Galen Marek bu hareketiyle eski Sith Ustası olan Darth Vader'ın içindeki Anakin Skywalker'ın harekete geçmesine yol açar. Galen Marek'in Juno Eclipse'e olan sevgisi ve Jedi'lığa olan bağlılığı Darth Vader'a eski günlerini, Anakin Skywalker olduğu zamanları ve unutmaya çalıştığı Padme'yi hatırlatır. Bu sayededir ki Darth Vader, Luke Skywalker ile olan düellosundan sonra Luke ve Marek'ten etkilenerek tekrar aydınlık tarafa geçerek, Anakin Skywalker olacak ve Darth Sidious'u öldürecektir. Juno Eclipse, Galen Marek'in ölüm haberini ustası Rahm Kota'dan öğrenir. Juno Eclipse buna karşın batan güneşe bakarak "Bir gün benim için dönecek" der. Galen Marek'in cesurca ölümü İmparator karşıtı kesime büyük cesaret verir. Ayrıca 4. bölümde Death Star'a düzenlenen ve Luke Skywalker'ın atışıyla yok olmasına neden olan saldırıda, Death Star'ın planları Asi Birliği'nin eline Marek sayesinde geçmiştir. Galen Marek'in öldüğü sırada Darth Vader Galen Marek'in DNA'sını alır ve onu klonlar iki adet klonu yapılır, biri karanlık yolu (Sith) diğeri ise aydınlık yolu (Jedi) tercih etmiştir. Sith olan klon Jedi olan Galen Marek klonunu Kamino'da Dark Vader esir düştüğünde öldürüp Darth Vader'ı kurtarmıştır. Darth Vader'ın Galen Marek'in iki tane klonunu yapmasının sebebi ilk klonun hafızasının silinmeyerek yapılmış olmasıdır. İlk klonda Galen Marek gibi Dark Vader'ın onu kullandığını ailesini öldürdüğünü ihanet ettiğini bilir ve jedi olur. Bu yüzden Darth Vader tamamen ona bağlı olacak ikinci klonu yapar. Hoth aynı ismi taşıyan uzak bir sistemin altıncı gezegenidir. Birçok uydusu bulunan kar ve buz dünyasıdır. Yakındaki bir asteroid kuşağından ayrılan küçük meteoritler sürekli Hoth’un buzlu yüzeyine yağarlar. Bu buzlu gezegen buz yaratığı wampa ve tauntaun’un da aralarında bulunduğu çeşitli yerli canlı türlerine sahiptir. Hoth’un gündüz sıcaklığı uygun giyinen biri için dayanılır derecededir, ama Hoth geceleri kendi canlıları için bile çok acımasızdır.İmparatorluğun amansız takibi Galaksinin her yerinde sürerken bir İz Sürücü Droid Asi üssünü bularak, İmparatorluğun Hoth gezegenine akın etmesine sebep olmuş, General