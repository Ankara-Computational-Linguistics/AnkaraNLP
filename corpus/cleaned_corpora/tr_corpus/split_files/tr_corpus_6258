Krasnoyarsk Krayı (Rusça: Красноярский край / "Krasnoyarsk Kray"), Rusya'nın Sibirya Federal Bölgesi'nde bulunan kray. Krayın idarî merkezi Krasnoyarsk'tır. Krasnoyarsk kelimesi Krasno-yar-sk kelimelerinden oluşur. Krasno, Rusçada kırmızı, kızıl demektir. Bölgedeki Türk toplulukları Krasno yerine Kızıl kelimesini kullanıyorlardı. Yar kelimesi ise Türkçe olup -sk eki Rusçada yer betimlemesidir. Türk toplumları buraya Kızılyar demişlerdir. 1 Ocak 2007'de Evenk Özerk Okrugu (Эвенкиский автономный округ) ve Taymir Özerk Okrugu (Таймырский автономный округ) de bu rayona katıldılar. Schechter Mektubu Cambridge Belgesi olarak da bilinen Schechter Mektubu Kahire Genizası'nda Solomon Schechter tarafından keşfedildi. Schechter Mektubu, kim olduğu bilinmeyen bir Hazar tarafından yüksek mevkideki bir Yahudiye yazılmış bir tebligattır. Birçok kişi tarafından bu mektubun Konstantinopolis'li bir Hazarın Hasday bin Şaprut'a yazdığı mektup olduğuna inanılır. ("bkz. Hazar Yazışmaları".) Geniza koleksyonunda bulunan bu mektuplar Schechter tarafından 1898'de Cambridge Üniversitesi'ne bağışlandı. Ancak, kâğıtların çoğu okunamaz halde olup sadece iki blok metin bugüne kadar hayatta kalmayı başarmıştır. Schechter Mektubu'nda Hazarların din değiştirme olayı Hazar Yazışmaları ve Kuzari'ye göre farklı anlatılır. Bu mektuba göre Farsların ve Ermenilerin zulmünde kaçan Yahudiler göçmen Hazarlar'a katıldılar ve zamanla asimile oldular. Ardından Sabriel isimli güçlü ve savaşçı bir lider Hazarların başına geçti. Sabriel, uzaktan da olsa Yahudi yerleşimcilerin torunlarından geliyordu ve karısı Serah'ın da onu ikna etmesiyle Yahudiliği seçti ve halk onu takip etti. Mektupta buradan sonrasının büyük bir kısmı kayıptır ve sadece birkaç tane kâğıt parçası kalmıştır. Bu mektuptan sağ çıkan bir başka bilgi ise Hazarya'ya yapılan istiladır. Hazarya, Bizans İmparatoru Romanus'un kışkırtmasıyla Novgorod Knezi prensi HLGW (büyük olasılıkla Oleg)'in akınına uğradı. Yahudilere zulmeden Romanus bunu Hazarların politikasına cevap olarak yapmak istemiş olabilir. Mektuba göre Hazar generali Pesah, Taman bölgesinde HLGW'i bozguna uğrattı. İdamla karşı karşıya kalan HLGW Konstantinapol'e saldırmayı kabul etti (bu savaş 941'de gerçekleşti). Savaşı kaybeden HLGW İran'a kaçtı ve orada öldü. Bu Mektup uzun süredir varsayılan bilgilerle çelişen bazı bilgiler sunmaktadır. Bunlardan ilki, Hazarların dolaylı yoldan da olsa Yahudilerden geldiği ve Yahudi dünyasıyla tamamiyle entegre olduğu imasıdır. Mektup'ta bazı Alanların Hazarlar din değiştirmeden evvel Yahudiliği icra ettiği belirtilmektedir ve bir dereceye kadar Alanların Hazarları düşmanlarından koruduğu anlatılır (52 ve 53. satırlar). Bu durum, Tudela'lı Benjamin'in Alanların Yahudilikleri ile ilgili verdiği bilgilerle paralellik göstermektedir. Diğer bir bilgi ise Oleg ile ilgilidir. Rus Ana Tarihine göre Oleg 913'te öldü ve yerine 944'te öldürülene kadar İgor geçri. Senelerdir bilimadamları Schechter mektubundaki bilgileri hiçe saydılar fakat Constantin Zuckerman bu mektubun Rus kaynaklarıyla paralellik gösterdiğini belirtti ve bu bilgilere göre Oleg ile İgor arasında ihtilaf vardı ve sonunda Oleg kaybetti. Ayrıca Zuckerman'a göre inanılanın aksine Hazarlar Kiev'i 882'de değil 900'lerin başında kaybetmiştir. Yine Zuckerman'a göre, İgor Rurik'in oğlu değil onun soyundan gelen biridir dolayısıyla Oleg Rurik'in ardılı değildi. Angels in America (dizi) Angels in America, Tony Kushner'in aynı adlı Pulitzer ödüllü oyunundan uyarlanan 2003 HBO yapımı televizyon dizisi. Uyarlama senaryosu oyunun yazarı Kushner tarafından bizzat yazılan dizi 6 bölümden oluşur. Mike Nichols'ın yönettiği dizi, 2003'te kablolu yayın için çekilen filmlerin en çok izleneni oldu. İyi eleştiriler almasının yanında, birden fazla Altın Küre ve Emmy adaylığı elde etti. 2006'da "Seattle Times"ın AIDS'in 25. yılı nedeniyle yaptığı "Filme çekilmiş en iyi AIDS tasvirleri" listesinde yer aldı. Kushner Angels in America'nın ekrana aktarılabilmesi için oyun üzerinde bazı düzeltme ve değişiklikler yapmıştır. Ancak HBO miniserisi orijinal oyuna genel olarak sadık kalmıştır. Kushner serinin yönetmeni Nichols'tan oldukça memnundur ve bir oyuncunun birçok rolde oynaması fikri de Nichols'tan çıkmıştır. Emmy ödüllü besteci Thomas Newman imzalı Grammy ödüllü soundtrack albümü: Angels in America (anlam ayrımı) Angels in America aşağıdaki başlıkları ifade ediyor olabilir: Pegasus (anlam ayrımı) Papaz Kaçtı (anlam ayrımı) Darryl Worley Darryl Wade Worley (31 Ekim 1964, Memphis, Tennessee), Amerikalı country müzik şarkıcısı. 2000'de Nashville DreamWorks Records ile anlaşmalı olan Worley dört albüm yayınladı. "Hard Rain Don't Last" (2000), "I Miss My Friend" (2002), "Have You Forgotten?" (2003) ve "Darryl Worley" (2004). Worley'in "I Miss My Friend", "Have You Forgotten?" ve "Awful, Beautiful Life" singleları 2002, 2003 ve 2004-2005'te bir numara olmayı başardılar. "Have You Forgotten?" yedi hafta 1 numarada kalmayı başardı. Diğer dokuz single'ı "Top 40"'ta yer almıştır. Mısır Apartmanı Mısır Apartmanı, İstanbul'un Beyoğlu ilçesinde bulunan tarihî bir apartmandır. Galatasaray semtinde, İstiklal Caddesi ile Acara Sokağı'nın kesiştiği noktada yer alır ve 303-305 kapı numarasına sahiptir. İstanbul'un en büyük kiliselerinden Sent Antuan Katolik Kilisesi'yle komşudur. 1910 yılında, yıkılan Trocadero Tiyatrosu'nun yerine, Mısırlı Abbas Halim Paşa tarafından kışlık konak olarak yaptırılmıştır. Mısır Apartmanı, İstanbul'un ilk betonarme yapılarındandır. Osmanlı devlet adamı, Mısır eyaleti yöneticilerinden Abbas Halim Paşa tarafından Ermeni asıllı mimar Hovsep Aznavuryan'a yaptırılmıştır. Art nouveau tarzındaki yapının inşasına 1905 yılında başlandı. İnşaat malzemelerinin büyük bir bölümü Fransa'dan getirildi. Yaklaşık 4,5 yıl süren inşaat çalışmalarının ardından yapı, 1910 yılında tamamlanarak Paşa'ya teslim edildi. Orijinal planda bina, zeminde dükkânlar olmak üzere toplam 6 kattan oluşuyordu. En üst katın bir bölümü çamaşırhane, kalan kısmı teras olarak kullanılıyordu. İstiklal Caddesi (eski adıyla Cadde-i Kebir), Acara Sokağı ve Akarsu Sokağı olmak üzere üç cepheden yola bakan yapının giriş kapısı ve ön cephesi İstiklal Caddesi'ndedir. Ön cephede gösterişli balkonlar loca boşlukları ve ilk katta geniş pencereleriyle dikkat çekmektedir. Dış cephenin en karakteristik özelliği ise yalın süslemelerle bezenmiş kesme taştan yapılma duvarlar ve cephe heykelleridir. Konağın Sahibi Abbas Halim Paşa tarafından kişisel konut olarak yaptırılmışsa da, Paşa'nın ölümünün ardından yapı, varisleri tarafından katlara ayrılmak suretiyle apartmana dönüştürülmüş ve 1940 yılında dönemin ünlü işadamlarından Hayri İpar'a satılmıştır. İpar ailesinin mülkiyetinde yapıda birtakım değişiklikler yapılmıştır. Mevcut binaya 2 kat daha eklenmiş, ve 9. katın da ruhsatı alınmıştır. Ancak 9. katın yapımı hiçbir zaman gerçekleşmemiştir. Apartmana sonradan bir asansör de eklenmiştir. Asansör zemin katla 8. kat arasında çalışmaktadır. Apartman'ın ikinci sahibi Hayri İpar'ın İstanbul'dan ayrılıp Brezilya'ya yerleşmesiyle birlikte, yapı büyük ölçüde boşalmış oldu. Bakımsız kalan binanın %70'i, 2000 yılında Koray Holding adlı firma tarafından satın alındı. Bunun ardından apartmanda genel bir onarım başlatıldı ve 5 yıl içinde yapı tümüyle restore edildi. Depreme dayanıklılık testlerinin olumlu olduğu açıklandı. 100 yılı aşkın süredir ayakta olan apartmanın dairelerinde pek çok önemli kişinin yaşadığı bilinmektedir. Türk şair Mehmet Âkif Ersoy, görevi gereği 10 yıl kaldığı Mısır'dan 16 Haziran 1936 tarihinde Türkiye'ye döndüğünde bu apartmanda bir daireye yerleşti ve ölümüne değin burada yaşadı. Bir diğer Türk şair Mithat Cemal Kuntay da bu apartmanda yaşadı ve öldü. Türkiye Cumhuriyeti'nin kurucusu ve ilk cumhurbaşkanı Mustafa Kemal Atatürk'ün dişçisi Musevi asıllı Sami Günzberg'in muayenehanesi de Mısır Apartmanı'nda bulunuyordu. Diş muayeneleri için Atatürk'ün binaya ziyaretlerde bulunduğu bilinmektedir. Apartmanda ayrıca Cumhuriyet'in ilk yıllarında önemli moda ve dikimevleri da vardı. Günümüzde apartmanın çeşitli katlarında restoran, tiyatro, sanat galerileri, lokaller ve çalışma ofisleri bulunuyor. Galerist’e ait sanat galerinden birisi de bu binada bulunmaktadır. Papaz Kaçtı (film) Papaz Kaçtı, 1973 Fransa, İtalya ortak yapımı satirik komedi filmidir. Özgün adı Les aventures de Rabbi Jacob ("Tr: Haham Jakob'un Maceraları") olan film ABD'de The Mad Adventures of 'Rabbi' Jacob adıyla gösterilmiştir. Film 5 Ocak 1975 tarihinde Türkiye'de sinemalarda gösterime girmiştir. Gérard Oury'nin yönettiği bu filmin başrolünde Louis de Funès oynuyor. Oury ve Funes, 1960'lı ve 1970'li yıllarda birkaç filmde daha birlikte çalışmışlardı. Diğer önemli rollerinde Claude Giraud, Marcel Dalio ve Suzy Delair'in oynadıkları filmin özgün müziğini Vladimir Cosma bestelemiş, görüntülerini ise Henri Decaë çekmiştir. Geri kafalı, bağnaz ve ırkçı bir Fransız olan Victor Pivert (Louis de Funès) kızının düğününe yetişmek için acele ederken kendisini iktidar mücadelesi içindeki bir grup Arabın silahlı çatışmasının ortasında bulur. Aynı zamanda sözünü sakınmayan dobra bir adam olan Pivert'in hem bu grupla hem de polisle başı derde girince, onlardan kaçmak için tanınmış bir din adamı olan Haham Jacob'un kılığına girmek zorunda kalır. Bu hızlı tempolu film, sessiz filmlerden bu yana sinema tarihinde ne kadar komedi türü varsa hepsinden parçalar taşımaktadır. Kaba komedi (Slapstick)'den, burlesk (savruklama)'e bütün türlerin beylik ögelerini almış olan bu yanlışlıklar komedisi, baştan aşağı gag (gülüt)'lerle süslenmiş ve sonuçta da beklendiği gibi Fransa'da gişe rekorlarını kırmıştı. Diğer ülkelerde de benzer şekilde gişede başarılı olan bu film 1975 yılında "en iyi yabancı film" dalında Altın Küre ödülüne aday gösterilmişti. New York'un en sevilen Yahudi din adamlarından Haham Jacob (Marcel Dalio), Fransa'da yaşayan akrabaları Schmoll'ların oğlu David'in Bar Mitsva töreni için bir davet alır ve dostu Haham Samuel'le birlikte 30 yıldır görmediği anavatanı Fransa'ya doğru yola çıkar. Bu esnada Fransız fabrikatör Victor Pivert (Louis de Funès), kızı Antoinette (Miou-Miou)'in Paris'teki düğününe yetişmek üzere şoförüyle birlikte Normandiya'dan otomobille yola çıkmıştır. Bu ağzı kalabalık, telaşlı ve sinirli adamın en belirgin özelliği bağnaz hattâ düpedüz ırkçı olmasıdır. Bunu filmin hemen başında zenciler hakkında sarfettiği sözlerden ve Yahudi şoförü Salomon (Henri Guybet)'la konuşmalarından anlarız. Şoförü bile onun ırkçı olduğunu yüzüne karşı söyler. Kendisi koyu bir Katolik olan bu ufak tefek, huysuz adamın daha aşağı gördüğü diğer dinlere, ırklara ve yabancılara karşı pek hoşgörüsü yoktur. En çok hedefinde olanlar ise Yahudiler ve zencilerdir. Trafik kurallarını ihlâl ederek giderlerken yolda bir kaza geçirirler ve araba ters dönerek göle uçar. Üzerinde bir sürat teknesi bağlı olduğu için bu kez araba teknenin üzerinde kalır ve suya batmazlar. Museviler için kutsal olan Şabat günü başlamış olduğu için şoförü çalışmanın yasak olduğu bu günde ona yardım edemeyeceğini söyler ve bunun üzerine patronu tarafından işten kovulur. Yalnız kalan Pivert yardım istemek üzere yakınlarda ışığını gördüğü bir fabrikaya doğru yalnız başına yürümeye başlar. Amacı telefonla yardım çağırmaktır. O gün, Fransa'da sürgünde yaşayan Arap devrimci lider Mohamed Larbi Slimane (Claude Giraud), ülkesinin hükümetine bağlı ajanlar tarafından kaçırılmış ve Pivert'in gitmekte olduğu boş fabrika binasında sorgulanarak, ölüme mahkûm edilmiştir. Başlarında Albay Farès (Renzo Montagnani)'in olduğu bu ajanlar tam Slimane'ı öldüreceklerken ortaya çıkan Pivert ortalığı karıştırır. Burası bir sakız fabrikasıdır, erimiş sakız kazanlarının içine bir düşüp bir çıkarak yapılan komik mücadeleden galip çıkan Pivert, Slimane'ı kurtarır. Birlikte tekneyle kaçarlarken Slimane'ın açtığı ateşle iki Arap ajanı ölür. Yetişen polis cinayeti Pivert'in işlediğini sanır. Şimdi Pivert polis tarafından da aranan bir kaçak durumuna düşmüştür. Pivert ve Slimane peşlerindeki Arap ajanlardan ve polisten kurtulmak için Orly Havaalanı'nın tuvaletinde ellerini ve ayaklarını bağladıkları iki Musevi din adamının kılığına girerler. Haham Jacob'u karşılamaya gelen ve onu 30 yıldır görmemiş olan akrabaları, kılık değiştirmiş Pivert'i Haham Jacob zannederler. Sliman'ın adını da yanlış algılayarak onu da Haham Zeiligman olarak kabul ederler. Haham kılığına girmiş biri Katolik diğeri Müslüman bu ikili, Yahudi mahallesinde coşkuyla karşılanırlarken Pivert'in kalabalığı istavroz çıkararak takdis etmesi hiç dikkatleri çekmez (Bu arada gerçek Jakob havaalanında polise derdini anlatmakla meşguldür). Bu arada Haham Jakob'u davet eden Fransız ailenin, Pivert'in şoförünün akrabaları olması hiç de şaşırtıcı değildir. Bütün mahalle onları Yahudi zannederken, Pivert'i tek tanıyan şoförü Salomon olur ama bunu açık etmeyerek kendini tekrar işe aldırır. Bir katolik olarak zorla birçok Musevi seremonisine katılan, hattâ Bar Mitsva törenini bile yöneten Pivert bütün bu badirelerden alnının akıyla çıkar. Bu arada Pivert'in son derece kıskanç karısı, diş hekimi Germaine (Suzy Delair) kocasının başka bir kadınla kaçtığını sanarak peşinden geldiği havaalanında Arap ajanlar tarafından kaçırılır. Birçok yanlış anlaşma ve kargaşadan sonra Arap ajanlar bu sefer gerçek Haham Jakob'la birlikte Slimane ve Pivert'i de aynı arabayla kaçırırken, arabayı takip eden helikopterdeki Fransız bakan araba telefonunu arayarak Slimane'a ülkesinde rejimin değiştiğini ve kendisinin artık başkan olduğunu saygıyla bildirir. Ajanlar pişman olup af dilerler. Araba Fransız süvari tören kıtası eşliğinde düğünün yapılacağı katedrale gelir. Pivert'in kızı Slimane'a aşık olur ve onunla evlenmek üzere düğünü bozar ve birlikte helikoptere binip giderler. Pivert ise değişmiştir, artık bütün dinlere ve ırklara karşı toleranslı biri olmuştur. Yeni Yahudi dostları onu töreni tamamlamak üzere festivale tekrar davet ederler. Eski oyuncu, yeni yönetmen Gérard Oury ile güldürü oyuncusu Louis de Funès, 1960'lı ve 1970'li yıllarda gişe rekorları kırmış birkaç güldürü filmine imza atmışlardı. Oury-Funès işbirliğiyle çevrilmiş filmler şunlardır: Pez PEZ, Avusturyalı bir şeker üreticisidir. 1927'de kurulmuştur. PEZ sözcüğü, Almanca'da "nane" anlamına gelen "Pfefferminz"'den gelmektedir. PEZ, Eduard Haas tarafından 1927'de Avusturya'da bulunmuştur. PEZ'in üretimine başlandığında sadece nane aromalısı vardı. Yıllar sonra yeni türler eklendi. PEZ, 1952'te ilk kez ABD pazarına girdi ve "PEZ dispenser" denilen şeker vericilerin şimdiki halinin temelleri atıldı. 1962'de ise Disney karakterli şeker vericilerin yapımına başlandı. PEZ, daha sonra çoğu ülkeye yayıldı (Japonya, Fransa, Almanya, İsviçre, Türkiye vs.) Federasyon SavaÅŸ Gemisi Federasyon Savaş Gemisi, Yıldız Savaşları evreninde Ticaret Federasyonu tarafından kullanılan uzay gemisi tipidir. Bu gemiler, eskiden taşımacılık ve ticari taşıt filolarını barındırırken Neimoidian'ların silahlanması yüzünden savaş gemilerine dönüşmüşlerdir. Droid Kontrol Gemisi'ne çok benzerler. 6250 Droid Savaş Tankı, 50 Federasyon Çıkarma Gemisi, 1500 Droid Yıldız Savaşçısı ve 1500 de Federasyon Piyade Taşıyıcı bulundurabilir. Bu gemiler, 350 droid tarafından idare edilirler. Bu gemilerin Droid Kontrol Gemisi'nden farkları, Droid Kontrol Gemisi'nin kollarında dörder uydu anteni bulunması ve kontrol bölgesinin büyük ve farklı olup, önünde dev bir uydu anteni bulunmasıdır. Ayrıca Droid Kontrol Gemileri bu gemilerden daha büyüktür. Aşkelon Karay ihtiyarlarının mektubu Aşkelon Karay ihtiyarlarının mektubu (~1100), Aşkelon Karay cemaatinden altı ihtiyarın, Birinci Haçlı seferinin ardından Kudüs'ün düşüşünden dokuz ay sonra İskenderiye'deki dindaşlarıyla yaptığı mektuplaşmadır. Mektupta, Aşkelon ihtiyar heyetinin, Haçlıların elindeki Kudüs'te rehin tutulan Yahudiler ve dini nesneler için toplanan fidye parası, mülteciler salıverildikten sonra yaşananlar ve diğer rehinlerin kurtarılabilmesi için maddi yardım isteği ile ilgili bilgiler bulunur. Bu mektup Yahudi Arapçasıyla yani İbrani alfabesi kullanılarak dönemin Arapçasıyla yazılmıştır. Bu ve bunun gibi Haçlıların Kudüs'ü ele geçirmesiyle ilgili mektuplaşmalar tarihçi Shelomo Dov Goitein tarafından 1952'de Kahire Genizası'nda bulunmuştur. Goitein bulgularını ilk önce İbranice gazete "Zion"da yayınladı, ardından aynı yıl içinde bir kısmını İngilizceye tercüme ederek "Journal of Jewish Studies" gazetesine yolladı. Bu bulgular birçok kez tercüme edilerek kitaplara konu olmuştur. Goitein'in son eserinin İngilizce tercümesi kendisi öldükten sonra 1988'te yayımlandı. Teaser and the Firecat Teaser and the Firecat, Cat Stevens'ın 1971 yılında çıkardığı; Morning Has Broken, Moonshadow, ve Peace Train gibi beğenisi yüksek şarkıların bulunduğu, toplam 10 şarkı içeren albüm. Albüm kapağı, albümün başlığını betimler niteliktedir. Güneş doğduktan sonra gökyüzünden kaybolan ayı tekrar yerine koymaya çalışan genç "Teaser" ve kedisi "Firecat"... Ayrıca belirtilenler haricindeki tüm şarkılar Cat Stevens tarafından yazılmıştır. Ben Ezra Sinagogu El-Geniza Sinagogu (, "Beyt Kneset El Geniza") olarak da bilinen Ben Ezra Sinagogu ( "Beyt Kneset Ben Ezra", ) Koptik Kahire, Mısır'da bulunur. Geleneğe göre bebek Musa'nın bulunduğu yerdir. Sinagogun bulunduğu topraklar 882'de Kudüslü Abraham ibn Ezra tarafından 20,000 dinar karşılığında alınmıştır. Sinagog son şeklini 1892'de almıştır. 19. yüzyılda bu sinagogun genizasında hazine değerinde terkedilmiş dini ve laik İbrani metinler bulundu. Bu koleksyon bugün Kahire Genizası olarak bilinir ve Solomon Schechter'in önerisiyle Cambridge, İngiltere'ye gönderildi. Çalkantılı bir geçmişe sahip olan sinagog tarihinin efsanesine göre Firavun'un kızı Musa'yı burada bulup yetiştirdi. Babil Kralı Nebukadnezar hakimiyeti altında Yahudiler Yeremya önderliğinde ülkelerine geri döndüler. Yeremya, gayri ihtiyadi de olsa Musa'nın Mısır'dan çıkarken aldığı yolu kullandığına inanılır. Sinagog'un genizasında Tora tomarları Ezra Yazıtları gibi tarihi metinler bulunmuştur. Sinagogun doğusunda bulunan Abu Sergius Kilisesindeki tarihi bir metine göre Kudüs valisi Hirodes ilk doğan erkek çocuklarının öldürülmesini istemiştir. İsa'nın ailesi ise Gize'ye dindaşlarının yanına sığınmıştır. Bu da Eski Kahire'de yaklaşık iki bin yıldır Yahudilerin yaşadığının kanıtıdır. Tudela'lı Benjamin 1170'deki, İtalyan Yahudi Vittelina Jacob'un, 14. yüzyılda tarihçi al-Makrizi'nin ve 1630'da Rabi Youssef'in eserlerinde bu sinagogun varlığından bahsedilir. Önce Musa'nın sonra Yeremya'nın ayak bastığı sinagogun toprakları M.Ö. 30'da Romalıların 641'de Amr Bin El-as önderliğinde Arapların eline geçti. 1115'te Kudüs'ten Mısır'a sinagogu görmeye gelen Abraham ibn Ezra, sinagogu 20,000 Dinar karşılığında satın aldı. Bugün dahi sinagog için onun adı kullanılmaktadır. Guitar Pro Guitar Pro, içinde gitar, bas gitar, bateri, klavye ve birçok MIDI ve RSE enstrümanı bulunduran, tab, tel dizileri, metronom, nota ölçüleri, ve diğer araçlar barındıran gitarist ve müzisyenler için bütünleştirilmiş çok fonksyonlu bir MIDI-editörüdür. Programın Microsoft Windows, Mac OS X ve Ubuntu işletim sistemleri için sürümleri mevcuttur ve program Fransız şirketi olan Arobas Music tarafından geliştirilmektedir. Programın yayınlanmış toplam 4 popüler versyonu bulunmaktadır: v3-v4-v5-v6. Guitar Pro başlangıçta bir tab editörü olarak tasarlanmıştır, fakat güncellemelerden bu yana tam teşekküllü bir "scorewriter"a dönüşmüştür. Programın 4. versiyonuna kadar olan sürümleri yalnızca Microsoft Windows işletim sistemini desteklemekteydi. Kasım 2005'te Guitar Pro 5'in yayınlanmasının ardından bir yıllık bir çalışma sürecine girildi ve bu sürecin sonunda Temmuz 2006'da Guitar Pro 5'in Mac OS X sürümü yayınlandı. 5 Nisan 2010'da Guitar Pro'nun baştan aşağı yenilenmiş sürümü olan "Guitar Pro 6" piyasaya sürüldü. Yayınlanan bu versyon ayrıca Ubuntu/Linux işletim sistemlerini de destekliyor ve resmi olarak yazılım desteği sağlanıyor. Yazılımda desteklenen enstrümanların nota değerlerini tab olarak görebileceğiniz gibi nota değerlerini ve nota dizilerini porte üzerinde de görebilirsiniz. Programda müzisyenlerin kullandığı görsel işaretleri (banjo, drumkits, vb.) kullanabilirsiniz. Müzik çalarken belirlenen tempo değeri hızında nota değerlerini canlı olarak müzik ile aynı anda izleyebilirsiniz. Belirlediğiniz tracklerin her birini ayrı ayrı susturabilir, ses yüksekliğini değiştirebilir ve belirlediğiniz efektleri verebilirsiniz. 4. versiyondan itibaren programa piyanistlerin bestelerini rahatlıkla ekleyebilecekleri bir piyano eklentisi eklenmiştir. Guitar Pro'nun ses çıkış tipi için MIDI veya 5. versiyonda bulunan yüksek kalitede ve gerçeğe daha yakın ses kaydetmek isteyenler için oluşturulmuş "Realistic Sound Engine" (Gerçekçi ses motoru) kullanılabilir. Müzisyenler "aynı anda çalış" (live preview) özelliğini kullanarak çalan müzik ile birlikle aynı anda şarkıya eşlik edebilir veya beste yapabilirler. Guitar Pro'da dosyaları GPX, GP5, GP4 ve GP3 formatlarında kaydedebilirsiniz. Bu dosya türleri kendinden önceki versiyonlarda desteklenmez, fakat Guitar Pro'nun size ara ara önerdiği mevcut versiyondan sonraki güncel sürümlerde desteklenir. Bu tab dosyaları internet üzerindeki birçok websitesinde bedava olarak indirilebilir. Tablarda amatör müzisyenlerin çalışmalarını ya da popüler grup ve şarkıcıların müzik altyapılarını bulabilirsiniz. Ayrıca MPA bu tab içeren bazı sitelere içeriği kaldırması için baskı yapmıştır. Defterdar YokuÅŸu Defterdar Yokuşu, İstanbul'un Beyoğlu ilçesinde yer alan bir yoldur. Kuzeydoğu-güneybatı doğrultusunda bir yay çizerek Cihangir semtinden Tophane'ye iner. Kılıçalipaşa ve Firuzağa mahalleleri arasında idarî sınır teşkil eder. Taksim Meydanı'ndan başlayan Sıraselviler Caddesi'nin devamı niteliğindedir. Tophane'de Boğazkesen Caddesi ile kesişerek sonlanır. Yokuş üzerinde bulunan önemli yapılar Firuzağa Camii ve Özel İstanbul İtalyan Hastanesi'dir. Yokuş araç trafiğine açık olmasına karşın eğimden dolayı araçlar kontrollü ilerleyebilmektedir. Yokuşta herhangi bir toplu taşıma aracı çalışmamaktadır. T1 kodlu tramvay hattının Tophane durağına kolaylıkla ulaşılabilir. Yeniçarşı Caddesi Yeniçarşı Caddesi, İstanbul'un Beyoğlu ilçesinde yer alan bir yoldur. Kuzeybatı-güneydoğu doğrultusunda İstiklal Caddesi'nden başlayarak Galatasaray semtinden Çukurcuma'ya iner. Kuloğlu ve Tomtom mahalleleri arasında idarî sınır teşkil eder. Galatasaray Meydanı'nda, Galatasaray Lisesi'nin solundan başlayarak Çukurcuma'da Boğazkesen Caddesi ile birleşerek sonlanır. Yokuş üzerinde bulunan önemli yapılar Galatasaray Lisesi ve Tomtom Kaptan Camii'dir. Caddenin sonunda yer alan Tomtom Kaptan Sokağı aracılığıyla Fransa, Rusya ve İtalyan başkonsolosluklarına ulaşılabilir. Caddede herhangi bir toplu taşıma aracı çalışmamaktadır. BoÄŸazkesen Caddesi Boğazkesen Caddesi, İstanbul'un Beyoğlu ilçesinde yer alan bir yoldur. Kuzeybatı-güneydoğu doğrultusunda Çukurcuma semtinden Tophane'ye iner. Firuzağa ve Tomtom mahalleleri arasında idarî sınır teşkil eder. Galatasaray Meydanı'nden başlayarak Çukurcuma'da sonlanan Yeniçarşı Caddesi'nin devamı niteliğindedir. "Boğazkesen" adını, İstanbul Boğazı'na paralel olarak ilerleyen Meclis-i Mebusan Caddesi'ni dik kestiği için almıştır. Yokuş üzerinde bulunan önemli yapılar Tomtom Kaptan Camii ve Tophane-i Amire Binası'dır. Caddede herhangi bir toplu taşıma aracı çalışmamaktadır ancak T1 kodlu tramvay hattının Tophane durağına kolaylıkla ulaşılabilir. Kartaltepe Mahmutpaşa Yokuşu Mahmutpaşa Yokuşu, İstanbul'un Fatih ilçesinde yer alan bir yoldur. Güney-kuzey doğrultusunda Kapalı Çarşı'nın hemen batısından başlayarak Tahtakale'ye iner. İdarî olarak Molla Fenari ve Tayahatun mahalleleri sınırları içinde kalır. Kapalı Çarşı'nın Mahmutpaşa Kapısı'nın açıldığı noktadan başlayarak hafif bir yay çizer ve Tahtakale'de Vasıf Çınar Caddesi'ni keserek sonlanır. Yokuşun her iki yakasında sıralanmış çok sayıda dükkân yer almaktadır. Genel olarak tesettür ve bebek giyim eşyası satan işyerlerinin yoğunlaştığı cadde, tarihî Mahmutpaşa Çarşısı'nın ana hattını oluşturmaktadır. Yokuşta bulunan dükkânlarda giyim eşyasının yanı sıra çeyiz, sünnet ve okul malzemeleri satan yerler de önemli bir yer tutmaktadır. Düzensiz ve yer yer köhne yapılarda bulunan dükkânların çevrelediği dar bir yoldur. Yokuşun zemini 2000'li yılların başlarında yapılan yenileme çalışmalarıyla Arnavut kaldırımı tarzında döşenmiştir. Cadde gün içinde araç trafiğine kapalıdır. Günün belirli saatlerde dükkân sahiplerinin nakliye işlemleri için araç trafiğine açılmaktadır. Yokuş üzerinde ve yakın çevresinde tarihî öneme sahip pek çok yapı yer alır. Bunlar arasında Mahmutpaşa Camii, Mahmutpaşa Hamamı, bazı tarihî han, çarşı ve mescitler sayılabilir. Dizi hizalaması Biyoenformatikte dizi hizalaması, DNA, RNA veya protein dizilerini düzenleyerek benzer bölgelerin tespit edilmesidir. Bu bölgelerin benzer olması, diziler arasında işlevsel, yapısal veya evrimsel bir ilişki olduğu anlamına gelir. Hizalanmış nükleotit veya aminoasit kalıntı dizileri tipik olarak bir matriksin satırları olarak gösterilir. Kimyasal kalıntıları temsil eden harflerin arasına boşluklar konarak ardışık sütunlarda yer alan aynı veya benzer harflerin bir hizada olması (altalta gelmesi) sağlanır. Dizi hizalaması biyolojik olmayan dizilerde, örneğin doğal dil veya finansal verilerde de kullanılabilir. İki dizi ortak bir ataya sahipse, hizalamada eşleşmeyen harfler, bu dizilerin birbirinden ıraksadığı zamandan beri meydana gelmiş noktasal mutasyonlar olarak yorumlanır. Hizalamadaki boşluklar ise insersiyon veya delesyonlar (indel) olarak yorumlanır. Proteinlerin dizi hizalamasında belli bir pozisyondaki amino asitlerin benzerlik derecesi, bu proteinler için belli bir bölge veya dizi motifininin ne kadar korunmuş olduğunun kaba bir ölçütü olarak alınabilir. Dizinin belli bir bölgesinde substitusyonların olmaması veya sadece çok muhafazkar substitusyonların olması (yani benzer biyokimyasal özelliğe sahip amino asit substitusyonları), bu bölgenin yapısal veya işlevsel bir öneme sahip olduğunun bir belirtisi sayılır. DNA ve RNA bazları, proteinlerdeki aminoasitlerden daha çok birbirine benzese de, baz çiftlerinin korunması da benzer bir işlevsel veya yapısal önemi belirtebilir. Çok kısa veya çok benzer diziler elle hizalanabilir. Ancak, çoğu ilginç problem, insan eliyle yapılamıyacak kadar uzun, karmaşık veya çok sayıda dizinin hizalanmasını gerektirir. Böyle durumlarda, kaliteli dizi hizalamaları elde edebilmek için insan bilgisine dayanan algoritmalar kullanılır. Ender olarak bu algoritmalardan elde edilen sonuçlar, algoritmik olarak ifadesi zor olan durumlar için elle düzeltilebilir. Dizi hizalaması için kullanılan hesaplamalı yöntemler genelde iki gruba ayrılır: "global optimizasyon" ve "yerel optimizasyon". Global hizalamanın bulunması bir global optimizasyon çeşididir ve elde edilecek hizalamanın, sorgulanan dizilerin tamamını kapsamaya "zorlar". Buna karşın, yerel hizalamalar genelde birbirinden çok farklılık gösteren uzun dizilerde benzer bölgeleri tespit eder. Çoğu zaman yerel hizalamalar tercih edilir ama bunların bulunması daha zor olabilir. Dizi hizalama problemi için çeşitli algoritmalar uygulanmıştır, bunların bazıları, dinamik programlama gibi, yavaş ama formel olarak eniyileyici yöntemlerdir, bazıları ise hızlı ama mutlaka mükemmel sonucu vermeyebilen, veri tabanı aramaları için tasarlanmış buluşsal algoritmalar veya olasılıksal yöntemlerdir. Hizalamalar genelde hem grafik olarak hem de metin olarak gösterilir. Hemen her dizi hizalama gösteriminde diziler satırlar şeklinde ve hizalanmış harfler de sütunlar halinde düzenlenir. Metin formatlarında aynı veya benzer harfler içeren hizalanmış sütunlar korunma sembolleri ile gösterilir. Yukarıdaki resimde olduğu gibi, bir yıldız veya dik çizgi iki satır arasındaki aynılığı göstermekte kullanılır; daha ender kullanılan semboller ise, korunmuş bir substitusyon için iki nokta üst üste, ve yarı korunmuş substitusyonlar için bir noktadır. Çoğu dizi görüntüleme programları ayrıca substitusyon harflerinin özelliklerini belirtmek için renkler kullanır; DNA ve RNA dizilerinde her nükleotidin kendi rengi olur. Protein hizalamalarında, örneğin yukarıdaki örnekte olduğu gibi, belli bir amino asit substitusyonunu korunumunu değerlendirmek için renk kullanılır. Çoklu dizilerde her sütünun son satırı o hizalama ile belirlenmiş olan konsensus dizisidir; konsensus dizinin grafik olarak gösterilmesi bir dizi logosu ile olur; dizi logosunda her nükleotit veya amino asitin harfinin büyüklüğü o harfin korunma derecesine karşılık gelir. Dizi hizalamaları çeşitli metin-tabanlı dosya formatlarında saklanabilir, bunların çoğu ilk olarak belli bir hizalama programı veya uygulaması ile birlikte geliştirilmiştir. Çoğu Web-temelli araçlar sınırlı sayıda girdi ve çıktı format seçeneği verirler, örneğin FASTA formatı ve GenBank formatı gibi, ve program çıktısı genelde kolayca değiştirilemez. Çeşitli format dönüştürme programları mevcuttur, bunlardan READSEQ ve EMBOSS gibi bazılarının grafik arayüzü veya komut satır arayüzü vardır, buna karşın BioPerl, BioRuby gibi program paketlerinin buna olanak veren kendi fonksiyonları vardır. Global hizalamalarda her dizideki her harfin hizalanması amaçlanır. Sorgu kümesindeki diziler birbirine benzer ve yaklaşık aynı uzunlukta olursa global hizalamaları en yararlı olur. (Ama bu, global hizalamaların boşluklarla sonlanamayacağı anlamına gelmez.) Global hizalama tekniklerinden biri, dinamik programlamaya dayalı olan Needleman-Wunsch algoritmasıdır. Birbirine benzemeyen ama benzer bölgeler içerdiği tahmin edilen diziler için lokal hizalamalar daha yararlıdır. Keza, benzer kısa dizi motiflerinin tespitinde lokal hizalamalar kullanılır. Smith-Waterman algoritması da dinamik programlamaya dayalı bir lokal hizalama yöntemidir. Eğer diziler yeterince birbirine benziyorsa lokal ve global hizalama sonuçları arasında bir fark olmaz. Hibrit yöntemler (yarı global veya "glokal" yöntemler olarak da adlandırılabilir) bir veya öbür dizinin başı ve sonunu da kapsayan en iyi hizalamayı bulmaya çalışır. Dizilerden birinin sonu, öbürünün başı ile örtüşüyorsa bu özellikle yararlı olabilir. Bu durumda ne global ne de lokal hizalama tamamen uygundur: global yöntem hizalamayı örtüşme bölgesinin dışına uzatmaya çalışacaktır, lokal yöntem ise örtüşme bölgesini yeterince kapsamayabilir. İkili hizalama yöntemleri, iki sorgu dizisinin birbiriyle en iyi uyuşan parçalı (lokal) veya global hizalamasını bulmakta kullanılır. İkili hizalamalar bir defada sadece iki dizi arasında bulunabilir ama hesaplanmaları verimlidir ve çoğu zaman çok yüksek doğruluk gerektirmeyen yöntemlerde kullanılırlar (örneğin bir veritabanında sorgu dizisine yüksek oranda benzeyen dizileri bulmak için). İkili hizalamalar üretmekte kullanılan üç ana yöntem, nokta-matris yöntemleri, dinamik programlama ve sözcük yöntemleridir; ancak, çoklu hizalama yöntemlerinde de dizi ikilileri hizalanır. Her yöntemin kendi avantaj ve dezavantajları olsa da, bu ikili hizlama yöntemlerinin hepsi, düşük bilgi içerikli olan çok tekrarlı dizilerde zorlanırlar, özellikle hizalanacak olan iki dizideki tekrarlı altdizilerin sayıları farklıysa. Belli bir ikili hizalama yönteminin yararını nicelemenin bir yolu, 'maksimum yegane uyuşma' yani her iki dizide bulunan en uzun altdizidir. Daha uzun ortak altdiziler tipik olarak daha yakın bir ilişkiyi yansıtır. Nokta matris yaklaşımında her bir dizi bölgesi için hizalama aileleri üretilir. Bu yöntem nitel ve basittir ama büyük ölçekte analiz etmesi zaman alıcıdır. İnsersiyon, delesyon, tekrar ve ters dönmüş tekrar ("inverted repeats") gibi bazı dizi özelliklerinin görsel tespiti çok kolaydır. Bir nokta matrisi oluşturmak için iki dizi, iki boyutlu bir matrisin üst satırı ve sol sütunu boyunca yazılır, sonra eğer bir satır ve sütunun başındaki harfler aynıysa kesişim yerine bir nokta konur. Bu yaklaşımın bazı uygulamalarında iki harfin benzerlik derecesiyle orantılı büyüklükte bir nokta konur, korunmalı substitusyonları hesaba katabilmek için. Birbirine çok benzeyen dizilerin nokta matrisleri, matrisin ana çaprazı boyunca giden tek bir çizgi gibi görünür. Nokta matris grafikleri (İng. "dot plot") tek bir dizi içindeki tekrarlılık miktarını belirlemekte de kullanılabilir. Bir dizi kendi kendisi ile grafiklenir, birbirine önemli derecede benzerlik gösteren bölgeler ana çaprazın yanlarında çizgiler olarak görünür. Proteinin birden çok benzer yapısal bölgeden oluşması durumunda bu görülebilir. Dinamik programlama tekniği, Needleman-Wunsch algoritması ile global hizalamalar üretmek için, Smith-Waterman algoritması ile de lokal hizalamalar üretmek için uygulanabilir. Tipik kullanımda, protain hizalamalarında amino asit uyuşma veya uyuşmamalarına bir skor verebilmek için bir substitusyon matrisi; bir dizideki amino asitin öbür dizide bir boşlukla eşleştirilmesi için de bir boşluk ceza değeri kullanılır. DNA ve RNA hizalamaları bir skor matrisi kullanabilir ama pratikte basitçene pozitif bir uyuşma skoru, negatif bir uyuşmama skoru ve negatif bir boşluk cezası verilir. (Standart dinamik programlamada, her amino asitin skoru komşularının kimliğinden bağımsızdır, dolayısıyla baz istiflemesi etkileri hesaba katılmaz. Ancak, algoritmayı değiştirip bu tür etkileri de göz önüne almak mümkündür.) Standart doğrusal boşluk cezası yerine bazı algoritmalarda kullanılan bir varyasyon, iki ayrı boşluk cezası uygulamadır: biri boşluğu açmak içindir, öbürü ise boşluğu uzatmak içindir. Tipik olarak birinci cezanın değeri ikincisinden daha büyüktür, örneğin boşluk açmak için -10 puan, boşluk uzatmak için -2 puan kullanılabilir. Bunun sonucu olarak, bir hizalamadaki boşluk sayısı azalır, harfler ve boşluklar bir arada tutulmuş olur, bu da biyolojik bakımdan daha gerçekçi sayılır. Gotoh algoritması, üç matris kullanarak 'affin' boşluk cezalarını hesaplar. Dinamik programlama nükleotit dizilerini protein dizileri ile hizalamaya yarayabilir. Bu, karmaşık bir iş olabilir çünkü çerçeve kayması mutasyonlarının (genelde insersiyon ve delesyonlar) etkisini hesaba katmak gerekir. Çerçeve arama yöntemi kullanılarak bir nükleotit sorgu dizisi ile protein dizilerinden oluşan arama kümesi arasında (veya tersi) global veya lokal ikili hizalamalar üretilir. Bu yöntem çok yavaş olmasına rağmen, çerçeve kaymalarını değerlendirme yeteneği, çok sayıda "indel"ler (insersiyon ve delesyonlar) içeren diziler için çok yararlıdır. Bu tür dizilerin normalde verimli çalışan buluşsal (höristik) yöntemlerle hizalanması çok zordur. Pratikte, bu yöntem yüksek hesaplama gücü veya dinamik programlama için özelleşmiş mimariye sahip bir bilgisayar sistemi gerektirir. BLAST ve EMBOSS paketleri, çevrimli (translasyonlu) hizalamalar yapmak için temel araçlara sahiptir (gerçi bunların bazılarının, bu programların arama yeteneklerinin yan etkilerinden yararlandığı söylenebilir). Daha genel yöntemler Accelrys'in GCG paketi'ndeki "FrameSearch" gibi ticari kaynaklardan ve Genewise gibi bazı açık yazılım ürünlerinden elde edilebilir. Dinamik proramlama yöntemi belli bir skorlama fonksiyonu için optimal hizalamayı bulmayı garantiler. Ancak, iyi bir skorlama fonksiyonunu belirlemek çoğu zaman teorik değil, empirik bir meseledir. Dinamik programlara ikiden çok diziye de genellenebilirse de, çok sayıda dizi veya çok uzun dizilerde kullanılamayacak derecede yavaş çalışır. Sözcük yöntemleri, "k"-li yöntemler olarak da bilinir, optimal hizalama çözümünü bulması garantili olmayan, ama dinamik programlamadan önemli derecede daha verimli olan höristik yöntemlerdir. Bu yöntemler büyük ölçekli veritabanlarında özellikle yararlıdır, çünkü bu veritabanlarındaki aday dizilerin büyük bir kısmının sorgu dizisiyle anlamlı bir uyuşma göstermeyeceği peşinen bilinmektedir. Sözcük yöntemleri, veritabanı arama araçları olan BLAST ailesi üyelerindeki ve FASTA programındaki uygulamaları ile bilinirler. Sözcük yöntemleri sorgu dizisinde bulunan kısa, örtüşmeyen altdizileri ("sözcükleri") tespit edip bunları veritabanındaki aday dizilerle eşleştirir. Bir sözcüğün iki dizideki pozisyonları arasındaki fark hesaplanarak bir kayma değeri elde edilir. Eğer farklı sözcükler aynı kayma değerine sahipse bu kayma değeri bir hizalanma bölgesini belirler. Ancak eğer böyle bir bölge bulunursa, o zaman daha hassas hizalama kıstasları uygulanır. Böylece kayda değer benzerlik göstermeyen diziler arasında pek çok gereksiz karşılaştırmanın önüne geçilmiş olur. FASTA yönteminde kullanıcı, veritabanını aramakta kullanılacak sözcüğün uzunluğuna karşılık gelen bir "k" değeri seçer. Küçük "k" değerlerinde yöntem daha yavaş ama daha duyarlıdır, bunlar kısa sorgu dizileri için tercih edilir. BLAST ailesindeki araştırma yöntemleri, belli sorgu tipleri (örneğin uzaktan ilişkili dizilerin bulunması) için optimize edilmiş çeşitli algoritmalara sahiptir. BLAST, FASTA'dan daha hızlı olup doğruluktan çok az bir fedakarlık yapma özelliği için geliştirilmiştir. FASTA gibi BLAST da "k" uzunluklu bir sözcük araması yapar ama sadece en önemli sözcük uyuşmalarını değerlendirir, FASTA gibi her sözcük uyuşmasına bakmaz. Çoğu BLAST uygulamasında varsayılan sözcük uzunluğu değişmez, sorgu ve arama tipine göre optimize edilir, ancak istisnai durumlarda, tekrarlı dizileri ararken veya kısa sorgu dizileri için değiştirilir. BLAST çeşitli Web portallarında bulunabilir, örneğin EMBL FASTA and NCBI BLAST. Çoklu dizi hizalaması ikiden daha fazla dizi içermesiyle ikili hizalamanın bir uzantısı sayılır. Çoklu dizileme yöntemleri sorgu kümesindeki tüm dizileri hizalamaya çalışır. Çoklu hizalamalar çoğu zaman birbiriyle evrimsel ilişkisi olduğu hipotez edilen bir grup dizideki korunmuş bölgeleri tespit etmek için kullanılır. Bu tür hizalamalar ayrıca filogenetik ağaç inşa ederek evrimsel bir ilişkiyi ortaya koymak için kullanılır. Böylesi korunmuş diziler, yapısal ve mekanistik bilgilerle beraber kullanılarak enzimlerin katalitik aktif bölgesinin yerini bulmaya yarar. Çoklu dizi hizalamaların üretimi berimsel bakımdan zordur ve bu problemin çoğu formülasyonu NP-tam kombinatoryal optimizasyon problemlerine dönüşür. Buna rağmen, bu hizalamaların biyoinformatikteki faydaları nedeniyle 3 veya daha fazla dizinin hizalanmasını sağlıyan çeşitli yöntemler geliştirilmiştir. Dinamik progrmalama tekniği herhangi sayıda dizi için kullanılabilir. Ancak, berimsel olarak hem zaman hem bellek bakımından pahalı olduğu için, en basit biçimiyle dahi üç veya dört tane diziden fazlası için kullanılmaz. Bu yöntem iki dizinin hizalanmasında yaratılan matrisin "n"-boyutlu karşılığının inşasını gerektirir, burada "n", sorgu kümesindeki dizi sayısıdır. Sorgu dizilerindeki her bir dizi çifti için standart dinamik programlama kullanılır, sonra bu ara çözümler arasındaki uyuşmalar veya boşluklar değerlendirilerek "hizalama uzayı" tamamlanır, yani her iki dizili hizalama arasında bir hizalama yapılmış olur. Bu yöntem berimsel olarak pahalı olsa da, global optimal çözümü üreteceğini garantiler, bu yüzden az sayıda dizinin hatasız hizalanması gerektiğinde faydalıdır. Berimsel karmaşıklığı azaltılmasını bir yolu "çiftler toplamı" adlı objektif fonksiyona dayanır, bu yaklaşım MSA yazılım programında uygulanmıştır. İlerlemeci, hiyerarşik veya ağaç yöntemleri, birbirine en benzer dizileri hizalamakla başlar, sonra gittikçe daha az benzeyen dizilerin hizalamaya eklenmesi ile sonunda tüm sorgu kümesi sonuca dahil edilir. Dizilerin yakınlığını betimleyen ağaç yapısı ikili kıyaslamalara dayanır, bunlar FASTA gibi höristik ikili hizalama yöntemleri kullanır. İlerlemeci hizalama sonuçları "en benzer" dizilerin seçimine bağımlıdır, bu yüzden ilk yapılan ikili hizalamadaki hatalara duyarlıdır. Çoğu ilerlemeci, çoklu dizi hizalama yöntemi buna ek olarak, sorgu kümesindeki diziler arasındaki yakınlık drecesine göre onlara ağırlık verir, böylece ilk dizilerin kötü seçilmesi olasılığı azalır ve en son hizalamanın doğruluğu iyileşir. Clustal ilerlemeci uygulamalarının çoğu varyasyonu çoklu dizi hizalaması, filogenetik ağaç inşası ve protein yapı hesaplamasına girdi hazırlamakta kullanılır. İlerlemeci yöntemin daha yavaş ama daha doğruluklu bir varyantı T-Coffee olarak adlandırılır. Bu algoritmaların uygulamaları ClustalW ve T-Coffee'de bulunabilir. İlerlemeci yöntemlerin zayıf bir yönü, ilk ikili hizalamanın doğru olmasına olan büyük bağımlılıktır. Tekrarlayıcı yöntemler, bunu iyileştirmeye çalışırlar. Tekrarlayıcı yöntemler seçilmiş bir skorlama fonksiyonuna dayanan objektif fonksiyonu optimize ederler, ilk global hizalamayı oluşturup sonra dizi altkümelerini yeniden hizalayarak. Yeniden hizalanan altkümelerin kendileri de hizalanarak çoklu dizi hizalamasının bir sonraki yinelemesini oluştururlar. Dizi altkümelerini ve objektif fonksiyonu seçmek için çeşitli yollar mevcuttur. Motif bulmak, veya profil analizi, sorgu kümesindeki dizilerde bulunan kısa, korunmuş dizi motiflerini hizalamaya çalışan, global çoklu dizi hizalamaları inşa eder. Önce bir global dizi hizalaması inşa edilir, sonra yüksek derecede korunmuş bölgeler tespit edilir ve bunlar bir profil matrisi oluşturmak için kullanılır. Her korunmuş bölgenin profil matrisi bir skorlama matrisi gibi düzenlenmiştir ama, her pozisyondaki harf için frekans sayıları, korunmuş bölgedeki harf dağılımından elde edilmiştir, daha genel bir dağılımdan değil. Bunun ardından, profil matrisleri betimledikleri motifi başka dizilerde aramak için kullanılırlar. Orijinal veri kümesinde az sayıda dizi olması veya bu dizilerin birbiriyle çok yakın ilişkili olması hâlinde, motifte temsil edilen harf dağılımını normalize etmek için sahte sayımlar eklenir. Bilgisayar biliminde yaygın kullanılan çeşitli optimizasyon algoritmaları çoklu dizi hizalama problemine uygulanmıştır. Gizli Markov modelleri belli bir sorgu kümesi için olasıl çoklu dizi hizalamaları için olasılık skorları üretmek için kullanılır. Bu yaklaşımla çalışan ilk uygulamalar hayal kırıcı olduysa da, daha sonrakilerin uzaktan ilişkili dizilerin tespitinde özellikle etkili olduğu bulunmuştur, çünkü bu yöntemler korunmuş veya yarı korunmuş substitusyonların yarattığı gürültüden kolay etkilenmemektedirler. Genetik algoritmalar ve benzetilmiş tavlama da çoklu dizi hizalama skorlarını optimize etmekte kullanılmıştır. Bu konuda daha çok ayrıntı çoklu dizi hizalaması hakkındaki maddede bulunabilir. Yapısal hizalamalar genelde protein ve bazen RNA dizileri için yapılır, dizileri hizalamak için protein ve RNA molekülünün ikincil ve üçüncül yapısı hakkındaki bilgiyi kullanılır. Bu yöntemler iki ve daha çok dizi için uygulanabilir ve tipik olarak lokal hizalamalar üretir. Ancak, yapısal bilgiye bağımlı oldukları için, sadece yapısı bilinen dizilerde işe yararlar. Gerek protein gerek RNA'da yapı, evrimsel olarak diziden daha çok korunur, Evrimsel olarak çok uzaktan ilişkili olan, dizi kıyaslaması yoluyla benzerlikleri belirlenemeyecek derecede ıraksamış dizilerde yapısal hizalamalar daha güvenilir sonuç verir. Homoloji-temelli protein yapı tahmini için yapılan hizalamaları değerlendirmede yapısal hizalamalar "altın standart" sayılır Bunun nedeni, sadece dizi bilgisine dayanmak yerine yapısal benzerlik gösteren bölgeleri kasten hizalamalarıdır. Ancak, tamamen yapısal hizalamalar tabii ki yapı tahmininde kullanılamaz çünkü sorgu kümesindeki en az bir dizi, modellenmesi amaçlanan hedef dizidir ve onun yapısı bilinmemektedir. Bir hedef ve bir kalıp dizinin yapısal hizalamasında, hedef proteinin yüksek doğruluklu modellerinin bu tür yöntemlerle elde edilebileceği gösterilmiştir. DALI yöntemi (İngilizce "distance matrix alignment" teriminden kısaltılmıştır), sorgu dizisindeki ardışık heksapeptitlerin temas benzerliklerine dayanarak elde edilen yapısal bir hizalama yöntemidir. Bu yöntemle ikili veya çoklu hizalamalar üretebilir ve sorgu dizisinin Protein Data Bank'taki yapısal komşularını tespit edebilir. FSSP yapısal hizalama veri tabanını oluşturmakta kullanılmıştır. DALI Web sunucusuna EBI DALI'den ulaşılabilir, FSSP ise The Dali Database'de bulunmaktadır. SSAP ("sequential structure alignment program", sıralı yapı hizalama programı), dinamik programlama ile çalışan bir yapısal hizalama yöntemidir, yapı uzayında atomdan atoma vektörleri kıyaslama noktaları olarak değerlendirir. İlk tarif edilişinden beri bu yöntem geliştirilerek hem ikili hem de çoklu hizalamaları kapsamaktadır.. SSAP kullanılarak CATH ("Class, Architecture, Topology, Homology", sınıf mimarî, topoloji homoloji) adlı, protein katlamalarının hiyerarşik bir veritabanı kurulmuştur. CATH veritabanına CATH Protein Structure Classification sitesinden erişilebilir. Yapısal hizalama için kombinatoryal uzatma yöntemi, karşılaştırılan iki proteinin kısa parçaları için lokal geometriye dayalı ikili yapısal hizalamalar yapar, sonra bu parçaları birleştirerek daha büyük bir hizalama yapar. Katı-gövde ("rigid body") karekök ortalama uzaklık, kalıntı uzaklıkları, lokal ikincil yapı ve çevresel özellikler (kalıntı komşu hidrofobisitesi gibi) kullanılarak "hizalanmış parça ikilileri" denen lokal hizalamalar üretilir. Bunlar kullanılarak, belli tanımlanmış eşik kıstasları dahilinde tüm olasıl yapısal hizalamaları temsil eden bir benzerlik matrisi inşa edilir. Büyüyen birer dizi parçası eklenerek hizalama büyütülür. Bu işlem sırasında, matris aracılığıyla, bir protein yapı hâlinden diğerine giden bir yol çizilir; optimal yol, kombinatoryal uzatma hizalamasını tanımlar. Bu yöntemi uygulayan bir Web sunucusu ve Protein Data Bank'taki yapılar için ikili hizalamalar veritabanı Combinatorial Extension sitesinde bulunmaktadır. Filogenetik ve dizi hizalaması birbiriyle yakından ilişkili sahalardır çünkü ikisi de dizi yakınlığı belirlemesi yapar. Filogenetik sahası, filogenetik ağaçların inşası ve yorumlamasında dizi hizalamasından yararlanır. Filogenetik ağaçlar, evrimsel olarak ıraksamış türlerin genomlarında bulunan homolog genlerdeki evrimsel ilişkiyi sınıflandırmakta kullanılır. Bir sorgu kümesindeki dizilerin birbirlerinden farklılığı, bu dizilerin birbirlerine olan evrimsel uzaklığı ile nitel olarak ilişkilidir. Basit şekilde ifade edilecek olursa, yüksek derecede dizi aynılığı, söz konusu dizilerin nispeten yakın zamanda bir en yakın ortak atası olabileceğini ima eder, buna karşın düşük derecede aynılık, evrimsel ıraksamanın daha eskilere dayandığı olasılığına karşılık gelir. Bu ilkenin dayalı olduğu "moleküler saat" hipotezine göre dizilerden meydana gelen soylarda mutasyon ve seleksiyon etkisinin değişmediği varsayılır. Yaklaşık sabit bir evrimsel değişim hızına dayanarak yapılacak bir ekstrapolasyon sayesinde, iki genin ilk defa birbirinden ne zaman farklılaştığının hesaplanabilir. Dolayısıyla, organizmalar veya türler arasında DNA tamiri yeteneği bakımından farklılık olabileceğini, veya dizilerde belli bölgelerin işlevsel nedenlerle korunabileceğini hesaba katmaz. Ayrıca, moleküler saat hipotezinin en basit versiyonunda, protein kodlayıcı bölgelerde proteinin amino asit dizisini değiştiren ve değiştirmeyen DNA mutasyonlarının korunma olasılıkları arasında bir fark olabileceği de hesaba katılmaz. Daha hassas istatistik yöntemler bir filogenetik ağacın her dalı için evrimleşme hızının farklı olmasına izin verir, bu sayede gen soylarının birleştiği zamanın daha doğru kestirilmesine olanak verir. İlerleyici çoklu hizalama teknikleri zorunlu olarak bir filogenetik ağaç üretir, çünkü büyüyün hizalamaya ekledikleri dizilerin sırası, evrimsel yakınlık derecesine bağlıdır. Çoklu dizi hizalamalarını ve filogenetik ağaçları oluşturan diğer yöntemler önce tüm olasıl ağaçlara bir skor verir, sonra en yüksek skora sahip ağaçtan bir çoklu dizi hizalaması hesaplar. Filogenetik ağaç inşasında yaygın olarak kullanılan yöntemler başlıca höristiktir çünkü optimal ağacın seçilmesi, optimal çoklu dizi hizalamasının seçilmesi gibi, NP-zordur. Dizi hizalaması biyoenformatikte dizi benzerliğini tespit etmeye, filogenetik ağaç üretmeye ve protein yapıları için homoloji modelleri geliştirmeye yarar. Ancak, dizi hizalamalarının biyolojik anlamı her zaman açık değildir. Hizalamaların, ortak atadan inmiş diziler arasındaki evrimsel farklılığı yansıttığı varsayılır. Fakat, evrimsel olarak ilişkisiz olup benzer işlev gösteren ve bu yüzden benzer yapıya sahip proteinlerin yakınsak evrim sonucu dizi benzerliği göstermeleri mümkündür. BLAST gibi veritabanı aramalarında, istatistik yöntemler kullanılarak, diziler arasında belli bir hizalamanın şans eseri olma olasılığı, veritabanının büyüklüğü ve bileşimine dayanarak hesaplanabilir. Arama uzayına bağlı olarak olasılık değerleri önemli derecede fark edebilir. Eğer veritabanındaki diziler sadece sorgu dizisin organizmasına ait dizilerden oluşuyorsa, belli bir hizalamanın şans eseri olma olasılığı özellikle artar. Veritabanında veya sorgu dizisinde tekrarlı dizilerin varlığı hem arama sonuçlarını hem de istatistik anlamlılık tayinini çarpıtabilir. BLAST otomatik olarak sorgu dizisindeki tekrarlı dizileri filtreler, böylece istatistik artifakt sonucu olan bulguları elimine eder. Boşluklu dizi hizalamalarının istatistik anlamlılığını kestiren istatistik yöntemler literatürde mevcuttur. İstatistik anlamlılık, belli kaliteye sahip bir hizalamanın şans eseri elde edilme olasılığını gösterir ama sorgu dizisinin belli bir hizalamasının diğer hizalamalardan ne derece daha iyi olduğunu belirtmez. Hizalanma inanılırlığının ölçütleri, belli bir dizi ikilisi için en yüksek skorlu hizalamalarının ne derece birbirine eşdeğer olduğunu gösterir. Boşluklu dizi hizalamaları için istatistik inanılırlık değerlendirme yöntemleri literatürde mevcuttur. Bilinen diziler hakkında biyolojik veya istatistik gözlemleri yansıtan bir skor fonksiyonunun seçimi, iyi hizalamalar elde edilmesinde çok önemlidir. Protein dizileri genelde substitusyon matrisleri kullanılarak yapılır, bu matrisler belli karakter substitusyonlarının olma olasılıklarını yansıtır. PAM matrisi ("Point accepted mutation", noktasal olarak kabul edilmiş mutasyon) olarak adlandırılan bir grup matris, belli amino asit mutasyonlarının olma hızları ve olasılıklarını içerir (bu matrisler Margaret Dayhoff tarafından tanımlanmış olduğu için bazen "Dayhoff matrisleri" olarak da adlandrılır). Sık kullanılan başka bir grup matris ise BLOSUM ("Blocks Substitution Matrix" blok substitusyon matrisi) olarak adlandırılır, bunlar empirik olarak gözlemlenmiş substitusyon olasılıklarını kodlar. Her iki tip matrislerin varyantları, farklı düzeylerde ıraksama göstermiş dizilerin tayininde kullanılır. Böylece, BLAST veya FASTA kullanıcıları aramalarını sadece yakın ilişkili uyuşmalara kendilerini sınırlayabilir, veya arzu ederlerse daha uzak ilişkili dizileri de bulabilmeleri mümkün olur. Boşluk cezaları hizalamaya bir boşluk katılmasına etki eder. Bu boşluk ceza skoru, evrimsel anlamda bir insersiyon veya delesyon mutasyonunun olma hızı ile orantılı olmalıdır. Elde edilen hizalamaların kalitesi skor fonksiyonunun kalitesine bağlıdır. Aynı hizalamayı farklı skor matrisleri ve/veya boşluk cezaları ile tekrarlayıp sonuçları karşılaştırmak çok yararlı olabilir. Hizalama parametrelerindeki varyasyonlara dayanıklılık gösteren hizalama bölgeleri tespit edilerek, sonucun zayıf olduğu veya tek olmadığı bölgeler belirlenebilir. Dizilenmiş RNA, örneğin "ifade edilmiş dizi etiketleri ("expressed sequence tags") ve tam-uzunluklu mRNAlar, dizilenmiş bir genom ile hizalanarak nerede genlerin bulunduğu ve alternatif uçbirleştirme yerleri hakkında bilgi edinilebilir. and RNA editing. Dizi hizalaması ayrıca genom birleştirme ("genome assembly") sürecinin parçasıdır. Dizilenen parçalar hizalanarak örtüşme yerleri bulunur, böylece kontig adı verilen uzun diziler oluşturulur. Bir diğer uygulama, SNP ("single nucleotide polymorphism" tekil nükleotit polimorfizmi) analizidir, burada farklı kişilera ait diziler hizalanarak toplulukta farklılık gösteren tek nükleotitler bulunur. Biyolojik dizi hizalamasında kullanılan yöntemler başka sahalarda da uygulamaları olmuştur, özellikle doğal dil işlemlemesi ("natural language processing") ve sosyal bilimlerde. Doğal dil üretme algoritmaları tarafından sözcük seçimi, biyoenformatikte geliştirilmiş çoklu dizi hizalama yöntemleri kullanmaktadır. Tarihsel ve karşılaştırmali dilbilim sahalarında, dilbilimcilerin dilleri oluşturmak için kullandıkları karşılaştırma yöntemi, dizi hizalaması ile otomatize edilmiştir. İşletme ve pazarlama araştırmacıları zaman içinde bir dizi satın alma olayını analiz etmek için çoklu dizi hizalama yöntemlerini kullanmıştır. Algoritma ve hizalama tipine göre kategorize edilmiş yazılımları daha geniş bir listesi dizi hizalama yazılımı maddesinde verilmiştir. Genel dizi hizalama problemlerinde yaygın kullanılan araçlar arasında ClustalW ve T-coffee, veritabanı araması için de BLAST ve FASTA3x sayılabilir. Hizalama algoritma ve yazılımlarını karşılaştırmak için BAliBASE adlı sistem test programı ("benchmark") referans çoklu dizi hizalamaları mevcuttur. Bu veri grubu yapısal hizalamalardan oluşmaktadır, sadece diziye dayalı yöntemler için bunun bir standart oluşturduğu düşünülebilir. Çoğu hizalama yönteminin göreceli performansı, sıklıkla görülen hizalama problemleri için belirlenmiş ve sonuçlar BAliBASE sitesinde yayımlanmıştır. Farklı hizalama araçları için BAliBASE skorlarının kapsamlı bir listesi STRAP sitesinde hesaplanabilir. Wells Wells Şehri Birleşik Krallık İngiltere ülkesinde bulunan eski bir küçük kenttir. Yerel idari bakımdan Güney Batı bölgesindeki Somerset ("shire" tipi) Kontluğu'nun Mendip Metropoliten Olmayan Yerel Bolgesi'nin bir parçasıdır ve çok sınırlı bir "özel ardıl mahalle yerel idaresi (succesor parish council)" idaresi de bulunur. Orta Çağ'dan beridir bir katedrali bulunduğu için 1205'te "şehir" olma statüsü verilmiş ve o tarihten itibaren, nüfus bakımdan bir köy veya kasabadan farklı olmamakla beraber, İngiltere'de bir "şehir" olduğu kabul edilmektedir. "Wells" ismi şehrin bulunduğu mevkiide St Andrew'a adanmış olan üç temiz su kuyusuna (İngilizce "wells" kuyular demektir) atıfla verilmiştir. Bu üç kuyudan birisi şehrin pazar merkezinde, diğer ikisi de "Katedral" ve "Piskoposluk Sarayı"'nın bulunduğu arazide hâlen bulunmaktadır. Bu kuyular etrafında küçük bir antik Roma dönemi kasabası kurulmuştur. Ama bu yerleşkenin önem kazanması Sakson Wessex Kralı olan İne'nin bu yerleşimde 704de bir manastır kilisesi kurmasıyla olmuştur. Orta Çağ'da Wells bir ticaret merkezi olmuş ve el sanatları ile yünlü kumaş üretimi gelişmiştir. Bundan sonra, 900 yıllarında bu manastır kilise yerel bir piskoposluk merkezi olmuştur. Ama 1068'de piskoposluk Bath kentine nakledilmişti. Bu piskoposluk epeyce uzun süren bir anlasmazlıktan sonra "Bath ve Wells Piskoposluğu" adını almış ve Wells'de kurulan "Bishop's Palace (Piskopos'un Sarayı)"'nda yerleşmiştir. 1066'da Piskopos Robert kente bir berat vererek statüsünü "borough" olarak değiştirmiştir. Bu tarihten itibaren Wells yıllık kurul;an bir panayır merkezi olmuştur. 1175-1490 dooneminde "Wells Katedrali", "Piskokosun Sarayı" yanında yapılmıştır. Wells kentinin 1205'ten itibaren "şehir " olma statüsü kabul edilmiştir. 17. yüzyılda Wells şehri hem İngiliz İç Savaşı hem de "Monmouth İsyanı"'na karışmıştır. 19. yüzyılda Wells'de üç değişik demiryolu şirketinin istasyonu kurulmuş olması şehrin İngiltere demiryolu ağında önemine işaret etmektedir. Wells'in yerel idare birimi bir köy/mahalle ("civil parish") tipindedir ve şehrin nüfusunun küçük olduğuna açıkça işaret etmektedir. Bu köy idaresi alanında bulunan nüfus 2001 Nüfus Sayımına göre 10.406'dir. Şehirde ortalama yaş 44 yıldır. Şehir nüfusu içinde 4,208 kişi iktisaden faaldir ve 2.602 kişi 65den daha yüksek yaşta bulunmaktadır. Wells'in şu resmî kardeş şehir anlaşmaları vardır: 2010 Football League Cup Finali 2010 Football League Cup Finali, 2009-10 Football League Cup'ı kazanan takımı belirlemek için yapılan final maçı. 28 Şubat 2010'da, Wembley Stadyumu'nda oynanan maçta Aston Villa'yı 2-1 yenen Manchester United kupanın sahibi oldu. Maçın beşinci dakikasında James Milner'ın penaltı golüyle Villa'nın 1-0 öne geçmesine rağmen 10 dakika sonra Michael Owen skoru eşitledi. İlk yarının sonlarına doğru sakatlanan Owen'ın yerine oyuna giren Wayne Rooney, 74. dakikada attığı golle maçın skorunu belirledi. Manchester United maça, geçen yılın şampiyonu unvanıyla geldi. Maçın ardından üst üste ikinci, toplamda ise beşinci şampiyonluğuna ulaşan United, bu alanda 1989 ve 1990'da üst üste şampiyon olan Nottingham Forest'ı geride bıraktı. Daha önce 173 kez karşılaşan iki takım arasında oynanan maçların 87'sini United, 49'unu Villa kazanırken, 37 maç berabere bitti. Lig Kupası'nda Villa, oynanan altı karşılaşmanın dördünü kazandı. United, Lig Kupası kapsamında rakibine karşı ilk ve tek galibiyetini Ekim 1975'te, Villa Park'ta almıştı. Kupada en son 1994 Finali'nde karşılaşan iki ekibin maçı, 3-1'lik Aston Villa galibiyetiyle sonuçlanmışı. İki takım arasında ligin 2009-10 sezonunda oynanan maçların ilkini Aston Villa, deplasmanda 1-0'lık skorla kazanırken, finalden üç hafta önce Old Trafford'da oynanan maç 1-1 berabere sona erdi. Her iki takımında yedişer kez final oynamasına karşın Villa beş şampiyonluk elde ederken United'ın üç şampiyonluğu bulunuyordu. Bununla birlikte United, geçen sene finalde Tottenham Hotspur ile karşılaşmış ve normal süresi 0-0 biten maçı penaltılar sonucunda kazanmıştı. Villa ise son şampiyonluğunu 1996'da, Leeds United karşısında aldığı 3-0'lık galibiyetle yaşamıştı. Maç, 2008'den beri tüm finallerin oynandığı Londra'daki 90.000 kişi kapasiteli Wembley Stadyumu'nda oynandı. Her iki takım taraftarları için 31.750 bilet satışa sunuldu. Final topu olarak Mitre Revolve'un English Football League maçlarında kullanılan özel bir versiyonu belirlendi. Beyaz zemin üzerine siyah ve altın rengi desenlerden olan toptan her iki takımın antrenmanlarda kullanılması için 150 tane üretildi. Toplarda; maçın tarihiyle birlikte, turnuvanın 50. yılını temsilen, I harfi kupanın resminden oluşan "FIFTY" yazısı yer almaktaydı. Maçın hakemi; 1 Şubat 2010'da, Staffordshire bölgesinin hakemi Phil Dowd olarak belirlendi. İlk final deneyimini 2006 FA Cup Finali'nde yaşayan Dowd, bu maçta dördüncü hakem olarak görev almıştı. Dowd'un yardımcıları için ise Shaun Procter-Green ve David Richardson belirlenirken, dördüncü hakem olarak Lee Mason'ın görev yapması kararlaştırıldı. Maçın açılış töreni, 2008'de, Afganistan'da yaralanan eski bir asker, aynı zamanda da bir United taraftarı olan Dave Tatlock'un kupayı stadyuma getirilmesiyle başladı. Bir şarapnel parçasıyla bacağından yaralanarak felç geçiren ve doktorların, bir daha yürüyebilmesinin imkânsız olduğunu söylediği Tatlock, olaydan yaklaşık dört hafta sonra bacaklarını hissetmeye başladığını, üç hafta sonra ise koltuk değnekleri yardımıyla yürüyebildiğini açıkladı. Tatlock, maçtan önce tamamen iyileşmiş olarak, kupayı stadyuma getirdi. Oyuncular ve hakemler, her iki takımın maskotu eşliğinde, kırmızı halı üzerinde sahaya çıktı. Maçtan önce Football League başkanı Brian Mawhinney ile turnuvanın sponsoru Carling'in sahibi Martin Thomas'ın konuşmalarının ardından 21 yaşındaki şarkıcı Camilla Kerslake tarafından Birleşik Krallık Ulusal Marşı okundu. Aston Villa, maça, sakatlığı bulunan iki oyuncusundan yoksun olarak çıktı. Forvet oyuncusu Marlon Harewood ayağından, orta saha oyuncusu Nigel Reo-Coker'ın ise bileğinden sakatlıkları bulunmaktaydı. Takım kaptanı Stiliyan Petrov ise önceki maçı hastalığı sebebiyle kaçırmıştı. 24 Şubat'taki Crystal Palace maçında dinlendirilen James Collins ile Emile Heskey ve Lig Kupası maçlarında dinlendirilen ve yerine Brad Guzan'ın kaleyi koruduğu Brad Friedel'ın kadroda yer alması beklenmekteydi. Sezon başlarında bacağından sakatlığı bulunan ve iki hafta öncesine kadar kendisine görev verilmeyen Stephen Warnock'a finalden önceki üç maçta görev verilerek performansını yeniden kazanması sağlandı. Manchester United'da ise sakatlıklar ve cezalar sebebiyle rakibine göre daha fazla eksik bulunmaktaydı. 18 gün önceki Villa maçında kolu kırılan Ryan Giggs'in bir ay, Everton maçında dizindeki çapraz bağları zedelenen Anderson'un ise sezon sonuna kadar forma giyememesi bekleniyordu. Hull City maçının ardından dört maçlık ceza alan ve maçta kadroda yer alması düşünülen Rio Ferdinand ise, sezonun başlamasından üç ay kadar önce sırtından yaşadığı sakatlığın nüksetmesi sebebiyle kadroya dahil edilmedi. Uzun süreli sakatlıkları bulunan Owen Hargreaves ve John O'Shea ile Villa maçındaki müdahalesinden ötürü üç maç ceza alan Nani, kadroda yer almayan diğer isimlerdi. Aston Villa'nın kalesinde, önceki kupa maçlarının aksine Friedel görev aldı. Takımın 4-4-2 dizilimiyle çıktığı maçta, teknik direktör Martin O'Neill, forvette Heskey ile Agbonlahor, kanatlarda Ashley Young ile Stewart Downing, hastalığını atlatan kaptan Petrov ile Milner'a orta sahanın ortasında görev verdi. Alex Ferguson'ın kadro seçimiyle ilgili en büyük değişiklik ise forvette yaşandı. Wayne Rooney'i yedek bırakan Ferguson, Dimitar Berbatov'un yanında Michael Owen'a yer verdi. Bunun yanında takımın as kalecisi Edwin van der Sar kadroya dahil edilmezken, kalede Tomasz Kuszczak yer aldı. Daha sonra yapılan açıklamayla Rooney'nin dizinden ufak bir sakatlığı olduğundan dolayı maça yedek başladığı belirtildi. Mustafa LakadamyalÄ± Mustafa Lakadamyalı (d. 4 Nisan 1966, Lefkoşa) Kıbrıslı Türk diplomat. İlk ve orta eğitimini Lefkoşa'da sırasıyla Şehit Tuncer İlkokulu ve Türk Maarif Koleji'nde tamamladıktan sonra lisans eğitimine Türkiye'de devam etti. Orta Doğu Teknik Üniversitesi, İktisadi ve İdari Bilimler Fakültesi İşletme Bölümünden 1988 yılında mezun oldu. 1990-1993 yılları arasında Kıbrıs Türk Hava Yolları Genel Müdürlüğünde yönetici yardımcılığı görevini yürüttü. 1993 yılında Kuzey Kıbrıs Türk Cumhuriyeti Dışişleri ve Savunma Bakanlığı'nda göreve başladı. İlk olarak Bakanlığa bağlı Ekonomik, Kültürel ve Sosyal İşler Müdürlüğünde meslek memuru olarak çalıştı. 1995-1997 yılları arasında Üçüncü Sekreter olarak Kuzey Kıbrıs Türk Cumhuriyeti Londra Temsilciliğinde siyasi işler memuru, 1997-2000 yılları arasında ise İkinci Sekreter olarak Kuzey Kıbrıs Türk Cumhuriyeti Brüksel Temsilciliği'nde Temsilci yardımcısı olarak görev yaptı. Merkeze dönüşünde Siyasi İşler Müdürlüğünde Birinci Sekreter olarak çalıştı. Bu görevi 2003 yılına kadar sürdürdü. 2003-2007 yılları arasında Kuzey Kıbrıs Türk Cumhuriyeti Cenevre Temsilciliği'nde Temsilci yardımcılığı görevini müteakip, bir yıl süreyle Kuzey Kıbrıs Türk Cumhuriyeti Ankara Büyükelçiliği’nde Müsteşar olarak çalıştı. Merkeze dönüşünü müteakip Ağustos 2008 tarihinde Dışişleri Bakanlığı Müdür/Temsilci mevkiine atandı. 2 yıl süreyle Bakanlığa bağlı İslam İşbirliği Teşkilatı ile İlişkiler Müdürlüğü görevini yürüttü. 1 Kasım 2010 tarihinde Türkiye Cumhurbaşkanı Abdullah Gül'e güven mektubunu sunarak Kuzey Kıbrıs Türk Cumhuriyeti'nin 7. Büyükelçisi oldu. 31 Ekim 2014 tarihine kadar 4 yıl Kuzey Kıbrıs Türk Cumhuriyeti'nin Türkiye Nezdinde Olağanüstü ve Tam Yetkili Büyükelçisi olarak görev yaptı. Lefkoşa'ya dönüşünü müteakip Kuzey Kıbrıs Türk Cumhuriyeti Dışişleri Bakanlığı Siyasi İşler Müdürlüğü ve İki Toplumlu Geçiş Kapıları Teknik Komitesi'nin Kıbrıslı Türk Başkanı görevlerini yürüttü. 16 Mayıs 2016 tarihinde Kuzey Kıbrıs Türk Cumhuriyeti Dışişleri Bakanlığı Müsteşarı olarak atandı ve bu görevi Kuzey Kıbrıs Türk Cumhuriyeti Washington Temsilciliği görevine atandığı 1 Temmuz 2018 tarihine kadar sürdürdü. Halen Kuzey Kıbrıs Türk Cumhuriyeti Washington Temsilcisi olarak görev yapmaktadır. İngilizce ve Fransızca bilmekte olup, evli ve iki çocuk babasıdır. Yusuf Yağcı Yusuf Yağcı, 1952'de Bursa'da doğdu. Yüksek lisans ve doktorasını Liverpool Üniversitesi'nde yaptı. İTÜ'de doçent ve profesör oldu. Yağcı, TÜBA asli üyesi ve Türk Kimya Derneği şeref üyesidir ve 1994 yılında TÜBİTAK bilim ödülü almıştır. Ayrıca, Türkiye Kimya Derneği Şeref Ödülü (2002), Elsevier Scopus Ödülü (2007), Japonya Polimer Derneği Uluslararası Bilim Ödülü (2008), Elginkan Vakfı Teknoloji Ödülü (2008), Bilim ve Teknoloji Birliği Kurulu (COMSTECH) 2010 Yılı Kimya Şeref Ödüllerini de almıştır. 400'ün üzerinde uluslararası bilimsel makalesi, 5 patenti, 6 uluslararası kitap, 31 kitapta bölüm yazmıştır. 50 master ve 18 doktora tezi yönetmiştir. Halen İTÜ'de öğretim üyeliği yapmaktadır. Ayasofya (anlam ayrımı) Sydney Ferries Sydney Ferries ("Sydney Feribotları"), Avustralya'nın Yeni Güney Galler bölgesinin yasal feribot işletmecisi. 28 gemilik bir filosu vardır. Sidney Limanı ve Parramatta Nehri'ne feribot hizmeti sağlamaktadır. En kuzeyde Manly ve en batıda Parramatta olmak üzere hizmet vermektedir. Yolcularının %48'i banliyölerde yaşayanlardan ve %46'sı ise turistlerden oluşmaktadır. Urker Urker () 1994 yılında kurulmuş Kazak folk rock, pop-rock grubudur. Uluslararası festivallere katılmış müzik grubu Türkiye, Almanya, Fransa, Türkmenistan ve ABD'de konser vermiştir. 1994 yılında kurulan Urker vokalist Aydos Saghat'ın the Beatles gibi bir grup kurma fikriyle ortaya çıktı. İlk albümlerini 1997 yılında kaydettiler. 2001 yılında 'Nauryz' adlı parçalarıyla Altın Disk ödülünü kazandılar. Parçalar geleneksel Kazak ezgileriyle moden pop ritimlerini bir arada getiriyordu. Grubun 15 video klibi kendi ülkesinde "Tugan Elim" (Öz Halkım) ise yurtdışında (Özbekistan) yayınlandı. Ordu Caddesi Ordu Caddesi, İstanbul'un Fatih ilçesinde yer alan bir yoldur. Tarihî yarımadadaki anayollardan biridir. Aksaray semtinde Millet ve Vatan caddelerinin kesiştiği noktadan başlayarak Beyazıt Meydanı'nda sonlanır. İstanbul'un en önemli tramvay hatlarından T1 hattı Millet Caddesi'nden sonra Ordu Caddesi'ne girer. Tramvay hattının Aksaray, Laleli ve Beyazıt durakları bu cadde üzerindedir. Tarihî yarımadayı doğu-batı doğrultusunda aşan caddenin kuzeyinde İskenderpaşa, Kemalpaşa ve Balabanağa mahalleleri; güneyinde ise Aksaray, Mesihpaşa ve Mimar Kemalettin mahalleleri vardır. Caddenin orta bölümleri Laleli semti olarak anılmaktadır ve burada İstanbul Üniversitesi Edebiyat Fakültesi ile Osmanlı padişahlarından III. Selim'in türbesi vardır. Cadde ayrıca İstanbul'da toplu taşımacılığın en yoğun yürütüldüğü yerlerdendir. Caddede yer alan otobüs durakları "Ordu Caddesi", "Laleli" ve "Beyazıt" adlarını taşımaktadır. Caddeden geçen otobüs hatları şunlardır: Turan (ÅŸehir) Turan (Tuva Türkçesi:Туран/Turan; Rusça: Тура́н), Tuva Cumhuriyeti'nde bir şehir. Tuva Cumhuriyeti'nin başkenti Kızıl'a 70 km kuzaybatısındadır. 1945 yılında şehir durumuna yükselmiştir. 1989 yılı nüfusu 5976 kişi iken Rus nüfusunun Tuva'dan ayrılması üzerine 2002 yılına göre nüfus 5598 kişi olmuştur. Bu şehirde bir havaalanı bulunmaktadır. Tıva Türkçesinde "duran", dürbün demektir. Yenisey yazıtlarında kişi adı olarak Turan adına rastlanmaktadır. Şehrin yerleştiği alan Turan-Uyuk havzası, Turan, (Uyuk) akarsularının kolları, federal otoyolu olan M-54 "Yenisey" yolu yanında, Kızıl şehrinin 74 km kuzey batı tarafındadır. Turan şehri 1885 yılında kurulmuştur. Tuva'ya Rus devleti tarafından Rus nüfusu ilk kez buraya yerleştirilmiştir. Tuva'yı Ruslaştırma politikası amacına ulaşamamıştır. Tuva'daki Türk nüfusu hâlen büyük ağırlığını ortaya koymaktadır. Cumhuriyet Müzesi. Aldan Maadır (60 bahadır). Aziz kilisesi (Ruslar'ın yaptırdığı). İ. İrgit (İrkutsk) (1914 yılı,1990 yılında restore edildi). Kurumsal gÄ±da sanayi, orman sanayii. Turan'da, Kızıl şehrindeki gibi, 4 operator telefon hat türü vardır. — «Bilayn», «MTS», «Megafon-Sibir» ve «ETK». L.A. Guns L.A. Guns ismini kullanan, müzikleri 1980'lerde Sunset Strip'de oluşmuş olan sleaze rock alt türü L.A. glam metal'i olan iki Amerikalı glam metal müzik grubu vadır. İlk L.A. Guns oluşumunun üç üyesi arasında, Guns N' Roses'ın ilk oluşum yıllarında dahil olmuş olan, L.A. Guns kurucusu Tracii Guns vardır. L.A. Guns benzer bir grup olan L.A. grubu Hollywood Rose ile birleşmiş, ve daha sonra dağılmıştır. L.A. Guns, solist Paul Black tarafından tekrar kuruldu ve Tracii gruba dahil oluncaya kadar farklı bir isim kullanıldı. Ve grup, şu an "classic" grup olarak da bilinen, vokalde Phil Lewis, solo gitarda Tracii Guns, ritim gitarda Mick Cripps, bas gitarda Kelly Nickels ve bateride Steve Riley'ın yer aldığı grup olarak değişti ve başarılı üç albüm çıkardı. 1990'ların başlarında grup gerileme sürecine girdi, birçok üye gruptan ayrıldı ve buna karşılık grupta sayısız üye değiklikleri yaşandı. 1999 yılında "classic" oluşum konserler için tekrar toplandı ve sonra birleşip albüm yapma kararı aldılar. 2002'de Tracii gruptan ayrılarak Mötley Crüe ve bas gitarist Nikki Sixx ile birlikte Brides of Destruction grubunu kurdu. Diğer grup elemanları değişikliğe uğramadan aralarına gitarist Stacey Blades'i de alarak, Tracii'siz, yeni bir albüm olan "Tales from the Strip" albümünü yayınladılar. Daha sonra Tracii solo bir grup kurdu ve adını L.A. Guns olarak seçti. Şu an her iki grup ta L.A. Guns adı ile konserlerine devam ediyor. İlk L.A. Guns oluşumu 1983 yılında Tracii Guns tarafından kuruldu ve grup, solist Axl Rose, bas gitarist Ole Beich ve baterist Rob Gardner'dan oluşmaktaydı. Axl Rose daha sonra çocukluk arkadaşı Izzy Stradlin ve gitarist Chris Weber ile birlikte Hollywood Rose grubunu kurdu. Bunun üzerine onun yerine Michael Jagosz solist olarak getirildi ve bu oluşumla yapılan tek kayıt olan EP "Collector's Edition No. 1" ve derleme albüm "Hollywood Raw" bonus cd'si yayınlandı. 1985'te Tracii ve Rose yeni bir grup kurmak için L.A. Guns ve Hollywood Rose'u birleştirme kararı aldılar. Rose grubun adını her iki grubun isminin karışımı olan Guns N' Roses olarak belirledi ve grup solist Axl Rose, solo gitarist Tracii Guns, ritim gitarist Izzy Stradlin, basçı Ole Beich ve baterist Rob Gardner olarak belirlendi. Kısa süre sonra basçı Ole Beich gruptan ayrıldı ve yerine Duff McKagan geldi; ardından Tracii yerine Slash, baterist Rob Gardner'ın yerine Slash'ın yakın arkadaşı Steven Adler geldi. Grup, solist Paul Black tarafından, gitarda ex-Dogs D'Amour solisti Robert Stoddard, bateride Nickey "Beat" Alexander ve bas gitarda Mick Cripps olarak tekrar kuruldu. Grubun ismi başlangıçta Faster Pussycat olarak duyuruldu fakat Tracii Guns'ın grubu tekrar dönmesiyle grup adı L.A. Guns olarak değiştirildi. Kayıtlar için Polygram Records ile anlaşma yapıldı. Daha sonra Paul Black yerine "Girl" grubunun solisti Phil Lewis, gitara Stoddard yerine bas gitarist Cripps, ve kurucu Faster Pussycat basçısı Kelly Nickels gruba dahil oldu. Temmuz 1995'te Tracii Guns ve Steve Riley, yeni üye Chris Van Dahl ve gitarist Johnny Crypt ile müzik grupları olan Boneyardte çaldıkları görüldü. Kayıtlar sürerken Kelly Nickels gruptan ayrıldı ve Johnny Crypt bas gitara geçmek istedi. Ardından gitar için Ray Gunn gruba dahil edildi fakat 2 parçada gitar çaldıktan sonra bilinmeyen bir nedenle gruptan ayrıldı. 1996'da yeni L.A. guns, beşinci stüdyo albümleri olan "American Hardcore"ı yayınladı. Bu yeni albüm "Vicious Circle" albümünden sonra grubun "heavy music" tarzını yansıttı ve grubun karanlık yüzünü gösterdi. Grup 1996'dan 1997'ye, Tracii'nin gruptan ayrılması, Chris'in Phil Lewis'in gruba tekrar dahil olacağı umuduyla ve grubun kurucularının şan'ı için gruptan ayrılmasına kadar süren bir turne düzenledi. Fakat Phil Lewis teklifi reddetti ve sonra Chris Van Dahl solist olarak Ralph Saenz'ı seçti. Tracii, Steve, Johnny ve Ralph 1997'nin sonlarında ve 1998'in başlarında bir turne düzenlediler ve 6 adet EP "Wasted" yayınladılar. Grubun "1998 Rock Asla Durmaz" turnesinde Ralph Saenz kendi grubunu kurmak için ayrıldı, ayrılmayla Tracii başka bir solist arayışına girdi. Bang Tango'dan Joe Lesté ve Love/Hate'dan Jizzy Pearl aday olarak kabul edildiler. Joe Lesté 1 hafta kaldı. Tracii ve Steve Jizzy Pearl'i seçip çabucak turneye hazırlandılar. L.A. Guns, Jizzy ile 1998'in sonlarından 1999'un başlarına kadar süren bir club turne düzenledi. Ve prodüktörlüğünü Guns N' Roses'ın gitaristi Gilby Clarke'in yaptığı "Shrinking Violet" albümünü yayınladılar. Bu yayınlama Johnny Crypt'in ayrılığıyla son buldu. Ray Gunn gruba Johnny Crypt'in pozisyonunda tekrar dahil olduysa da Ocak 1999'da tekrar ayrıldı. Tracii Guns ve Steve Phil Mick, ve Kelly ile tekrar birleşme ve turne hakkında görüştüler. Ve sonra tekrar birşleşme albümü olan "Greatest Hits and Black Beauties", Deadline Records tarafından yaklaşık olarak "Shrinking Violet" ile aynı zamanda yayınlandı. L.A. Guns Ekim 1999'da tekrar birleşme turnesi için hazırlandılar ve memleketleri olan Hollywood'da prodüktörlüğünü Gilby Clarke'in yaptığı bir "live" albüm kaydettiler. Ertesi yıl "Live: A Night on the Strip" isimli albümü yayınladılar. Birleşmeden sonra Mick ve Kelly "summer 2000" turnesine katılamadılar ve onların yerine L.A. Guns'a gitarist Brent Muscat ve basçı "Muddy" eşlik etti. Ağustos 2000'de L.A. Guns, Deadline Records ile "Cocked & Loaded"ı "Cocked & Re-Loaded" olarak tekrar kaydetti ve yayınladı. Mick Cripps 2000'nin sonlarında Nisan 2001de Spitfire Records ile yayınlanan "Man in the Moon" adlı albüm kayıtları için gruba tekrar dahil oldu. Mick albümde klavye çaldı fakat turneye dahil olmayacaktı. Muddy kısa "promo" turnesi "Man In The Moon"dan sonra gruptan ayrıldı. 2002 kış "Man In The Moon" "club tour" turnesinde Adam Hamilton Mick'in yerini doldurdu. "Spitfire Records" ile anlaşma imzalanmasına rağmen yeni albüm kayıtları yapılırken Tracii Guns L.A. Guns'dan ayrıldı. Ve Nikki Sixx ile ilk olarak Cockstar ismini kullanmak üzere Brides of Destruction'ı kurdu. Gruba solist London LeGrand ve baterist Scot Coogan dahil oldu. Ve 2004'te Billboard 200'de "92" numaraya kadar çıkan "Here Come The Brides" albümünü yayınladılar Nikki Sixx Ekim 2004 gruptan ayrıldı. L.A. Guns Ağustos 2002'de prodüktörlüğünü Andy Johns'ın yaptığı, Tracii Guns ile yapılan son albüm olan, hayranları ve eleştirmenlerden genelde artı not alan "Waking the Dead" albümünü yayınladı. Albümdeki "OK, Let's Roll" parçası Todd Beamer'a (and the people who rushed the cockpit of Flight 93 during the events of September 11, 2001 attacks) adandı. L.A. Guns'ın geleceği Tracii Guns'ın Brides of Destruction'a geçmesiyle belirsizleşti ta ki Steve Riley ve Phil Lewis'in "Hairball John Radio Show"da L.A. Guns'ın Tracii Guns'sız devam edeceğini açıklamasına kadar. Ekim 2002'de Tracii Guns'ın ayrılmasının ardından grup gitarist arayışına girdi ve grupta birçok gitarist değişikliği yaşandı. Nihayet Stacey Blades'in L.A. Guns'a gitarist olarak katılmasıyla grup "Rips the Covers Off" cover albümünü yayınladı. Ardından Ağustos 2005'te "Tales from the Strip" stüdyo albümü yayınlandı. Bu albüm L.A. Guns'ın Tracii Guns'sız yayınlanan tek albümüdür. (1992'de de Japan-only live albümü yayınlanmıştı). Phil Lewis'li L.A. Guns 29 Ağustos 2006'da şimdiki grup elemanları ile live derleme albümü olan "Loud and Dangerous: Live from Hollywood"u birkaç live parça ile birlikte DVD olarak yayınladı. 2 Ocak 2007'de Phil Lewis'li L.A. Guns, L.A. sleaze rock grubu Buckcherry'nin "Crazy Bitch" parçasını coverladılar. Mart 2007'de basçı Scott Griffin, Adam Hamilton'un yerine geçti. 5 Temmuz 2009'da Beautiful Creatures'ın kurucusu basçı Kenny Kweens, Scott Griffin'in yerine geçti fakat "3rd annual Rocklahoma" için Beautiful Creatures'ta hala çalmaktadır. 2006'da L.A. Guns gitaristi Tracii Guns, L.A. Guns üyesi kurucu Paul Black, Nickey Alexander ve "Brides of Destruction"ın konser basçısı Jeremy Guns ile The Tracii Guns Band'ı kurudu. Grup ABD turnesi için L.A. Guns, Brides of Destruction ve Tracii Guns'ın solo çalışmaları parçalarını kaydetmek üzere çeşitli cover parçaları ile çalışmalara başladı. Bundan önce 2005 yılında Paul Black "Black List" adında bir demoyu L.A. Guns ile kayıtlar gerçekleştiği sırada 80'lerde yayınlamıştı. Atatürk Bulvarı, İstanbul Atatürk Bulvarı, İstanbul'un Fatih ilçesinde yer alan bir yoldur. Tarihî yarımadayı Beyoğlu yakasına bağlayan anayollardan biridir. Aksaray semtinde Millet, Ordu ve Mustafa Kemal caddelerinin kesiştiği noktada bir dörtyoldan başlayarak Unkapanı-Küçükpazar bölgesinde Haliç'i aşan Atatürk Köprüsü'ne bağlanarak sonlanır. Bulvarın sağ tarafında güneyden kuzeye Kemalpaşa, Kalenderhane, Mollahüsrev, Hacıkadın, Yavuzsinan; sol tarafında ise güneyden kuzeye İskenderpaşa, Zeyrek ve Cibali mahalleleri bulunur. Caddenin kuzey ucuna yakın bir noktada Saraçhane semtinde İstanbul Büyükşehir Belediyesi binası ve Bizans döneminden kalma Bozdoğan Kemeri bulunmaktadır. Unkapanı bölgesinde kentin en eski organize ticaret alanlarından İstanbul Manifaturacılar Çarşısı, tarihî Şebsefa Hatun Camii ve Zeyrek Camii bulunmaktadır. Neymar Neymar da Silva Santos Júnior () ya da bilinen adıyla Neymar (d. 5 Şubat 1992, Mogi das Cruzes), Forvet mevkinde görev yapan Brezilyalı futbolcudur. Şu an Ligue 1 ekiplerinden Paris Saint-Germain'de 10 numaralı formayı giymektedir. 2009 Campeonato Paulista'da Yılın Genç Futbolcusu ödülünün sahibi olmuştur. 2011 ve 2012 yılında Güney Amerika'da Yılın Futbolcusu seçilmiştir. 2011 yılında Santos - Flamengo maçının 26. dakikasında attığı gol, FIFA tarafından 2011 yılının en iyi golü seçilmiştir ve Neymar 2011 FIFA Puskás Ödülü'nün sahibi olmuştur. 2013 yılında millî takımıyla almış olduğu FIFA Konfederasyonlar Kupası turnuvasının sonunda Adidas Altın Top ödülüne layık görülmüştür. Bu turnuvada çıktığı 5 maçta (412 dakika) 4 gol atmıştır ve turnuvanın final maçında maçın adamı seçilmiştir. Neymar, 5 Şubat 1992 yılında Brezilya'nın Mogi das Cruzes kentinde dünyaya gözlerini açtı. 2003 yılında daha 11 yaşındayken Santos'ta futbol kariyerine başladı. 2009 yılında Santos ile profesyonel kariyerinin ilk maçına çıkmadan önce, kulübün altyapı takımıyla birçok maçta yer aldı. Profesyonel kariyerinin ilk senesinde (2009) Campeonato Paulista'da Yılın Genç Futbolcusu ödülünün sahibi oldu ve o yıl