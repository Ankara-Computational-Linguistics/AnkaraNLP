("even lines field") denilen diğer 312.5 satırla birlikte, bütün görüntü tamamlanmış olur. Bu tekniğe geçmeli tarama denilir. Böylelikle bütün görüntünün baştan sona taranması 40 msn aldığı halde, sadece tek veya sadece çift satırlarının taranması 20 msn alır ve gözün algıladığı hareketlilik artar. Görüntü sinyalinin bir bölümü doğrudan görüntü bilgisi taşımayan yardımcı hizmetlere ayrılmıştır. Görüntü sinyali ve yardımcı sinyaller bir arada Bileşik Görüntü sinyali ("composite video signal") adıyla bilinirler. Yardımcı sinyallerin yayıncıdan alıcıya iletilmesi zorunludur. Çünkü, görüntü sinyali alıcıya ulaştığında resim tübündeki taramanın stüdyodaki kamera taraması ile uyumlu olması gerekir. Bu iki şekilde sağlanır. Bir satır 64 μsn lik bir periyoda sahiptir. Bu sürenin 12 μsn lik bölümü görüntü dışı hizmetlere ayrılmıştır. Bu 12 μsn lik sürenin de 4.7 μsn lik süresince alıcıya 0 voltluk bir darbe gider. Bu darbe yatay senkrondur. Yatay senkron görüntünün sol ve sağ yöndeki uyumu (yani görüntünün sola veya sağa kaymaması) için gönderilir. 12 μsn nin geri kalan bölümü karartma eşiği adını alan ve siyah renge karşılık gelen 0.3 volttur. Renkli yayında bu eşik üzerinde burst sinyali de yer alır. Ayrıca, 625 satırlık tam görüntünün 50 satırı da görüntü dışı hizmetlere ayrılmıştır. Bu 50 satırdan 15 tanesi (yarısı tek satırlar arasında, diğer yarısı da çift satırlar arasında olmak üzere) 0 ile 0.3 volt arasında çeşitli darbelerden oluşan düşey senkronlardır. Düşey senkron da görüntünün üst ve alt uyumu (yani görüntünün yukarı ve aşağı hareket etmemesi) için gönderilir. 50 satırın geri kalan bölümü ise çeşitli amaçlar için (ölçü, monitor, haberleşme vb.) kullanılabilir. Özetle kuramsal olarak çözünürlüğü 200 000 olan bir tam görüntüde gerçekten görüntü bilgisi taşıyan ayrıntı sayısı yaklaşık olarak 125 000 ten ibarettir. Renkli görüntü de esas olarak siyah beyaz monochromatic görüntü gibidir. Ancak renkli görüntüde her satırda görüntü bilgisi içeren 52 μsn lik bölgede görüntü sinyalinin üzerine yüksek frekanslı bir sinyal daha ilave edilmiştir. Bu sinyal renk sinyali tarafından modüle edilmiş bir taşıyıcıdır. Taşıyıcı frekansı ve modülasyon tipine bağlı olarak çeşitli renk yayın sistemleri gelişmiştir. Türkiye'de kullanılan PAL sisteminde taşıyıcı 4 433 618.75 Hz.dir. Renkli görüntüde ayrıca art karartma eşiği üzerine renk taşıyıcısı frekansındaki burst darbesi de yer alır. Bu 10 periyot (yaklaşık 2.26 μsn) süreli sinyal renkli yayında kullanılan pilot sinyalidir. Nedim Ardoğa : TV Verici Tekniğine giriş Jermaine O'Neal Jermaine Lee O'Neal (d. 13 Ekim 1978), AmerikalÄ± profesyonel eski basketbolcudur. Jermaine Lee O'Neal HakkÄ±nda bilgiler: 8 Yıllık Indiana'daki ve Kariyer Rekorları: 2011 yılında Boston Celtics formasıyla emekli olmuştur. Diğer NBA Oyuncuların ve Süperyıldız'ların Jermaine Hakkında Söyledikleri: XIII. Ptolemaios XIII. Ptolemaios Theos Philopator (Πτολεμαῖος Θεός Φιλοπάτωρ,(Babasını seven tanrı Ptolemaios)) d. MÖ 62/61 – ö. 13 Ocak MÖ 47 ?,) MÖ 51 yılında tahta çıkmış olan Antik Mısır'ın son Hellenistik kökenli Ptolemy hanedanı (MÖ 305– MÖ 30) krallarından biridir. Mısır Firavun'u XII. Ptolemaios'un oğludur. MÖ 51 yılı baharında büyük kız kardeşi VII. Kleopatra ile evlenerek müşterek imparator olarak Mısır tahtına çıkmıştır. MÖ 50 yılında ise, harem ağası Pothinus kral naibi olduğu halde, kıdemli yönetici olarak atanmıştır. MÖ 48 yılı baharında, XIII. Ptolemaios ve Pothinus bir kraliçe olarak konumunu gittikçe güçlendiren VII. Kleopatra'yı tahttan indirme girişiminde bulunmuştur. Kraliçenin yüzü basılan sikkelerde görünürken, XIII. Ptolemaios'un ismi resmi belgelerden çıkarılmıştır. Tahtın arkasındaki asıl güç Pothinus olduğu halde Ptolemaios tek başına kral olmaya niyetlenmiştir. Nihayet kraliçenin Suriye'ye kaçması sağlandı ancak Kleopatra kendi ordusunu toplamayı başardı ve böylece Mısır'da iç savaş başlamış oldu. Kısa süre diğer kız kardeşleri IV. Arsinoe'de tahtta hak iddia edince durum daha da içinden çıkılmaz bir hal aldı. Bu sırada Romalı mağlup general Gnaeus Pompeius Magnus, kendisini kovalayan rakibi Jül Sezar'dan kaçmak için Mısır'a geldi. Başlangıçta XIII. Ptolemaios ve Pothinus iltica talebini kabul etme taraftarıydı ancak Pothinus muzaffer Sezar'ın gözüne girebilmek umuduyla 29 Eylül MÖ 48 tarihinde generali öldürdü. Sezar Mısır'a geldiğinde Pompeius'un kesik başını ona takdim etti ancak anlatılanlara göre Sezar bu duruma çok üzülmüş ve onun bir Roma cenaze töreni ile defnedilmesi emrini vermiştir. VII. Kleopatra, Sezar'ın gözüne girme konusunda daha başarılı olmuş ve onun aşkını kazanmıştır. Sezar, Pothinus'un idam edilmesini sağlamış ve Kleopatra Mısır tahtındaki haklarına yeniden kavuşmuştur. Kleopatra VII'yi tahttan indirme konusunda halâ kararlı olan XIII. Ptolemaios, kardeşi VI. Arsinoe ile ittifak kurmuştur. Birlikte, ordunun kendilerine sadık olan kısmını, Kleopatra'nın ve yanında görece küçük bir ordusu bulunan Sezar'ın birliklerine karşı organize etmişlerdir. iki ordu arasındaki savaş MÖ 48 yılı Aralık ayı ortalarında İskenderiye'de başlamış ve kente büyük hasar vermiştir. Bergama'dan gelen takviye Roma birlikleri ile Sezar ve Kleopatra inisiyatifi ele geçirmiş ve XIII. Ptolemaios ve IV. Arsinoe şehirden kaçmak zorunda kalmıştır. Anlatılanlara göre Ptolemaios 13 Ocak MÖ 47 tarihinde Nil nehri'ni geçmeye çalışırken boğularak ölmüştür. VII. Kleopatra, kardeşi XIV. Ptolemaios'u müşterek kral atayarak Mısır tahtındaki varlığını sürdürmüştür. Pothinus Pothinus (d. Erken MÖ 1. yüzyıl - ö. MÖ 48 ya da MÖ 47), Antik Mısır'ın Ptolemy hanedanı mensubu olan Firavun XIII. Ptolemaios'un kral naibi ve harem ağası . Daha çok Firavun XII. Ptolemaius 'u kardeşi ve müşterek firavun olan Kleopatra VII'ye karşı kışkırtarak başlattığı iç savaş ve Pompey'in başını keserek Jül Sezar'a takdim etmesiyle tanınır. Manuela Arcuri Manuela Arcuri (d. 8 Ocak 1977, Anagni), Ä°talyan manken ve oyuncu. İtalya'nın Latina kentinde büyüyen Arcuri, ortaöğreniminin ardından başkent Roma'ya giderek Dramatik Sanatlar Akademisi'ne girdi. Daha sonra buradan ayrıldı ve üniversitedeki toplum bilimi bölümüne kaydoldu. Burada 3 yıl okuduktan sonra mezun oldu. Manuela Arcuri, 1990'lar ve 2000'lerde tıpkı diğer genç yıldız adayları gibi, yaşadığı romantik ilişkilerle magazin basınına konu oldu. Arcuri'nin diğer bir yönü de karatede kara kuşak sahibi olmasıdır. Edward Cave Edward Cave, (d. 27 Şubat 1691 – ö. 10 Ocak 1754) İngiliz matbaacı, editör ve yayıncı. Kurduğu "The Gentleman's Magazine" adlı dergi ile modern anlamda ilk genel ilgiye yönelik dergiyi çıkaran kişi olmuştur. Bir ayakkabu tamircisinin oğlu olarak, Rugby, Warwickshire kenti yakınlarındaki Newton'da doğdu. İlkokula burada başladı. Ancak okul müdüründen hırsızlık yapmakla suçlanarak okuldan atıldı. Başta kereste ticareti, muhabirlik ve matbaacılık olmak üzere çeşitli işlerde çalıştı. Bu süre içinde, ticaretten şiire kadar, eğitimli halkın ilgisini çekecek her konuyu içeren periyodik bir yayını kafasında tasarladı. Bu fikir için birçok Londralı matbaacı ve kitap satıcısını ikna etmeye çalıştı. Ancak hiç kimseden olumlu cevap alamayınca, Cave bu işi kendi yapmaya karar verdi. "The Gentleman's Magazine" adı yayın 1731 yılında çıkarıldı ve çok kısa sürede döneminin en etkili ve en çok taklit edilen yayını oldu. Ayrıca Cave'e bu sayede kısa sürede zenginlik kazandırdı. Zeki ve başarılı bir iş adamı olan Edward Cave, tüm enerjisini bu dergiye yöneltti ve St John's Gate, Clerkenwell'deki ofisinden çok nadir çıkar oldu. Pek çok yazar dergisinde yazmaya başladı. Bunların en önemlilerinden olan Samuel Johnson, ilk dönemlerinde uzun süre Cave'in dergisinde yazarak kariyerinin ilk yıllarını geçirmiştir. Erward Cave, kendisi de, sık sıj dergide Sylvanus Urban adı ile yazılar yazmaktaydı. Ayrıca, Lewis Paul'den makara-döndürme makinesi patenti için 250 milden oluşan lisansı aldı. Bu su türbininin öncüsü sayılmaktadır. 1742 yılında Northampton'deki Marvels Değirmeni'ni satın aldı ve pamuk değirmeninde çevirdi. Bunun ilk su gücü ile dönen değirmen olduğu sanılmaktadır. Karlı bir yatırım olmasına rağmen getirisi azdı ve 1761 yılında kapandı. Erward Cave gut hastalığından 1754 yılında öldü. Clerkenwell'deki St. James Kilisesi'ne gömüldü. Kore Komünist Partisi Kore Komünist Partisi, Kore’deki komünist partisiydi. Seul’deki gizli bir toplantıda 1925 yılında kurulmuştur. Japon işgali sırasında yasadışı ilan edildiğinden dolayı yeraltında faaliet göstermiştir. Partinin liderleri Kim Yong-bom ve Pak Hon-yong olmuştur. Kore’nin ayrılmasından sonra kuzeyde Kuzey Kore İşçi Partisi ile birleşmiş, güneyde ise Güney Kore İşçi Partisi ile birleşmiştir. Parti kuruluşunun ardından 1928 yılında yapılan komünist 3.Enternasyonal’in 6. Kongresinde örgütün Kore temsilcisi olarak kabul edilir. Ancak parti içindeki çekişmeler ve farklı gruplar arasında yaşanan itilaflar yüzünden Komintern tarafından aynı yılın Aralık ayında kapatılacaktır. Buna rağmen partinin bazı hücreleri faaliyete devam eder. Bazı komünistler, buna Kim Il-sung da dahildir, Çin’e sürgüne gidecek ve Çin Komünist Partisine katılacaktır. 1930’lu yıllarda Çinli komünistler işgalci Japon kuvvetlerine karşı gerilla savaşı vermektedir. II. Dünya Savaşında Japonya’nın yenik ayrılmasına özellikle Kore yarımadasını derinden etkileyecektir. Japon işgalinden kurtulan Kore’nin kuzeyi Sovyetler Birliği, güneyi ise ABD denetiminde kalacaktır. Kore Komünist Partisinin iki farklı bölgede çok değişik şartlarda varolması gerekmektedir. ABD işgalindeki güneyde partinin lideri Pak Hon-yong savaş sırasında Japon hapishanesinde esirdir ve 1945 yılında serbest bırakıldığında Seul’de aktif siyasete başlar. Kendisinin genel sekreter olduğu bir Merkez Komite kuracaktır, buna rağmen Sovyet denetimindeki kuzey ile irtibatı sınırlıdır.Sovyet Kızılordusunun denetimindeki kuzey 1945 Ağustosunda Japon işgalinden kurtulacaktır. Partinin üyelerinin çoğu güneydedir ve Sovyet denetimindeki bölgede çok az kadro bulunmaktadır. Sovyetler Birliğinin II. Dünya Savaşından sonra işgal ettiği bölgelerdeki siyaseti yerel komünist partiye yaslanarak bölgeyi doğrudan sosyalist bir devlet yapmaktansa sovyet yanlısı bir rejim yaratmak olmuştur. Bu durum yerel bir kuvvetli komünist varlığı olmadığı için Kuzey Kore için uygun değildi. Bu yüzden Sovyetler savaştan sonra ülkeye dönen eski sürgünlere dayanmak durumunda kalacaktır. Özellikle Sovyetler Birliğindeki etnik Koreli komünistler göreve çağrılacaktır. Kuzey bölgelerinde ise Kim Il-sung partinin önde gelen isimlerinden olacaktır. Gerilla yıllarından sonra Sovyetler Birliğine giden Kim Il-sung Kızılordu bünyesinde savaşmış ve yüzbaşılığa kadar yükselmiştir. Sovyetler Birliği Kuzey Korede yönetimi alabilecek uygun bir kişi ararken Kim, birliğiyle beraber Pyongyang’a girecektir. 13 Ekim 1945 tarihinde Kore Komünist Partisi Kuzey Kore Bürosu kurulur. Teknik olarak Güney Kore’deki Seul merkezli partinin kontrolü altında olsa da güneyle bağından çok kuzeydeki Sovyet yönetimiyle bağları kuvvetlenir. Büronun ilk sekreteri Kim Yong-bom Kore’ye 1930’larda Komintern tarafından yeraltı faaliyet için gönderilmiştir. Büronun kurucu üyeleri arasında Kim Il-sung da bulunmaktadır ve genel sekreterlik görevini de Aralık 1945'te alacaktır. Kuzey Kore resmi kaynakları kuruluş toplantısının 10 Ekim günü olduğunu belirtirler. 22 Temmuz 1946 günü Doğu Avrupa ülkelerinde uygulanan birleşik cephe örneklerine benzer şekilde Kuzey Kore Bürosu, Yeni Halk Partisi, Demokrat Parti ve Chondoist Chongu Partisine katılarak Kuzey Kore Anavatan Birleşik Demokratik Cepheyi kurarlar. 29 Temmuz 1946 günü Yeni Halk Partisi ile Kuzey Kore Bürosu merkez kurulları ortak bir toplantı yaparak tek bir çatı altında birleşme karar alırlar ve Kuzey Kore İşçi Partisi kuruluş konferansı 28-30 Ağustos 1946 günleri arasında gerçekleştirilir. Partinin güney bölgesinde hala faaliyet gösteren kısmı ise Güney Kore Komünist Partisi adını kullanır. 23 Kasım 1946 günü Parti Güney Kore’deki Yeni Halk Partisi ile birleşerek Güney Kore İşçi Partisi adını alır. Daha sonra Kuzey ve Güney İşçi Partileri birleşerek bugün hala Kuzey Kore’de iktidarda olan Kore İşçi Partisini oluşturacaklardır. Cenevre KonferansÄ± Cenevre Konferansı, İsviçre'nin Cenevre kentinde toplanan konferansların genel adıdır. Dr. Jack (film, 1922) Dr. Jack, başrolde Harold Lloyd ve Mildred Davis' in yer aldığı, yönetmenliğini Fred C. Newmeyer' ın üstlendiği 1922, ABD yapımı bir komedi filmidir. Dr. Jack, az kazancına rağmen işini severek yapan, neşe dolu bir genç bir doktordur. "Magnolia Meadows" kasabasında çalışan doktor, hastalarını iyleştirmek için sadece ilaçlara değil, onları mutlu edecek yollara da başvurmayı akıl edebilen biridir. Onunla kişilik ve kullandığı tıbbi yöntemler bakımından tam bir tezat oluşturan Ludwig von Saulsbourg adlı geçkin doktor ise yaklaşık dört yıldır zengin bir ailenin yanına yerleşmiş ve ailenin hassas tabiatlı genç kızının bakımını üstlenmiştir. Aslında genç kız gayet sağlıklıdır; ancak burada çok iyi para kazanan doktor bir şekilde kızın babasını kızının hasta olduğuna ikna etmiş; böylece de genç kız son dört yılını hassas tabiatı bahane edilerek kapalı perdeler ardında, gün ışığından ve her türlü eğlenceden uzak, arkadaşsız bir şekilde geçirmiştir. Ancak ilenin avukatı durumun farkına vermakta ancak Dr. von Saulsbourg' un baskısı nedeniyle kıza yardım edememektedir. Sonunda annesini kendi yönetmleri ile iyileştirmeyi başaran Dr. Jack'i genç kıza yardımcı olması için eve getirmeyi başarır. Daha önce tesadüfen karşılaşan ve birbirlerinden hoşlanan gençler işini riske atmaya hiç de niyeti olmayan Dr. von Saulsbourg'un hışmına uğrarlar. Dr. Jack daha ilk günden evden kovulur. Ancak son anda genç kızın heyecanlanmasını ve aslında gayet sağlıklı olduğunu gösterecek bir oyun oynayarak yaşlı doktorun foyasını ortaya çıkarmayı başarır. Kızının durumunu anlayan baba Dr. von Saulsbourg'u işten atar. System Center Configuration Manager System Center Configuration Manager; Microsoft tarafından geliştirilen, IT kuruluşlarına kendi kendini yöneten dinamik sistemler sağlama konusunda yardımcı olan bir yazılımdır. Son sürümü Mart 2012'de satışa sunulmuştur. OAPEC 1967 yılında İsrail ile yapılan 7 günlük savaş sonucunda, petrol ihraç eden Arap ülkelerinin daha yakın bir işbirliğine girebilmeleri amacıyla Ocak 1968 yılında Beyrut'ta yapılan bir toplantı sonucunda Petrol İhraç Eden Arap Ülkeleri Örgütü'nün (Organization of Arab Petroleum Exporting Countries: OAPEC) kurulmasına karar verilmiştir. Üye ülkeler arasında bir tanker filosu oluşturarak bunu işletmek, petrolü gerektiğinde bir silah olarak kullanmak, enerji kaynakları konusunda yapılacak araştırmaları finanse etmek, teknik bilgi ve enformasyon akışını hızlandırmak ve ekonomik kalkınmayı desteklemektir. OAPEC ülkeleri dünya petrol rezervinin %60'ına sahiptir. Kürşat Bumin Kürşat Bumin (d. 1947, Yıldızeli), Gazeteci ve yazar. DTCF Felsefe Bölümününden mezun olan Bumin 1972- 1980 yılları arasında Paris'te siyaset felsefesine ilişkin çalışmalar yaptı ve çeşitli dergilerde makaleleri yayınlandı. 10 yıl Ege Üniversitesi Edebiyat Fakültesi Felsefe Bölümü’nde öğretim üyeliği görevinde bulundu. MedyaKronik isimli internet sitesinin kurucularından olan Bumin 2013 yılında Yeni Şafak gazetesiyle Gezi Parkı olaylarını destekleyen yazılarından ötürü yollarını ayırmak zorunda kalmıştır . Peter MacNicol Peter C. MacNicol (d. 10 Nisan 1954, Dallas, Teksas, ABD), Emmy Ödüllü Amerikalı oyuncu. Parafarengeal boÅŸluk Lateral farengeal boşluk; gevşek konnektif doku içeren, farenksin konstrüktör kaslarını saran fasyanın (buccopharyngeal fascia) lateralinde, pterigoid kaslar, mandibula ve carotis kılıfının medialinde bulunan vücut bölümüdür. Kafa tabanından hyoid kemik seviyesine kadar uzanır. Arka-lateral duvarını carotis kılıfının mediyali oluşturur. Arka-medial kısmını retrofarengeal boşluk oluşturur. Anterior ve inferiorda ağız tabanı ile ilişkilidir. Dibini GÃ¶r Mayıs 2005 tarihinde üçüncü Zardanadam albümü olarak yayınlanmıştır. Yapımı gruba ait olan albüm Müzik Mahsülleri Ofisi etiketiyle yayınlanmış, sonradan yayın haklarının gruba devredilmesiyle dinleyicilere posta ile ücretsiz olarak da ulaştırılmıştır. 14 şarkının söz, müzik ve düzenlemelerinin grup üyelerine ait olduğu albüme Ergin Özler Neden Olmasın, Oğuz Öz Balsaçlım adlı şarkılarla katkıda bulunmuşlardır. Deneyevi stüdyolarındaki kayıtlarda Ergin Özler ses mühendisi olarak rol almıştır. Tibet Ağırtan'ın Prodüktör olduğu yapımda mixing Matthew Voigt, mastering Çağlar Türkmen, kapak tasarımı Kaan Azov tarafından yapılmıştır. Albümde 16 şarkı yer almaktadır. Reşit Ağar Reşit Ağar, (d. 1875, Besni, Adıyaman) - (d. 27 Nisan 1935), Türk siyasetçi Rüstiye Mektebi mezunudur. Çiftçilik, Bidâyet Mahkemesi Azalığı, TBMM I. ve II. Dönem Malatya, III., IV. ve V. Dönem Gaziantep Milletvekilliği yapmıştır. Evli ve yedi çocuk babasıdır. Hüveydi aşiretinin lideri olup Oğuzların Avşar boyuna mensuptur. Cumhuriyet Senatosu Adıyaman Üyeliği ve 5.(XVI.) Dönem Adıyaman milletvekilliği yapmış Halil Ağar'ın dedesi, XI.dönem Adıyaman milletvekilliği yapmış Sait Ağar'ın babasıdır. Dendrobates leucomelas Dendrobates leucomelas ("Dendrobates leucomelas") bir kurbağa türü'dür. Kendisi tropik yağmur ormanlarında yaşar; mesela Venezuela, Kolombiya ve Guyana. Bu kurbağalar üç ile dört santimetre arası büyüklüğündedir ve erkekleri biraz daha küçüktür. Noktaları siyah olduğundan, turuncusu ve yeşili de vardır. Avrupa armaları Avrupa'daki ulusların armaları aşağıda listelenmiştir. Bayraklar için aşağıdaki Avrupa ülkelerinin bayrakları kategorisine bakabilirsiniz. 2004-05 Türkiye Kupası Fortis Türkiye Kupası 2004-05 Sezonu Türkiye Kupası turnuvasının 43. organizasyonudur. 2004-05 Türkiye Kupası'na profesyonel liglerde oynayan 48 takım katılmıştır. Fortis Türkiye Kupası 2004-05 Sezonu statüleri: - Tüm eşleşmeler tek maç üzerinden oynanmıştır. - Eşleşmelerde eşitliğin bozulmadığı durumlarda önce 30 dakikalık (2 x 15) uzatma oynanmış, sonrasında seri penaltı atışlarına başvurulmuştur. Birinci kademe oynayan kulÃ¼pler: - 12 kulüp : 2003-04 2. Futbol Ligi B Kategorisi'nde gruplarında 1. - 4. sırayı alan takımlar: A grubundan; 1.Fatih Karagümrük, 2.Bucaspor, 3.Uşakspor, 4.Nazilli Belediyespor, B grubundan; 1.Sarıyer, 2.Karabükspor, 3.Kartal, 4.Orduspor, C grbuundan; 1.Mardinspor, 2.Adıyamanspor, 3.Hatayspor, 4.Gaziantep Büyükşehir Belediyespor - 18 kulüp : 2003-04 2. Futbol Ligi A Kategorisi'nde oynayan; 1.Sakaryaspor, 2.Kayseri Erciyesspor, 3.Büyükşehir Belediye Ankaraspor, 4.Vestel Manisaspor, 5.Kocaelispor, 6.Kayserispor, 7.Antalyaspor, 8.Sivasspor, 9.Altay, 10.Türk Telekom, 11.Yimpaş Yozgatspor, 12.Karşıyaka, 13.İstanbul Büyükşehir Belediyespor, 14.Çanakkale Dardanelspor, 15.Mersin İdman Yurdu, 16.Adana Demirspor, 17.Göztepe, 18.İzmirspor, - 3 kulüp : 2003-04 Süper Lig'de 16. - 18. sırayı alarak küme düşen; 16.Bursaspor, 17.Adanaspor, 18.Elazığspor. Birinci tur eşleşmeleri tek maç üzerinden 27 Ekim 2004 tarihinde oynanmıştır. İkinci kademe oynayan kulüpler: - 17 kulüp : Birinci kademeden yükselen; Adıyamanspor, Altay, Antalyaspor, Bursaspor, Büyükşehir Belediye Ankaraspor, Fatih Karagümrük, Göztepe, Karabükspor, Kayseri Erciyesspor, Kayserispor, Kocaelispor, Mardinspor, Vestel Manisaspor, Mersin İdman Yurdu, Sarıyer, Uşakspor, - 15 kulüp : 2003-04 Süper Lig'de 1. - 15. sıraları alan; 1.Fenerbahçe, 2.Trabzonspor, 3.Beşiktaş, 4.Gaziantepspor, 5.Denizlispor, 6.Galatasaray, 7.Samsunspor, 8.Malatyaspor, 9.Ankaragücü, 10.Gençlerbirliği, 11.Konyaspor, 12.Diyarbakırspor, 13.Akçaabat Sebatspor, 14.Çaykur Rizespor, 15.İstanbulspor. İkinci tur eşleşmeleri tek maç üzerinden 21 - 23 Aralık 2004 tarihlerinde oynanmıştır. Müsabakalar, eşleşmeye göre ilk takımın sahasında tek maç eliminasyon şeklinde 22 Ocak, 23 Ocak ve 24 Ocak 2005 tarihlerinde oynandı ve galip gelen takımlar çeyrek finale yükseldi. Çeyrek final eşleşmeleri tek maç üzerinden 1 ve 2 Mart 2005 tarihlerinde oynanmıştır. Yarı final maçları tek maç üzerinden 20 ve 21 Mart 2005 tarihlerinde oynanmıştır. 2004-05 Türkiye Kupası final maçı 11 Mayıs 2005 tarihinde Atatürk Olimpiyat Stadyumu'nda da oynandı. Rakibine 5-1 üstünlük sağlayan Galatasaray Türkiye Kupası'nı tarihinde 14. kez müzesine götürmeyi başardı. Lupercalia Lupercalia, Roma'da, kötü ruhları kovarak şehri temizlemeyi ve böylelikle sağlık ve bereketi serbet bırakmayı amaçlayan, 13 Şubat'tan 15 Şubat'a kadar kutlanan çok eski bir Roma pastoral festivali. Antik dönemde Lupercalia'nın Antik Yunanistan'daki Arkadya bölgesinde kutlanan Lykaia festivali (Yunanca: "λύκος" — "lykos", "kurt", Latince "lupus") ve Faunus'un Yunan mitolojisindeki karşılığı olan tanrı "Lycaean Pan" ile ilişkili olduğuna inanılırdı. Roma mitolojisinde "Lupercus" bir erkek tanrıydı ve zaman zaman Yunan tanrısı Pan'ın Roma'daki karşılığı olan Faunus ile özdeşleştirilirdi. Lupercus Çobanların tanrısıydı. Festivali, tapınağının geleneksel kuruluş yıldönümü olan 15 Şubat tarihinde kutlanır ve Lupercalia olarak adlandırılırdı. Rahipleri keçi derisi giyerdi. Lupercus, Romulus ve Remus'un bir dişi kurt tarafından emzirildiği Lupercal mağarası ile ilişkiliydi. Tanrı, keçiler ve köpeklerle de ilişkilendirilir. Tokyo Teknoloji Enstitüsü Tokyo Tech'in ana kampüsü Meguro ve Ota sınırındaki Ōokayama'da bulunmaktadır. Kampüsün ana girişi andokayama İstasyonu'na bakar Diğer kampüsler Suzukakedai ve Tamachi'de bulunmaktadır. Tokyo Tech, 40'tan fazla bölüm ve araştırma merkezinin bulunduğu 6 okuldan meydana gelmektedir. Tokyo Tech, 2015-2016 yılları için 4.734 lisans öğrencisi ve 1.464 lisansüstü öğrencisi kaydetmiştir. Enstitüde yaklaşık 1.100 öğretim üyesi çalışmaktadır. Tokyo Tech'in üç kampüsü vardır: ana kampüs olarak Ōokayama Meguro'daki Ōokayama kampüsü, Shibaura'daki Tamachi kampüsü ve Midatsu -ku Nagatsutai'de bulunan Suzukakedai kampüsü. Üniversite şu anda bir eğitim reformu geçirmekte ve okullar ve bölümler yeniden düzenlenmektedir. 2009 itibarıyla, Ookayama'daki Tokyo Teknoloji Enstitüsü'nün ana kampüsünde yaşayan gül halkalı muhabbet kuşlarının büyük bir nüfusu var. Kalbim Yok Zardanadam 4. albümü olarak temmuz 2006'da yayınlanmıştır. Yapımı gruba ait olan albümün, 100 binlerce kopyası grubun resmi sitesinden indirilmiş, ayrıca isteyen dinleyicilere de posta ile ücretsiz olarak ulaştırılmıştır. Albümdeki 13 şarkının söz, müzik ve düzenlemeleri grup üyelerine aittir. Grubun diğer albümleri gibi Deneyevi stüdyolarında gerçekleşen kayıtlarda Ergin Özler ses mühendisi olarak rol almıştır. Tolga Kaya'ın Prodüktör olduğu yapımda mixing Matthew Voigt, mastering Ross Cockle, grafik tasarım Kaan Azov tarafından yapılmıştır. Albümde 13 şarkı yer almaktadır ve Öldür Beni ve Sen albümden klip çekilen şarkılardır. Tokyo Tarım ve Teknoloji Üniversitesi Tokyo Tarım ve Teknoloji Üniversitesi, Japonya, Tokyo'da yer alan ulusal bir üniversitedir. 1949 yılında kurulmuştur. Keio Ãœniversitesi Keio Üniversitesi, Japonya, Tokyo'da yer alan bir üniversitedir. Keio, Japonya'daki en eski özel üniversitedir. Hitotsubashi Ãœniversitesi , Japonya, Tokyo'da yer alan bir üniversitedir. Kunitachi, Kodaira ve Kanda kampüsleri vardır. 1875 yılında kurulmuştur. 1875'te Mori Arinori ve Fukuzawa Yukichi tarafından Japonya'nın en eski Sosyal bilim dalının üniversitesi olarak kurulmuş olan Ticaret ve Hukuk Dersanesi (Shōhō Kōshūjo)'ne dayanır. Mori Arinori Edo döneminin son yıllarında Londra Üniversitesi'nde okuduktan sonra Japon İmparatorluğu Washington elçisi olarak Amerika Birleşik Devletleri'nde bulundu. Birleşik Krallık ve ABD'de iş adamlarının bürokrat ve siyasetçiler kadar önemli rolü oynadıklarını görüp bir ülkenin bağımsızlığının temelinin ekonominin güçlendirilmesi olduğuna inandı ve onun için ekonomistlerin yetiştirilmesi gerektiğini düşünüp üniversiteyi kurdu. 1884'te Tarım ve Ticaret Bakanlığı'na bağlanarak adı Tokyo Ticaret Okulu (Tokyo Shōgyō Gakkō) olarak değiştirildi. Ertesi yıl Eğitim ve Kültür Bakanlığı'na bağlanıp Tokyo Yabancı Dil Okulu ile birleştirilerek Kanda Hitotsubashi adresine taşındı. 1886 yılında yabancı dil bölümü kapatıldı ve 1887'de Yüksek Tiracet Okulu (Kōtō Shōgyō Gakkō) olarak değiştirildi. 1897'de yabancı dil okulu ilave edildi. 1899'da yabancı dil okulu Tokyo Yabancı Dil Okulu (Tokyo Gaikougo Gakkō) olarak ayrıldı. 1902'de Kobe'de de Yüksek Ticaret Okulu kurulduğu için adı Tokyo Yüksek Ticaret Okulu olarak değiştirildi. 1909'da fakülte fesh talimatına karşı çıkarak bütün öğrenciler ve mezunları okuldan ihraç kararı aldılar. 1912'de Eğitim ve Kültür Bakanlığı'nın emriyle fakültelerin devam etmesi kararlaştırıldı. 1920'da Üniversiteler Emri (Daigaku Rei) ile üniversite statü alıp Tokyo Ticaret Üniversitesi (Tokyo Shōka Daigaku) oldu. II. Dünya Savaşı sırasında Eğitim ve Kültür Bakanlığı'nın tavsiyesiyle adı Tokyo İş Üniversitesi (Tokyo Sangyō Daigaku) olarak değiştirildi. 1947'de tekrar Tokyo Ticaret Üniversitesi (Tokyo Shōka Daigaku) oldu. 1949'da Okul Reformu esnasında öğrenciler tarafından yapılan oylama sonucu adı Hitotubashi Üniversitesi oldu. Waseda Ãœniversitesi Waseda Üniversitesi, Japonya'da yer alan özel bir üniversitedir. Waseda Üniversitesi adını 1902'de almıştır. 1882 yılında kurulmuştur. Tokyo Sanat Ãœniversitesi Toride, Yokohama, Adachi ve Kitasenju bölgelerinde fakülteleri vardır. Üniversite iki adet yurda sahiptir. Nerima'da bulunan Japon öğrenciler, Matsudo'da bulunan ise yabancı öğrencilerin konaklaması içindir. Paris Büyük Camii Paris Büyük Camii'si (Fransızca: "Grande Mosquée de Paris"), Paris'in Quartier Latin (5. Arrondissement) mahallesinde bulunan camidir. Fransa’da inşa edilmiş ilk camidir. I. Dünya Savaşı sırasında Fransız kolonilerinde Almanlara karşı savaşan Müslümanların anısına Fransız hükumeti tarafından inşa edilerek 1926’da hizmete girmiştir. Cami, tarihi anıt (ISMH) olarak derecelendirilmiştir. Avrupa’nın en büyük camilerinden birisidir. Bünyesinde Paris Camii İslam Enstitüsü adlı bir yan kuruluş bulunur. Fransa'nın başkenti Paris'te büyük bir cami inşa etme fikri ilk defa 1895 yılında Osmanlı Padişahı 2. Abdülhamit ve Mısır Hidivi 2. Abbas Hilmi tarafından ortaya atıldı. Planları yapılan bu proje uygulanamadı. Cami, Verdun Savaşı'nda Fransa adına savaşırken hayatını kaybeden 28.000 Müslüman ile I. Dünya Savaşı boyunca yaşamını yitiren toplam 70.000 Müslüman Fransız'ı anmak için inşa edildi. Özellikle Cezayirli Müslümanlardan oluşan ve I. Dünya Savaşı'ndan önceki Kırım ve Prusya Savaşları'nda da Fransa adına savaşan keskin nişancıları (Tirailleurs) minnet ifadesi olarak caminin yapımına karar verildi. Yapımı 1922'de başladı. Ülkede cami olarak inşa edilen ilk yapı oldu. Caminin yapımından önce Paris'teki Müslümanlar, toplu ibadeti Jardin des Plantes'in içindeki eski Hôpital Salpêtrière'de gerçekleştirebiliyorlardı. 15 Temmuz 1926 tarihinde o zamanki Fransa Devlet Başkanı Gaston Doumergue tarafından açılışı yapıldı. Caminin açılışındaki ilk namaz, Şaziliye tarikatı şeyhlerinden Cezayirli Ahmed el-Alevi tarafından kıldırıldı Camii Rektörleri 1958 yılına kadar Fransız makamları tarafından tayin edildi. İlk rektörü Gadduri Bin Cabrid’dir. 20 yıl görev yapan Gadduri Bin Cabrid’in mezarı, caminin bahçesinde bulunur. Camii, 1958 yılında resmi kayıtlı bir kurum haline getirildi. Cami rektörü atamaları, Cezayir hükûmeti tarafından yapılmaya başlandı ve cami, Cezayirli vatandaşlara mahsus bir ibadethane haline geldi. Caminin bünyesindeki İslam Enstitüsü, Fransa’daki yaklaşık 1800 cami ve mescitten 400 kadarının kontrol eder. Son halife II. Abdülmecit, 1944’te sürgünde bulunduğu Paris'te öldüğünde cenazesi Paris Camisi’ne getirilmiş ve 10 yıl süre ile burada kalmıştır. Camii mütevelli heyetinin cenazeyi daha fazla tutamayacaklarını bildirmesi üzerine cenaze 1954’te Medine’ye gönderildi. Paris Camisi, Mudéjar stilindedir. Minaresi 33 metre yüksekliğindedir. Mimarisi Fas’ın Fes şehrindeki ünlü Karaviyyin Camisi'ni andırır; minaresi Tunus'un Kayravan şehrinin Ulu Cami’nin minaresinden esinlemiştir. Caminin külliyesi bir ibadethane, medrese, kütüphane, konferans salonu, lokanta, çay salonu, hamam ve birçok ufak dükkân içerir. Cemaat Dalil Boubakeur isimli bir müftü tarafından yönetilmektedir. Dalil Boubakeur 2008 yılına kadar Fransa İslam Konseyi’nin başkanı idi. Uluslararası Araştırma Üniversiteleri Birliği Uluslararası Araştırma Üniversiteleri Birliği, (İng: International Alliance of Research Universities (IARU)), 2006 Ocak'ta 10 tane araştırma odaklı üniversite tarafından kurulmuş bir birliktir. Murat Cemal Yalçıntan Prof. Dr. Murat Cemal Yalçıntan (d. 1971), Türk Akademisyen, Şehir ve Bölge Plancısı. 1971'de Erzurum'da doğdu. Kadıköy Anadolu Lisesi'nin ardından, 1993 yılında Mimar Sinan Üniversitesi Mimarlık Fakültesi Şehir ve Bölge Planlama Bölümü'nden mezun oldu. Aynı bölümde yürüttüğü yüksek lisans çalışmalarını "Kentsel Korumanın Ekonomik Yönleri" üzerine yazdığı tez ile 1995 yılında tamamladı. Doktora çalışmasını "Küreselleşmenin Kentsel Siyasete Etkileri - Koç Üniversitesi örnek çalışması" (Impacts of Economic Globalisation on the Local Politics of Istanbul: The Case of Koc University) isimli tez ile Londra'da Londra Ekonomi Okulu & Political Science (LSE)'de tamamladı. 1994 yılında Milliyet Gazetesi Sosyal Bilimler Anadalı Araştırma Yarışmasında, "Kentleşme ve Siyasal Yapılaşma" adlı eserle arkadaşlarıyla birlikte, birincilik ödülünü almıştır. 2000 yılında 3. Yol Politikaları üzerine derlediği kitabı Büke Yayınları'ndan yayınlanmıştır. Ayrıca çeşitli gazete ve dergilerde birçok köşe yazısı ve makale yayınlamıştır. Tarım ve Orman Bakanlığı tarafından yaptırılan Orta ve Doğu Karadeniz Bölgesindeki 10 ilin Çevre Düzeni Planı yapım işinin danışmanlarından biridir. Halen Mimar Sinan Güzel Sanatlar Üniversitesi Mimarlık Fakültesi Şehir ve Bölge Planlama Bölümü'nde öğretim üyesi olarak görev yapmakta; Kent Planlama, Yerel Siyaset, Kentsel Politikalar, Yerel Ekonomik Kalkınma, Küreselleşme, Araştırma Yöntemleri konularında dersler vermektedir. Theodor Krancke Theodor Krancke (30 Mart 1893, Magdeburg - 17 Haziran 1973, Wentorf bei Hamburg, Almanya), II. Dünya Savaşı sırasında Nazi Almanyası Kriegsmarine Amirali. 1937 yılında Deniz Harp Okulu Başkanı, Ağustos 1939'da Kuzey Denizi Kurmay Başkanlığını yaptı. 31 Ekim 1939 bir cep savaş gemisi Amiral Scheer komutanı oldu. Bu gemiyle Atlantik ve Hint okyanusları başarılı bir baskınla 13 ticaret gemisini batırmıştır. Batırdığı ve esir aldığı gemilerin toplam tonajı 115.195 grostonu bulmuştur. Bu deniz savaşlarının bir sonucu olarak Tümamiralliğe terfi etti ve kendisine Şövalye Demir Haçı (21 Şubat 1941) verildi. II. Dünya Savaşı bittikten sonra Müttefikler tarafından Ağustos 1945'te hapse atıldı. Ekim 1947 yılında askeri gözaltından serbest bırakıldı. Lod Lod (İbranice: לוֹד‎; Arapça: اَلْلُدّْ‎, al-Ludd; Yunan-Latin Lydda) Tel Aviv'in 15 kilometre güneydoğusunda Arap-Yahudi şehridir. Şehir İsrail'in orta bölümünde bulunmaktadır. 2007 yılı sonunda şehrin nüfusu 67.000'dir. Lod'da Roma ve Yunan döneminde kurulmuş tarihi bir şehre kadar ilk yerleşimler uzanmaktadır. İsrail'in ana uluslararası havaalanı olan Ben Gurion Uluslararası Havaalanı burada bulunmaktadır. Havaalanının ismi daha önceleri Lod havaalanıydı. Havaalanı ve bağlı sanayiler Lod'da oturanlara iş olanakları sağlar. Yahudilerin 1948'den bu yana anavatana dönüşünü sağlayan ana kuruluş Yahudi Ajansı burada bulunmaktadır. Osmanlı döneminde Lod kentinde hiç Yahudi yaşamamaktaydı. 19 yüzyılda kentte küçük bir Yahudi topluluğu yaşamaya başladı. 1921 yılında Arap isyanlarıyla Yahudiler şehirden atıldılar. 1944 yılında kentin nüfusunun 5'te 1'i Hristiyan Araplardan oluşmaktaydı. 1948 Arap-İsrail Savaşı sırasında kenti Irgun ve Hagana örgütleri ele geçirdi. 50.000 civarında Arap yerleşimci diğer kentlere sürüldü.Bu sürgünün amacı Tel Aviv ile Kudüs arasındaki stratejik açıdan önemli yolu güvenli hale getirmekti. 1972 yılında Lod Havaalanı'nda Japon Kızıl Ordusu tarafından düzenlenen saldırı Lod Havaalanı Katliamı olarak tarihe geçti, 26 kişi öldü. George Habaş Lod kentini şehir İsrail askerleri tarafından boşaltılmışken ziyaret etti. 2001'de yapılan nüfus sayımına göre nüfusun %80'i Yahudilerden, çoğunluğu Müslüman olmak üzere %19.7'si Araplardan oluşmaktadır. Ortaköy, Kocaali Ortaköy, Sakarya ilinin Kocaali ilçesine bağlı bir mahallesidir. Sakarya il merkezine 86 km, Kocaali ilçesine 15 km uzaklıktadır. Naiad Naiad, Yunan Mitolojisinde akarsularda yaşayan nemf (nymph) türüdür. Naiadlar, çeşmelerin, nehirlerin ve kaynakların perileridir. Tatlı sularda yaşarlar ve insanlar gibi ölümlülerdir. Petah Tikva Petah Tikva (Türkçe karşılığıyla: Umutların Başlangıcı, İbranice: פֶּתַח תִּקְוָה‎) İsrail'in orta bölümünde bulunan bir şehirdir. Nüfusu 188.900'dür. Kentteki ilk Arap-Yahudi çatışması, 1886 yılında Arapların Yahudilere saldırmasıyla başladı. Şehirde meydana gelen Mayıs 1921 Arap isyanında 4 Yahudi öldü. İkinci intifa sırasında kente üç kez saldırı düzenlendi. Petah Tikva, kuzeydeki Hayfa'dan sonra İsrail'deki en büyük ikinci endüstriye sahip kenttir. Sanayi üç bölgede toplanmıştır: Kiryat Arye, Kiryat Matalon ve Segula. Tekstil, metal işleri, plastik, işlenmiş gıda ve sabun sanayi kente bulunan sanayi dallarıdır. Son yıllarda yüksek-teknoloji üretimi yapan kuruluşlar Petah Tikva sanayi bölgelerine taşınmıştır. Ramla Ramla (İbranice: רַמְלָה‎ Ramlāh; Arapça: الرملة‎, veya Ramle ve bazen Rama), Arap ve Yahudi nüfusunun yaşadığı İsrail'in orta bölümünde bulunan bir şehirdir. Şehir pek çok kez el değiştirmiştir. Abbasiler, Haçlılar, Selçuklular, Memluklar, Türkler ve İngilizler kente belirli süreler hakim olmuşlardır. Arap ve Osmanlı idaresi altında Ramla, Filistin'de önemli bir ticaret merkezi olmuştur. Şehirde pek çok kez şiddetli depremler meydana gelmiştir. 715, 1033, 1068, 1546 ve 1927 yılında depremler meydana gelmiştir. Şehirde 1347'de Büyük Veba Salgını ortaya çıkmıştır. Son yıllarda kenti güzelleştirmek amacıyla 2001 yılında belediye müzesi açılmıştır. Yeni alışveriş merkezleri ve parklar yapılmıştır. 2004 yılı sonu istatistiklerine göre kentte 63.000 kişi yaşamaktadır. %80'i Yahudi olmak üzere, çoğu Müslüman olmak üzere %20 Arap nüfusu bulunmaktadır. One Canada Square One Canada Square ("Canary Wharf Tower" olarak da bilinir), Londra'da Canary Wharf (Kanarya Limanı)'daki gökdelendir. 235 metre uzunluğu ile Birleşik Krallık'ın en uzun ikinci binasıdır.. Avrupa Birliği'nin yedinci, Avrupa'nın onyedinci uzun binası olan One Canada Square, Londra'nın göze çarpan bir işareti, Doğu ve Güney Londra'da uzak mesafelerden rahat bir şekilde görülebilmektedir. 50 katlıdır ve 1991'de inşaatı tamamlanmıştır. 40 metre yüksekliğinde piramid şeklinde bir çatısı vardır. Piramid çatısının ışıkları akşamları 32 km mesafeden görülebilmektedir. Pane ticinese Pane ticinese geleneksel olarak İsviçre'nin Ticino kantonunda yapılan beyaz ekmektir. Ancak İsviçre'nin diğer bölgelerinde de bulunmaktadır. Genellikle Ticino ekmeği olarak bilinmektedir. (Almanca: Tessiner Brot, Fransızca: Pain tessinois). Ticino kantonunda değişik isim varyasyonları mevcuttur. Ekmeğin özelliği şeklinden gelmektedir. Elle bölünebilecek dilimler halinde doğranmıştır. Ekmeğin içerisine yağ katılarak yumuşak olması sağlanmıştır. Pane ticinese İsviçre günlük hayatında sıkça tüketilen bir ekmek çeşididir. Genelde her market ve fırında bulunabilir. 5 veya 6 dilimden oluşan ekmek genelde 250 gram ağırlığındadır ve toplam uzunluğu 20-25 santimetredir. 20. yüzyıla kadar pane ticinse ve diğer beyaz ekmekler Ticino'da pek çok kişi tarafından satın alınamazdı. Genellikle ekmek yapımında beyaz un yerine arpa ve yulaf tercih edilirdi. Yılmaz Özdil Yılmaz Özdil (d. 2 Ocak 1965, İzmir), Türk gazeteci ve yazar. Girit göçmeni bir anne ile Aksaraylı bir babanın oğlu olan Yılmaz Özdil, 1965 yılında İzmir'de doğdu. Çocukluk ve gençlik yılları İzmir'de geçti. İzmir Atatürk Lisesi'nin ardından Ege Üniversitesi Basın Yayın Yüksek Okulu Gazetecilik bölümünden mezun olmuştur. Mesleğe "Yeni Asır" gazetesinde muhabirlik yaparak başladı. 1994 yılında Milliyet gazetesine geçerek Yazı İşleri Müdürü oldu. 1995 yılında Sabah gazetesine geçerek Yazı İşleri Müdürü oldu. 1999 yılında Fatih Çekirge'nin genel yayın yönetmenliğini yaptığı "Star" gazetesinin kuruluşunda yer aldı. "Star" gazetesinden ayrıldıktan sonra Sabah gazetesine döndü ve ATV haber genel yayın yönetmenliği görevlerinin üstlendi. ATV ve "Sabah'ın" TMSF’ye devredilmesinin ardından "Hürriyet" gazetesine geçti. 2008 yılında Uğur Dündar'ın sunduğu Star Ana Haber bülteninin yayın yönetmenliğini yapmaya başlayan Özdil, "Hürriyet"in üçüncü sayfasında yazmıştır. 15 Ağustos 2014 tarihinde "Hürriyet"teki görevinden istifa etti. 10 Ekim 2014 tarihinden itibaren "Sözcü" gazetesinde yazmaktadır. Evli ve bir kız çocuk babasıdır. Prag metrosu Prag Metrosu, Çek Cumhuriyeti'nin başkenti Prag'da bulunan yeraltı hızlı taşıma sistemidir. Şehirde seyahat etmek için en hızlı ulaşım aracıdır. Günlük 1.5 milyon yolcuya hizmet vermektedir. Bu sayı Prag metrosunu Avrupa'nın en kalabalık altıncı metrosu yapmaktadır. Metro hattı ilk kez 1974'te işletilmeye başlanmıştır. Prag Metrosu üç hattan oluşmaktadır. Üçü aktarma istasyonu olmak üzere toplam 57 istasyon bulunmaktadır. 60 kilometre uzunluğundaki Prag metrosu, çoğunlukla yerin altından gitmektedir. Her yıl 620 milyonun üzerinde kullanıcı Prag metrosunu kullanmaktadır. Prag metrosu istasyonları oldukça geniştir ve genellikle birden fazla girişe sahiptirler. Azad Azad kelimesi aşağıdaki anlamlara gelebilir: St. Petersburg, Florida St. Petersburg, Florida, Amerika Birleşik Devletleri'nin Florida eyaletinde bulunan bir şehirdir. Kısa ismi "St. Pete" olarak geçer. St. Petersburg, Kuzey Amerikalı ve Avrupalı kişiler tarafından bir tatil yeri olarak, politikacılar için de bir duello şehri olarak bilinir. 2015 nüfus sayımna göre şehrin nüfusu 257,083 olarak belirlenmiştir. Şehir Florida'nın 5. en büyük şehri, Tampa-Bay bölgesinin de Tampa'dan sonra 2. en büyük şehridir. Şehrin takma adı "The Sunshine City" (güneşli şehir)'dir. Clearwater şehri ile birlikte 2.8 milyon nüfusa sahip Tampa - St. Petersburg - Clearwater Metropol İstatistik Alanı'nı oluşturur. Şehir Tampa Körfezi ile Meksika Körfezi arasında bir yarımada yüzerinde yer alır. Florida anakarası'na kuzeyden bağlanır. St. Petersburg 1888 yılında John C. Williams tarafından kurulmuştur. O da araziyi bölgeye demiryolunu ulaştıran Rus aristokrat Peter Demens'ten satın almıştır. Yazı tura oynayan ikilinin kazananı Demens, bölgeye St. Petersburg, Rusya'nın adını verirken, Williams ise işlettiği otelin ismini Detroit Hotel olarak adlandırmıştır. İki isim de her ikisinin doğup büyüdüğü yerlerdir. St. Petersburg sırası ile 29 Şubat 1892'de ilçe, 6 Haziran 1903'te ise şehir kabul edilmiştir. Yerel bölge halkı tarafından genellikle St. Pete olarak adlandırılır. Yakınlardaki bir sahilin ismi 1994 yılında yapılan bir oylama sonucu St. Pete Beach olarak değişmiştir. Şehir bir belediye başkanı ve belediye meclisi tarafından yönetilmektedir. Yılın ortalama 361 günü güneşli olan şehir, kesintisiz Şubat 1967 ile Mart 1969 arasında 768 gün boyunca güneşli olması ile Guinness Dünya Rekorlar'ı arasına girmiştir. Bundan dolayı şehrin takma adı "The Sunshine City"'dir. İklimin elverişliliği ve düşük yaşam maliyetlerinden ötürü, uzun zamandır emeklilerin uğrak yeri olan St. Petersburg, son yıllarda genç nüfus da çekmeye başlamıştır. "American Style" dergisi şehrin canlı sanatsal aktivitelerine dayanarak St. Petersburg'u 2011'in en iyi orta büyüklükte şehri seçmiştir. Şehir eskiden Detroitli olan John C. Williams ile Orange Belt demiryolunu buraya getirmekte etkili olan Peter Demens tarafından kurulmuştur. Williams 1875'te arsayı Peter Demens'ten aldıktan sonra, 1888 yılında Demens'in çabaları ile şehre demiryolu ulaşmıştır. Bölgede yayınlanan ilk gazete St.Petersburg Times 1884 yılında faaliyete geçmiştir. 29 Şubat 1892 günÜ St. Petersburg ilçe kabul edildiğinde sadece 300 kişilik bir nüfusu vardı. Yerel bir efsaneye şehrin adını belirlemek için Williams ve Demens yazı-tura düzenlemiş. Demens kazandıktan sonra şehrin adını gençliğini geçirdiği şehir olan St. Petersburg, Rusya'nın adını vermiş. Williams ise Demens tarafından yaptırılan otele, kendi doğum yeri olan Detroit adını vermiştir. Detroit oteli hâlen şehir merkezinde durmaktadır, ancak kondominyuma çevrilmiştir. İşleyen en eski oteller: Pier Hotel (1921), eski Hotel Cordova ve Heritage Hotel (1926) şu anda Hotel Indigo olarak hizmet vermektedir. Philadelphia'lı yayıncı F.A. Davis elektrik servisini 1897'de, tramvayın ise 1904'te açılışını yaptı. Şehrin ilk büyük sanayisi Newport, Kuzey Carolina'dan Henry W. Hibbs (1862–1942)'in toptan balık işi yapması ile başladı. Demiryolu iskelesinin yanında başlayan küçük iş merkezi, kısa zamanda gemilere yüklemelerin yapıldığı kanala kadar büyütüldü. Bir yıl içinde, Hibbs Fish Company günde 450 kg'dan fazla balık taşımaya başladı. St. Petersburg Ocak 1903'te şehir kabul edildi. Bu gelişme ile birlikte, 1906-1908 yılları arasında şehrin limanındaki sular daha da derinleştirilerek büyük gemilerin giriş-çıkışı sağlandı. Sonraki gelişmeler 1910'lu yıllarda limanı daha da geliştirdi. Yine bu zamanlarda şehrin nüfusu dört kart artarak 4100'e yükseldi. 1914 yılında Tampa Körfezi bölgesi bezybol konusunda Florida'daki öncül yerlerden biri oldu, ve aralarında St. Petersburg ve Tampa'yı da içeren şehirler bu kategoriye dahildi. St. Petersburg'un o zamanki belediye başkanı Al Lang St.Louis Brown takımını bahar antremanını yapmaları için şehre davet etti. Aynı yıl St. Petersburg ile Tampa arasında ilk ticari uçak seferleri başladı. Bu dünyada yapılan ilk tarifeli ticari uçak seferi kabul edilir. Şirketin adı St. Petersburg - Tampa Havabotu Yolu (İngilizce: "St. Petersburg–Tampa Airboat Line") idi ve pilot Tony Jannus bir uçan bot olan Benoist XIV kullanıyordu. Pilotun anısına her yıl havacılık alanında üstün başarı gösteren kişilere Tony Jannus ödülü verilir. Jannus Live, şehir merkezinde Central Avenue'de bulunan müzik merkezine onun adı verilmiştir. Kısa bir süre sonra, St. Petersburg'un ilk kütüphanesi 1 Aralık 1915'te açıldı ve ismi Mirror Lake Library olarak geçmektedir. Bu kütüphane aynı zamanda ünlü iş adamı ve filantropist Andrew Carnegie'nin kurduğu Carnegie Kütüphaneleri sistemine bağlıdır ve zamanında bu vakıftan kurulmasına yönelik bağış almıştır. 1920'ler St. Petersburg için ayrı bir öneme sahiptir. Çünkü bu yıllarda şu anda endüstrinin bel kemiğini oluşturan turizmin ilk temelleri atılmıştır. Turistler otomobil, yat veya tren ile geliyorlardı. 1924 yılında körfeze yapılan Gandy Köprüsü bölgeye ulaşımı kolaylaştırarak, şehre gelen turist sayısının artmasını sağlamıştır. İş adamı Perry Snell tarafından Akdeniz-stili mimarisi uygulanmaya başlamıştır. Turizmin sıçramasını asıl sağlayan şey 1926 yılında yapılan Million Dollar Pier olmuştur. Turist sayısı 1920'lerin sonlarından itibaren Büyük Buhran'ın getirdiği ekonomik krizden dolayı düşüşe geçmiştir. Fakat krizden sonra Kamusal İş Müdürlüğü'nün 10 milyon dolarlık yatırımı ile bölge tekrar toparlanmış ve ayrıca St. Petersburg belediye binası da bu para ile yapılmıştır. St. Petersburg 2. Dünya Savaşı yıllarında Amerikan Sahil Güvenlik çalışanlarına ev sahipliği yaptı ve bundan dolayı 1940'larda şehir nüfusu büyük bir artış göstermiştir. Bunun yanında Hava Kuvvetleri'ne de şehri teknik servisler için kullanım izni verildi. Bahsi geçen 2 askeri üs ile birlikte şehirde 100.000'i aşkın askeri personel bütün otelleri doldurmaktaydı. Savaştan sonra, St. Petersburg'da konuşlanan askerler burada yaşamaya devam ettiler. Rolex Rolex SA kol saati ve aksesuarları üreten İsviçreli üretici firmadır. Rolex saatler genellikle seçkinlik simgesi olarak görülmektedir. Rolex en büyük lüks saat üreticisidir. Yaklaşık olarak günlük 2.000 saat üretmektedir. 1905 yılında Hans Wilsdorf ve Alfred Davis Londra'da "Wilsdorf and Davis" i kurdular. Öncelikle İsviçre'den saat parçaları ithal edip, bu parçaları İngiltere'de birleştirdiler. İlk üretimler genelde kuyumculara satıldı. 1908 yılında Wilsdorf Rolex markasını kurdu ve La Chaux-de-Fonds, İsviçre'de bir büro kurdu. Wilsdorf saat markasının isminin her dilde rahatlıkla söylenebilmesine dikkat etmişti. 1919 yılında Wilsdorf firmasını Cenevre'ye taşıdı. Burada Rolex Saat Firması olarak kurdu. Daha sonra bu isim Montres Rolex, SA ve son olarak Rolex SA olarak değiştirildi. Şirket Birleşik Krallık dışına çıkarılmıştı çünkü, Birleşik Krallık'ta altın ve gümüş gibi metallere uygulanan vergiler çok yüksekti. Wilsdorf'un ölümüyle şirket kazancı hayır kurumlarına gitmektedir. Halen şirket hisseleri dünya borsalarında satışa sunulmamıştır. Ayrıca, herhangi bir Rolex saatin üretime başlama ile fabrikadan çıkışı arasında en az iki yıllık bir zaman dilimi olduğu söylenir. Rolex'in yenilikleri arasÄ±nda: 1998-99 Türkiye Kupası Türkiye Kupası 1998-1999 Sezonu Türkiye Kupası turnuvasının 37. organizasyonudur. 1998-99 Türkiye Kupası'na profesyonel liglerde oynayan 90 takım katılmıştır. Türkiye Kupası 1998-99 Sezonu statüleri: - 6. kademe, çeyrek final, yarı final ve final karşılaşması haricindeki tüm eşleşmeler tek maç üzerinden oynanmıştır. - Tek maçlı eşleşmelerde eşitliğin bozulmadığı durumlarda önce 30 dakika (2 x 15) uzatma oynanmış, sonrasında seri penaltı atışlarına başvurulmuştur. - Çift maçlı eşleşmelerde; deplasmanda atılan gol üstünlüğü hesaba katılmış, gol eşitliğinin bozulmadığı durumlarda önce 30 dakika (2 x 15) uzatma oynanmış, sonrasında seri penaltı atışlarına başvurulmuştur. 1. kademeye, Amasyaspor hariç 1997-98 Türkiye 3. Ligi'nde gruplarında 2.-4. sıraları alan takımlar katıldı. Hepsi 2 Eylül 1998 tarihinde ve tek maçlı eliminasyon sistemine göre oynanan maçları kazanan takımlar 2. kademeye yükseldi. Mardinspor kura sonucunda doğrudan üst tura yükseldi. 2. kademeye, 12'si 1. kademeden yükselen, 50'si 2. Lig'den katılanlar olmak üzere toplam 62 takım katıldı. Maçlar, tek maçlı eliminasyon sistemine göre oynandı. 3. kademeye alt kademeden yükselen 31 takım katıldı. Müsabakalar, 23 Eylül 1998 tarihinde ve tek maçlı eliminasyon sistemine göre oynandı. Diyarbakırspor kura sonucunda üst tura yükseldi. 4. kademe maçları, 15'i 3. kademe'den yükselen, 3'ü de geçen sezon 2. Lig'den 1. Lig'e yükselmiş olan toplam 18 takım arasında oynandı. Kuralar 29 Eylül 1998'de çekildi, Yeni Salihlispor kura sonucunda üst tura yükseldi. Maçlar 7-8 Ekim 1998 tarihinde, tek maçlı eliminasyon sistemine göre oynandı. 5. kademe maçları, 10'u 4. kademe'den yükselen, 6'sı da 1997-98 Türkiye 1. Ligi'ni 10.-15. sıraları alanlar olmak üzere toplam 16 takım arasında oynandı. Maçlar ise 28 Ekim 1998 tarihinde, tek maçlı eliminasyon sistemine göre oynandı. 6. kademe maçları, 8'i 5. kademe'den yükselenler, 8'i de 1997-98 Türkiye 1. Ligi'nde ilk 9 sırayı alanlar olmak üzere toplam 16 takım arasında oynandı. Fenerbahçe, 1997-98 sezonu 2. sırada bitirmiş olmasına karşın, 11 Şubat 1998 tarihinde oynanan Trabzonspor-Fenerbahçe Türkiye Kupası çeyrek final maçı sırasında çıkan olayları gerekçe göstererek sahadan çekilmesi nedeniyle 1 sezon kupaya katılmama cezası almıştı. Kuralar 6 Kasım 1998 tarihinde çekildi. Çift maçlı eliminasyon sistemine göre oynanan 6. kademenin ilk maçları 17-18 Kasım 1998 tarihlerinde, rövanş maçları ise 1-2 Aralık 1998 tarihlerinde oynanmıştır. Galatasaray ile Adanaspor arasında, 1 ya da 2 Aralık 1998 tarihlerinde oynanması gereken rövanş maçı, Galatasaray'ın 25 Kasım'da Juventus ile oynaması gereken Şampiyonlar Ligi maçının güvenlik gerekçeleriyle 2 Aralık tarihine ertelenmesi nedeniyle 23 Ocak 1999 tarihinde oynandı. Çeyrek final eşleşmelerini belirleyen kura çekimi 21 Aralık 1998 tarihinde İstanbul'da gerçekleştirildi. Çift maçlı eliminasyon sistemine göre oynanan müsabakalarda üstünlük sağlayan takımlar yarı finale yükseldi. Maçlar 26-27 Ocak ve 2-3 Şubat 1999 tarihlerinde oynandı. Yarı final eşleşmelerini belirleyen kura çekimi 4 Şubat 1999 tarihinde Türkiye Futbol Federasyonu Beylerbeyi Tesisleri'nde gerçekleştirildi. Müsabakalar, çift maçlı eliminasyon sistemine göre oynandı. Yarı finalde elenen Ankaragücü ve Sakaryaspor takımlarının üçüncülük için aralarında oynadığı tek ayaklı maçtır. Üçüncülük maçı 3 Haziran 1999 tarihinde oynanmıştır. Türkiye Kupası'nda daha önce üçüncülük maçı adı altında bir maç oynanmamasına rağmen bu sezonda finale kalan iki takımın ligde ilk iki sırayı alarak UEFA Şampiyonlar Ligi'ne katılmaya hak kazanmasından dolayı Türkiye Kupası'ndan UEFA Kupası'na katılacak takımı belirlemek için fazladan bir maç yapılması gerekmiştir. Bu maç, final maçından daha sonraki bir tarihte tarafsız sahada play-off usulü oynanmıştır. Bu yıldan sonra statü değiştirilerek aynı durumun yaşanması halinde ligde Şampiyonlar Ligi'ne katılan takımlardan sonraki ilk sırada gelen takımın UEFA Kupası'na katılma hakkı kazanması sağlanmıştır. 1998-98 Türkiye Kupası finali iki maç üzerinden oynanmıştır. Türkiye Kupası tarihinde çift maç üzerinden oynanan son finaldir. Rakibine 2-0 üstünlük sağlayan Galatasaray, tarihinde on ikinci kez Türkiye Kupası şampiyonu olmuştur. AlacakaranlÄ±k (roman) Alacakaranlık (Özgün adı: Twilight), Stephenie Meyer'in yazdığı vampir-aşk romanıdır. Kitap ilk olarak 2005'te ciltli olarak yayımlandı. Alacakaranlık serisinin ilk kitabı olan "Alacakaranlık" Phoenix, Arizona'dan Forks, Washington'a taşınan ve burada Edward Cullen adlı bir vampire aşık olup hayatını tehlikeye sokan 17 yaşındaki Isabella "Bella" Swan'ın hayatına giriş yapılır. "Alacakaranlık"'ı takip eden serinin diğer kitaplarıYeni Ay, Tutulma ve Şafak Vakti şeklindedir. 2008'de roman toplamda 37 farklı dile çevrildi. 2015'te Meyer, kitabın yayımının onuncu yılı olması üzerine "Yaşam ve Ölüm: Alacakaranlık Sil Baştan" adlı kitabı yayımladı. Stephenie Meyer kitap kapağındaki elmanın [Tekvin]kitabındaki yasak meyveyi tasvir ettiğini belirtti. Elma Tekvin 2:17'de kitabın giriş bölümünde alıntılanan Tree of Knowledge of Good and Evil'deki meyveye benzer bir şekilde Bella ve Edward'ın yasaklanan aşkını sembolize eder. Bu ayrıca Bella'nın neyin iyi ve neyin kötü olduğunu bilmesi ve "yasak meyve" Edward'ı seçmesi ya da onu bir daha hiç görmeme konusundaki seçimini anlatır. Film adaptasyonu olan Alacakaranlık, 2008'de gösterime girdi ve dünya çapında büyük bir ticari başarı yakalayarak 392 milyon dolar hasılat kazandı. Kuzey Amerika'da Temmuz 2009'daki DVD satışlarında ise 157 milyon dolar elde etti. 2008'in en çok satan kitabı oldu, 2009'da ise serinin ikinci kitabı "Yeni Ay" en çok satan kitap oldu. "Alacakaranlık", karışık eleştiriler aldı. Bazıları kitaptaki anlatış tarzını ve gençlere yönelik isyankar ve yabancılaşma kavramlarına değinilmesini överken diğerleri de Meyer'ın düz yazı tarzını ve karakter analizlerini eksik buldu ve eleştirdi. Yayımlandığında New York Times en çok satanlar listesinde beşinci sıradan giriş yaparak aynı ay içinde zirveye yükseldi. Roman, 2005'te "Publishers Weekly'"in En İyi Çocuk Kitabı seçildi. Deniz inekleri Deniz inekleri () sadece suda yaşayabilen ve günümüzde 4 türü kalmış olan, otobur bir memeli takımı. Bu takım Afrotheria üst takımına aittir; bugün yaşayan hayvanların arasında en yakın akrabaları fillerdir. Balinalar ve Yüzgeçayaklılardan sonra Deniz inekleri üçüncü büyük deniz memelisi grubudur. Yüzgeçayaklılarda olduğu gibi karada hareket etmeye uygun bir yapıya sahip değillerdir ve balinalar gibi fazla açıklarda yüzmez, daima kara yakınlarında veya nehir gibi tatlı sularda kalırlar. Deniz inekleri iri yapılı, silindirik (torpido şeklinde) bir vücuda sahiptir. Bugün yaşayan türlerin vücut ölçüleri 2,50 m büyüklüğe ve 250 – 1500 kg ağırlığa ulaşır. Hatta 18. yüzyılda henüz keşif edilmesinden 27 yıl sonra insanlar tarafından soyu tüketilen ("Hydrodamalis gigas") 7,5 m büyüklüğe ulaşıyordu. Ön ayakları birer yüzgeç şeklini almış, arka ayakları ise birleşip daha büyük, yassı bir yüzgeç olmuştur. Bu arka yüzgecin şekli Manatigiller ile Dugonggilleri birbirlerinden farklı kılan en mühim özellikleri taşımaktadır. Dugongların kuyruğu hilal şeklinde iken Manatilerin kuyruğu yuvarlak veya kürek şeklindedir. Bugün yaşayan deniz ineği türlerinin yaşam alanları birbirinden kopuktur. Hiçbiryerde iki farklı tür bir arada bulunmaz. Gugonggiller familyasının tek temsilcisi Dugong ("Dugong dugon") sadece Hint Okyanusunda, Doğu Afrika'da, Kızıldenizde, Güneydoğu Asya kıyıları ve Avustralya'nın kuzey kıyılarında yaşar. Manatigiller türlerinden Karibik manatisi ("Trichechus manatus") Meksika körfezi, özellikle Florida kıyıları ve ABD'nin diğer güneydoğu ve kuzeydoğu kıyılarında, Amazon manatisi ("Trichechus inunguis") Güney Amerika'nın Amazonas bölgesinde ve Afrika manatisi ("Trichechus senegalensis") Nijer ırmak sisteminde ve Batı Afrika'nın Senegal ile Angola'nın kuzeyi arasında kalan bazı ırmaklarda yaşarlar. Ama günümüzde nesilleri tükenme tehlikesindedir. Bugün yaşayan türlere daima tropik iklimde rastlanırken soyu tükenmiş olan Steller denizineği Kuzey kutbuna yakın Bering denizinde yaşamaktaydı. Deniz ineklerinin yaşam şekilleri ve davranışları hakkında yeterince bilgi yoktur. Normalde yalnız veya küçük bir aile içinde yaşarlar. Nadir olarak yüzlerce Deniz ineğinin toplandığı da görülür. Yaklaşık iki yıl süren Anne-çocuk ilişkisi dışında hiçbir sosyal bağ yoktur. Deniz inekleri gece veya gündüz aktif olabilirler. Aralarında anlaşmaları ses yoluyla gerçekleşir. Deniz inekleri daima yavaş yüzerek ve kendilerini akıntıya burakarak hareket eder, her bir ila beş dakika arası hava almak için su yüzüne çıkarlar. 20 dakikaya kadar kesintisiz dalabilirler. İnsanların dışında Deniz ineklerinin pek fazla düşmanları yoktur. Denizde Köpekbalıkları ve Orka, ırmaklarda ise timsah ve Güney Amerika'da Jaguar tek düşmanlarıdır. Deniz inekleri otoburdur; deniz otu, yosun, diğer su bitkileri ve bazı suyun üstüne sarkan ağaç yaprakları ile beslenirler. Manatilerin bir günde 90 kg bitkisel gıdaya ihtiyacı vardır ve bu yüzden günün 6 - 8 saatini yiyerek geçirir. Manatiler neredeyse sırf su yüzünde bulunan bitkiler ile beslenirken Dugonglar sadece suyun dibinde bulunan bitkiler ile beslenir. ne kadar oranda hayvansal gıda tükettikleri bilinmemektedir. Bitkisel gıda yerken istemeyerek arasında bulunan küçük hayvanları yutar ve böylece protein ihtiyacını da giderir. Bazı rivayetlere göre tutsak tutulan bireyler severek balık yemiştir. Hatta Jamaika'da balık ağlarına yaklaşıp içinden balık çıkardıkları anlatılır. Deniz ineklerinde ne belli bir çiftleşme zamanı ne de belli bir çiftleşme davranışı vardır. Dişi bir yıl içinde çok kez birden fazla erkek hayvan ile çiftleşir. Çiftleşme esnasında erkekler arasında herhangi bir rekabet de olmaz. 12 - 14 ay süren bir gebelikten sonra yavru suyun içinde doğar ve hemen su yüzüne çıkar. Doğduğu anda 10 – 30 kg ağırlığında olur. İlk 18 ay anne sütü ile beslenir ve sonra da yine birkaç ay annesinin yakınında kalır. 6 - 10 yıl arasında ergenleşir. Manatiler yaklaşık 40 yıl Dugonglar ise 60 yıl kadar yaşar. Deniz ineklerinin ve Hortumluların eskiden karada yaşamış olan ortak bir ataları vardır. Bundan dolayı Hortumluların kardeş taksonunu oluştururlar. Birçok ortak özelliklerinden birisi de terlememeleridir. Memeliler arasında dış sınıflandırmaları şu şekilde yapılır: Deniz inekleri iki familyaya bölünür: Riskware Riskware normal programcılar tarafından normal programlama kodu ile yapılan, fakat kötü amaçlar için kullanılan yeni bir virüs ve trojan çeşididir. İlk kez 2000 yılında görülmüştür. Bilgisayara yanlışlıkla ya da bilinçli olarak yüklendiği anda sürekli ya da zamanlı olarak kullanıcıya kendini gösterir ya da arka planda çalışarak o programı satın almaya ya da bilgileri çalmaya ve onun programlandığı siteye girmeye zorlar. Genellikle el ile temizlenmesi gerekir. Tanrılaştırma Tanrılaştırma ya da Apotheosis (Eski Yunanca "apo-" „uzak-, uzağa“, "theós" „Tanrı“), dünyasal bir varlığın (fikir ya da bir yerleşim yeri) veya ölümlü bir insanın Tanrı ya da Yarı Tanrı katına yükseltilmesi. Tanrılaştırma, genellikle ölümün ardından yapılır. Zaman zaman Roma İmparatoru Domitian'da olduğu gibi kendisini yaşarken tanrı ilan ettiren tarihsel kişiliklere de rastlanır. Tanrılaştırmayı genellikle, tanrılaştırılan kişi için bir kült oluşturulması, tapınaklar inşa edilmesi ve festivaller düzenlenmesi takip eder. Jül Sezar'ın kültürel tasviri Jül Sezar (MÖ 100 – MÖ 44) Romalı askeri ve politik lider ve dünya tarihinin en etkili şahsiyetlerinden biri. Bu özelliklerinden dolayı antik dönemden beri sık sık edebiyat ve sanat dünyasında pek çok esere konu olmuştur. Tuncer Kılınç Tuncer Kılınç (1940, İstanbul) Türk asker. 1960 yılında Kara Harp Okulu'ndan, 1973'te Kara Harp Akademisi'nden mezun oldu. 1978-79 yılları arasında Roma'da bulunan NATO Savunma Koleji'ne devam etti. 1979-1982 yılları arasında Brüksel NATO Karargâhı'nda Türk Askeri Temsilciliği'nde plan subayı olarak görev aldı. 1982-1984 yılları arasında Millî Güvenlik Konseyi Genel Sekreterliği'nde Basın ve Halkla İlişkiler Daire Başkanlığı yaptı. 1984 yılında Millî Güvenlik Akademisi öğrenimine katıldı, 1984-1987 yılları arasında ise alay komutanlığı yaptı. 1987’de Tuğgeneral rütbesine terfi etti. Bu rütbede 1987-1989 yılları arasında Genelkurmay Genel Sekreterliği, 1989-1991 yılları arasında da tugay komutanlığı yaptı. 1991 yılında tümgeneral rütbesine terfi etti. Bu rütbede 1991-1992 yılları arasında tümen komutanlığı, 1992-1995 yılları arasında da Belçika'da bulunan NATO Avrupa Müttefik Yüksek Komutanlığı nezdinde Türk Askeri Temsilciliği görevini yürüttü. NATO'da en uzun süre görev yapan Türk generali unvanına sahiptir. 1995 yılında Korgeneral rütbesine terfi etti. 1995-1998 yılları arasında Millî Savunma Bakanlığı Müsteşarlığı, 1998-1999 yılları arasında da kolordu komutanlığı görevlerinde bulundu. 1999 yılında Orgeneral rütbesine terfi etti ve 3. Ordu Komutanlığı'na atandı. 2001 yılında Millî Güvenlik Kurulu Genel Sekreterliği görevine atandı. 2003 yılında emekli oldu. MGK genel sekreteri iken Çin, Rusya, İran ve Suriye ile ittifak kurma tezini gündeme getirmesiyle tanındı. Büyük Ortadoğu Projesi karşıtı ve NATO'nun görevleri ve amaçları dışına çıktığını belirten görüşlerinden dolayı Amerika'nın tepkisini çekti. Amerika ve İsrail'in küresel çıkarlarına karşı tepkili görüşleri ile tanınır. Bulunduğu ortamlarda pek çok kez NATO'yu, ABD'yi ve AB'yi eleştiren açıklamalarda bulundu. 7 Ocak 2009 tarihinde Ergenekon soruşturması kapsamında gözaltına alındı. 5 Ağustos 2013 tarihinde İstanbul 13. Ağır Ceza Mahkemesi tarafından karara bağlanan Ergenekon davasında 13 yıl 2 ay hapis cezasına çarptırıldı ve hakkında yakalama kararı çıkarıldı. 12 Ağustos 2013 tarihinde İstanbul Adliyesi'ne giderek teslim oldu. 11 Mart 2014 tarihinde cezaevinden tahliye edildi. 12 Kasım 2014 tarihinde Cumhuriyet Halk Partisi'ne katıldı. Fransa hükümdarları listesi Fransa hükümdarları Fransa Krallığı'nın Orta Çağ'daki kuruluşundan 1870'e kadar ilk başta kral olarak, daha sonra imparator (sadece Bonapartelar) olarak yönettiler. Fransa'nın ortaya çıkışı üzerine bazı anlaşmazlıklar vardır. En eski veriler, Roma İmparatorluğu'nun Galya'daki son temsilcisi Syagrius'un, 486 yılında I. Clovis tarafından yenilmesiyle kurulan Merovenj krallığına kadar gitmektedir. 8. yüzyılda bu krallık yıkıldı. 843 yılında Verdun Antlaşması ile Batı Frank Krallığı kuruldu, ki bu krallık zaman içerisinde modern Fransa'yı oluşturacaktır. Bu verilerin ışığında, bu liste tüm "Fransa Kralı" ya da "Frank Kralı" olanları içerir. Diğer Frank hükümdarları için, Frank Kralları listesi'ne bakınız. Aşağıdaki hükümdarlara ilaveten, İngiltere ve Büyük Britanya kralları da 1340-1360 ve 1369-1801 aralarında Fransa Tahtı'nda hak iddia etmişlrdir. Bu durum aslında temelsiz de değildir. 1420 yılında imzalanan Troyes Barışı ile, VI. Charles damadı (antlaşma ile kızı Catherine of Valois ile evlenen) İngiltere Kralı V. Henry'i vekil ve varisi olarak tayin etmiştir. V. Henry, VI. Karl'dan önce öldüğü için, oğlu VI. Henry dedesinin akabinde Fransa Kralı unvanını almıştır (henüz 10 aylıkken, ayrıca 8. ayında İngiltere Kralı olmuştur) ve 1435'e kadar Kuzey Fransa'nın önemli bir bölümü İngiliz Hakimiyetinde kalmıştır. 1453 itibarıyla ise İngilizler tüm Fransa'dan çıkarıldılar (Calais 1558 yılına kadar İngilizlerde kaldı). Buna rağmen, İngiliz ve sonra Britanyalı hükümdarlar, 1801'de Birleşik Krallık'ın kuruluşuna kadar, Fransa Tahtı'nda hak iddia etmeye devam etmişlerdir. II. Philippe (Nisan–Haziran 1268 – 29 Kasım 1314) dönemine kadar "Fransa Kralı" (Latince: "Rex Francorum", Fransızca : "Roi des Francs") unvanı kullanımda kalmış, akabinde "Fransa Kralı" (Fransızca : "Roi de France") unvanı kullanılmaya başlanmıştır. 1791 Fransız Anayasası'nın yürürlükte olduğu kısa dönem (1791-1792) ve 1830 Temmuz Devrimi sonasında "Fransa (Navarre) Kralı" yerini "Fransızların Kralı"na (Fransızca: "Roi des Français") bırakmıştır. Bu krallığı "toprak-ülke" yerine "halk-millet" ile bağdaştırmaya çalışan anayasal bir icattı. Fransa adı, "Frank" diye bilinen Cermen kabilesinden gelmektedir. Merovenj kralları en eski bilinen Chlodio'dan itibaren reis olmaya başladılar. I. Clovis gerçek kraliyetin doğuşundaki ilkti. Ölümünden sonra, krallığı oğulları arasında Soissons (Neustria), Paris, Orléans (Burgonya), ve Metz (Austrasia) içinde bölündü. Birkaç Merovenj hükümdarı Frank kralları ve takma "Frankların Kralı" başlığı ile birleşmiştir. Ama ölümleri üzerine, Franklara göre, kral sık sık oğulları arasında bölünecektir. "Son Merovenj kralları, tembel krallar (rois fainéants) olarak da bilinir, Saray Başkanı onların yerine yönetirken hiçbir gerçek gücü elinde tutamadılar. IV. Theuderic 737'de öldüğünde, Saray Başkanı Charles Martel tahtı boş bıraktı ve 741'deki kendi ölümüne kadar bu böyle sürdü. Onun oğlu Pepin the Short sadece 751'de onu tahttan indirmek için 743 yılında tahta III. Childeric'i getirerek kısaca Merovenj hanedanını onardı." Capet Hanedanı, Hugh Capet'in erkek torunları, 987'den 1792'ye kadar devamlı olarak ve 1814'ten 1848'e kadar Fransa'yı yönetti. 1328'den sonra yönetilen hanedanın dalları, Valois ve Bourbon özel adlarını almışlardır. "Burada Hugues Magnus, II. Robert'in en yaşlı oğlu, ve Philippe Fransalı, VI. Louis'in en yaşlı oğlu listelenmemektedir. Her ikisi de babalarıyla birlikte ortak kraldılar, ama daha babalarından önce ölmüşlerdir. Hugues ve Philippe kendi yaşamlarında tek ya da kıdemli kral olmadıkları için, geleneksel olarak Fransa Kralı olarak listelenmezler, ve sıra sayısı verilmez." Ocak 21, 1793'den Haziran 8, 1795'e kadar, XVI. Louis'in oğlu Louis-Charles XVII. Louis olarak Fransa Kralı olduğunu iddia ediyordu; gerçekte, bir tapınakta bu süre boyunca hapisti, ve gücü Cumhuriyet liderlerinin elindeydi. XVII. Louis'in ölümü üzerine, amcası (XVI. Louis'in kardeşi) Louis-Stanislas XVIII. Louis olarak tahtını iddia etti, ama "gerçek olarak" 1814'te Fransa Kralı oldu. "Birinci Fransız Cumhuriyeti 1792'den 1804'e kadar sürdü." "22 Haziran'dan 7 Temmuz'a kadar, 1815, Bonapartistler I. Napoleon'un oğlu II. Napoleon'u tahtın meşru varisi kabul etmişler, babası hediye olarak feragat etmiştir. Ancak, genç çocukların saltanatının tamamen hayali olduğunu, Avusturya'daki annesine ait olduğudur. XVIII. Louis 7 Temmuz'da tekrar kral olmuştur." "İkinci Fransa Cumhuriyeti 1848'den 1852'ye kadar sürdü, Louis-Napoléon Bonaparte Fransız İmparatoru olduğunu ilan edince." "Prusyalılar ve Genel Louis Jules Trochu tarafından Üçüncü Cumhuriyet varsayımı ile Napoleon III çekildikten sonra ikinci İmparatorluğu'nun yıkılmasından arasındaki geçiş dönemi." Fransa Devlet Başkanı kronolojisinde Fransa Cumhuriyeti cumhurbaşkanları olarak devam ediyor. Lejyon XIII Gemina XIII. Lejyon (MÖ 31 yılında itibaren Gemina ("ikiz lejyon") olarak bilinir), tarihsel olarak Roma Lejyonları'nın en dikkat çekici lejyonlarından biridir. XIII. Lejyon, Jül Sezar'ın Galya seferinde ve hemen ardından Roma iç savaşında çok önemli roller üstlenmiştir. Sezar'ın 10 Ocak MÖ 49 tarihinde Rubicon'u birlikte geçerek iç savaşın başlamasına neden olduğu lejyon, Lejyon XIII Gemina'dır. Lejyon varlığını 5. yüzyıla kadar sürdürmüş olup sembolü aslandı. XIII. Lejyon, MÖ 57 yılında Jül Sezar tarafından Galya içindeki karışıklıklara müdahale etmek amacıyla, Belgae'ye hareketinden hemen önce oluşturulmuştur. Galya savaşları sırasında (MÖ 58-51), Nerviler'e karşı yapılan Sabis savaşında ve Gergovia Savaşında yer alan birliğin, her ne kadar antik kaynaklarda özellikle belirtilmediyse de XIII. Lejyonun toplanma sebebine dayanarak Alesia savaşında da görev aldığı sanılır. Galya'da savaşların sona ermesinina ardından Roma senatosu, Sezar'ın ikinci konsüllüğünü onaylamayı reddetti ve görevlerinden ayrılarak hakkındaki adli kovuşturmayla yüzleşmesi için Roma'ya dönmesi emrini verdi. Politk kariyeri ve İç savaş arasında bir seçim yapmak zorunda kalan Sezar "XIII. Lejyon"la birlikte Rubicon nehrini geçerek tercihini iç savaştan yana kullandı. Lejyon, iç savaş boyunca senatoda yer alan Optimates kliğinin komutanı Pompey idaresindeki Cumhuriyet lejyonlarına karşı Sezar'a sadık kaldı. XIII. Lejyon tüm iç savaş boyunca görev yaptı, Dyrrhachium ve Farsalus savaşında çarpıştı. Farsalus'ta Pompey'e karşı elde edilen kesin zaferin ardından Lejyon terhis edildi ve lejyonerler geleneksel arazi dağıtımı ile emekliye ayrıldı. Ancak bir süre sonra Thapsus Savaşı ve iç savaşın son çarpışması olan Munda Savaşı için yeniden göreve çağrıldı. Munda'nın ardından Sezar Lejyonu yeniden terhis etti ve Lejyonerlere İtalya'da arazi vererek emekli etti. Augustus, Pompey'in oğlu Sextus Pompeius'un Sicilyadaki ayaklanmasını bastırabilmek için MÖ 41 yılında Lejyonu yeniden topladı. XIII. Lejyon, ("ikiz", diğerlerinin bir parçasından oluşturulan Lejyonlar için genel bir isimlendirmedir), Marcus Antonius'a karşı yürütülen savaşların ve Aktium Savaşının ardından diğer lejyonlardan takviye edilmesi nedeniyle "Gemina" cognomen'ini aldı. Lejyon, ardından Augustus tarafından Adriyatik denizindeki Roma eyaleti İllirya'da bulunan "Burnum" (modern Knin) kentine gönderildi. MÖ 16 yılında yerel isyanları bastırmak için Pannonia'da buluna "Emona" (now Ljubljana) kentine taşındı. MS 9 yılında Teutoburg Ormanında gerçekleşen Varus Savaşının Romalılar için bir felaketle sonuçlanması üzerine, lejyon takviye olarak önce "Augusta Vindelicorum"'a (Augsburg), ve ardından da Germen kabilelerinden gelebilecek saldırıları engellemesi Rhaetia'da yer alan Vindonissa'ya gönderildi. İmparator Claudius Lejyonu 45 yılı dolaylarında Pannonia'ya geri gönderi ve Lejyon kampını "Poetovio"'da (modern Ptuj, Slovenya) kurdu. Dört İmparator Yılında (69), XIII "Gemina" önce Otho'yu, sonra da Vitellius'a karşı Bedriacum savaşında çarpışarak Vespasian'ı destekledi. . Trajan döneminde Lejyon Daçya savaşlarında (101-102, 105-106) görev aldı ve 106 yılında İmparator tarafından yeni fethedilmiş olan Daçya'da (Apulum'da, modern Alba Iulia, Romanya) konuşlandırıldı. XIII "Gemina"'ya bağlı "Vexillatiolar" İmparator Gallienus idaresinde Kuzey İtalya'da savaştı. Lejyonu kutlamak için İmparator tarafından üzerinde aslan figürü bulunan bir lejyoner "antoninianus'u" bastırdı (259-260). Bir diğer "vexillatio" Galya İmparatorluğu İmparatoru Victorinus'un ordusunda görüldü: Bu imparator da Lejyonu kutlamak için aslan figürlü bir altın sikke bastırmıştır. 271 yılında Lejyon Daçya eyaleti boşaltılınca "Dacia Aureliana'ya" yerleştirildi. 5. yüzyılda, bir "Notitia Dignitatum'a" göre "legio tertiadecima gemina" Mısır'da, Aşağı ve Yukarı Mısır'ı birbirinden ayıran geleneksel sınır üzerinde inşa edilmiş stratejik bir kale olan Babil kentinde "Comes limitis Aegypti" komutasında görev yapmıştır. GÃ¼neyli Baptist Toplumu Güneyli Baptist Toplumu veya Güneyli Baptist Konvansiyonu (İngilizce "Southern Baptist Convention"), ABD merkezli, muhafazakâr ağırlıklı bir Hristiyan mezhebidir. "Güneyli" ismi, mezhebin kurulduğu ve kökleştiği Güney ABD'den gelir. Mezhep, kuzeyli Baptistler ile kölelik sorunu dolayısıyla arasının açılması neticesinde ilk kez 1845'te Georgia'nın Augusta şehrinde bağımsız kilise olmuştur. 42 binden fazla kilisesi ve 16 milyondan fazla üyesiyle bugün dünyanın en büyük Baptist mezhebi ve ABD'deki en büyük Protestan gruptur. Güneyli Baptistler, halka açık suya daldırmalı vaftiz usulü ile din değiştirme eylemine çok önem veriyorlar ve ayrıca küçüklerin vaftiz edilmesine topluca karşı çıkıyorlar. Bu nedenle henüz inanan vaftizi olmamış küçükler istatistiksel verilerde üye sayısına dahil edilmiyor. GBK kiliseleri öğretide ve uygulamada Evanjelisttir. Her bir Baptist kilisesine özerklik tanıyan cemaatçi özerklik sisteminden dolayı İncil'in çeşitli yorumlarından kaynaklanan kendine özgü inançlarda çeşitlilik görülüyor. Tarih boyunca Baptistler kilise-devlet ayrımını ve inanç özgürlüğünü teşvik etme hususunda kilit konumda yer aldılar. 1940'lardan itibaren GBK bölgesel kimliğini kısmen yitirdi. Güney ABD'de hâlen çok yoğun olmakla birlikte Amerika boyunca 42 eyalette cemaatleri vardır. Amerika'daki kolonilere yerleşen ilk Baptistlerin büyük kısmı onyedinci yüzyılda, farklı dinî görüşlerinden dolayı kraliyetin ve kilise devletinin verdiği sıkıntılardan kurtulmak amacıyla İngiltere'den geldi. Roger Williams ve Dr. John Clarke gibi kimi Baptistler 1630'larda New England'a göç ettiler. Güney ABD’in en eski Baptist kilisesi olan İlk Baptist Kilisesi 1682’de Peder William Screven liderliğinde Charleston, Güney Karolina’da örgütlendi. 1715’te Virginia kolonisinde Robert Norden’ın dinî liderliğinde ve 1727’de Kuzey Karolina’da Paul Palmer’ın dinî liderliğinde birer Baptist kilisesi örgütlendi. 1740’larda Kuzey Karolina’da, Güney Karolina’da ve Virginia’da olmak üzere yaklaşık 300-400 üyeli yedi sekiz tane Baptist kilisesi vardı. Amerikan İhtilali öncesi Virginia’da ve birçok güney kolonisinde Anglikan Kilisesi resmî kiliseydi ve aynen Büyük Britanya’da olduğu gibi vergilerden pay alıyordu. Anglikan Kilisesi, Güney’de Baptistlerin hızlı bir şekilde yayılmasına karşı durdu. Başta Virginia olmak üzere, Baptist vaizler hakkında, Anglikan kilisesi tarafından verilmiş bir yetkileri olmadan vaazlar vermek suretiyle "huzuru bozmak" gerekçesiyle kovuşturma açıldı. Patrick Henry ve James Madison’ın Baptist vaizleri savunması dünyada inanç özgürlüğü adına kayda değer bir gelişme sayılan Amerikan İhtilali’nden kısa bir süre önce gerçekleşmişti. Daha sonra Madison dinî özgürlüklerin anayasal güvence altına alınmasının önemine dair görüşlerini ortaya koydu ve bu görüşlerinin anayasada yer almasını sağladı. Bu nedenle, İhtilal gerçekleştiğinde Baptistler aktif birer vatansever olarak ihtilal girişiminde yer aldılar. 1800’lerin ortalarına gelindiğinde, Kuzey’in sanayicileri, Batı’nın çiftçileri ve Güney’in büyük çiftlik sahibi çiftçileri arasında toplumsal, kültürel, ekonomik ve siyasi birçok farklılık baş gösterdi. Bunun neticesinde üç ayrı Baptist toplumu ortaya çıktı: Üç Yıllık Toplum, Vatani Görev Cemiyeti ve Güney’deki Baptistleri. Kölelik, Baptistler arasında en ihtilaflı konuydu. Bağımsızlık Ayaklanması’ndan önce Güney’deki ilk Baptist ve Metodist Evanjelistler –Afroamerikanları da kapsayan- Tanrı huzurunda bütün insanların eşit olduğu tezini destekliyorlardı. Bu gruplar, sınıfsal ve ırksal ayrıma karşıydılar ve büyük çiftlik sahiplerinden köleliği kaldırmalarını istiyorlardı. Baptistler Güney ABD’de sosyal konumlarını sağlamlaştırmak için mücadele ettiler. Neticede, yeni nesil Baptist vaizler topluma varlıklarını kabul ettirdiler. Zengin tabakaya kölelik sorunu hakkında kafa tutmak yerine İncil’i tercüme ederek İncil’in öğütlerinin hayata geçirilmesine uğraş verdiler. Ayaklanma’dan yaklaşık yirmi yıl sonrasına gelindiğinde vaizler kölelerin azad edilmesi için sahiplerine ricada bulunmayı bıraktı. Baptist din adamlarının birçoğu papazların da köle sahibi olma haklarını karumaktan yana bir tutuma büründü. . Üç Yıllık Toplum ve Vatani Görev Cemiyeti ise kölelik hakkındaki tarafsızlıklarının sürdüğünü bildirdi. Georgia Baptistleri Vatani Görev Cemiyeti’nin iddia ettiği üzere tarafsız olup olmadığını anlamak için bu topluluğa köle sahibi birisini Güney’de misyonerlik görevi için önerdi. Cemiyetin yönetim kurulu bu teklifi reddetti ve Güneyli Baptistler bunu haklarının ihlali olarak gördüler. "Amerikan Baptist Vatani Görev Cemiyeti"’nin ABD’nin güney bölgesinden kadroya aldığı misyonerlerin sayısının diğer bölgelerden misyonerlerin sayısına oranla az oluşu Güney’deki kiliseleri rahatsız eden ikinci bir husus olarak ortaya çıktı. Bu durum, Cemiyet’in köle sahiplerini misyoner olarak atamamasının bir sonucu gibi görünüyordu. Farklı bölgelerdeki Baptistler mezhepsel örgütlenme açısından da farklılaştı. Kuzeydeki Baptistler, yıllık görevlerini yapan bireylerden oluşan ve her bir topluluğun birer rahipliği olan gevşek yapıda bir yönetim biçimini tercih etti. Güney bölgelerdeki Baptist kiliseleri ise –bütünü örnek alan parçalar şeklinde kendini düzenleyen kiliselerden oluşan- daha merkezi bir yapılanmayı seçtiler ve çeşitli rahiplikler aynı mezhepsel örgütlenmenin çatısı altında toplandı. Kölelik kurumuna yönelik ulusal çaptaki eleştiriler sebebiyle Güneyli Baptistlerde gittikçe artan rahatsızlık ve huzursuzluk sonucunda Güneyli Baptisler ulusal Baptist örgütlerinden ayrıldılar ve Mayıs 1845’te Augusta, Georgia’da İlk Baptist Kilisesi’ni kurdular. Bu tarihi toplantıda yeni bir topluluk kurdular ve adını Güneyli Baptist Toplumu olarak belirlediler. Yeni topluluğun ilk başkanı olarak William Bullein Johnson’ı (1782-1862) seçtiler. William B. Johnson, 1841’de Üç Yıllık Toplum’un başkanlığını yürütmüştü. Beyazların üstünlüğünü ve kölelik kurumunu savunmaları neticesinde diğer Baptistlerden ayrılma kararının kalıcı etkileri uzun bir dönem boyunca devam etti. GBT’nin Vatani Görev Dairesi’nin 1968’de yaptığı bir araştırmanın sonuçları Güneyli Baptist cemaatler içinde sadece %11’lik bir kesimin Amerikan toplumunun Afrikalı köklerini kabul ettiğini ortaya koyuyordu. Afroamerikalılar beyazların denetim altına alma teşebbüslerinden uzak ve kendilerine has bir Amerikan Hristiyanlığı uygulamaya koymak amacıyla toplanmaya başladılar. Baptist mezhebi içinde kalmakla birlikte Afroamerikanlar kendi ayrı topluluklarını oluşturdular. Muhafazakâr diriliş döneminde 1995’te GBT’de ırkçı köklerin terkedilmesi ve geçmişte köleliğin savunulmasından dolayı özür dilenmesi önergesi oylandı. Irkçılıktan ötürü pişmanlık ifade edilmesini isteyen bu önerge GBT mezhebinin ilk dönemlerinde ırkçılığın önemli bir rol oynadığına dair ilk resmi kabul sayılıyor. Bugün itibarıyla mezhep içerisinde etnik olarak çoğulcu kiliseler mevcut ise de hâlen Birleşik Devletler’de Baptist çoğunluğu eskinin köleci eyaletlerinden olan Baptistler oluşturuyorlar. Güney Baptist Toplumu, tarihsel gelişimi boyunca iç çekişmelerin yaşandığı çeşitli dönemler geçirdi. Mezhebin hiyerarşik bir yönetim yapılanmasının olmayışından dolayı ihtilaflar cemiyetin tüm fertlerine yayıldı. GBT günümüzde bölgesel ve sınıfsal köklerinden çıkarak ABD’de ve küresel Hristiyan toplumunda büyük bir güce ulaştı. ABD’de her eyalette ve bölgede Güneyli Baptist cemaatleri mevcut, bununla birlikte mezhebin mensupları hâlen en yoğun olarak –topluluğun tarihsel kalesi konumundaki- Güney ABD’de yer alıyor. Topluluğun ulusal kapsamda faaliyet gösteriyor olmasından yola çıkarak bazı üyeler isim değişikliği teklifinde bulundu. 2005’te GBT Yıllık Mitingi’nde topluluğun isminin bölgeselliği çağrıştıran "Güneyli Baptist Toplumu" yerine daha ulusal bir çağrışıma sahip "Kuzey Amerika Baptist Toplumu" ya da "Kutsal Kitap Baptist Toplumu" şeklinde değiştirilmesini önerdi. Öneriler reddedildi. GBT, Amerika Birleşik Devletleri çapında 44,000 kilisede toplam 16.6 milyon üyesi olduğunu beyan etmektedir. GBT'nin yaptığı bir iç araştırmanın ortaya koyduğu verilere göre, GBT'ye bağlı Baptistlerin %38'i (üyeler, konuklar ve -henüz üye sayılmayan- çocukların da sayıldığı 6.138.776 kişi) kiliselerdeki başlıca dinî faaliyetlerde yer alıyorlar. GBT, Amerika Birleşik Devletleri'nin 50 eyaletinin her yanında toplam 1.200 yerel dernek, 41 eyaletteki Baptist toplumları ve kardeşliklerle örgütlenmiş durumdadır. "İşbirliği Programı" çerçevesinde Güneyli Baptistler dünya çapında 10.000'den fazla misyoneri bünyesinde çalıştırmaktadır. 1990'dan günümüze kadarki kilise tutanaklarını ve bağımsız araştırmalar, GBT kiliselerinin üye sayısının Amerika Birleşik Devletleri nüfusuna oranla nisbî bir azalma gösterdiği görülmektedir. Topluluğun üye sayısı kurulduğu günden 2007'ye kadar daima sayısal artış gösterdi. 2007'de yaklaşık 40,000 kişilik bir üye sayısı azalışı tespit edildi. Buna ek olarak, topluluk içerisindeki vaftiz törenlerinin sayısı son sekiz yılın yedisinde hep azalış gösterdi ve 2008'de, 1987'den bu yana en düşük sayıya geriledi. Üye sayısındaki ve vaftiz sayısındaki bu azalış, GBT araştırmacıları tarafından topluluğun "gerileme dönemindeki bir mezhep" olarak nitelendirilmesini netice verdi. Eski GBT başkanı Frank Page'in tespitine göre, mezhepteki gerileme bu hızla devam ederse, 2030 yılı itibarıyla, GBT kiliselerinin yaklaşık yarısı kapılarına kilit vurmak zorunda kalacak. Bu veriler, GBT kiliselerini kapsayan