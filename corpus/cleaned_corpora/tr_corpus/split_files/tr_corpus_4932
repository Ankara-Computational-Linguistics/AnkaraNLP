oluşmaktaydı. 1900 yılı Trabzon Vilayet Salnamesinde Sürmene'de yaşayan nüfus, kadın ve erkek ayrı ayrı sayılarak kaydedilmiştir. Buna göre o dönemki Sürmene kazasında 42.202 Müslüman, 6.526 Rum, 208 Ermeni olmak üzere toplam 49.006 kişi yaşamaktaydı. 1902 yılı kayıtlarına göre Humurgan'da Cumartesi günleri, Araklı'da da Perşembe günleri olacak şekilde pazar kurulmaktaydı. 20. yüzyıl başlarında kayık ve gemi yapımı Sürmene ekonomisinde önemli rol oynamaktaydı. 1906 yılında Trabzon Vilayet Salnamesinde Sürmene'de çeşitli büyüklükte 262 adet geminin/teknenin kaydedilmesi bunu doğrular niteliktedir. 19. yüzyıl sonları ve 20. yüzyıl başlarında Sürmene'de yeterli toprak olmaması Osmanlı toprakları içerisine ve Rus idaresindeki Kafkasya topraklarına işçi göçünün yaşandığı dönemlerdir. Örneğin 20. yüzyılın başında Sohum'da tütün tarımının başlaması üzerine Sürmene ve Of’tan 8 ile 15 yaş arasındaki çocuklar çalışmaya gitmekteydi. Toprak azlığı ve ekonomik yetersizlikler nedeniyle Sürmene halkından çalışma amaçlı göçler yoğun olarak görülmekte olup özellikle Hristiyan nüfus göç ettikleri yerlerde yerleşik düzene de geçmekteydi. 19. yüzyıl başlarındaki kayıtlarda belirtilmekle birlikte muhtemelen bir süre öncesinden de Sürmene yunus balığından elde edilen yağıyla meşhurdur ki bu faaliyet 20. yüzyılın üçüncü çeyreğine kadar ilçede devam etmiştir. Bijişkyan'a göre Sürmene'deki ticarette önemli yeri olan yunus balığı yağı, Rize'ye kadarki bölgede kandil olarak kullanılmış, hediye olarak İstanbul'a gönderilmiştir. 20. yüzyıl başlarında az sayıdaki Ermeni nüfusun bir kısmı Rusya topraklarına göç ederken kalanları da 1915 tehcirinde zorunlu göçe tabi tutuldu. Osmanlı belgelerine göre 1915 başından itibaren Sürmene'den az sayıda Ermeni nakilleri görülmekle birlikte, 1 Temmuz 1915 tarihli belgeye göre yerleşimdeki 290 Ermeni'nin daha Trabzon limanından başka yerlere nakledildiği belirtilmektedir ki bu sayı geçmiş yıllarda yapılan tahminler dikkate alındığında Sürmene kazasında yaşayan Ermeniler'in tamamıdır. I. Dünya Savaşı sırasında Sürmene’deki liman 30 Aralık 1915'de Rus donanması tarafından bombalandı. Yerleşim merkezi 30 Mart 1916'da da Ruslar tarafından ele geçirildi. Ruslar gelmeden önce, çoğunluğu kadın ve çocuklardan oluşan Müslüman nüfusun önemli kısmı batıya doğru göç etmek zorunda kaldı. 1917'de Rusya'da yaşanan Bolşevik İhtilali nedeniyle Rus ordusunda karışıklıklar baş göstermeye başlaması üzerine 18 Aralık 1918'de Osmanlı ile Erzincan Mütarekesi imzalanmış ve Rus güçleri geri çekilmeye başlamıştır. Sürmene 25/26 Şubat'ta Osmanlı ordularınca geri alındı. Ancak Rusların çekilmesiyle Sürmene'nin de yer aldığı bölgede otorite boşluğu ortaya çıkmış, geri dönüşlerle birlikte artan Müslüman nüfus ile Rumlar arasında yaşanan olaylar nedeniyle Rumlar'ın bir kısmı da Batum başta olmak üzere Rusya'ya göç etmiştir. 1920 yılında başlayan Pontus Ayaklanması sonrasında kalan az sayıdaki Rum'da 1923 yılında uygulamaya geçen Türkiye-Yunanistan nüfus mübadelesi uyarınca Yunanistan'da Atina'nın 10 km güzeyindeki o dönem ıssız bir yer olan günümüz Elliniko şehrine yerleştirildi. Cumhuriyet döneminde gerçekleşen 1927 yılı nüfus sayımına göre merkezde 3 203, kırsalda ise 54 379 olmak üzere toplam ilçe genelinde 57 582 kişi yaşamaktaydı. O dönemde ilçe 1.115 km² yüz ölçüme sahipti. 1940 yılında merkez nüfusu 2 968 olup, köylerde ise 67 896 kişi yaşamaktaydı. Buna göre ilçenin toplam nüfusu 70 864 kişiden oluşuyordu. Sürmene, 5 Temmuz 1929 yılında başlayan aşırı yağışlar sonucu Manahoz Deresi vadisi boyunca oluşan sel ve heyelanlar nedeniyle oldukça büyük hasara uğramıştır. Yaşanan afette Sürmene çarşısı ile Aksu, Ormanseven ve Çifteköprü köyleri başta olmak üzere çok sayıda köy de hasarlanmıştır. Afet sonucu evsiz kalmalar ve yiyecek sıkıntısı gibi nedenlerle Sürmene'den ilk planda 193 haneden 989 nüfusun Maçka ve köylerine yerleştirildiği sonrasında da Bayburt ve yine Maçka taraflarına iskanların yaşandığı görülmüştür. 1932 yılına gelindiğinde tarım arazilerinin yetersizliğinden kaynaklanan geçim sıkıntısı nedeniyle Sürmene'den 140 ev halkı Van ve dolaylarında iskan edilirken, 1946 yılında bu defa Sürmene'den Gökçeada'ya bazı ailelerin iskan edildiği görülmektedir. 1953 yılına gelindiğinde Araklı ilçesinin kurulmasıyla çok sayıda köyde Sürmene'den ayrılarak yeni kurulan bu ilçeye bağlandı. 1990 yılında da Köprübaşı ilçesinin kurulmasıyla bazı köyleri de bu yeni kurulan ilçeye bağlandı. Sürmene'de tarihi yapı olarak, Dirlik köyünde Timiou Stavrou kilisesi adıyla 1891 yılında inşa edilen ve daha sonra camiye çevrilen yapı bulunmaktadır.Yeniay mahallesinin Baştımar (Kastel) köyünde, 1856'da Hacı Yakupoğlu Memiş Ağa tarafından yaptırılmış konak ile 18. yüzyılda inşa edildiği düşünülen Yakup Ağa Konağı 2000'li yıllarda restore edilerek turizm için kullanılmaktadır. Yine 1895 yılında Efendizade Mehmet Ağanın oğlu Hüseyin Ağa tarafından dedesi Haşim ağa adına Gültepe mahallesinde yaptırılan Haşimağa Konağı da turizm amacıyla kullanılmaktadır. Gültepe mahallesinde üç adet tarihi cami bulunmaktadır. Birisi Yukarı Kefeli muhitinde 1867 yılından hemen önce yapılan cami olup, uzun yıllardır kullanılmamaktadır. İkincisi mahallenin içinde, mezarlığındaki mezar taşlarından 18. yüzyıl veya öncesi öncesinde inşa edildiği düşünülen Merkez Cami ile Aşağı Kefeli muhitinde 1890-99 yılı arasında inşa edildiği düşünülen camidir. Anadolu'nun ilk ticaret odası; denizcilik, deniz ticareti ve tersanecilik ve kesercilikten kaynaklanan zengin bir ticari alt yapıdan dolayı Sürmene ilçesinde 1903'te kurulmuştur. 1950'li yıllarla başlayan araba yollarının yapımı sürecinde Sürmene iç bölgelerin denize ve anayollara ulaşım üssü olamamıştır. Bu uzun solukta Sürmene'de ticaret hayatının gerilemesini beraberinde getirmiş ve eskiden Sürmene bölgenin bir ticaret merkezi iken bu özelliğini başta Araklı ilçesi olmak üzere bölgedeki başka yerleşim birimlerine kaptırmıştır. Bugün itibarıyla Sürmene'de ticaretin esas unsurunu hala bağlı köylerden gelen köylülerin yarattıkları iktisadi hareketlilik oluşturmaktadır. Ancak Sürmene ilçesine bağlı köylerde de tüm Türkiye'de yaşanan köyden kente göç olgusu sonucu nüfus azalması sonucu bugün Sürmene de ticaret hacmi önceki yılların son derece altına düşmüştür. İlçe; İstanbul, Samsun, Ankara, Aydın, İzmir, Antalya, Bursa, Eskişehir, Kocaeli, Düzce, Adapazarı gibi yerlere oldukça fazla göç vermiştir. İlçede asırlardır alışılagelmiş şekilde bıçak üretimi yapılmakta ve bu bıçaklar yurt içinde ve yurt dışında satılmaktadır. Sürmene ilçesi Cumhuriyet'in ilk yıllarından itibaren birçok eğitim kurumuna sahip olmuştur. Bugün itibarıyla Sürmene'de bir fakülte (Karadeniz Teknik Üniversitesi Sürmene Deniz Bilimleri Fakültesi), bir tane Meslek Yüksek Okulu (Abdullah Kanca Meslek Yüksek Okulu) beş tane meslek lisesi, iki tane anadolu lisesi bulunmaktadır. Ayrıca ilçede birçok ilköğretim okulu da mevcuttur. Üniversite öğrencilerinin barınması için bir öğrenci yurdu da ilçede bulunmaktadır. Ayrıca ilçede bir kapalı spor salonu, biri sunî olmak üzere 2 adet çim futbol sahası bulunmaktadır. İlçenin spor kulübü olan Sürmenespor özellikle futbol branşında faaliyet göstermekte ayrıca ortaoğretim kurumlarının bünyesinde de çeşitli spor dallarında gençlerin kendini geliştirebilme olanağı mevcuttur. Sürmene sosyal yaşam yönünden uzun yıllar Doğu Karadeniz'in öncüsü olmayı başarabilmiş bir ilçedir. İlçe merkezinin nüfusunun onbine yeni ulaştığı dönemlerde bile Sürmene'de iki adet sinema salonu uzun yıllar hizmet verebilmiştir. Ayrıca Sürmene'de Karadeniz Sahil Yolu inşaatı yapılmadan önce özellikle yaz aylarında oldukça hareketli bir sosyal yaşam gözlemleniştir. Bu dönemde Sürmene ilçesinde sokaklardaki hareketlilik gece saat ikilere kadar uzayabilmekte ve ilçe oldukça hareketli bir turizm merkezi görünümü arz etmekteydi. 1995 yıllarında Sürmene merkezde başlayan ve bugün hala devam eden aşırı yapılaşma sonucu ilçe merkezi adeta büyük kentlerdeki plansızlıkla karşı karşıya kalmıştır. Ayrıca uzun süren inşaat dönemleri yazlıkçı olarak gurbetten gelen Sürmenelilerin yaz aylarında inşaatların gürültüsüne maruz kalmaları sonucu Sürmene'ye gelmekten vazgeçmeleri sonucu Sürmene'de turizm gelirleri oldukça düşmüştür. Bu bağlamda bugün itibarıyla 13000 olan ilçe merkezinin nüfusu yaz aylarında da önemli bir artış gösterememektedir. Sürmene'de çeşitli branşlarda faaliyette bulunan spor kulübü yanı sıra etkin bir folklor derneği ve Atatükçü Düşünce Derneği gibi sivil toplum kuruluşları etkinliklerde bulunmaktadır. Ayrıca Sürmene Yardımlaşma Vakfı ve Sürmene Kültür ve Turizm Derneği adlı İstanbul merkezli yerel amaçlı sivil toplum kuruluşlarının da Sürmene'de etkinlikleri vardır. Sürmene her ne kadar birçok ilk ve orta öğretim kurumuna sahipse de bu kurumların mezun ve mensupları arasında dayanışmayı ön plana çıkaran mezun dernekleri Sürmene'de yoktur. Sürmene bütün Karadeniz kentleri gibi yoğun bir şekilde göç hareketlerine sahne olmuştur. Bugün için Sürmene de yaşayan Sürmenelilerden daha fazlası başta İstanbul, Zonguldak ve Samsun olmak üzere Türkiye'nin ve dünyanın dört bir yanına yayılmıştır. Bu göç hareketleri sonrası bazı kişiler yaptıkları işlerde isim yapmıştır. Aşağıda bunlardan bir kısmı yer almaktadır. Ancak bu kişlerin Sürmenelilikle değil yaptıkları işlerle iyi veya kötü isim yaptıklarını unutmamak gerek. Ünlü tarihçi Xenophon, "On Binler" adlı eserinde Sürmene ve Sürmenelilerden bahsetmiştir. Sürmene yaklaşık olarak Trabzon ve Rize illerinin tam ortasında bulunur. Yani iki ile de yaklaşık olarak 35 km mesafededir. Türkiye'nin neredeyse her yerinden Sürmene'ye otobüs firmaları seyahat etmektedir. Sürmene Trabzon ilinden sonra yer aldığı için; şehirlearası otobüslerle Sürmene'ye gelmek için son durağı Trabzon değil de daha doğudaki bir il olan otobüse binilmesi aktarma yapmamak açısından daha uygun olur. Böyle bir otobüse bindiğinizde Trabzon Otogarından yaklaşık 30 dk (30 km) sonra Sürmene'de istediğiniz yerde inebilirsiniz.Eğer son durağı Trabzon olan bir otobüs ile seyahat ettiyseniz.Son durak olan Trabzon Şehirlerarası Terminalinden indikten sonra 5 dk. mesafedeki şehirlerarası yola çıkarak Sürmene Dolmuşlarına (yaklaşık 20 dk. da bir geçer) veya Trabzon Belediyesi Özel Otobüslerine (yaklaşık 40 dk. da bir geçer) binerek 30 dk. da Sürmene'ye ulaşabilirsiniz. Veya otogarda yer alan Otogar Taksi'de bulunan bir özel taksiyle 30 dk. da Sürmene'ye gelebilirsiniz. Sürmene merkezinden kalkan minibüsler ile Petekli Köyü (Magavla), Oylum (Vunit), Küçükdere (Ğorğor) ve Ormanseven (Seveho) gibi çevre yerleşimlere ulaşım imkânı mevcuttur. Trabzon ve bölge illerinde demiryolu taşımacılığı olanakları bulunmamaktadır. Türkiye'nin büyük kent merkezlerinden, Trabzon'a her gün uçak seferleri yapılmaktadır. Yeni firmaların hava piyasasına girmesiyle (Ankara/İstanbul-Trabzon) uçuş fiyatları oldukça düşmüştür. Hava yolu ile Trabzon Havalimanı'na indikten sonra. Havalimanında bulunan taksilerle veya 5 dk. mesafedeki şehirlerarası yola çıkarak Sürmene Dolmuşlarına (yaklaşık 20 dk. da bir geçer) veya Trabzon Belediyesi Özel Otobüslerine (yaklaşık 40 dk. da bir geçer) binerek 30 dk. da Sürmene'ye ulaşabilirsiniz. Sürmene'de liman bulunmaktadır. Fakat Sürmene ilçesine deniz ile toplu ulaşım mümkün değildir. Özel ve yük gemileri bu limanlara demirleyebilmektedirler. Sürmene'nin en önemli akarsuları Küçükdere ve Manahos Çayıdır. Bunların dışında Sürmene'de dağların denize paralel olması ve yağışlı iklimden dolayı küçük çapta birçok dere ilçeyi bölerek denize kavuşur. Sürmene tipik Doğu Karadeniz kasabası özelliklerini coğrafyasında gösterir. Denizle, denizin hemen yanı başından bazen içinden yükselen dağlarla deniz arasında kurulu Sürmene'de Manahos Çayı'nın yanında bulunan ve bugün fabrikalar bölgesi olan Kavaklık ovasının dışında ova yoktur. Dağların kuş uçuşu çok kısa mesafede 2000'li metrelere ulaştığı Sürmene'de turistik tesisleri de barındıran Zarha Dağı (asıl adı Koyunyatağı Dağı) ve ilçenin en yüksek tepesi olan Madur Dağı (2742 m) bulunmaktadır. Türkiye'nin 2100 metrede dünya da nadir bulunan turfalığına sahiptir. Ağaçbaşı yaylasında yer alır. Endemik Türler: . Ligarba (Yaban Mersini) meyvesinin ormanda çalılıklarda yetişen ve yaylada otçul olan türleri de Sürmene'de yetişir. Ayrıca sonbahar ve ilkbahar kuş göç yolu için iki geçiş vadisi var. Karadere - Küçükdere Vadisinden geçerler. Doğu Karadeniz kıyı kuşağında yer alan Sürmene'de tipik bir Karadeniz iklim özellikleri yaşanır. Trabzon merkeze göre daha yağışlı olan Sürmene'de her mevsim bol yağışlı geçer.Kışları ılık yazları serin geçen ilçede en çok yağış sonbaharda, en az yağış ilkbaharda görülür. Yağış miktarı 1500 mm'yi bulur. Nem oranı oldukça fazladır. Buna bağlı olarak bitki örtüsü oldukça yoğundur. Kar yağışları azdır. Topoğrafik özellikler kısa mesafede sıcaklık ve yağış koşullarında değişmelere neden olur. Kirsten Dunst Kirsten Dunst (d. "30 Nisan 1982") Amerikalı oyuncu ve model. "Interview with the Vampire", "The Virgin Suicides", "Marie Antoinette", "Bring It On" ve "Örümcek Adam" film serisi gibi filmlerinde oynamıştır. Kirsten Dunst 30 Nisan 1982'de New Jersey'de dünyaya geldi. Babası tıbbi hizmetler yönetici olarak, annesi de bir uçuş görevlisi olarak Lufthansa'da çalışmıştır. Dunst'un babası aslen Hamburg doğumlu olup bir Alman'dır ve annesi Alman ve İsveç kökenlidir ve New Jersey'de doğmuştur. Kirsten Dunst, kendisine yapılan bir röportajda Almanca'yı biraz bildiğini belirtmiştir. 2011 yılında Alman vatandaşlığını kazandı ve günümüzde hem Almanya hem de Amerika Birleşik Devletleri'nin çifte vatandaşlığına sahiptir. Kirsten Dunst'un hayatının büyük bölümünü kamera karşısında geçirdi. Daha üç yaşındayken bir Ford reklamı sayesinde kamerayla tanışan Dunst, 1989 yılına kadar mankenlik yapmayı ve reklam filmlerinde rol almayı sürdürdü. 1989'da Woody Allen'ın “New York Stories” filminde aldığı ufak rol sayesinde sinema dünyasına adım atan Dunst, bu rolü sayesinde 1990’da “Bonfire of the Vanities” isimli film için teklif aldı. Tom Hanks’le birlikte rol alan küçük oyuncu filmde Hanks’in kızını canlandırıyordu. 1993 yılında o zaman 11 yaşında olan Dunst’a “Interview with the Vampire”da Claudia’yı canlandırmak üzere elemelere katılması teklifi yapıldı. 5000’in üzerinde adayın katıldığı elemelerde, yönetmen Neil Jordan’ın tercihi Dunst’tan yana oldu. Bazı sinemaseverler, Dunst’un filmdeki abartılı performansından hoşlanmasalar da Dunst, Brad Pitt’le öpüşme sahnesi dışında rolünden son derece hoşnuttu. “Interview with the Vampire”la yakaladığı başarıya, aynı yıl rol aldığı “Little Women” filmindeki uçarı Amy rolündeki başarısı da eklenince oyuncu kendisini Hollywood’un önde gelen çocuk oyuncuları arasına kabul ettirdi. 1995 yılında, başrolünde Robin Williams’ın de yer aldığı fantastik macera filmi “Jumanji”de Judy Shepherd karakterini canlandıran oyuncu, pek çok çizgi filmde de seslendiricilik yaptı. Bunlar arasında 1997 yılı yapımı “Anastasia” da bulunuyordu. Aynı yıl Barry Levinson'ın başarılı filmi “Wag the Dog”da önemli bir rol üstlenen Dunst, 1998 yılında da “Small Soldiers” isimli aksiyon-bilim kurgu filminde Christy Fimple rolüyle kamera karşısına geçecekti. 1999 yılı, Dunst'un kariyerinde önemli bir dönüm noktası oldu. Çünkü artık çocuk rolleri yerine genç kadın rolleri için teklifler almaya başlamıştı. Michael Patrick Jann’ın yönettiği komedi filmi "Drop Dead Gorgeous"ta küçük bir kasabanın güzellik yarışmasına katılan Amber Atkins’i canlandırdıktan sonra, Michelle Williams ile birlikte rol aldığı "Dick"te Watergate Skandalını su yüzüne çıkaran genç kızlardan biri olarak rol aldı. 2000 yılı "Teen People’s" dergisinin "21’inin altında 21 ateşli güzel"i arasında gösterdiği Dunst’ın sinema kariyeri için önemli bir yıl oldu. Jeffrey Eugenides’ın bir öyküsünden Sofia Coppola tarafından beyaz perdeye aktarılan "The Virgin Suicides"daki Lux Lisbon performansı pek çok eleştirmenin dikkatini çeken Dunst, "Bring It On" (Gençlik Ateşi) filmindeki rolüyle de başarısını pekiştirdi. 2000 yılı Temmuz ayında Los Angeles’taki Notre Dame Lisesi’nden mezun olan oyuncu, 2001 yılında gösterime giren "Get Over It" (Herkes Onu İster) filminde terk edilmiş aşık Berke Landers'in derdine deva olan küçük kız kardeş Kelly Woods’u canlandırdı. Ardından John Stockwell’in yönettiği "Crazy/Beautiful" isimli romantik film ile Peter Bogdanovich’in "The Cat’s Meaw" isimli gerilim filminde rol alan oyuncu 2002 yılında Marvel Comic'in sevilen çizgi karakteri "Spider Man"in sinema uyarlamasında Örümcek Adam / Peter Parker'ın aşık olduğu Mary Jane Watson rolüyle kamera karşısına geçti. Sam Raimi'nin yönettiği filmde Tobey Maguire ve Willem Dafoe ile birlikte rol alan oyuncu 2004 yılında gösterime giren "Spider Man 2" de de aynı rolle hayranlarının karşısına çıktı. Sırasıyla 2004 yılında Wimbledon (film), Eternal Sunshine of the Spotless Mind, 2005 yılında Elizabethtown ve 2006 yılında Marie Antoinette (film) filmi ile hayranlarınınn karşısına çıkan Dunst; 2007 yılında gösterime giren "Spider Man 3" filminde de serinin ilk iki filminde olduğu gibi Mary Jane Watson rolüyle hayranlarının karşısına çıktı. Dunst, 2004 Amerika Birleşik Devletleri başkanlık seçimleri'nde Demokrat aday John Kerry'i destekledi. Dört yıl sonra, 2008 başkanlık seçimleri'nde de Demokrat Barack Obama'yı destekledi. Dunst, başkanlık kampanyasında, "başından itibaren" Obama'ya destek verdiğini ortaya koydu. Dunst, 2002'den 2004'e kadar aktör Jake Gyllenhaal ile evli kaldı. Jesse Plemons ile 2016 yılında çıkmaya başladı ve 2017'de nişanlandılar. Oğulları Ennis Howard Plemons, 3 Mayıs 2018'de doğdu. 2001'de Dunst, California'nın Toluca Gölü'nde bir ev satın aldı, ancak sonunda Eylül 2019'da 4,5 milyon dolara sattı. 2010'da ayrıca California'da 1.4 milyon $'a bir mülkünü sattı. 2008'in başlarında Dunst, Utah'daki Cirque Lodge tedavi merkezinde depresyon tedavisi gördü. Mart 2008'in sonlarında tedavi merkezinden ayrıldı ve All Good Things'ı çekmeye başladı. İki ay sonra, uyuşturucu ve alkol kullandığı ile ilgili söylentilerini ortadan kaldırmak için bu bilgileri halka açarak, "Artık daha güçlü olduğuma göre, bir şeyler söylemeye hazırlandım." ... Depresyon oldukça ciddi ve hakkında dedikodu yapılmaması gerekiyor" şeklinde konuştu. 5 Aralık 2009'da kanser tedavisi ve çocukların rehabilitasyonu konusunda farkındalığı artırmak için Meksika'daki Teletón'a katıldı. Dunst, ABD başkanlık seçimleri sırasında John Kerry'yi destekledi. 2008 cumhurbaşkanlığı seçimlerinde Barack Obama'yı destekledi 2020 cumhurbaşkanlığı seçimlerinde Bernie Sanders'i destekledi. 2011 yılında Alman vatandaşlığını kazandı ve bu da "Avrupa'da sorunsuz bir şekilde film çekmesini" sağladı. Artık hem ABD hem de Alman vatandaşlığına sahiptir. YakakÃ¶y, Bornova Yakaköy, İzmir'in Bornova ilçesine bağlı bir mahalle. İdari sınırlarına bakıldığında batısında Çiçekli mahallesi bulunur. Çiçekli, Bornova Çiçekli, İzmir'in Bornova ilçesine bağlı bir mahalle. İdari sınırlarına bakıldığında batısında Eğridere, doğusunda Yakaköy, kuzeyinde ise Karaçam bulunur. 93 Harbi muhaciri Boşnaklar tarafından kurulmuştur ve eski adı Hamidiye'dir. Bugün bir mesire yeridir. 2007 yılı Ağustos ayında bölgede 5 günde çıkan 6 yangının en büyüğünde ormanlık alanının büyük kısmını kaybetmiş ve evlerin bir kısmı zarar görmüştür. Celadet Ali Bedirhan Celadet Ali Bedirhan (Kürtçe: Mîr Celadet Alî Bedirxan) (1893, İstanbul - 15 Temmuz 1951, Şam), Osmanlı İmparatorluğu'nda ve Suriye'de faaliyet sürdürmüş Kürt milliyetçisi dilbilimci, yazar, diplomat ve siyasetçi. Öğrenimini İstanbul Üniversitesi Hukuk Fakültesi'nde tamamlamıştır. Kürt milliyetçi örgütü Hoybun'un ilk başkanı. Celadet Ali Bedirhan 1893 yılında İstanbul'da dünyaya geldi. Bedirhan Bey'in torunu Kürt aydınlarından Emir Ali Bedirhan'ın oğludur. İlk ve ortaöğrenimini İstanbul'da tamamladı. I. Dünya Savaşı sırasında, subay olarak Osmanlı ordusuna alındı ve Kafkasya Cephesi'nde bulundu. Osmanlı İmparatorluğu'nun dağılmasından sonra Kürt aşiretlerinin birliğini sağlamak için çaba gösterdi, fakat başarılı olmadı. 1922 yılında kardeşi Kâmuran Bedirhan'la birlikte Almanya'ya gitti. Almanya'da öğrenimini sürdüren Celadet Ali, 1925'te önce Kahire'ye geçti, bir süre sonra da Fransız mandası altındaki Suriye'ye yerleşti. Suriye'de Haco Ağa ve önde gelen diğer Kürt aydınlarıyla birlikte Hoybun'un kuruluşunda aktif rol oynadı. 1930'lu yıllarla birlikte, siyasi çalışmalardan uzaklaşarak Kürtçe ile ilgili çalışmalarını yoğunlaştırdı. 15 Mayıs 1932 yılında "Hawar" dergisini çıkardı. "Hawar" dergisi ile birlikte Arap karakterli Kürt alfabesinin yanında Latin karakterli Kürt alfabesi de kullanılmaya başlandı. İlk 23 sayısı hem Latin harfleri hem de Arap harfleriyle yayınlanan "Hawar", 24. sayıdan itibaren bütünüyle Latin harfleriyle yayımlandı. Günümüzde kullanılan Latin karakterli Kürt alfabesi ilk defa "Hawar" dergisinde uygulanan alfabedir. "Hawar" dergisinde çoğunlukla Kurmanci olmak üzere düzenli bir biçimde Sorani ve az sayıda da Zazaki yazılar yayınlandı. Osmanlı dönemi Kürt basınından ayrı olarak "Hawar" 'da Türkçe yazılara yer verilmemekle birlikte, dergide Fransızca bölümü vardı ve bazı Kürtçe yazılar Fransızca'ya da tercüme ediliyordu. Suriye'nin Fransızların mandası altında olmasının bunda etkili olduğu düşünülmektedir. "Hawar" dergisi hem Kürtçenin standartlaştırılması hem de Kürtçe yazan kadronun yetişmesi anlamında bir okul işlevi gördü. "Hawar"ın yazar kadrosu içinde Celadat Bedirhan dışında, kardeşi Kâmuran Bedirhan, Osman Sabri, Nureddin Zaza, Cegerxwin, Kadri Can gibi birçok kişi de düzenli olarak yazdı. Toplam 57 sayı yayımlanan "Hawar" 1943'te yayınına son verdi. 1942'de Şam'da "Hawar"ın yanı sıra "Ronahi" ismiyle resimli bir Kürtçe dergi çıkardı. Başta "Hawar"ın bir eki olarak çıkan "Ronahi", "Hawar"ın yayınına son vermesinden sonra bir süre yayınına bağımsız olarak devam etti. Sadece Kürtçenin Kurmanci lehçesiyle yayın yapan "Ronahi", Latin harfleriyle yayımlandı. Toplam 28 sayı yayınlanan "Ronahi", 1945 yılında yayınını sona erdirdi. "Ronahi"nin yazar kadrosu da çoğunlukla "Hawar" 'da yazan kişilerdi. Celadet Bedirhan, 15 Temmuz 1951'de Şam'da öldü. Mezarı Şam'dadır. Ölümünden sonra hayattayken yaptığı Kürtçe dil araştırmaları bir araya toplandı. Belkahve GeÃ§idi Belkahve mevkii İzmir ili Bornova ilçesi sınırları içinde, Ankara karayolu üzerinde bir geçit ve tarihi önemi olan bir mesire yeridir. İzmir il merkezine 25 Km mesafededir. İzmir'in düşman işgalinden kurtarılmasından bir gün önce, Nif'de (sonradan Kemalpaşa) gecelediği 8 Eylül 1922 akşamı muzaffer orduların komutanı Mustafa Kemal Paşa'nın buraya çıkıldığında ayakların altında uzanan İzmir'i ilk gördüğü yerdir. (Mustafa Kemal bundan önce İzmir'e, sadece bir kez, Şam'dan döndüğü 1904'te vapur değiştirmek için birkaç saatliğine gelmişti.) Belkahve, Atatürk'ün doğumunun 100. yıldönümü vesilesiyle, düzenlemeden geçirilmiştir. Piknik yerine umumi vasıtalarla ulaşmak mümkündür. 3,5 hektar büyüklüğündeki saha kızılçam koru ormanı ile kaplıdır. Yazın sıcak günlerinde dahi serinliğini korumaktadır. Arazinin meyilli olmasından dolayı saha içinde otopark bulunmamakta sadece şahıs girişine izin verilmektedir. Ancak giriş kapısı önünden geçen Kavaklıdere köyü yolu boyunca araçlar park edebilmektedir. İçme ve kullanma suyu, WC, çeşmeler, kır büfesi ve piknik üniteleri bulunmaktadır. Nif'e (Kemalpaşa) geldiğimiz zaman akşam olmak üzereydi. Nif'te bize gösterilen eve girdik. Biraz istirahattan sonra Paşa, Nif'ten İzmir'e kaç kilometre mesafe olduğunu sordular. 30-35 kilometre kadar olduğu söylendi. Bunun üzerine Paşa 'bir yerden İzmir'i görmek kabil midir?' dediler. 10-15 kilometre kadar ileride Belkahve denilen yerden göründüğü söylendikten sonra Paşa derhal oraya gitmek istediler ve otomobile binerek Belkahve denen yere geldik. Orada 1. Ordu Komutanı Nurettin Paşa'yı bulduk. Bir büyük ağacın altında oturmuş, İzmir limanını seyir ve temaşa ediyordu. Bizim geldiğimizi görünce derhal Mustafa Kemal Paşa'nın yanlarına gelerek limandaki İngiliz, Fransız ve Yunan gemilerini gösterdi ve İzmir'in görünen bazı yerleri hakkında bilgi vermeye başladı. 'Şurası Kadifekale'dir, şu görünen Kordon'dur, bu taraf Karşıyaka'dır,' dedi." Modern Türkiye'nin Doğuşu Modern Türkiye'nin Doğuşu, Bernard Lewis tarafından yazılmış ve orijinal adı "The Emergence of Modern Turkey" olan kitabın adıdır. Türk Tarih Kurumu yayınlarından Türkçeye çevrilmiştir. I. BÖLÜM KISIM I DOĞUŞ EVRELERİ KISIM II DEĞİŞME VE ÇEHRELERİ Seçilmiş Bibliyografya Dizin Haritalar William Stoddart William Stoddart (d. 25 Haziran 1925, Carstairs, İskoçya) Perennial felsefenin önemli yazarlarından İngiliz tıp adamı ve yazarı. Din felsefesi alanında kitapları ve çok sayıda makalesinin yanı sıra Stoddart, Frithjof Schuon ve Titus Burckhardt'ın kitaplarını Fransızca ve Almanca'dan İngilizce'ye aktarmıştır. World Wisdom Books William Chittick William C. Chittick, New York Devlet Üniversitesi'nde, karşılaştırmalı araştırmalar bölümü profesörüdür. Milford, Connecticut'ta doğup büyüyen William C. Chittick lisansını Ohio Wooster Koleji'nde tarih alanında tamamladıktan sonra doktorasını 1974'te Tahran Üniversitesi'nde Fars edebiyatı alanında tamamladı. Tahran'da Aryamehr Teknik Üniversitesi'de beşeri bilimler bölümünde karşılaştırmalı dinler alanında hocalık yaptı. İran İslam Devrimi'nden önce İran Kraliyet Felsefe Akademisi'nde yardımcı doçentti. 1979'da Amerika Birleşik Devletleri'ne döndü ve dini araştırmalar alanında hocalığını sürdürdü. Yirmi beş kadar tercümesi ve İslam düşüncesi, tasavvuf, Şiilik ve Fars edebiyatı alanında çok sayıda makalesi olan ancak özellikle Muhyiddin Arabi ve Mevlana Celaleddin Rumi gibi sufi yazar ve şairlerinin yazılarını İngilizceye tercüme edip ve yorumladığı eserlerle tanınan Chittick, halen tasavvuf ve İslam felsefesi alanında çeşitli araştırma projelerinde çalışmakta ve İslam klasikleri, Hinduizm ve dini araştırmalar alanının diğer konularına dair dersler vermeye devam etmektedir. Alaca Alaca ismi Türkiye Cumhuriyeti'nde birçok yerleşim yerinin adıdır. Curali, Çayıralan Curali, Yozgat ilinin Çayıralan ilçesine bağlı olan küçük bir kasabadır. 1997'ye kadar «köy» statüsünde olan Curali, bu tarihten itibaren «kasaba» statüsüne geçmiştir. Edebiyat alanında önemli ürünler vermiş üç Yozgatlı yazardan Abbas Sayar Yozgat merkezinden, Yusuf Ziya Bahadınlı Yozgat'ın Bahadın Kasabasından, Vehbi Bardakçı ise bu köyden çıkmıştır. Edebiyatımıza, "Yarım Kalan Türkü", "Kapı Kapı", "Evrenin Gizli Boyutları", "İnsan Sevdikçe Güzelleşir", "Kelebek Vadisi", "Özgürlük", "Dünyanın En Güzel Kitabı", "Hasretim Derin Uykularda", "Ağlasın Gökyüzü", "Kırmızı Bahar" ve "Kerbela-Aşkın Kanadığı Yer" gibi eserler kazandıran Vehbi Bardakçı, o zamanlar «köy» statüsünde olan Curali'de doğmuş ve gençlik yıllarını da bu köyde geçirmiştir. 1979’da Kültür Bakanlığı ödülünü alan "Acılar Paylaşılmaz" adlı ilk öküsünde, o zamanlar «köy» statüsünde olan Curali’yi şöyle anlatır: Yazar, «Yarım Kalan Türkü» adlı kitabının son öyküsü «Önü Bahçeli Ev»de, uzun süre ayrı kaldığı köyüne ve insanlarına hasretini şöyle dile getirir: «Orda çocukluğum, gençliğim, hayallerim, kavgalarım, aşklarım... Orda babamın mezarı, anamın mezarı vardı. Önü bahçeli bir evimiz... O evde benim ne anılarım vardı biliyor musun? Ben Avrupa metropolünde yaşıyorum, her imkân mevcut, fakat ben Curali’nin tozlu yollarını, anamın patates böreğini özlüyorum. Ben köyümü çok seviyorum, on yıl boyunca hep aynı rüyayı gördüm. Curali on yıl boyunca rüyalarıma girdi, sıçrayarak uyandım yataklardan. Berlin’de olduğumu anlayınca hüzünlenip ağladım...» 1960'lara kadar geçim kaynağı bağcılık, tarımcılık ve ormancılık iken, 1960'lardan sonra Avrupa'ya emek göçünün başlamasıyla Türkiye'nin birçok kasaba ve köyleri gibi bu emek göçüne Curali de katılmış ve geçimini dışarıdan sağlamaya başlamıştır. Resmi kayıtlarda nüfusu 1000'dir. Eğitim, iş, sağlık gibi temel ihtiyaçları için yakın olması nedeniyle Yozgat'tan daha çok Kayseri ile bağlantılıdır. Belde, Yozgat il merkezine 120, Çayıralan ilçe merkezine 5 km mesafededir. Kürdistan Bölgesel Yönetimi Kürdistan Bölgesel Yönetimi, Irak Kürt Bölgesel Yönetimi veya Irak Kürt Bölgesi, yaklaşık 40.000 km²den oluşan; Batı’da Suriye’ye, Doğu’da İran’a ve Kuzey’de Türkiye’ye komşu olan, Irak Cumhuriyeti’ne bağlı, Anayasal düzeyde varlığı olan özerk bir bölgedir. Bölgesel yönetimin başkenti Erbil’dir. Bölgesel sınırlar içerisindeki güncel nüfus 5 milyonun üzerindedir. Resmî dilleri Kürtçe ve Arapçadır. Irak'ın kuzeyinde bulunan bölge 11 Mart 1970'te Saddam Hüseyin ve Mustafa Barzani arasında yapılan anlaşma üzerine kuruldu. Özerklik anlaşmasına göre Irak'ın kuzeyindeki üç il, yaklaşık 37 000 km²'lik bir bölge, Erbil'de kurulacak bir yerel parlamento tarafından yönetilecekti. Bunun yanı sıra Irak Meclisinde 5 bakan ve başbakan vekili Kürt olacaktı. Kürtçe, ülke genelinde Arapça'nın yanı sıra ikinci resmî dil olacaktı. İran-Irak Savaşı sırasında bu bölge, merkezî hükûmetin kontrolünden çıkmış, İran saflarında Saddam Hüseyin'e karşı yer almıştı. Saddam Hüseyin savaştan önce anlaşmayı kaldırmış ve 1974'te Kürt bakanları meclisten çıkarmıştı. Bu durum üzerine Barzaniler isyan etmişlerdi. Bu durum Irak için çıkan savaşı kötü etkiledi, çünkü Saddam Hüseyin'e karşı Kuzey, İran ile ittifak etmiştir. Birinci Körfez Savaşı öncesi ve savaş sırasında Saddam Hüseyin'den kaçan on binlerce Kürt, Türkiye'ye sığındı. Türkiye tarafından kurulan kamplarda Kürt mültecilere sağlık, barınma ve giyim yardımları yapıldı. Saddam Hüseyin devrilip Kürt liderler yeni dönemde söz sahibi olana kadar yurt dışına Türk Pasaportu ile çıktılar. Birinci Körfez Savaşı'ndan sonra çıkarılan uçuş yasağından dolayı bölge bugüne kadar Bağdat'ın yönetimi altında değildir. Bölge Kürdistan Parlamentosu'nun kontrolü altındadır. Mesut Barzani liderliğindeki Kürdistan Demokratik Partisi ile Celal Talabani liderliğindeki Kürdistan Yurtseverler Birliği'nin arasında çıkan anlaşmazlıklardan dolayı bölge ikiye bölünmüşse de, son yıllarda birleşme sürecine girilmiştir. Kürdistan Bölgesel Yönetimi başkanı Mesud Barzani 2016 yılı ocak ayında meclisteki parti temsilcileriyle bir araya geldiği toplantıda, bağımsızlık için referandum komisyonu kurulmasını kararlaştırdıklarını belirtti. Yapılacak referandumun 2016 Amerika Birleşik Devletleri başkanlık seçiminden önce yapılması planlanmaktaydı. Ancak IŞİD'in Musul ve Kerkük'e saldırıları, PKK'nin Sincar bölgesinde faaliyetlerde bulunması, PKK'nın bağımsızlık karşıtı olduğuna dair çıkan haberler, Goran Partisi ve bazı muahalefet partileriyle KDP arasındaki siyasi anlaşmazlıklar referandum sürecini erteletti. Gerek Kürdistan Bölgesi Güvenlik Konseyi Müsteşarı Mesrur Barzani'nin "Kürdistan'ın bağımsızlığı önünde artık bir engel kalmadı" şeklindeki açıklaması gerekse KYB ve GORAN'ın KDP ile görüşmelere sıcak baktıklarını açıklaması bağımsızlık sürecinin yakın zamanda yeniden ilerleyebileceğini gösterdi. Mesud Barzani, 25 Eylül 2017'de referandumun yapılacağını açıkladı. Bu açıklama sonrası Irak Başbakanı Haydar el-Abadi olası bir referandumda toprak bütünlüğünü korumak için askerî müdahaleye hazır olduklarını açıkladı. Türkiye Cumhuriyeti ise 27 Eylül 2017'de yapılması planlanan Millî Güvenlik Kurulu toplantısını 22 Eylül 2017'ye çekti. Türkiye Cumhurbaşkanı Recep Tayyip Erdoğan, Barzani'yi kast ederek "Kararımızı 22 Eylül'de görecek." dedi. Haziran 2014'te Irak ve Şam İslam Devleti'nin Musul'a saldırmasıyla fiili olarak Bölgesel Kürt yönetimi de savaşa girmiştir. İran ve Türkiye sınırı tarafında dağlık bir coğrafi yapısı hakimdir. Güneye doğru gidildikçe düzlük ve çöl bir arazi yapısı hakimdir. İran ve Türkiye sınırı boyunca uzanan kuzeydeki dağlık bölgeler, yoğun kar yağışı altındadır. Openstreetmap haritasındaki yeri. Kürdistan Bölgesel Yönetimi'nin iklim şartları, kuzeydeki topografik ve dağlık yapısı nedeniyle, bölgede bitki örtüsü olarak bozkır ve orman bulunur. Bölgenin kuzeyindeki dağlık bölgede ve tüm İran sınırında kavak, söğüt ve meşe, alıç, kiraz eriği, kuşburnu, dağ elması, ahlat, üvez vb. yabani ağaçlar ve çayır otları bulunur.. Güneyinde ise genelde çöl ağaçları olan hurma ve palmiye ağaçları vardır. Baraj %7´de olduğundan KDP 51 Koltuk, KYB 49 Koltuk mecliste hak etmiştir. KDP bir koltuk KYB'ye vermiştir. Böylece iki parti eşit düzeyde temsil hakkına sahip olmuştur. Türkmenler seçimlere katılmama kararı aldılar. Geri kalan koltuklar azınlıklara göre dağıtılmıştır. Peşmerge, silahlı Kürt militanlarının başvurduğu Kürtler tarafından kullanılan bir terimdir. Bazı kesimler tarafından "özgürlük savaşçılar"ı olarak tabir etmektedir. "Peşmerge kelimesi" "ölümle karşı karşıya olanlar" anlamını taşır. Kürdistan olarak bilinen bölgede hüküm sürmüş olan Osmanlı ve Kaçar Hanedanı'nın çöküşünün ardından, Kürdistan'daki Peşmerge kuvvetleri 1920'lerin başında Kürt bağımsızlık hareketinin çıkışından bu yana var olmuştur. Peşmerge, Irak'a "Özgürlük Operasyonu" sırasında ABD Ordusu ve koalisyon güçlerinin yanında savaştı. Daha sonraki yıllarda, Peşmerge, Kürdistan ve Irak'ın diğer bölgelerindeki güvenliğinde hayati bir rol oynadı. Peşmerge aynı zamanda anti-terör operasyonları için Bağdat ve Anbar illerinde de konuşlandırılmıştır. Kürdistan Bölgesi, Irak Anayasası'na göre kendi ordusuna sahiptir ve yasalara göre merkezi Irak ordusunun Kürdistan Bölgesine girmesine izin verilmez. Kürdistan Bölgesel Yönetimi, Irak'ın dört ilini (, "Muhafaza"; , "Parêzga") kontrol altına almaktadır. Bu illerin her biri toplam 26 olmak üzere ilçelere ve ilçelerde bucaklara ayrılır. Irak Kürdistan Bölgesi, bu dört ilin yanı sıra, şu anda Irak merkezi hükûmetinin hukuki bir parçası olan Ninova, Kerkük ve Diyala illeri üzerinde de hak iddia etmektedir. IŞİD'in Kuzey Irak Taarruzu sonrası ırak ordusunun çekilmesi üzerine Kerkük ve Diyala ilçelerinin kontrolü Kürdistan Bölgesel Yönetiminin Kontrolüne geçmiştir. Kürdistan Bölgesel Yönetimi'nin ekonomisini tarım, turizm, alışveriş ve petrol ihracatı oluşturmaktadır. Bölgede Erbil ve Süleymaniye kentlerinde olmak üzere iki adet uluslararası havalimanı vardır. Buradan Viyana, Frankfurt, Stockholm, Amsterdam, Dubai, Umman, Ankara ve İstanbul'a haftada 80'den fazla doğrudan uçak seferleri düzenlenmektedir. Bölge halkının çoğu Müslüman'dır ve Sünni mezhebindendir. Bölgede Katolik, Ortodoks, Süryani, Ermeni ve Keldani kiliselerine bağlı Hristiyan azınlık ve sayıları on binlere ulaşan Yezidi ve Ehl-i Hak dini mensupları mevcuttur. Bölgede resmî düzeyde Kürtçe ve Arapçanın yanı sıra Kürtçenin farklı lehçeleri, Türkçe, Süryanice ve Ermenice dilleri de konuşulmaktadır. Bölgesel Yönetim sınırları içerisinde İngilizce ve Fransızca da yaygın bir şekilde kullanılmaktadır. Irak Kürdistan Bölgesi, artan kentsel nüfusa rağmen hala önemli bir kırsal nüfusa sahiptir. 2003 yılında Saddam Hüseyin rejiminin devrilmesinden bu yana, Irak Kürdistanı'nda özellikle Kürtler, Süryaniler, Ermeniler, Mandanlar, Şabaklar ve Romanlar'ın göçüne tanıklık etti. Çünkü istikrar ve güvenlikten dolayı, Kürdistan'da Kürt olmayan Iraklılar yerlerini terk etmek zorunda kaldılar. Irak Kürdistanı ile Türkiye arasındaki yaygın ekonomik faaliyetler, Türklerin Irak Kürdistanı'nda iş aramasına fırsat verdi. 2009 yılında, Kürt başkentli merkezi bir Kürt gazetesi, yaklaşık 50.000 Türk'ün artık Kürdistan'da yaşadığının tahmin edildiğini bildirdi. Bangladeş, Hindistan ve Pakistan'dan gelen göçmenler hakkında da raporlar yayınlanmıştır. Kürdistan Bölgesel Hükûmeti'nin kuruluşundan önce, ilköğretim ve ortaöğretim neredeyse tamamen Arapça olarak öğretildi. Yükseköğretim ise her zaman Arapça olarak öğretildi. Bu durum ancak Kürdistan özerk bölgesinin kurulması ile değişmiştir. İlk uluslararası okul olan Choueifat Uluslararası İngiliz Koleji, 2006 yılında Irak Kürdistanı'nda şubesini açmıştır. Diğer uluslararası okullar da açıldı ve Kürdistan'da İngiliz Uluslararası Okullar Eylül 2011'de Süleymaniye'de planlı bir şekilde açılmıştır. Bölgede yer alan üniversiteler: Kürdistan Bölgesel Yönetimi'nin kültürü Mezopotamya kültürü, İslam dini ve geleneksel Arap ve Kürt kültürü etrafında biçimlenmiştir. Buna karşın, Bölge çeşitlilikler içinde yüksek bir kozmopolit toplum ve canlı bir kültüre sahiptir. İslam etkisi Arap ve Kürt kültürünün mimari, müzik, giyim, mutfak ve yaşam tarzında görülebilmektedir. Arap ve Kürt mutfağı oldukça tutulmakta olup Bölgenin her yerinde döner lokantalarından Kürdistan Bölgesel Yönetimi otellerinin lüks lokantalarına kadar her yerde bulunabilmektedir. Hızlı yiyecekler, Arap, Kürt ve Batı mutfakları da oldukça popüler olup geniş miktarda bulunabilmektedir. Kürt mutfağı Araplarla binlerce yıllık etkileşimle günümüze gelmiş gayet zengin ve farklı bir mutfaktır. Mutfağın temel malzemeleri kuzu eti, yöresel baharatlardır, pirinç ve bulgurdur. Bu nedenle mutfağı ağır yemeklerden oluşur. Kürdistan Bölgesel Yönetimi'de giyim bakımından bir zorlayıcılık yoktur. İnsanlar istedikleri kıyafeti giyebilmektedirler örneğin: yöresel kıyafetler veya batı tarzı kıyafetler. Bölge'de insanların birçoğu yöresel Arap kıyafeti olan kandura ve Kürt kıyafeti giyerler. Bu giyim biçimleri, Kürdistan Bölgesel Yönetimi'nin çok sıcak ve nemli veya çok soğuk olan iklimine göre degişmektedir. Kürdistan Bölgesel Yönetimi millî futbol takımı (Kürtçe : Yekyetî Nawendî Topî-Pêy Kurdistan), Kürdistan Bölgesel Yönetimi'ni temsil eden ulusal futbol takımıdır. millî takım Birleşmiş Milletler tarafından tanınmayan ve özerk olan ülkeler için spor organizasyonlara katılmaktadır. Ayrıca NF-Board tarafından düzenlenen FIFA üyesi olmayan takımların katıldığı VIVA Dünya Kupası'nda mücadele etmiştir. Palu (anlam ayrımı) Kenan Doğulu Kenan Cihan Doğulu (d. 31 Mayıs 1974, İstanbul), Türk şarkıcı, söz yazarı, besteci ve albüm yapımcısı. Yurdaer Doğulu'nun oğlu olan Kenan Doğulu'nun bugüne kadar on dört stüdyo albümü ve beş single çalışması yayınlanmıştır. Doğulu, 2007 Eurovision Şarkı Yarışması'nda Türkiye'yi temsil ederek yarışmayı dördüncü olarak tamamlamıştır. Kenan Cihan Doğulu, 31 Mayıs 1974 tarihinde Yurdaer ve Serpil Doğulu çiftinin ortanca çocuğu olarak İstanbul Cihangir'de dünyaya geldi. Aslen Gaziantepli'dir. Kendisi gibi müzisyen olan ağabeyi Ozan Doğulu ve moda-tasarım ile ilgilenen kız kardeşi Canan Doğulu'yla beraber üç kardeştir. Beş yaşındayken konservatuvarın piyano bölümüne birincilikle girdi. Altı sene piyano bölümünde eğitim aldı, hocası Erkan Alpay'dan flüt, Erdem Sökmen'den gitar dersleri aldı. Bu sırada tiyatro eğitimi, çocuk korosunda solistlik, ritmli sazlar öğrenimini de sürdürdü. Kültür Koleji'nde lise öğrenimini tamamladı. ABD'de, New Hampshire eyaletinde, Hesser College'da “Communication” sertifika programını bitirdi. Ardından L.A. Musicians Institute'da yüksek öğrenimine başladı. Daha sonra yüksek öğrenimine Türkiye'de, Bilgi Üniversitesi'nde devam etti.İlk albümünü 1993 yılında çıkaran ve iyi bir çıkış yakalayan sanatçı, kariyeri boyunca birçok başarı elde ederken çok sayıda ödülün de sahibi oldu.Çeşitli kurumların sosyal sorumluluk projelerinde yer aldı. Sanatçı aynı zamanda Galatasaray Spor Kulübü'nün Genel Kurul üyesidir. Sanatçının ilk albümü "Yaparım Bilirsin" 1993 yılının Eylül ayında, ikinci albümü "Sımsıkı Sıkı Sıkı" 1994 yılının Aralık ayında, "Kenan Doğulu III" albümü ise 1996 yılının Temmuz ayında piyasadaki yerini aldı. Aynı yıl Hiç Bana Sordun Mu? adlı bir dizide de oynadı. 10. Yıl Marşı, 29 Ekim 1997 yılında Kenan Doğulu tarafından yeniden düzenlendi. 10. Yıl Marşı'nın bu düzenlemesinin de yer aldığı "Kenan Doğulu 3.5" adlı tekli, 1997 yılının nisan ayında piyasaya sunuldu. 15 Mart 1999'da, Gençlik Marşı'nın yeni düzenlemesinin yer aldığı bir tekli hazırladı. Ağustos 1999 tarihinde "Ben Senin Herşeyinim" adlı albüm piyasaya sunuldu. Ardından iki yıl sessizliğe bürünen sanatçı 2 Ağustos 2001 yılında "Ex Aşkım" adlı albümü piyasaya çıkardı. 8 Ekim 2002 yılında unplugged bir albüm olan "Kenan Doğulu 5.5" piyasaya çıktı. 24 Haziran 2003'te "Demedi Deme" adlı albümü çıkardı. 14 Ağustos 2004'te da buçuklu albümlerine Kenan Doğulu 6.5 albümünü çıkararak bir yenisini daha ekledi. Son olarak 13 Haziran 2006 yılında da "Festival" adlı albümünü piyasaya sürdü. Albüm 285.000 satarak 2006 yılında satan en çok albümlerden biri oldu. 2007 yılının Ağustos ayında son buçuklu albüm olan 7,5'u yayımladı. 2008'de Turkcell sponsorluğunda "Hayal Kahramanım" adlı teklisini yayımladı. 2007 Eurovision Şarkı Yarışması'nda Türkiye'yi temsil etmek üzere Sezen Aksu, Ozan Doğulu gibi adlarla çalışmalarını sürdürmüştür. 9 Şubat 2007'de, Türkiye'yi 2007 Eurovision Şarkı Yarışması'nda temsil eden şarkının adı "Shake It Up Şekerim" olarak açıklandı ve 9 Mart 2007 günü şarkıyı kamuoyuna sundu. 10 Mayıs 2007 günü yapılan yarı finalde finale çıkmaya hak kazandı ve 12 Mayıs 2007 günü finalde yirmi ikinci sırada yarışarak Eurovision'u dördüncü sırada tamamladı. 31 Mayıs 2009'da çıkarmayı planladığı "Patron" adlı albümü ise 5 Haziran'da müzik marketlerdeki yerini aldı. Yeni albümünü ilk kez Beyaz Show'da tanıttı. 2009 yılında Müslüm Gürses'le bir konserinde kendisinin "Tutamıyorum Zamanı" adlı şarkısıyla düet yaptı. Bu şarkının seçilme amacı Gürses'in bu şarkıyı bir tekli olarak yayınlamış olmasıydı. 6 Temmuz 2012'de "Aşka Türlü Şeyler" adını verdiği son albümüyle yeniden sevenleriyle buluştu.27 Temmuz 2013'te sözleri Kenan Doğulu'ya, müziği ve düzenlemesi Ozan Doğulu'ya ait olan Kız Sana Hayran adlı şarkıyla single çıkardı.Sanatçı 2014 yılında ilk olarak Nisan ayında Manga Grubu'nun "Işıkları Söndürseler Bile" albümünde yer alan sözleri Ferman Akgül ve Kenan Doğulu'ya müziği Ferman Akgül & Yağmur Sarıgül & Kenan Doğulu'ya ait olan ve Ferman Akgül ile birlikte seslendirdiği "Bize Müsaade Ettim" şarkısı ile dinleyicisiyle buluştu.Daha sonra Mayıs ayında Kaan Gülsoy ve Romanya'nın ünlü müzik grubu Radio Killer ile düet yaptığı "Living It Up" adlı bir single çalışması çıkardı. 2014 Haziran ayında sözleri İsra Gülümser'e müziği ve aranjesi Ozan Doğulu'ya ait ve Ajda Pekkan vokal destekli "Harika" şarkısını çıkardı. "Harika" Ozan Doğulu'nun "130 Bpm Moderato" albümünde yer almaktadır.Bu şarkı ilk kez 22 Haziran 2014 gecesi Magnum Altın Kelebek Ödüllerinde Ozan Doğulu ft. Ajda Pekkan & Kenan Doğulu tarafından seslendirilmiştir. Sanatçı yine Ozan Doğulu'nun "130 Bpm Moderato" albümünde yer alan sözleri İsra Gülümser'e müziği ve aranjesi Ozan Doğulu'ya ait olan "Büyük Yürürüm" şarkısını da seslendirmiştir. Sanatçı 2011 yılında gösterime giren HOP adlı animasyon filminde (E.B.) karakterinin seslendirmesini yapmıştır. Daha sonra 2013 yılında gösterime giren Max Maceraları - Dinoterra adlı animasyon filminde (Gölgelerin Efendisi) karakterini seslendirmiştir. Kenan Doğulu, 2012'den beri oyuncu Beren Saat ile birliktedir. 23 Şubat 2014'te İstanbul'da nişanlanan çift, 29 Temmuz 2014'te Amerika Birleşik Devletleri'nin Los Angeles şehrinde evlendi. Eylemsizlik yarıçapı Bir cismin kendisi ile aynı eylemsizlik momentine ve aynı kütleye sahip sanal halkanın yarıçapına , eylemsizlik yarıçapı (atalet yarıçapı - jirasyon yarıçapı - dönül yarıçap) denir. Düzlemsel homojen yapıdaki bir cisim için aşagıdaki bağıntı ile hesaplanır , burada : r eylemsizlik yarıçapı , I eylemsizlik momenti , A ise cismin alanıdır. Aşağıdaki bağıntı ile homojen üç boyutlu bir cismin eylemsizlik yarıçapı k ise : şeklinde hesaplanır. Burada ; I kütlesel eylemsizlik momenti , m ise cismin kütlesidir. Courteney Cox Courteney Cox (d. 15 Haziran 1964, Birmingham), 10 yıl boyunca yayınlanan "Friends" adlı dizide ve ünlü Scream ("Çığlık") korku filmi dörtlemesinde oynayan Amerikalı kadın sinema ve dizi oyuncusudur. Courteney Cox, Richard Cox ve Courteney Copeland'ın 4. çocukları olarak dünyaya geldi ve Alabama'da büyüdü. Mountain Brook High School'dan mezun olduktan sonra, marangozluk okumak üzere Mount Vernon College'a gitti. Bir yılın sonunda Ford mankenlik Ajansı'yla yaptığı anlaşma sonucunda okulu bıraktı ve mankenlik kariyerine devam edebilmek için New York'a gitti. mankenlik yaptığı dönemde aynı zamanda oyunculuk dersleri aldı ve böylece güney aksanından kurtuldu. 1984 yılında Bruce Springsteen'in "Dancing in the Dark" adlı şarkısının klibinde rol aldıktan sonra (sahnede Springsteen ile birlikte dans etti), içlerinde "Masters of the Universe" (1987), "" (1988) ve "Blue Desert" (1991) adlı filmlerinde bulunduğu birçok projede yer aldı. Kısa süren televizyon dizisi "Misfits of Science" (1985) ve daha sonra (1987 - 1989) yılları arasında gösterimde kalan televizyon dizisi "Family Ties"'da rol aldı. Courteney Cox Arquette en çok "Friends" dizisindeki (1994 - 2004) Monica Geller rolüyle tanınır. "Friends" dizisinin Emmy Ödülü'ne aday gösterilmeyen tek oyuncusudur. Ayrıca "" (1994), "Scream" (1996), "Scream 2" (1997), "Scream 3" (2000) ve "3000 Miles to Graceland" (2001) gibi birçok Hollywood filminde rol almıştır. "Scream" filminin setinde tanıştığı aktör David Arquette ile 12 Haziran 1999'da evlendi. 13 Haziran 2004'te Coco Riley Arquette adlı bir kız çocuğu dünyaya getirdi. Çift 2010 yılında ayrılma kararı aldı. 2007 yılında fox tarafından yayınlanan ve ülkemizdede e2 tarafından yayınlanan "Dirt" dizisinde oynadı. 2009 yılından itibaren "Cougar Town" adlı yeni bir komedi dizisinde oynamaktadır. Dizi 2010 yılında "Altın Küre Ödülleri"' ne aday gösterildi. Lisa Kudrow Lisa Marie Diane Kudrow (d. 30 Temmuz 1963, Kaliforniya), özellikle "Friends" dizisindeki Phoebe Buffay rolüyle tanınan Amerikalı oyuncu. Lee Kudrow ve Nedra Stern'in çocuğu olarak dünyaya geldi. Portola Middle School'dan mezun olduktan sonra Vassar College'de biyoloji bölümünü bitirdi. Komedi kariyerine The Groundlings'in bir üyesi olarak başladı. Televizyon dünyasındaki ilk büyük rolü, "Mad About You" dizisindeki garson Ursula Buffay karakteri oldu. Bu rol ona, Friends dizisinin başrol oyuncularından biri olma imkânını sağladı. Friends'de oynadığı Ursula'nın ikiz kardeşi Phoebe Buffay karakteri, ona 1998 yılında Emmy Ödülü kazandırdı. (Komedi Dalında En İyi oyuncu). Friends setinde tanıştığı Michel Stern ile 25 Mayıs 1995'te evlendi ve 7 Mayıs 1998 tarihinde Julian Murray adında bir oğlu oldu. Şu an Web Therapy adlı dizide yer almaktadır Beyin göçü Beyin göçü, yetiştirilmesi için büyük kaynak gerektiren veya yetiştiği halde ilgisizlik ve olanaksızlık nedeniyle bilim insanı, hekim, mühendis gibi vasıflı insan gücünün daha gelişmiş bir ülkeye göç etmesi. İyi eğitimli, üreten, düşünen, nitelikli çalışanların araştırma veya çalışma hedefiyle yurt dışına gitmesi durumudur. Beyin göçünden bahsedilebilmesi için terk edilen ülke ile göç edilen ülke arasında gelişmişlik ve olanaklar açısından az da olsa bir fark bulunmalıdır. Beyin göçü temelde gelişmiş ülkelere yönelik bir kaynak aktarımı olarak değerlendirilir. Beyin göçü terimini ilk kez, 1950-60'lı yıllarda İngiltere'den ABD ve Kanada'ya göçü ifade etmek amacıyla 1962 yılında Royal Society tarafından kullanılmıştır. Beyin göçü çoğunlukla fakir ülkelerden zengin ülkelere doğrudur. Güneyden-kuzeye göçe teknoloji ile ilgili öğrenci ve araştırmacılar, kuzeyden-güneye olan göçe daha çok sosyal bilimciler katılır. 2000 yılındaki göçmenlerin %60'ı gelişmekte olan ülkelerden gitmiştir. 1990-2000 arasında OECD ülkelerindeki üniversitelerden mezun olan yabancıların sayısı %63 artmıştır. OECD ülkelerinin tamamı yabancı beyin göçünü kolaylaştırıcı politikalar yürütürler. Bu ülkeler içinde beyin göçünün 2/3'ü Kuzey Amerika'ya yöneliktir. Beyin göçünden birkaç ülke yoğun olarak yararlanır. ABD'nin payı %51'dir. Buna Kanada ve Avustralya eklenirse %70, Fransa, Almanya ve İngiltere eklenirse oran %85'e ulaşmaktadır. "Yetişmiş insan gücü hareketi" olarak değerlendirilen beyin göçünün geçmişi çok eski devirlere dayanır. Çeşitli dini, siyasi, bilimsel nedenlere dayanan beyin göçü ilk ve orta çağlarda bulunuyordu. II. Dünya Savaşından önce çok sayıda bilim insanı Hitler'den kaçıp ABD'ye yerleştiler. Bu gelişmelerde Amerika'nın gelişmesinde büyük ölçüde rol oynadı. Albert Einstein da Almanya'dan ABD'ye göç eden bilim insanlarından biridir. Beyin göçünün tarihinin, bilimin tarihi ile başladığına dair ortak bir görüş bulunmaktadır. MÖ 600-300 yılları arasında beyin göçünün yönü Atina'ya doğruydu. Yolculuğun tehlikeli ve zor olduğu zamanda öğrenci, araştırmacı ve eğitimciler Atina'ya gidiyorlardı. MÖ 300'den sonra bilimin merkezi, beyin göçünün yönü İskenderiye'ye doğrudur. İskenderiye Kütüphanesinin insan gücü ihtiyacı beyin göçü ile sağlanmıştır. Bilimsel çalışma ortamı ve ücretler dünyanın değişik yerlerinden bilim adamlarını buraya toplamıştı M.S. 500 yılından sonra dünyanın bilim merkezi İran'ın doğusu olmuştur. Cündişapur Üniversitesi dünyanın her yanından özellikle de Hristiyan bilim adamları toplanmıştır. 8. ve 9. yüzyıllar boyunca Emevi ve Abbasiler devrinde Bağdat ve Şam'da bilimin merkezi olmuştur. Kurulan merkezlere önceleri bireysel, teşvikler sonrasında Suriyeli, Yahudi, Hindu ve İranlı araştırmacılar ilgi göstermiştir. Avrupa'da orta çağda Avrupa ülkeleri arasında beyin göçü gerçekleşmiştir. Bu zamanda devletler tarafından beyin göçünü teşvik eden ve yasaklayan kararlar alınmıştır. 8.yy'dan sonra manastır ve kiliselerde yapılan eğitim daha sonra üniversitelerde yapılmaya başlanmıştır. Avrupa'da 1250'de 20 olan üniversite sayısı, 15.yüzyıl sonlarında 80'e ulaşmıştır. Haçlıların 1204'de, Osmanlıların 1453'de İstanbul'u alması ile bilim adamları Avrupa'ya gitmiştir. Bu bilim adamları Padura, Oxford, Heidelberg ve Prag'da bilim merkezlerinin kurulmasına öncülük ettiler. Mili devletlerin kurulması ile 14. ve 15. yüzyıllardan sonra beyin göçü durdurulmaya çalışılmıştır. Göç gönderen ülkeler açısından beyin göçünün sonuçları üç grupta toplanabilir; işsizlerin iş bulması, işçi havaleleri, işçilerin geri dönüşleri. Göçmenlerin geri dönmeyip gelişmiş ülkelere yerleşmesi, yetişmiş insan kaybı olup, göçün en ağır maliyetidir. Matt LeBlanc Matt LeBlanc (d. 25 Temmuz 1967, Massachusetts), televizyon dizisi Friends'teki Joey Tribbiani rolüyle tanınan Amerikalı oyuncu. Oyunculuk kariyerine başlamadan önce modellik yaptı. Sonra Levi's, Coca-Cola, Doritos und Heinz Ketchup gibi firmaların reklam filmlerinde oynayarak başarı sağladı. 1990'ların başında Married with Children dizisinde Cristina Applegate'in canlandırdığı Kelly Bundy karakterinin erkek arkadaşlarından birini oynadı. 1994'te başlayan ve 10 yıl süren Friends dizisindeki rolüyle, özellikle ABD olmak üzere tüm dünyada sevildi. LeBlanc aynÄ± zamanda Lost in Space, Charlie's Angels ve Charlie's Angels: Full Throttle gibi Hollywood filmlerinde de rol aldı. Matt Le Blanc son olarak 2011 yılında başlayan Showtime kanalında yayınlanan Episodes dizisinde oynamaktadır. 2004 ile 2006 arasında Friends'deki karakterine dayanan "Joey" adlı kendi sitcom dizisinde rol almaktadır. LeBlanc, 3 Mayıs 2003'te uzun süredir birlikte olduğu kız arkadaşı Mellissa McKnight ile evlendi ve çiftin birlikte 8 Şubat 2004'te Marina Pearl LeBlanc ismini verdikleri bir kızları oldu. Çift 2006 yılında boşandı.Matt LeBlanc 2012'de Golden Globe ödülünü kazanmıştır. Matthew Perry (oyuncu) Matthew Langford Perry (d. 19 Ağustos 1969; Massachusetts), "Friends" dizisindeki Chandler Bing karakteriyle tanınan, Emmy Ödülü adayı, Kanadalı-Amerikalı oyuncudur. Matthew perry Williamstown, Massachusetts'da dünyaya geldi. Annesi Kanadalı gazeteci Suzanne Marie, babası Amerikalı ünlü oyuncu John Bennett Perrydir. Ebeveynleri Perrynin ilk doğum gününde kısa bir süre önce boşanmıştır. Perry annesinin yanında Ottawa, Ontario'da yetişmiştir. Rockcliffe Park Public School veAshbury College okullarına gitmiştir. 15 yaşından sonra babası ile yaşamak için Amerikaya gelmiştir. Oyunuluğa ilgisi artan Perry küçük yaşlardan itibaren profesyonel olarak tenisle ilgilenmektedir Kürşat Başar Kürşat Başar, (d. 26 Ağustos 1963, İstanbul), Türk gazeteci, yazar, televizyoncu ve senarist. 1963 yılında İstanbul'da doğan Kürşat Başar; İstanbul, Ankara, Lefkoşa ve Ağrı, Doğubayazıt'ta tamamladığı ilk ve orta öğreniminin ardından İstanbul Üniversitesi Felsefe Bölümünü bitirdi. Çeşitli basın kuruluşlarında çalıştı. 1989 yılında yayımladığı Kış İkindisinin Evinde adlı ilk kitabıyla Haldun Taner Öykü Ödülü'nü kazandı. Kürşat Başar gazeteciliğe üniversitede felsefe okurken cep harçlığını kazanmak için Hürriyet Gazetesi'nde çalışmaya başlamıştır. Gösteri adlı edebiyat dergisini 1985'lerde zirveye taşıyan grubun as elemanıdır. Kürşat Başar gazete ve dergi yöneticiliği de yapmıştır. Tempo dergisi'nin tiraj rekoru kırdığı yıllarda derginin genel yayın yönetmenidir. Yeni Yüzyıl, Star ve Akşam gazetelerinde yazıları arka kapaktan okuyucuyla buluşurdu. Yazıları mail ortamında gezmeye başlayan ilk gazetecilerdendir. 1990 yılında Konuştuğumuz Gibi Uzaklara, 1992'de Sen olsaydın yapmazdın, biliyorum, 1996'da Aşkı Bulmanın ve Korumanın Yolları adlı romanları yayımlandı. Yazı ve denemelerinin bir bölümünü İğreti Yaşamlar adlı kitabında topladı. 2003 yılında Başucumda Müzik, 2006 yılında da yine yazı ve denemelerinden oluşan Çok Güldük Ağlamayalım adlı kitabı yayınlanmıştır. NTV'de "Siyaset Hakkında Her Şey" adlı televizyon programını Çiğdem Anad ile birlikte hazırlayıp sunmuştur. Kanaltürk'te Kürşat Başar'la adlı televizyon programını sunmuş, sonraki yıllarda Cnn Türk ve Fox Tv'de benzer formatta programlar yapmıştır. 2014 yılında Turkmax Gurme kanalında her zamanki formatıyla program sunmaya başlamıştır. 2011-2013 yılları arasında Cumhuriyet Gazetesi'nde "Hayal ve Gerçek" adlı köşesinde yazan Başar müziğe tutkusunu hobi olmaktan çıkarmış ve önemli müzisyenlerle konserler vermeye devam etmektedir. 2014 Haziran ayında 11 yıl aradan sonra yeni romanı "Yaz", Everest Yayınları'ndan çıkmıştır. Yıldız Kısa Film Festivali Yıldız Teknik Üniversitesi Sinema Kulübü tarafından yılda bir kez düzenlenen kısa film festivalidir. İlk olarak, 2003 yılında düzenlenmeye başlanmış bu festival, amatör olarak sinemaya gönül vermiş öğrencilerin katılımına açık bir kısa film yarışmasını, herkesin katılımına açık film gösterimlerinı, sinema hakkında söyleşi, atölye ve çeşitli aktivitelerle dolu bir haftayı kapsar. Yıldız Teknik Üniversitesi'nin Beşiktaş'ta bulunan Yıldız yerleşkesinde gerçekleştirilecek festivalin, bu sene 9.'su düzenlenecektir. Festivale son katılım tarihi 29 Nisan 2013 olarak belirlenirken, festival tarihi olarak 13-17 Mayıs haftası belirlenmiştir. Hafta içerisindeki gösterimler 50 kişilik Yıldız Teknik Üniversitesi Cep Sineması'nda gösterilirken, ödül töreni Yıldız Teknik Üniversitesi Oditoryumu'nda 17 Mayıs akşamı yapılacaktır. 12-16 Mayıs 2003 tarihleri arasında YTÜ Yıldız yerleşkesinde düzenlenmiştir.Festival jürisi şu isimlerden oluşmuştur: 10-14 Mayıs 2004 tarihleri arasında YTÜ Yıldız yerleşkesinde düzenlenmiştir.Festival jürisi şu isimlerden oluşmuştur: Festival esnasında düzenlenen etkinlik, atölye ve söyleşiler: Etkinlikler çerçevesinde ağırlanan konuklar: 6-10 Mart 2006 tarihleri arasında YTÜ Yıldız yerleşkesinde düzenlenmiştir.Festival jürisi şu isimlerden oluşmuştur: Bu festivalde dereceye girenlerin listesi şöyledir; 7-11 mayıs 2007 tarihleri arasında YTÜ Yıldız yerleşkesinde düzenlenmiştir.Festival jürisi şu isimlerden oluşmuştur: Bu festivalde dereceye girenlerin listesi şöyledir; 3o Mart - 4 Nisan 2008 tarihleri arasında YTÜ Yıldız yerleşkesinde düzenlenmiştir.Festival jürisi şu isimlerden oluşmuştur: Bu festivalde dereceye girenlerin listesi şöyledir; 13-17 Nisan 2009 tarihleri arasında YTÜ Yıldız yerleşkesinde düzenlenmiştir.Festival jürisi şu isimlerden oluşmuştur: Bu festivalde dereceye girenlerin listesi şöyledir; 3-7 Mayıs 2010 tarihleri arasında YTÜ Yıldız yerleşkesinde düzenlenmiştir.Festival jürisi şu isimlerden oluşmuştur: 2-6 Mayıs 2011 tarihleri arasında YTÜ Yıldız yerleşkesinde düzenlenmiştir.Festival jürisi şu isimlerden oluşmuştur: Bu festivaldeki diÄŸer etkinlikler, olarak sıralanabilir.Ödül töreninde katılımcılara YTÜ Sinema Kulübü'nün ödülleri dışında sponsor firmalar tarafından da, 13-17 Mayıs 2013 tarihleri arasında YTÜ Yıldız yerleşkesinde düzenlenmiştir. Festival jürisi şu isimlerden oluşmuştur: Bu festivaldeki diÄŸer etkinlikler, olarak sıralanabilir.Ödül töreninde katılımcılara YTÜ Sinema Kulübü'nün ödülleri dışında sponsor firmalar tarafından da, Kurmaca, Deneysel ve Canlandırma dallarında birinci gelen eser sahiplerine Digital Film Academy’den toplam 9000 TL tutarında Özel Eğitim Ödülü verilmiştir. Bu festivalde dereceye girenlerin listesi şöyledir; 22-26 Mayıs 2017 tarihleri arasında düzenlenmesi planlanmaktadır David Schwimmer David Schwimmer, (d. 2 Kasım 1966, Astoria, New York), Amerikan sinema oyuncusu, yönetmen ve prodüktördür. Oyunculuk kariyerine okul gösterisi olan Beverly Hills High School'da başlamıştır. 1988'de Northwestern University den mezun oldu. Birçok televizyon dizilerin de rol aldı. 1989 da "A Deadly Silence". 1990 ların başlarında "L.A. Law", "The Wonder Years", "NYPD Blue", ve "Monty".Daha çok Friends dizisinde canlandırdığı "Ross Geller" karakteriyle tanınır. İlk başrol oynadığı film "The Pallbearer" (1996), bunu "Apt Pupil", ve "Picking Up the Pieces" (2000) rolleri takip etmiştir. Tv dizisi "Band of Brothers" 10 bölüm de oynamıştır. 2004'te Friends dizisinin sonlanmasıyla, Schwimmer 2005'te dram filmi olan "Duane Hopwood" rol almış. "Madagascar"da Melman'ı seslendirmiş. 2006 da karanlık komedi olan "Big Nothing", gerilim filmi olan "Nothing But the Truth" (2008). 2005'te"Some Girl(s)" Londra sahnesinde en önemli rolü üstlenmiştir. Oyuncu oyunculük ve senaryo yazarlığından sonra yönetmen olarak kariyer yapmaya karar verdi. Bir ara Friends'in kahramanlarından Joey'in ailesini anlatan TV dizisi Joey'in yönetmenliğini yaptı. İnsan mühendisliği İnsan mühendisliği 21. yüzyılda ortaya atılmış bir kavramdır. Buna göre, insan denilen varlığın öğrenme edim ve etiği planlanabilir, birey ve toplumların bilişsel ve duyuşsal yapıları tasarlanabilir. Özellikle İskandinav ülkelerinde insan mühendisliği adı altında disiplinlerarası çalışma alanları oluşturulmuştur. Amon Amarth Amon Amarth, 1992 yılında İsveç'in Tumba şehrinde kurulmuş olan melodik death metal grubudur. Grup adını J. R. R. Tolkien′in Orta Dünya'sında bulunan Hüküm Dağı'nın Sindarin dilindeki adından almıştır. Grubun şarkı sözleri genellikle Viking'lerin mitolojisi ve tarihi ile ilgilidir. Bu nedenle de Viking metal'in önde gelen gruplarından kabul edilmektedirler. Grubun üyeleri vokalist Johan Hegg, gitarist Olavi Mikkonen ve Johan Söderberg ve bassçı Ted Lundström'dür. Bugüne dek 10 stüdyo albümü, bir derleme albüm, bir EP, bir video albüm ve 10 müzik videosu yayımlayan grubun ilk stüdyo albümü 1998 yılında yayımlanan "Once Sent from the Golden Hall" dur. 2008 yılında İsveç müzik listelerinde 11, ABD "Billboard" 200'de 50. sıraya ulaşan "Twilight of the Thunder God" albümüne dek grup 4 albüm yayımlamıştır. Daha sonrasında ise 2011, 2013 ve 2016 yıllarında sırasıyla "Surtur Rising", "Deceiver of the Gods" ve "Jomsviking" yayımlanmıştır. Amon Amarth'ın kökeni 1988 yılında kurulan, vokalde Paul "Themgoroth" Mäkitalo (Dark Funeral), gitarda Olavi Mikkonen, davulda Nico Mehra (diğer adıyla Nico Kaukinen), bassda Petri Tarvainen ve gitarda Vesa Meriläinen'in bulunduğu Scum adlı gruba dayanmaktadır. 1991 yılında kaydettikleri demodan sonra Scum grubu dağılmıştır. Johan Hegg'in grubun diğer üyelerini değişikliğe ikna etmesi üzerine Amon Amarth 1992 yılında kurulmuştur. Vokale Mäkitalo yerine Hegg geçmiş, Anders Hansson gitarist olarak grubu katılmış ve bassa Tarvainen'in yerine Ted Lundström geçmiştir. Grup ilk demosu olan "Thor Arise" 'ı 1993 yılında kaydetmiştir. Ham ve dengeli olmayan ses ve icraya sahip demo düşük kalitede olması nedeniyle resmi olarak yayımlanmamıştır. Ancak grup aşırı metal hayranlarının dikkatini kendi "vahşi" tarzı sayesinde çekmiştir. 1994 yılında kaydettikleri "The Arrival of the Fimbul Winter" isimli demoyu 1.000 kopya olacak şekilde yayımlamışlardır. 1996 yılında 6.000 kopya satacak olan, MCD şeklinde yayımlanan, "Sorrow Throughout the Nine Worlds" albümü için Pulverised Records ile anlaşmışlardır. Grup, çıkış albümleri olan "Once Sent from the Golden Hall" için Metal Blade Records ile anlaşmıştır. "Buzzsaw riffler, melodik armoniler ve ruh parçalayan ritimlerin Hegg'in kalın black/death haykırışı ile vurgulandığı, İskandinav savaş ve ihanetlerinin işlendiği ilgi çekici bir birleşim" olarak tarif edilen albüm Amon Amarth'ın uluslararası popülaritesini artırmıştır. Allmusic'e göre albümde en akılda kalıcı şarkı "savaşın kaotik seslerini, ölüm çığlıklarını ve kılıç seslerini" içeren ve grup ile aynı ismi taşıyan şarkıdır. Grup bu albümden sonra birden fazla Kanada ve ABD turnesi, festival katılımları gerçekleştirmiş, sekiz müzik videosu yayımlamış ve 100'den fazla metal müzik dergisine konu olmuştur. 1998 yılının Haziran ayında Deicide, Six Feet Under ve Brutal Truth ile birlikte turne hazırlığındayken gitarist Anders Hansson gruptan ayrılmış ve yerine Johan Soderberg geçmiştir. Turne sonrasında Martin Lopez Opeth'e katılmak için ayrılmış ve Fredrik Andersson (eski grubu A Canorous Quintet) onun yerine gruba katılmıştır. Onunla birlikte grup 1999 yılının baharında ikinci albümleri "The Avenger" 'ı kaydedip yayımlamıştır. Albümün yayımı Morbid Angel'ın ana grup olduğu X-Mas Massacre Festivals Tour ile desteklenmiştir. 2001 yılında yayımladıkları "The Crusher" albümü grubun en sert albümü kabul edilmektedir. Bu albüm ile No Mercy Festival'da Marduk ve Vader grupları ile birlikte yer almıştır. 2001 yılının sonbaharı olarak planlanan ilk ABD turneleri 11 Eylül saldırıları nedeniyle iptal edilmek durumunda kalınmış ancak daha sonra Marduk grubu olmadan Amon Amarth ana grup olacak şekilde 2002 yılının Ocak ayında gerçekleştirilmiştir. 2002 yılının Nisan ayında grup Avrupa'yı Vomitory ile turlamış ve Ağustos'ta Wacken Open Air'de 12.000 izleyicinin önünde konser vermiştir. Malmo'de bulunan Berno Studio'da "Versus The World" albümünü kaydedip yayıma hazırlayan grup, albümün Viking Versiyonu'nun ek CD'sinde "Thor Arise" ve "Arrival Of The Fimbul Winter" demolarına yer vermiştir. 2004 yılına kadar turneler devam etmiş ve yeni albüm üzerinde çalışan grup 6 Eylül 2004'te "Fate of Norns" 'u yayımlamıştır. 2006 tarihli bir sonraki albümleri "With Oden on Our Side" ile Amon Amarth, AllMusic'e göre, "Dünya death metal turnuvasının şampiyonları olmaya" devam etmiştir ve ABD En İyi Bağımsız Albüm listelerinde 26. sıraya dek yükselmiştir. Sonic Syndicate ve Himsa ile birlikte ABD ve Kanada turnelerini gerçekleştirdikten sonra grup 2008 yılının Ocak ayının başlarında Dimmu Borgir ile birlikte Avustralya ve Yeni Zelanda'da ilk turnesine çıkmıştır. Amon Amarth, Metal Blade Records ile olan sözleşmesini üç yeni albüm süresince uzattı. Sözleşme uzatımından sonra grup; Entombed'dan Lars Göran Petrov'un, Children of Bodom'dan Roope Latvala'nın ve cello metal grubu Apocalyptica'nın konuk sanatçı olarak yer aldığı "Twilight of the Thunder God" albümünü yayımladı. Albüm ile beraber Avrupa'daki dergilerde İskandinav mitolojisi ile ilgili sekiz sayfalık bant karikatürler de yayımlamıştır. Grup için dönüm noktası olarak adlandırılan "Twilight of the Thunder God" albümü ABD'de 50. sıraya, Almanya'da 6. sıraya, Finlandiya'da 10. sıraya, İsveç'te 11. sıraya, Avusturya'da 14. sıraya ve İsviçre'de 21. sıraya dek yükselmiştir. Revolver Magazine’in Yılın En İyi 20 Albümü Listesi'nde ise 7. sırada yer almıştır. 2008 yılının Ekim ayında grup; Ensiferum, Belphegor ve The Absence ile birlikte Kuzey Amerika turnesine çıkmıştır. 2009 yılında Goatwhore, Skeletonwitch ve Lazarus AD ile ve 2010 yılında Holy Grail ve Eluveitie ile ABD tunresi gerçekleştirmiştir. Bu süre içerisinde "Metal Hammer"ın Altın Tanrılar Ödülleri'nde "En Çığır Açıcı Hareket" ödülünü kazanmışlardır. Grup Unholy Alliance Chapter III Avrupa Turu'nda Slayer ile birlikte yer almıştır. Hindistan'daki ilk konserlerini ise Bangalore'da 5 Aralık 2009 tarihinde Deccan Rock Festival'da vermişlerdir. 30 Kasım 2010 tarihinde Amon Amarth, yeni albümleri "Surtur Rising"in 2011 yılının bahar aylarında yayımlanacağını duyurdu. Albümün davul kayıtları Park Studios'ta, bass ve gitarlar ise Fascination Street Studios'ta kaydedildi. 27 Ocak 2011'de Metal Blade Records yeni albümün ilk teklisi "War of the Gods"ı YouTube'da yayımladı. 29 mart 2011'de "Surtur Rising" kuzey Amerika'da yayımlandı. Albümün yayımlanması üzerine grup, Children Of Bodom ve Ensiferum'un da dahil olduğu gruplarla 4 aylık dünya turnesine çıktı. 2012 yılında Wacken Open Air'de, 2013'te Hellfest, Download Festival, Sweden Rock Festival ve Mayhem Festival'da konser verdiler. Amon Amarth dokuzuncu stüdyo albümü "Deceiver of the Gods"ı 25 Haziran 2013'te yayımladı. Albüm kapağı, gruba göre, Ragnarök'de Æsir tanrıları ve Loki arasındaki son savaşı betimlemektedir. Amon Amarth 19 Mart 2015'te Facebook sayfalarından 17 yıllık birlikte çalışma sonrasında davulcu Fredrik Andersson ile yollarını ayırdıklarını duyurdu. 25 Mart 2016'da 10. albümleri "Jomsviking"i yayımlanmıştır. Albümün tamamlanması için davulcu Tobias Gustafsson ile birlikte çalışmışlardır. Işın kılıcı Işın kılıcı, Yıldız Savaşları filmlerindeki Jediların ve Sith'lerin temel silahıdır. Temel olarak, kılıcı bir arada tutan dış iskelet, enerji sağlayan bir batarya, Kyber adında kristal ve ışını odaklayan bir lensten oluşur Işın kılıçları saf enerjiden oluşmakta ve temas ettikleri katı maddelerin neredeyse hepsini kesebilmektedir. 7 farklı kullanım tekniği ve değişik renkleri bulunur. Renklerin anlamları vardır ve Jediların karakterlerini simgeler. Jedi savaşçıları kendi ışın kılıçlarını kendileri yapmaktadır. Mace Windu mor ışın kılıcı; Yoda, Qui-Gon Jinn, Luke Skywalker yeşil ışın kılıcı ve Jedi'ların çoğunluğu ise mavi ışın kılıcı kullanmaktadır. Genelde Sith Lordları Illum gezegeninden gelen mor-eflatun kılıç kullanırlardı ama sonra cumhuriyet ve jedi ların yükselmesi ile kristal bulamayıp parlak kırmızı stydyuyentetik kristal kullanmaya başladılar ve sonradan bu renk usta öğrenci arasında bir gelenek oldu. George Lucas, film için asaletin ve kahramanlığın simgesi olan bir silah tasarlamalıydı. Birden aklına şövalyelerin kullandığı kılıçlar geldi ve ışın kılıcını tasarlayıp filmde kullandı. Bundan dolayı Jedi'ların diğer adı Jedi Şövalyesidir. Işın kılıcının tipine göre farklılık gösterir. Kylo Ren 'in kılıcı crosssaber, Darth Maul 'unki çift yönlü, Kont Dooku(Darth Tyranus) ışın kılıcı ise eğri kabzalıdır. Sarayönü Sarayönü, Konya iline bağlı bir ilçe. Şehir merkezine 52 km uzaklıktadır. UÃ§ak gemisi 1900'lü yıllarda Wright kardeşlerin insanlı uçuşu keşfetmelerinden kısa bir süre sonra uçaklar gittikçe önem kazanmışlardır. Her yeni savaş aleti gibi başlangıçta hor görülen bu aletler, kullanışlılıkları kanıtlandıktan sonra sürekli daha fazla önem kazanmışlardır. Ancak uçakların inişi ve kalkışı için gereken pistlerin sadece karada olması kullanımlarını kısıtlıyor, komutanlar için sorun çıkartıyordu. Ayrıca uçaklar, gemiler için de bir sorundu. Hem uçakları taşıyabilmek hem de düşman gemilerine karşı kullanabilmek için uçak gemileri icat edildi. İlk uçak gemisi çalışmaları, I. Dünya Savaşı'ndan da eskiye dayanır. Çeşitli değişikliklere uğratılıp uçak gemisine dönüştürülen USS Pennsylvania'ya inen Eugene Ely böylelikle bir yeniliği gerçekleştirip tarihe geçiyordu (Kasım 1910). Ancak ilk uçak gemisi unvanı HMS Ark Royal'a bahşedilmişti. Aslen bir ticaret gemisi olan bu gemi, USS Pennsylvania'da olduğu gibi çeşitli değişikliklere uğratılarak üzerine uçakların iniş ve kalkışlarını yapabileceği bir pist eklenmiştir. 1914'te denize inen bu gemi, I. Dünya Savaşında Çanakkale Cephesinde de bulunmuştur. Uçak gemileri, I. Dünya Savaşı'ndakinin aksine II. Dünya Savaşı'nda çok önemli bir rol oynamıştır. Genel kanıya göre uçak gemileri II. Dünya Savaşı'nın akışını tamamiyle değiştirmiştir. Şöyle ki, 1941 yılındaki sürpriz Japon baskını (Pearl Harbor Saldırısı olarak bilinir) 380 kadar uçağın saldırısı ile gerçekleşip Amerika Birleşik Devletleri'nin II. Dünya Savaşı'na müttefikler tarafında katılması ile güç dengesinin bir anda müttefikler tarafına doğru yönelmesine neden olmuştur. Pasifik Cephesi'nde Amerikan ordusu ile Japon ordusu savaşın sonuna kadar amansızca dövüşmüş, uçak gemileri ise şüphesiz en büyük rolü oynamıştır. II. Dünya Savaşı'nın bitimi ile dünya yeni daha önce olmamış bir şeyle, Soğuk Savaşla karşılaşmıştı. Nükleer enerjinin keşfi ile dünya denizlerinde yol alan gemilerin menzilleri 20-30 yıl boyunca hiç yakıt yenilemeden ilerleyebilecek kademeye getirilmişti. İlk nükleer uçak gemisi olan USS Enterprise, dünya denizlerinde Amerikan Donanması'nın göz bebeği olmuş, Sovyetler Birliği'ne karşı girişilen soğuk savaşta önemli bir psikolojik ve askeri üstünlük olarak yer almıştı. Günümüzde uçak gemileri yeni bir kademeyle, Süper Uçak Gemileri kademesiyle denizlerde hakimiyetini sürdürmektedir. Başı çeken Amerika Birleşik Devletleri ile birlikte 9 ülke bugün çeşitli boyutlarda uçak gemilerine sahiptir. Amerika Birleşik Devletleri, birçok uçak gemisi filosunu dünyanın çeşitli denizlerinde konuşlandırmıştır (Bunlardan en bilineni Akdeniz'de konuşlu 6. Filo'dur) Çeşmelisebil, Sarayönü Çeşmelisebil , Konya'nın Sarayönü ilçesine bağlı bir kasabadır. Kasabanın belediye binası avlusunda dört adet mezar stili ve bir adet alınlık bulunmaktadır ve doğusunda yer alan höyükte Hellenistik, Roma ve Osmanlı dönemine ait keramikler bulunmuştur. Antik dönemdeki ismi Kıstanus idi. Konar göçer, yörük geleneğini devam ettiren Kara Tekeli, Karakoyunlu, Sarı Keçili, Bolacalı ve Honamlı yörük cemaatleri tarafından kurulmuştur. Karasal iklim görülmektedir. Rıfkı Salim Burçak Rıfkı Salim Burçak (1913 – 1998) Türk akademisyen, siyasetçi. Erzurum’da doğdu. Mülkiye Mektebi’ni bitirdi ve aynı okuldan siyasal tarih kürsüsüne asistan, doçent ve profesör oldu. Daha sonra siyasi hayata atılarak Demokrat Parti’den Erzurum milletvekili seçildi. Partinin genel yönetim kurulunda görev aldı. II. Menderes Hükümeti'nde 9 Mart 1951 - 26 Ekim 1951 tarihleri arasında Gümrük ve Tekel bakanlığı, 8 Nisan 1953 - 17 Mayıs 1954 tarihleri arasında ise Millî Eğitim Bakanlığı görevlerinde bulundu. Demokratlar Kulübü derneğinin kurucuları arasında yer aldı. 27 Mayıs 1960’tan sonra Yassıada’da Yüksek adalet divanı tarafından yargılanarak mahkûm edildi. 1963 affından yararlandı. Gazi Terbiye Enstitüsü’nde devrim tarihi öğretim üyeliğine atandı. Ayrıca, İktisadi ve Ticari ilimler akademisinde ve Başkent Özel Gazetecilik Okulu’nda siyasal tarih dersleri de verdi. 1974'te emekliye ayrıldı. Erzurum’a önemli hizmetler vermiş, Atatürk Üniversitesi’nin kuruluşunda büyük emekleri olmuştur. Ayrıca 1984-1987 yılları arasında YÖK Genel Kurul üyeliği görevinde bulunan Burçak, Mehmet Ali Birand, Can Dündar ve Bülent Çaplı'nın hazırladığı Demirkırat belgeseline, Altan Öymen ile birlikte danışmanlık yapmıştır. 1998 yılında vefat etmiştir. Serpil Hamdi Tüzün Serpil Hamdi Tüzün, Beşiktaş'ın ve Türkiye millî futbol takımı alt yaş kategorilerinde görev almış eski teknik direktörü ve altyapı antrenörüdür. Serpil Hamdi Tüzün altyapı kelimesinden hoşlanmadığını medyada sıklıkla dile getirmiştir. Buna cevabı bu şekildedir; ""Altyapıda insan yoktur. Bizim işimiz ise insanla."" Ona göre öz kaynak düzeninin tanımı; "Öz: Yuvada gözünü açan, oraya ait. Kaynak: Yenilenen bir su gibi devamlı gelen. Düzen: Sistemli çalışma." şeklindedir. 1939 yılında İstanbul'da doğan Tüzün, futbola babasının 1953 yılında kurduğu Bağlarbaşı Kulübü'nde başladı ve 15 yıl süreyle bu takımda oynadı. 1960'lı yıllarda Hollanda'ya gidip AFC Ajax kulübünde staj yapmıştır. Burada Johan Cruyff, Johan Neeskens ve Ștefan Kovács gibi isimlerle çalışma fırsatı yakaladı. 1972-73 Şampiyon Kulüpler Kupası yarı finalinde Juventus ve Derby County arasında oynanan maçı rapor tutarak izlemiştir. Verdiği rapor doğrultusunda AFC Ajax, 1972-73 Şampiyon Kulüpler Kupası'nı kazanmıştır. Türkiye'ye dönünce Gündüz Tekin Onay tarafından Beşiktaş kulübüne alındı. Burada öz kaynak adlı bir düzen kurarak A takıma birçok isim kazandırdı. Beşiktaş Futbol Takımı'nın altın çağını yaşadığı dönemin tüm futbolcuları Serpil Hamdi Tüzün Hoca'nın öğrencileriydi. Bu isimler arasında Ziya Doğan, Fuat Yaman, Süleyman Oktay, Kadir Akbulut, Ercan Ozan, Fikret Demirer, Rıza Çalımbay, Metin Tekin, Mehmet Özdilek, Ali Gültiken, Feyyaz Uçar, Ulvi Güveneroğlu, Gökhan Keskin ve Sergen Yalçın gibi isimler vardı. Beşiktaş Serpil Hoca'nın öğretisiyle 15 yıl aradan sonra kulüp şampiyonluğuna ulaşmıştı. Milli takıma ise kazandırdığı isimler şunlardır; Ayhan Akman, Fatih Tekke, Fatih Akyel, Okan Buruk, Mustafa Kocabey, Yıldıray Baştürk, Emre Aşık, Oktay Derelioğlu, Selçuk İnan, Emre Belözoğlu, Sabri Sarıoğlu ve Semih Şentürk'tür. Antalyaspor, Sivasspor ve Beşiktaş'ta teknik direktör olarak görev yaptı. Türkiye Futbol Federasyonu'na yaptığı başvuru sonrası PAF Ligi'nin kurulmasını sağladı. Altyapıya büyük önem veren Tüzün, 1992 yılında 18 yaş altı Avrupa şampiyonası altın madalyası, 1993'te Avrupa ikinciliği ve 1994 yılında 16 yaş altı Avrupa şampiyonası altın madalyası alarak Türkiye milli gençlik futbol takımı için gençlik antrenörü olarak çalıştı. Tüzün hocanın bu tarihlerde yardımcılığını Hürser Tekinoktay yapmıştı. Kulübün zora düştüğü bir sezonda A takım hocalığı yapmışsa da asıl uzmanlığı genç yetenekleri keşfetmektir. Tüzün, yurt içi ve dışında çeşitli kurslarda eğitim vermeye devam etmektedir. Veli Kanık (müzisyen) Veli Kanık klarnet virtüözü, Türk klarnetçi, Armoni Orkestrası Şefi Musika-i Hümayun'da yetişmiş bir klarnet virtüozu, daha sonra da Türkiye Cumhuriyeti'nin pek çok müzik kurumunun temelinde emeği geçmiş, ancak alçakgönüllü mizacı nedeniyle daha ziyade şair Orhan Veli Kanık'ın babası olarak anılır olmuş bir müzik adamıdır. Önce, İzmir Sanayi Bandosu'nda, ardından İstanbul'da Musika-i Hümayûn'da çalışmıştır. 1924'te Bandoyla birlikte Ankara'ya nakledilmiş, 1932'de Cumhurbaşkanlığı Bando Heyeti Şefliği'ne (Riyaseticumhur Musiki Heyeti) atanmıştır. O dönemde Musiki Müesseseleri Müdürü olan Osman Zeki Üngör ile birlikte, ülkedeki müzik kurumlarının yapılandırılması anlamında danışman olarak davet edilen ünlü Alman besteci Paul Hindemith'in hazırladığı raporlara önemli katkıda bulunmuştur. Musiki Muallim Mektebi'nin kurucuları ve ilk yöneticileri arasında yer almıştır. Yetiştirdiği birçok asker ve sivil öğrencisi Türkiye müzik hayatını şekillendirmiştir. Örneğin, İhsan Künçer’in Paris’e gidip eğitim görmesi için özel çaba sarf ederek ve dönüşünden sonra da kendisinin albay olmasına olanak sağlayarak (Veli Kanık 'yarbay' rütbesi taşımakta idi) ve şeflik görevini Künçer’e devrederek kendi isteği ile iki yıl boyunca idari işlerle uğraşmıştır. Atatürk’ün çok eski dönemlerden tanıyıp sevdiği bir kişi olduğundan, kendisine radyo müdürlüğü teklif edilmiş, mütevazı kişiliğiyle hep geri planda kalmayı yeğ tutmuştur. 1945'te emekliye ayrılmıştır. Emekliliğinden sonra bir süre Ankara Radyosu müdürlüğünü yürütmüştür. 1949'da İstanbul Radyosu'nda ses uzmanı (tonmayster) olarak çalışmaya başlamış, 1953'te ölmüştür. Orhan Veli'nin ünlü şiirinde ismi anılan Veli'dir. Dissosiyatif bozukluklar Disosiyatif bozukluklar, kişide kimlik, bellek, algı ve çevre ile ilgili duyumlar gibi normalde bir bütün halinde çalışan işlevlerin bütünlüğünün bozulmasıdır. Dissosiyasyon çoğunlukla travmaya karşı bir savunma düzeneği olarak ortaya çıkar. Hastalık bu şekilde travmadan kaçmayı sağlarken aynı zamanda travmanın kişinin yaşamı üzerindeki etkisini de geciktirir. Disosiyatif bozukluklar 5 alt grupta incelenir. En sık rastlanan dissosiyatif bozukluktur. Genellikle stresli ve travmatik olaylara eşlik eder. Aşırı psikososyal vakalardan sonra geliştiğinde bu tanıyı koymak doğru olur. Çünkü bu tür hafıza kayıpları beyinde oluşan organik bozukluklardan da kaynaklanır. Başlıca belirtileri; belirli bir olayın hatırlanamaması, kişinin tüm yaşamını hatırlayamaması veya belirli bir zaman aralığını hatırlayamaması ya da her şeyi unutması olarak bilinir. Amnezinin bir türü de sayılabilir. Oldukça nadir görülen bir durumdur. Kişinin geçmişini ve adı veya ailesi gibi önemli kimlik bilgilerini unutup, evinden ya da alışageldiği ortamdan ayrılmasıdır. Kısmen ya da tamamen yeni bir kimliğe bürünür. Çoğunlukla saatler veya günler sürer. İyileşme genelde kendiliğinde olur. İyileşme sonrasında kişi füg başlangıcı zamanı hatırlayabilir, ancak füg esnasında yaptıklarını hatırlamaz. Bu hastalık genellikle küçüklükten kalan travma gibi olaylara kişi dayanamadığı için beyin bunlara dayanabilecek kişilikler veya bir kişilik yaratır. Yaratılan bu kişiliklerde genellikle her zaman bir duygu veya eskiden kalan bir anı olur. Kimi kişilikler iyi iken, şiddet canlısı kişilikler de vardır veya bazen intihara meyilli kişilikte görülebilir.Bu hastalığa yakalanan erkeklerde kadın kişilikler ve bu