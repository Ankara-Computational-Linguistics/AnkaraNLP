kaybetti. Cezaevi İdaresi Müdürlüğü'nün açıklamasına göre mahkûmların 48'i koronavirüse yakalandı. 925 mahkûmun karantinaya alındığı aktarıldı. 5 Nisan'da Fransa Ligue 1 ekibi Stade de Reims'ın doktoru "Bernard Gonzalez", Covid-19 testi pozitif çıkınca intihar ederek yaşamına son verdi. 6 Nisan'da Dışişleri Bakanı Jean-Yves Le Drian, 15 günde 148.000 Fransa vatandaşının başka ülkelerden evlerine döndüğünü açıkladı. Le Drian, kalan birkaç bin vatandaşının daha transferini ilerleleyen günlerde gerçekleştirileceğini de ayrıca ekledi. 7 Nisan'da Paris Belediye Başkanı Anne Hidalgo, başkent Paris'te spor aktivitelerine kısmı yasak getirdi. Spor aktiviteleri sabah 10.00'dan akşam 19.00'a kadar yapılmayacak. Ayrıca yemek satışları ve sipariş alımları ise 21.00'de sona erecek. Bu kısmı yasaklar 8 Nisan'dan (Çarşamba) itibaren başlayacak. 8 Nisan'da Élysée Sarayı'ndan AFP'ye yapılan açıklamada, 15 Nisan'da sona erecek "kısmı sokağa çıkma yasağının" yeniden uzatılacağı aktarıldı. Yetkililer, salgının tamamen kontrol altına alınabilmesi için bunun şart olduğunu belirttiler. Sürenin ne kadar uzatılacağı 13 Nisan akşamı Cumhurbaşkanı Emmanuel Macron tarafından yapılacak Ulusa Sesleniş yayınında duyurulacağı ayrıca aktarıldı. Bu Macron'un 13 Mart'tan beri 6. defa koronavirüs ile ilgili halka seslenişi olacak. 9 Nisan'da Emmanuel Macron, Profesör "Didier Raoult"’u Marsilya’da ziyaret etti. Tedavisi sayesinde 1061 hastadan 973’ünü 10 günde iyileştirdi. 1061 hastadan 5'i hayatını kaybetti. Hastaların tedavisinde COVID-19'e karşı Hydroxychloroquine kullanıldığı açıklandı. 10 Nisan'da Fransız hükumeti, "Hayvanları Koruma Derneğine" kısmı sokağa çıkma yasağına rağmen kendilerinde bulunan hayvanları sahiplendirme hakkını yeniden elde etti. Özellikle kedi ve köpeklerle son 2 aydır dolup taşan ve hiçbirini koronavirüs salgınından dolayı sahiplendiremeyen barınakların olduğunu söyleyen Hayvanları koruma derneği başkanı "Jacques-Charles Fombonne",karara çok sevindiklerini, böylece barınaklarda yer açılacağını ayrıca yaptığı açıklamada söyledi. 11 Nisan'da Fransız uçak gemisi "Charles-de-Gaulle", aralarında 50 pozitif vaka görülen mürettebat ile birlikte Pazar öğleden sonra (11 Nisan) Toulon'da bekleniyor. Toplamda 66 kişiye yapılan Covid-19 testi yapıldı. 21 Mart'tan sonra bu vakaların ortaya çıktığından şüphelenirken, 3 denizci de geçtiğimiz günlerde Portekiz'in başkenti Lizbon'a helikopterle durumları daha ağır olduğundan transfer edildiler. Yetkililer, Amerikan uçak gemisi "l'USS Theodore Roosevelt"'ten sonra ikinci uçak gemisinin virüse yakalandığını aktardılar. 12 Nisan'da Fransa Tarım Bakanı Didier Guillaume, iç piyasanın tekrar açılmasına dair çağrı yaptı. Guillaume, "Eğer gerekli sağlık önlemleri alınırsa işçiler tekrar işlerine dönmeli ve iç piyasa tekrar yavaş yavaş hareketlenmeli" diyerek yakında belediyelerle de ortak bir karar alınacağını da ayrıca belirtti. 13 Nisan'da Cumhurbaşkanı Macron, 6. defa koronavirüs salgınıyla ilgili Élysée Sarayı'nda yaptığı ulusa sesleniş konuşmasında "kısmı sokağa çıkma yasağının" 11 Mayıs'a kadar uzatıldığını duyurdu. Macron, ayrıca konuşmasında 11 Mayıs'a kadar durum iyi giderse anaokul, ilkokul, ortaokul ve liselerin açılacağını belirtti. Aynı şekilde halka açık yerler olan restoran, kafe, gösteri salonları, otel, sinema, tiyatro ve müzelerin "Haziran" ortasında açılabileceğini ve ayrıca festivallerin "Temmuz" ayının ortasına kadar halka kapalı olacağını duyurdu. 14 Nisan'da geçtiğimiz ay ertelendiği söylenen Fransa Bisiklet Turu için yetkililerden açıklama geldi. Tour de France 2020'nin 29 Eylül - 20 Ağustos arasında yapılacağı duyuruldu. 15 Nisan'da Fransız hükümetinin aldığı karar neticesinde online alışveriş firması Amazon Fransa'dakileri depolarını 20 Nisan'a kadar kapatmaya karar verdi. Hükümet "Acil İhtiyaç" hariç başka siparişlere cevap verilmemesini istemişti fakat Amazon, buna uymamış müşterilerine siparişlerini geç de olsa gönderiyordu. 16 Nisan'da Ekonomi Bakanı Bruno Le Maire, gayrimenkul sahiplerine 3 ay boyunca Covid-19'dan ötürü kiralarını ödemeyenlere haciz getirmemelerini söyledi. Özellikle küçük şirketler için sabredilmesini de ayrıca aktardı. 17 Nisan'da "Ulusal Meclis", Covid-19 sırasında "maskeler ve hidroalkolik jellerin" daha erişilebilir olmasını sağlamak için oylama yaptı. Oylamada %20'den %5.5'e KDV'lerin düşürülmesi kararı çıktı. 18 Nisan'da Toulon şehrine gelen Fransız uçak gemisi Charles-de-Gaulle'da net pozitif vaka sayısı ortaya çıktı. Mürettebattan 1076 denizci arasında 1046'sında Covid-19'a yakalandıkları açıklandı. 19 Nisan'da Başbakan Édouard Philippe, Fransızlara "yaz tatili" konusunda açıklama yaptı. Bu yaz tatilinin zor olduğunu, Fransa'dan başka ülkeye gidişlerin de Temmuz ve Ağustos aylarında koronavirüs'e karşı mücadele sona ermedikçe Fransizlar için şimdilik mümkün olmadığını söyledi. 20 Nisan'da Sağlık Bakanı "Olivier Véran" önemli açıklamada bulundu. "Ehpad" yani "özel yaşlı bakım evlerine" ziyaretlerin bugünden itibaren (20 Nisan) bazı şartlar dahilinde açık olacağını ve "tüm okulların da 11 Mayıs'ta açılmayacağını" ayrıca aktardı. 21 Nisan'da Internet alışveriş sitesi Amazon, tüm depolarının kapatılıp kapatılmayacağına dair Versailles mahkemesinden çıkacak kararı beklemeden Fransa'da bulunan tüm depolarını Cumartesi'ye kadar kapattığını açıkladı. Geçen hafta Nanterre mahkemesi, alışveriş sitesinde "sadece hijyen, sağlık ve yemek alışverişi haricinde diğer kategorilerden alışverişi kapatılmasını istemiş" fakat Amazon buna karşı müşterilerini mağdur etmemek için her kategoriyi açık tutmuş, mahkeme ise depolarının ısrarla kapatılmasını istemişti. Amazon da bunun üzerine yüksek mahkemeye başvurmuştu. 22 Nisan'da Hükümet sözcüsü "Sibeth Ndiaye", yaptığı açıklamada kafe, bar ve restoranların 15 Haziran 2020 tarihinde açılacağının "kesin" olmadığını aktardı. Ndiaye, Önceliğin ilk olarak durumu iyi olmayan küçük işletmelere maddi olarak hükumetin desteğinin daha elzem olduğunu da söyledi. Aynı gün yapılan açıklamada, Cuma günü turizm ve restorasyon sektöründen önemli kişilerle Cumhurbaşkanı Macron görüşme yapacağı ve yetkililerin bu konuda fikir teatisinde bulunacağı fakat şimdilik somut bir tarih olmadığını Elysée yetkilileri belirtti. 23 Nisan'da Fransız Parlementosunda yapılan oylamada "Covid-19'a karşı mücadele" için 110 milyar euro destek paketi 317 destekle geçti. Oylamada 15 milletvekilli pakete destek çıkmadı. Aynı gün içerisinde Nisan 2019'da Fransa'nın başkenti Paris'in simgesi olan ve çatısı yanan Notre Dame Katedrali için şantiyenin yeniden çalışılmasına onay verildi. Mart ayında pandemi yüzünden çalışmalara ara verilmişti. 24 Nisan'da Ekonomi Bakanı Bruno Le Maire yaptığı açıklamada, Havayolu şirketi Air France ve araç üreticisi Renault için yardımları açıkladı. Buna göre Air France için 7 milyar Euro ve Renault için ise 5 milyar Euro yardım yapılacağı ifade edildi. 25 Nisan'da Başbakan Edouard Philippe yaptığı açıklamada, 11 Mayıs'ta kademeli şekilde sona erecek kısmı sokağa çıkma yasağı ile ılgili Salı günü Parlemento da hangi sektörlerin bundan faydalanacağını hükümet tarafından açıklayacak. Buna göre bazı okullar, şirketler ve önemli derecede trafiği hızlandıracak ulaşım araçları için gerekli aksiyonların alınacağını aktardı. 26 Nisan'da hükümetin 11 Mayıs açıklamalarına Fransız Bilim Kurulundan okullar'ın 11 Mayıs değil en az Eylül ayına kadar kapalı olması gerektiğine dair açıklama geldi. Eğer okullar açılırsa özellıkle liselerde dahi tüm öğrencilerin hem derste hem yemekte ve aralarda dahi maske ve eldiven takmalarının elzem olduğunu aktardılar. 27 Nisan'da Amerikan online alışveriş sitesi Amazon, Nanterre mahkemesinin sadece ev için önemli alışverişlerin kargolanmasına hükmetmesi üzerine 5 Mayıs'a kadar Fransa'da bulunan tüm depolarını kapatamaya karar verdi. Çalışanlarına da evlerinde kalmalarını ve maaşlarının da yatacağını bildirdiler. 28 Nisan'da Başbakan Édouard Philippe, Liselerin açılıp açılmayacağına dair kararın Mayıs ayının sonunda alınacağını bildirirken, yuva ve anaokulu öğrencilerinin 11 Mayıs'ta ve ortaokula giden öğrencilerin 18 Mayıs'ta derse yeniden başlayacağını duyurdu. Bunun da sadece "Virüs'ten en az etkilenen bölgeler" olacağını söyledi. Philippe, diğer konularda da açıklamada bulundu. 11 Mayis'ta restoran, cafe, bar ve büyük alışveriş merkezlerinin açılmayacağını sadece belirli küçük dükkanlar ile pazarların açılacağını da ekledi. Fransa'nın yazlık bölgelerinde de 1 Haziran'a kadar plajların kapalı olacağını da söyleyen Philippe son olarak Fransız futbolunun en üst düzey ligleri olan Ligue 1 ve Ligue 2'nin 2019-2020 sezonları dahil tüm futbol organizasyonlarının tamamen iptal edildiğini de duyurdu. 29 Nisan'da Ekonomi Bakanı Bruno Le Maire, Fransa'da her yılın Haziran 24'ünde başlayan yaz indirimlerinin ertelenebileceğini ve bunu bizzat dükkan sahiplerinin de istediğini açıkladı. 30 Nisan'da Ulaştırma Bakanı Jean-Baptiste Djebbari tarafından yapılan açıklamada, tüm metro, tramway, banliyö trenleri ve otobüs gibi ulaşım araçlarında "maske" takılmasının 11 Mayıs'ta sona erecek kısmı sokağa çıkma yasağı sonrasında zorunlu olduğunu dile getirdi. Maske takmayanların ise 135 Euro ceza alacaklarını da ayrıca açıkladı. 1 Mayıs'ta Sağlık Bakanı Olivier Véran, 11 Mayıs'ta Fransa'da hangi departmanların aşamalı şekilde kısmı sokağa çıkma yasağından çıkacağını fransa haritasını departmanlara göre ayrıntısıyla açıkladı. 2 Mayıs'ta Sağlık Bakanı Olivier Véran, Le Parisien gazetesine yaptığı açıklamada eğer 11 Mayıs'a kadar vaka sayısı ve Covid-19'e bağlı ölümler artarsa kısmı sokağa çıkma yasağının uzayabileceğini veya departmanların durumlarına göre bunun değişebileceğini dile getirdi. 3 Mayıs'ta; 22 Mart'tan bu yana Fransa'da en düşük günlük ölüm oranı görüldü. son 24 saatte 135 kişi hayatını kaybetti. Toplamda ise 24 bin 895 oldu. 3 Departman ise kırmızıdan yeşile döndü. Ayrıca İçişleri Bakanı Christophe Castaner, 17 Mart'tan bu yana kısmı sokağa çıkma yasağında kurallara uymayan 1 milyon kişiye para cezası kesildiğini aktardı. 4 Mayıs'ta Aralık ve Ocak aylarında grip için negatif test edilen 24 hastadan örnekleri tekrar test eden bir Fransız hastanesi, Fransız hükümetinin ilk vakalarını doğrulamasından yaklaşık bir ay önce 27 Aralık'ta koronavirüslü bir erkeğe tedavi ettiğini keşfetti. 5 Mayıs'ta bölgedeki 332 belediye başkanından oluşan bir grup bir mektup yazarak okulların açılışının daha ileri bir tarihe ertelenmesini istedi. Aynı tarihte, Cezayir'de doğan ve uzun yıllar Fransa'da yaşayan 42 yaşındaki bir balıkçıdan alınan örnekte pozitif sonuç ortaya çıktı; hastanın yurtdışına en son seyahati Ağustos 2019'daydı. 6 Mayıs'ta Orly'de bulunan 9 havayolu şirketi, Hükümete gönderdiği mektupta; 1 Nisan'da tüm uçuşlara kapanan Orly havalimanının 26 Haziran'dan itibaren açılmasını talep etti. 7 Mayıs'ta Başbakan Edouard Philippe ve Olivier Veran bir basın toplantısı düzenleyerek 11 Mayıs'ın Fransa'da kısmı sokağa çıkma yasağının kademeli olarak kaldırılmasının başlangıcı olacağını belirtti. Bunun yanısıra sosyal mesafenin korunmasına devam edileceği, toplu taşıma araçlarında maske zorunluluğu olacağını ekledi. Enfeksiyon oranı açısından ülkenin "ikiye ayrıldığını", bu nedenle başkent ve kuzeydoğu bölgelerde kısıtlamaların devam edeceğini de açıkladı. 8 Mayıs'ta Fransa İçişleri Bakanı Fransız polisinin, koronavirüs salgınıyla mücadele sırasında halkın yüz maskeleri de dahil olmak üzere tıbbi malzeme satın alma telaşından yararlanmaya çalışan kaçakçılık ağlarını parçaladığını ve 438.000 maske ele geçirdiğini açıkladı. 9 Mayıs'ta tarihinde Başbakan bir televizyon yayınında, yaz tatili sürecine büyük uluslararası seyahatleri sınırlayacaklarını, Avrupalılar arasında kalınacağını ve belki de bundan da daha fazla sınırlama yapılması gerekebileceğini söyledi. 10 Mayıs'ta Boris Johnson, Fransa'dan gelen yolcuların İngiltere sınırında karantinadan muaf tutulacaklarını açıkladı. 11 Mayıs Pazartesi günü itibarıyla Fransa'da 2 ay süren kısmî sokağa çıkma yasağı sona erdi ve normalleşme sürecinin 1. ayağı başladı. Sokağa çıkmak için izin kağıdı gerekliliği ortadan kalktı; ilkokullar ve bazı işletmeler yeniden açıldı. Fransa Başbakanı Édouard Philippe, 28 Mayıs'ta normalleşme sürecinin 2. ayağı hakkında açıklamalar yaptı. 2 Haziran'dan itibaren ülkedeki vaka sayılarının miktarına bağlı olarak faaliyetleri geçici olarak durdurulmuş iş yerlerinin ve bazı sportif alanların açılacağı ilan edildi. Buna göre vaka sayısı miktarı az olan bölgeler yeşil, ikincil durumda olanlar ise turuncu ile kodlandı. Yeşil bölgelerde bulunan restoranlar, barlar, tiyatro, park ve bahçe gibi mekanların ile spor salonları, havuzlar ve kamp alanlarının tamamen açılacağı, turuncu bölgelerde bulunan restoran ve kafelerin sadece teras kısımlarında faaliyet gösterebileceği, kamp alanlarının ise 22 Haziran'dan itibaren açılacağını bildirdi. Bunun yanı sıra 100 km ile sınırlı seyahat yasağı kaldırıldı ancak toplantılarda 10 kişiden fazlasının bulunmaması, spor için kullanılan stadyumların, etkinlik yerlerinin kapalı kalması, toplu halde yapılan veya temas gerektiren sporların durdurulmuş olması halen yürürlükteki yasaklar olarak açıkladı. Ülkedeki tüm sinemaların açılışı 22 Haziran olarak ifade edildi. Okulların 2 Haziran'dan itibaren tamamen açılacağı ve sosyal hizmetlerin ailelerle görüşerek ikna edeceğini açıkladı. Mikalay Huseu Mikalay İvanaviç Huseu, (, 21 Aralık 1899; Vyazniki - 14 Şubat 1965), Sovyet Beyaz Rus ressam, grafik tasarımcısı ve öğretmen. Beyaz Rusya Sovyet Sosyalist Cumhuriyeti bayrağının tasarımcısıdır. Günümüzde kullanılan Beyaz Rusya bayrağında da Huseu'nun tasarımı kullanıldı. Mikalay Huseu 21 Aralık 1899'da Vyazniki'da doğdu. 1926 yılında Beyaz Rusya Devlet Sanat Okulu'nu bitirdi. Ardından 1930 yılında Leningrad Yüksek Sanat ve Teknik Enstitüsü'nden mezun oldu. Sonrasında 1932 yılında Moskova Basım Enstitüsü'nü bitirdi. Nazi Almanyası'nın Beyaz Rusya'yı işgali sırasında açlıktan ailesini geçindirmek için (eşi hastaydı ve ve bir zorlukla yürüyebilen iki kızı vardı) Nazi subayların portrelerini çizdi. Savaştan sonra bu sebepten 4 yıl hapiste kaldı. ABD başkanı Franklin D. Roosevelt Tahran Konferansı'nda Birleşmiş Milletler yaratma fikrini ortaya koyduğunda Sovyetler Birliği hükûmeti Sovyet nüfuzunu güçlendirme amacının bir yansıması olarak birlik cumhuriyetlerine kendi savunma ve dışişleri bakanlıkları oluşturmalarını, bununla birlikte ulusal bayrak, amblem ve marşlar oluşturarak tam teşekküllü devletlerin maksimum niteliklerinin verilmesine karar verdi. Huseu'nun tasarladığı Beyaz Rusya Sovyet Sosyalist Cumhuriyeti bayrağı 25 Aralık 1951'de çıkartılan kararnamede resmî olarak kabul edildi. Minsk'teki Beyaz Rusya Politeknik Enstütüsü'nde 1954 yılında doçent öğretim görevlisi olarak dersler vermeye başladı. 14 Şubat 1965 günü hayatını kaybetti. Randell Williams Randell Alphonso Williams (d. 30 Aralık 1996), Exeter City takımında kanat pozisyonunda görev yapan İngiliz futbolcudur. Tottenham Hotspur akademisinde oynayan futbolcu, herhangi bir ligde mücadele etmeyen Tower Hamlets'te yer aldıktan sonra Ocak 2016'da Crystal Palace'a transfer oldu. Aralık 2015'te satış listesine kondu. 2016-17 sezonunda Williams'ın Palace ile olan sözleşmesi feshedildi ve futbolcu, Temmuz 2017'de Watford ile anlaştı. Ocak 2018'de Wycombe Wanderers'a kiralandı. İlk profesyonel maçına 2 Nisan 2018 tarihinde Grimsby Town'a karşı ligde çıktı. Wycombe teknik direktörü Gareth Ainsworth, onun maçtaki performansını övdü. Temmuz 2018'de Wycombe takımına ikinci kez kiralanan futbolcunun sözleşmesi 1 Ocak 2019 tarihinde sona erdi. 18 Ocak 2019 tarihinde Exeter City'ye bedelsiz transfer oldu. Exeter adına ilk golünü derbide 4-0 yendikleri yerel rakibi Plymouth Argyle'a attı. Chelsea FC 2016-17 sezonu Chelsea FC 2016-17 sezonu, Chelsea'nin 103. sezonu, İngiliz futbolunun en yüksek liginde 28. sezonu, Premier Lig'de 25. sezonu ve futbol kulübü olarak 111. yılı. Chelsea bu sezon ayrıca FA Cup ve EFL Cup'na katıldı, ancak 1996-97 sezonundan bu yana ilk kez herhangi bir UEFA müsabakasında yer almadı. Sezon, 1 Temmuz 2016 ve 30 Haziran 2017 arasındaki dönemi kapsamaktadır. Chelsea beşinci Premier League şampiyonluğunu 12 Mayıs'ta West Bromwich Albion'a 1-0 galibiyetle erken kazandı. 27 Mayıs'ta FA Kupasında finale kadar yükseldi ancak 2-1 yenilerek kupayı Arsenal'e kaybetti. Bu sezon, Chelsea'nin final maçından sonra sezon sonunda sözleşmesi sona erdiğinde ayrılacağını açıklayan John Terry'nin son sezonuydu. Tasarımcı: Adidas / Sponsor: Yokohama Tyres Türk diplomatlara düzenlenen suikastlar listesi Türkiye'nin yurt dışındaki temsilciliklerinde görev alan ve bu esnada suikasta veya suikast girişimine uğrayan kişilerin listesi. Ekim nÃ¶beti Ekim nöbeti (münavebe), bir tarlaya aynı ürünleri arka arkaya ekilmemesi, farklı bitkilerin bir düzen içinde birbirinin peşi sıra ekilmesini ifade eden tarım yöntemidir. Bazı bitki türleri uzun yıllar arka arkaya aynı tarlaya ekildiğinde verimlerinde büyük düşüş gözlenir. Bu tür bitkilere (pancar, keten, yulaf, kolza, bezelye, haşhaş, ayçiçeği) "kendine katlanmaz bitkiler" denir. Bazı bitkiler ise (mısır, soya fasulyesi, bakla, çeltik, kenevir, tütün) tarlaya sürekli ekilseler de verim kaybı ciddi değildir, bunlara ise "kendine katlanır bitkiler" adı verilir. Kendine katlanmayan bitkinin aynı tarlaya yeniden ekilmesi için gereken zamana "ekim molası", ekim nöbetinde ilk ekilen bitkiye " ön bitki", sonra ekilene "müteakip bitki", adı verilir. Kendine katlanmaz bazı bitkiler ve ekim molaları şöyledir; keten (6 yıl), yonca (5 yıl), pancar (4-5 yıl), yulaf (3-4 yıl), bezelye (4 yıl), turp (3 yıl), kolza (3 yıl), ayçiçeği (3-5 yıl), haşhaş (2-3 yıl), patates, lahana, soğan (3-4 yıl). Aynı yılda aynı tarlada birden fazla ürün yetiştirilmesine "çoklu yetiştirme sistemi" denilir. İnsanoğlu tarıma yeni başladığı zamanlarda, bir tarla her yıl ekilir, alınabilecek ürün alınır, en son verim iyice düşünce tarla terk edilirdi. Yeni tarlanın önce bitki örtüsü yakılır, sonra ekilir, birkaç yıl sonra burası da terk edilirdi. Bu ilkel yöntem, ekim nöbetinin başlangıcıdır. 1850 yılından sonra fiğ, yonca korunga ve üçgül tahıllar ile ekim nöbetine alınmaya başlanmıştır. Bu uygulamadan önce nadas, verim için zorunlu bir uygulama idi. Baklagillerin münavebeye alınması ile her yıl ürün alınmış, suyun bulunduğu, vejetasyon süresinin 300 günden fazla yerlerde yılda dört ürün alınabilmiştir. Nadas, yağışın belli değerin altında olduğu yerlerde günümüzde de hala ekim nöbetinin içerisinde değerlendirilmektedir. Ekim nöbetinde amaç tarlanın üretkenliğinin sürdürülmesi ile birim alandan alınan verimin artırılmasıdır. Bitkisel üretim uygulamalarının yüksek verimli olması ve hedeflenen tarımsal başarıya ulaşmak için ekonomik ve doğal şartlara uyumlu ekim nöbeti planlanmalıdır. Her bitki topraktan aynı besini almaz. Tahıllar azotu kullanırken, baklagiller toprağa azot bağlar. Aynı bitkinin sürekli ekimi durumunda o bitki ile beslenen böcekler ve hastalıklar güçlenerek zarar vermeye devam edeceklerdir. O bitkinin kullandığı bitki besin elemanları toprakta azalacak, verim düşecektir. Zararlılar ile mücadelede etmek için en ekonomik yöntem ekim nöbetidir. Sadece verim artırma yöntemi olmayan ekim nöbeti sürdürülebilir tarımın ilk adımı sayılmaktadır. Herbisitlerin olmadığı 19. yüzyılda zararlılarla mücadelenin temeli olmuş, zararlı otların yayılmasını engellemiştir. Herbisit kullanımının insan sağlığına olumsuz etkileri ekim nöbetini hala değerli kılmaktadır. Tek bitkiye özgü (monogag) bazı böcekler, örneğin pembe kurt (Pectinophora gossyhiella) ile mücadelede ekim nöbeti oldukça faydalıdır. Ekim nöbeti; topraktaki organik maddelerin artmasına, toprak yorgunluğunun yok edilmesine, tarla bitkilerinin rekabet şansının çoğalmasına, yapay gübre kullanımının azalmasına ve yabani ot mücadele yöntemlerinin çeşitlenmesine katkı sağlamaktadır. İyi bir ekim nöbeti ile; hastalıklar ve erozyon azalmakta, toprağın yapısı gelişmekte, organik madde ve azot miktarı artmakta, bitki, besin elemanlarından ve verilen gübreden daha iyi yararlanılmaktadır. Münavebe uygulanan bir tarlaya çeltik samanı ve sapı, mısır samanı, doğal ve yapay gübreler uygulanmış, sonuçta toprak hacmi, ağırlığı, gözenek büyüklüğü ve su tutma özelliği olumlu etkilenmiştir. Baklagillerin ekim nöbetine girmesinin asıl amacı topraktaki azot miktarını artırmaktır. Baklagiller köklerindeki nodoziteler ile atmosferdeki serbest azotu toprağa bağlayıp, toprağı zenginleştirirler. Derin köklü ürünler toprak yapısını iyileştirir ve toprağı hızlıca örten mahsullerin ot baskılayıcı etkisi vardır. Bir araştırmada sürekli pamuk ekilen tarlada solgunluk hastalığının oranı %49 iken, buğday ekiminden sonra %6'ya, mısırdan sonra %2'ye düşmüştür. Türkiye'ye en uygun ekim nöbetinin buğday-mercimek ekimi olduğu belirlenmiştir. Bu münavebe sisteminde, nadas-buğday sistemine göre İç Anadolu'da iki kat, geçit gölgelerinde 5-10 kat fazla gelir alınmıştır. Muş Ovası için en uygun münavebenin fiğ-buğday ve nohut-buğday olduğu belirlenmiştir. Ekim nöbeti bazı durumlarda bir tarla birkaç parçaya bölünüp, her parçaya farklı ürün ekilerek de uygulanır. Bu durumda çiftçi yılın farklı zamanlarında çalışır, yılı iyi değerlendirmiş, aynı yıl değişik ürün ihtiyaçlarını karşılamış, başarısızlık ihtimalini azaltmış, olur. Orta Anadolu'da yapılan bir çalışmada, toprakta en fazla nemin nadasta biriktiği, daha sonra kimyon, kışlık mercimek, kışlık fiğin geldiği, en az nem arpa-buğday münavebesinde belirlenmiştir. Baklagil ekim alanlarında nadastaki kadar azot birikmiştir. Pamukta Anadolu şartlarında şu münavebe döngüleri tavsiye edilmektedir; bir yıl soya-iki yıl pamuk, iki yıl pamuk-bir yıl mısır, iki yıl pamuk-iki yıl yonca, bir yıl mısır-iki yıl pamuk, bir yıl buğday-üç yıl pamuk. Nadasın kaldırılamadığı yağışın az olduğu bölgelerde nadas-buğday nöbeti yerine yeni yöntemle bulunmuştur. Nadas-buğday-yazlık mercimek-buğday şeklindeki dörtlü ekim nöbeti çiftçiye daha fazla getir getirmiştir. Böylece nadas iki yılda bir yerine dört yılda bir uygulanmıştır. Kafadan bacaklıların evrimi Kafadan bacaklıların jeolojik geçmişi çok eskilere dayanmaktadır. İlk nautiloidlere geç Kambriyen katmanlarında rastlanmıştır. Kafadan bacaklıların sözde kök grubunun temsilcilerine ise ilk Kambriyen lagerstätten katmanlarında rastlanmıştır. Kafadan bacaklılar sınıfı, Orta Kambriyen döneminde gelişmiş, Ordovisyen döneminde çeşitlenmiş, Palozoyik ve Mezozoyik dönemlerde çeşitliliğini arttırmış ve dominant olmuştur. Small Shelly fosilleri gibi "Tommotia da bir zamanlar" erken kafadan bacaklı olarak yorumlanmıştı, ancak günümüzde minik fosiller olarak bilinen skleritlerin daha büyük hayvanlara ait olduğu anlaşılmıştır. Bu yüzden kafadan bacaklı olduğu kabul edilen en eski türlerin Orta Kambriyen dönemde yaşadığı kabul edilmektedir. Kambriyen dönemde kafadan bacaklılar en çok kıyıya yakın sığ ortamlarda görülmekteydi, ancak daha derin sularda da bulunmuşlardır. Kafadan bacaklıların, tartışmasız bir şekilde tripblidiid monoplakoforanlar ile aynı soydan geldiği düşünülmüştür . Bununla birlikte, genetik çalışmalar daha bazal olduklarını, Scaphopoda ile kardeş bir grup oluşturduklarını, ancak diğer tüm büyük yumuşakça sınıflarına da bazal olduklarını göstermiştir. Bununla beraber yumuşakçaların iç filogeni yoruma açıktır. Song Chang-eui Song Chang-eui (d. 24 Ocak 1979) Güney Koreli bir aktör.Daha çok Müzikal tiyatro oyuncusu olarak "Hedwig ve Angry Inch" ve "Gwanghwamun Love Song oyunlarından bilinir ancak" "Life Is Beautiful" gibi televizyon dizilerinde de rol aldı. Divyanka Tripathi Divyanka Tripathi Dahiya (née Tripathi; d. 14 Aralık 1984), Hindistanlı oyuncu. Zee TV'nin "Banoo Main Teri Dulhann adlı dizisi ile ünlenmiştir". Ayrıca Dr. Ishita Bhalla rolü ile Star Plus'ın "Ye Hai Mohabbatein dizisindende tanınır". 2017 yılında katıldığı dans programı "Nach Baliye de birinci olmuştur". Kim Woo-seok (şarkıcı) Kim Woo-seok (Korece: 김우석, 27 Ekim 1996), ayrıca sahne adı Wooshin (Korece: 우신) ile bilinenGüney Koreli şarkıcı. Güney Koreli erkek grup UP10TION ile 2015yılında çıkış yaptı. 2019 yılında "Produce X 101 yarışmasını ikinci sırada bitirerek" X1 grubunda olmaya hak kazandı. Semra AlgÃ¼l Semra Algül (11 Eylül 1976, Erzurum) Türk Halk Müziği sanatçısı. 11 Eylül 1976'da Erzurum'da doğdu. İlk ve orta öğrenimini Erzurum Mehmet Ersoy Lisesi'nde, lise öğrenimini ise İzmir Gaziermir Lisesi'nde tamamladı. Halk müziğine, 8 yaşında Türk Halk Oyunları-Halk Türküleri Turizm Derneği'nin çalışmalarına katılarak başladı. Daha sonra TRT Erzurum Radyosu'nun açmış olduğu Türk Halk Müziği Gençik Korosu'nun sınavını kazanan Semra Algül, böylece amatörce de olsa müzik hayatına başlamış oldu. Erzurum Radyosu Türk Halk Müziği Gençlik Korosu'nda iki yıl çalıştıktan sonra 1993 yılında babasının tayini nedeniyle müzik hayatına İzmir'de devam etti. 1994 yılında TRT'nin açmış olduğu Amatör Ses Yarışması'na katıldı ve Türkiye ikincisi oldu. 1995 yılında Ankara'ya yerleşen sanatçı, aynı yıl içerisinde Ankara Radyosu Türk Halk Müziği Gençlik Korosu'nun çalışmalarına katıldı. Daha sonra TRT'nin açmış olduğu sınavı kazanan Semra Algül, akitli olarak 4 yıl görev yaptıktan sonra 2002 yılında TRT'nin kadrolu sanatçısı oldu. Sanatçı Halen Ankara Radyosu'nda THM ses sanatçısı olarak görev yapmaktadır. X1 (grup) X1 (Korece: 엑스원, Ekseuwon, okunuş olarak X-One) Mnet'in yarışma programı "Produce X 101 i kazananlardan oluşan erkek grubuydu". Grup on bir üyeden oluşmaktaydı: Kim Yo-han, Kim Woo-seok, Han Seung-woo, Song Hyeong-jun, Cho Seung-youn, Son Dong-pyo, Lee Han-gyul, Nam Do-hyon, Cha Jun-ho, Kang Min-hee ve Lee Eun-sang. Grup 27 Ağustos 2019 tarihinde "Flash" şarkısı ile Swing Entertainment ve Stone Music Entertainment altında çıkışını gerçekleştirdi. İyi bir çıkışla kariyerine başlayan X1 grubu bir süre sonra Mnet'in oy manipülasyonu yapmasının ortaya çıkması ile 6 Ocak 2020 tarihinde dağıldı. Zieve sendromu Zieve Sendromu, kronik alkolizmde görülen bir klinik tablodur. İlk kez Dr. Leslie Zieve tarafından bildirilmiştir. İkter (sarılık) hastaların hekime başvurularında görülen ilk bulgudur. Ayrıntılı klinik ve laboratuvar incelemelerinde, hepatit ve anemi saptanır. Ayrıntılı klinik inceleme ve laboratuvar testlerinde başlıca 3 bulgu saptanır: Alkolün kesilmesi tek tedavi yöntemidir. 4-6 hafta içinde anemi ve hiperlipidemi gerilemeye başlar. Siroz olgularında gerileme olmaz. Swing Entertainment Swing Entertainment (Korece: 스윙 엔터테인먼트) Haziran 2018 yılında kurulan Güney Kore merkezli plak şirketi. Şirket Kpop sanatçısı Kim Jae-hwan'a ev sahipliği yapmaktadır. Ayrıca Wanna One, I.O.I ve X1 popüler gruplarıda altında barındırmıştır. Solistler Gruplar Kim Jae-hwan (şarkıcı) Kim Jae-hwan (Hangul: 김재환) Güney Koreli şarkıcı ve "Produce 101" (sezon 2)'yi dördüncü sırada bitirmiştir. Güney Koreli erkek grubu Wanna One'ın eski vokalidir. Solo çıkışını "Another adlı EP'si ile Mayıs" 2019'da yaptı. Lee Dae-hwi Lee Dae-hwi (Hangul: 이대휘, d. 29 Ocak 2001) Güney Koreli şarkıcı, şarkı sözü yazarı ve sunucu.Güney Koreli grup AB6IX'in bir üyesidir ve katıldığı "Produce 101 Sezon 2", yarışmasında üçüncü olarak Wanna One üyesi olup 2017 yılından 2019 yılına kadar grupta yer almıştır. Park Woo-jin ile birlikte yayınladığı "Candle" şarkısı Gaon Tekli Listesinde 60 numarada yer almıştır. 2020 Zagreb depremi 2020 Zagreb depremi, 22 Mart 2020 tarihinde yerel saatle 07.24'te Hırvatistan'ın başkenti Zagreb civarında (Kašina) meydana gelen, yaklaşık 10 saniye kadar süren deprem. Depremin büyüklüğü USGS tarafında 5.4 M olarak açıklandı. School 2017 School 2017 (Korece: 학교 2017; Hanja: 學校 2017; RR: Hakgyo 2017) başrollerinde Kim Jung-hyun, Kim Se-jeong, Jang Dong-yoon, Han Sun-hwa, ve Han Joo-wan bulunan Güney Kore dizisi. Dizi KBS2 kanalında yayınlanmış ve 16 bölümden oluşmuştur. Dizi School serisinin yedincisidir. Malakoloji Malakoloji omurgasızlar zoolojisinin yumuşakçalarla ilgilenen branşıdır. Yumuşakçalar tür sayısı bakımından eklem bacaklılardan sonraki en büyük hayvan grubudur. Salyangoz, sümüklüböcek, deniz tarağı, ahtapot, kalamar ve çoğu kabuklu olan birçok hayvan bu gruba dahildir. Malakoloji bir alt dalı konkoloji yumuşakçaların kabuklarıyla ilgilenir. Malakoloji Yunanca "yumuşak" anlamına μαλακός, malakos, ve -loji anlamına gelen -λογία kelimelerinin birleşmesiyle oluşmuştur. Görev döngüsü Görev döngüsü (İngilizce:"Duty cycle") Elektronikte sistemin aktif olduğu zaman süresinin toplam süreye (Periyot) olan oranıdır. Özellikle kimi elektronik uygulamalarda, güç tasarrufu amacıyla, bir periyotun yalnız bir bölümü gönderilir. Böylelikle sadece iletilen bölüm süresince enerji sarf edilmiş olur. Sistemin aktif olduğu bu süre t, periyot T ise , görev döngüsü D (veya formula_1) şu şekilde ifade edilir. Dijital elektronikte ise görev döngüsü 1 lerin toplama olan oranıdır. Mesela 10100000 darbesinin görev döngüsü % 25 tir. Asaf Zeki YÃ¼ksel Asaf Zeki Yüksel(d.1962 İstanbul), Türk ressam ve müzisyen. 1980-1982 Marmara Üniversitesi Resim bölümünde eğitim aldı. 1982-1987 Mimar Sinan Üniversitesi Resim bölümün'de öğrenim gördü. Aynı kurumda yüksek lisans yaptı. 1990-2000 Amerika New York'ta 5 yıl boyunca duvar resimleri yaptı. İstanbul ve Zürih'te Türk ve İsviçreli sanatçılarla ortak sergiler ve performanslar gerçekleştirdi. İlk kişisel sergisini 1990'da İstanbul'da Teşvikiye Sanat Galerisinde gerçekleştirdi. Bugüne kadar dört kişisel resim sergisi açtı ve birçok karma sergiye katıldı. Birçok multi-media performans gerçekleştirdi. Sanat çalışmalarını serbest olarak İstanbul'da devam etmektedir. 1992'de "Sanat Dünyası" dergisinde Yüksel'in ikinci kişisel sergisini inceleyen Aydın Ayan, Yüksel'in eserlerinin "ortak payda"sının "mitolojik, budunbilimsel, folklorik ögeler" olduğunu aktarmış, Yüksel'in "resminde -aykırı olmamakla birlikte- bozulmamışlığını koruyabilmek için kendine uyduramadığı dünyadan kendini yalıtmaya çalışan nostaljik bir dünyanın insanı" kimliğini taşıdığını ifade etmiştir. Aynı zamanda müzisyen olan Asaf Zeki Yüksel kurucularından olduğu Dinar Bandosu'nda ney, klarnet, saksafon, theramin ve kendi yaptığı enstrümanlar da dahil olmak üzere birçok enstrüman çalmakta, vokal yapmaktadır. Ayrıca Deli Köpek adıyla, psy-trans elektronik müzik festivalleri, Noiseİstanbul konserleri ve performanslarında yer almaktadır. Dinar bandosu ile üç albüm çıkardı ve yüzden fazla konser verdi. Müzik ve farklı disiplinlerle beraber yaptığı farklı performanslarla beslenip, yıllarca eğitilen, aklının uzantısı, kendine yabancı usta sağ elim dediği elle resim yapmayı reddedip, kalbimin uzantısı acemi, saf, çocuksu elim dediği sol elle resim yapmaya başladı. Sanatçının çıplak figür üzerinde odaklanan ve düşsel kurgu dünyasıyla temellenen resimlerinde dışa vurumcu bir üslup ağır basmaktadır. RNA düzeltme RNA düzeltme, bazı hücrelerin RNA polimerazında üretildikten sonra RNA molekülündeki nükleotit dizisine ayrık değişiklikler yapabildiği moleküler bir işlemdir. RNA düzeltme, RNA molekülünün içine nükleotidlerin eklenmesini, nükleotidlerin silinmesini ve baz ikamesini içerebilir. RNA düzeltmesi ökaryotlardaki tRNA, rRNA, mRNA, miRNA moleküllerinde ve virüs, arkea ve prokaryotlarda görülmektedir. RNA düzeltme en çok hücre çekirdeği ve sitozolda görülmektedir. Ayrıca mitokondri ve plasistitlerde de RNA düzeltmesi görülebilir. Omurgalılarda RNA düzeltme nadiren görülür ve genellikle etkilenen moleküller üzerindeki küçük değişikliklerden oluşur. Diğer organizmalarda pan-düzeltme görülebilir. Bazı durumlarda mRNA dizisindeki nükleotidlerin çoğu düzeltme sonucu oluşmuştur. RNA düzeltme süreçleri moleküler çeşitlilik gösterir. Bazı düzeltmeler bağımsız olarak ortaya çıkan evrimsel kazanımlar gibi görünmektedir. Kızıl ili, Çelyabinsk Oblastı Kızıl ili Çelyabinsk Oblastının 27 idari biriminden biridir. Yönetim merkezi Kızıldır. İl adı Kızıl Nehirden geldi. Kızıl ismi Başkurtlardan alındı. Başkurtça “Ҡыҙыл” ("Kızıl") sözcüğü için “Kırmızı” ifadesi kullanılır. İl 4 Kasım 1926 tarihinde kuruldu. Bölge alanı — 4412 km² . İl Ural Nehri'den doğuya doğru yer alır. 1 Ocak 2017 nüfus sayımına göre bölge nüfusu 22908 kişidir. 2010 Rusya nüfus sayımına göre etnik yapı: Kazaklar % 17, Başkurtlar % 11.2, Ruslar % 66.5. Başkurtlar çoğunlukta İlyinka, Kamenka, Komsomolskiy, Martınovka, Oktyabrskiy, Pervomayka, Sololki köylerinde yaşıyor . Muhammediye (Kazan) Kazan Muhammediye Yüksek İslam Medresesi (), - Kazan'ın tarihi Eski Tatar yerleşimindeki en yüksek medresedir. Medrese binası ülkedeki en önemli kültürel miras varlıklarından birisidir.. 1882'de kurulmuştur. Kurucusu, önde gelen bir Tatar dini lideri olan Galimzhan Barudi'dir. Tek katlı tuğla bina, mimar M. Ermolaev'in projesine göre M. I. Galeev tarafından 1883 yılında inşa edilmiştir. Daha sonra, ikinci ve üçüncü katlar inşa edilmiştir. 1901 yılında, zaten üç katlı olan binaya üç katlı yeni tuğla bina eklenmiştir. Dini lider Zaynulla Rasulev, "Tatarların manevi lideri" sıfatıyla, 1901'de yeni binanın temel atma törenine katılmıştır.. Medrese 1918'de kapatıldı, bina diğer kuruluşlara devredildi. 1993 yılında uzun bir aradan sonra yeniden açıldı. Açılışını Tataristan Cumhuriyeti Müslümanlarının Manevi Yönetimi üstlenmiştir. 1998 yılında medrese binası eğitim kurumuna iade edildi. 4-bit 4-bit, bilgisayar mimarisinde 4 bit genişiğindeki tamsayılar, bellek adresleri veya diğer veri birimlerini ifade etmektedir. Ayrıca, 4-bit CPU ve ALU mimarileri, bu boyuttaki kayıtlara, adres yollarına veya veri yollarına dayalı olanlardır. 4-bit ayrıca, 4-bit mikroişlemcilerin norm olduğu bir mikrobilgisayar neslini de tanımlamaktadır. Kamostat Kamostat, transmembran proteaz, serin 2 (TMPRSS2) enziminin bir inhibitörüdür. HeLa hücrelerinde TMPRSS2'nin inhibe edilmesi, SARS-CoV ve insan koronavirüsü NL63 enfeksiyonlarının kısmen bloke edilmesine yol açmaktadır. Başka bir "in vitro" çalışma, Camostat'ın Calu-3 akciğer hücrelerinin COVID-19'dan sorumlu virüs SARS-CoV-2 tarafından enfekte edilmesini önemli ölçüde azalttığını göstermektedir. Camostat, kronik pankreatit için tipik olarak günde 600 mg, postoperatif reflü özofajit için ise 300 mg alınır. Günlük miktar 3 doza bölünür ve yemekten sonra alınır. RÃ¼stem Hamitov Rüstem Hamitov (, , d. 18 Ağustos 1954 Drachenino) Başkurt kökenli Rus politikacı. 19 Temmuz 2010-11 Ekim 2018 tarihleri arasında Başkurdistan Cumhurbaşkanı olarak görev yapmıştır. Birleşik Rusya partisinin yüksek konsey üyesidir. Rüstem Hamitov 18 Ağustos 1954 tarihinde Kemerovo Oblastı’na bağlı Drachenino’da doğdu. Aslen Başkurt olan Hamitov, Başkurtça, Rusça ve İngilizce bilmektedir. Hamitov’un babası Zeki Hamitov Başkurdistan Onursal Mühendisi ünvanına sahip bir profesör ve teknik bilimler doktoruydu. 1973-1980 arasında Başkurt Devlet Tarım Üniversitesi, tarım makinalaştırma okulu dekanlığı yapmıştır. Annesi Raisa Siniyatulnova Hamitova lise matematik öğretmeniydi. Kardeşi Raşit Hamitov ise Ufa’da şoför olarak çalışmaktadır. Hamitov 1971 yılında ortaokul öğrenimini Ufa’da tamamladı. 1977 yılında Moskova’daki Yüksek Teknik Koleji’nden mezun oldu ve uçak mühendisliği dalında uzmanlaştı. Devamında otomatik kontrol sistemleri üzerinde "Teknik Bilimler Doktoru" derecesini kazandı. Hamitov bunların yanısıra 100’den fazla akademik yayına sahiptir. 1977-1978 – Ufa Mühendislik-İnşaat Şirketinde yönetici asistanlığı, 1978-1986 – Ufa Havacılık Enstitüsünde kıdemli araştırma görevliliği, 1986-1988 – Havacılık motorlarının arazide kullanımı laboratuvarı başkan yardımcılığı, 1988’den itibaren - Rusya Bilim ve Araştırma Enstitüsü Doğu sektörü büyük boru hatları inşa-üretim bölüm şefliği, 1990-1993 – Başkurt Özerk Cumhuriyeti parlamento üyesi, Yüksek Kurul Ekoloji ve Doğal Kaynakların Rasyonel Kullanımı Kurul başkanlığı, 1993-1994 – Başkurdistan Cumhuriyeti Uygulamalı Ekoloji ve Doğa Yönetimi Enstitüsü Başkanlığı, 1994-1996 – Başkurdistan Cumhuriyeti Vahşi Yaşam ve Doğa Yönetimi, Acil Durumlar Sonrası Ortaya Çıkan Etkilerin Önlenmesi ve Tasfiyesi Bakanlığı, 1996-1999 – Başkurdistan Cumhuriyeti Acil Durum ve Ekolojik Güvenlik Bakanlığı, Başkurdistan Güvenlik Konseyi Üyeliği, 1999-2000 – Rusya Federasyonu Acil Durumlar Bakanlığı Acil Durumların Önlenmesi ve Tasfiye Departmanı Başkanlığı, 2000-2002 – Volga Federal Bölgesinde Tam Yetkili Başkurdistan Federal Başmüfettişliği, 2002 – Acil durumlar, etnik gruplar ve dinlerarası diyalogdan sorumlu Volga Federal Bölgesinde Rusya Federasyonu Tam Yetkili Başmüfettiş Yardımcısı (vekaleten). 2003-2004 – Bölgelerarası Büyük Vergi Mükellefleri Müfettişlik Şefliği ve Büyük Mükellefler Departmanı Başkanlığı 22 Mart 2004 - 20 Mayıs 2009 - Federal Su Kaynakları Ajansı Başkanlığı Temmuz 2009- Temmuz 2010 – JSC “RUSHYDRO” Başkan Yardımcılığı görevlerinde bulunmuştur. Hamitov son olarak 15 Temmuz 2010 tarihinde Rusya Federasyonu Başkanı Dimitry Medvedev’in kararıyla Başkurdistan Cumhuriyeti Geçici Vekil Cumhurbaşkanlığına atanmıştır. 19 Temmuz 2010’da ise Başkurdistan Devlet Konseyi atamayı onaylamış ve Hamitov’a cumhurbaşkanı yetkilerini vermiştir. 30 Mayıs 2014’te Vladimir Putin Hamitov’un istifasını bölgesel seçimlere katılabilmesi için kabul etmiş, Hamitov 14 Eylül 2014 tarihinde yapılan cumhurbaşkanlığı seçiminde Başkurdistan Cumhurbaşkanı seçilmiştir. Devlet Tarifeleri Komitesi ısınma ve sıcak su için Moskova ve diğer gelişmiş bölgelere kıyasla daha yüksek fiyatlar belirlemiştir. Örneğin Moskova halkına ısınmak için birim fiyat 1.806,89 ruble olarak belirlenmişti.. Bölgedeki yaşam standardının birkaç kat farklı olmasına rağmen aynı hizmet için Ufa halkı ise 2.045,57 ruble ödemesi gerekmekteydi. Ayrıca Moskova’da ödemeler "ısı pay ölçer" üzerinden hesaplanmaktayken, Ufa’da yetkililer ısı pay ölçer kullanımına çeşitli kısıtlamalar getirmişti. Onur Nişanı (13 Ekim 2014) - İşgücü ve sosyal aktivitelerde uzun vadeli ve özverili çalışma ve başarılarından dolayı. Rusya Federasyonu Hükümeti Onur Diploması (21 Ağustos 2014) - Çevre koruma konusundaki uzun vadeli ve özverili çalışmalarından dolayı. Fiziksel Zindelik ve Spor Onur Rozeti (30 Ekim 2013) - Spor ve fiziksel aktivite konularına üstün katkıları dolayısıyla. Başkurdistan Cumhuriyeti Onur Diploması (24 Ağustos 1999) - Doğa koruma ve acil durum yönetimi hususlarındaki özverili çalışmaları dolayısıyla. Pitirim Sorokin Gümüş Madalyası - Bilimsel çalışmaları dolayısıyla. Hamitov evli, iki Ã§ocuk ve iki torun sahibidir. Hamitov’un hobileri arasında Alp kayağı, okumak, tiyatro seyretmek ve müzik dinlemek sayılabilir. İdil-Kama Tabiatı Koruma Alanı İdil-Kama Tabiatı Koruma Alanı () (ayrıca Volzhsko-Kamsky, Vosshko-Kamisky), İdil, Kama ve Myosha nehirlerinin birleştiği yerde bulunan bir Rus "zapovednik"tir (tam ekolojik koruma alanı). Biri İdil'in sol kıyısındaki teraslarında, nehirlerin buluşma noktasında, diğer kısmı Kazan şehrinin batı eteklerindeki İdil'in yaklaşık 100 km yukarısında bulunan iki bölümü bulunmaktadır. Koruma alanı, Tataristan'ın Zelenodolsky ve Laishevsky Bölgesi'nde bulunmaktadır. Orta Volga bölgesinin kalan orman ve orman bozkır habitatını korumak için 1960 yılında resmi olarak kurulmuştur ve alana sahiptir. Bilimsel çalışmanın özel bir odağı, Kuybışev Baraj Gölü'nün yerel çevre üzerindeki etkileridir. Baraj gölü 1950'lerin ortalarında tamamlanmıştır ve Avrupa'nın en büyük baraj gölüdür. İdil-Kama Tabiatı Koruma Alanı, UNESCO Biyosfer Rezervi'nin bir parçasıdır. İdil-Kama Tabiatı Koruma Alanı'nın iki bölümü bulunmaktadır: Kuzey bölümünün nehir vadileri, 66 metreye kadar ulaşan bir derinlikteyken; Raif sektörünün kuzey ve güneyindeki yüksek vadiler 120 metreye kadar ulaşmaktadır. İdil-Kama Tabiatı Koruma Alanı, kuzeydeki geniş yapraklı ormanlar ile güneydeki otlaklar arasında bir geçiş bölgesi olan Doğu Avrupa orman bozkır ekolojik bölgesinde yer almaktadır. Bu ekolojik bölge, ormanlar, bozkır ve nehir sulak alanlarının bir mozaiği ile karakterizedir. İdil-Kama iklimi Nemli karasal iklim, sıcak yaz (Köppen iklim sınıflandırması) iklimi içinde yer almaktadır. Bu iklim, serin yazları ve soğuk, karlı kışları ile hem günlük hem de mevsimsel olarak büyük sıcaklık dalgalanmalarıyla karakterizedir. İdil-Kama Tabiatı Koruma Alanı'ndaki ortalama sıcaklık Ocak ayında ile Temmuz ayında arasında değişmektedir. Yağış miktarı 490–600 mm / yıl arasında değişmektedir. Koruma alanının iki bölümü arasında, kuzeydeki karışık iğne yapraklı-yaprak döken ormanları, güneydeki yaprak döken ormanlardan ayıran bir nem ayırma yükseltisi bulunduğu için iki farklı biyocoğrafik bölge görülmektedir. Raif sektörünün ana ağaçları ladin ve İskoç çamıdır. Raif bölümündeki yeşil yosun, Raif bölgesinin sulak alanlarındaki sfagnum yosunu popülasyonu ile önemlidir. Güneydeki Saralinskogo bölümünün ağaçları, meşe toplulukları, ıhlamur ve titrek kavak ikincil ormanı ile yaprak döken ağaçlardan oluşmaktadır. Koruma alanında 600'den fazla yosun türü ve 700'den fazla mantar türü kaydedilmiştir. Bilim insanları koruma alanı içinde 844 vasküler bitki türü kaydetmiştir. Kuzey bölümündeki (Raif) hayvan yaşamı güney tayga habitatını sergilemektedir: tarla fareleri, kır fareleri, orman fareleri, yarasalar, sincaplar, sansarlar, tilkiler, yabani tavşanlar ve geyikler. Saralinskogo bölümü, yabani tavşanlar, yaban domuzları ve karacalar ile karakter bakımından daha güneye ait bir görüntü sergiler. Kunduz 1996'da yeniden görülmüştür. Koruma alanında bilim insanları 50 memeli türü kaydetmiştir. Kuşlar, bölgedeki habitat çeşitliliğini yansıtan orman kuşlarını ve su kuşlarını içerir. 230 kuş türü kaydedilmiştir. 41 balık türü kaydedilmiştir. Korunan bir doğa koruma alanı olduğu için, İdil-Kama Tabiatı Koruma Alanı çoğunlukla halka kapalıdır, ancak bilim insanları ve 'çevre eğitimi' amaçlı olan ziyaretler için park yönetimi ile düzenlemeler yapabilmektedir. Koruma alanı içinde yerel sakinlere açık olan ancak önceden izin alınması gereken sınırlı 'ekoturizm' yolları bulunur. Koruma alanı 10 binden fazla kişi tarafından ziyaret edilen bir botanik bahçesi ve doğa müzesine ev sahipliği yapmaktadır. Merkez ofisi Kazan şehrinde bulunmaktadır. San Godenzo San Godenzo İtalya'nın Toskana bölgesine bağlı Floransa ilinde bulunan bir komündür. Komünün nüfusu 31 Aralık 2004 tarihi itibarıyla 1,237'dir. Sitokin salınım sendromu Sitokin salınım sendromu (SSS), enfeksiyon ve ilaç kullanımı gibi çeşitli faktörler tarafından tetiklenebilen bir sistemik inflamatuar yanıt sendromu türüdür. Durum, çok sayıda beyaz kan hücresinin aktive edilmesi ve bu hücrelerin daha fazla beyaz kan hücresini aktive edecek inflamatuar sitokinleri serbest bırakması sonucunda ortaya çıkar. CRS ayrıca bazı monoklonal antikor ilaçlarının yanı sıra T hücre tedavilerinin yan etkisidir. Şiddetli vakalara sitokin fırtınası adı verilmektedir. İlaç uygulaması sonucunda meydana geldiğinde, infüzyon reaksiyonu olarak da bilinir. Semptomlar ateş, yorgunluk, iştah kaybı, kas ve eklem ağrısı, bulantı, kusma, ishal, döküntü, hızlı nefes alma, hızlı kalp atışı, düşük tansiyon, nöbetler, baş ağrısı, akıl karışıklığı, deliryum, halüsinasyonlar, titreme ve koordinasyon kaybıdır. Bazı ilaçların neden olduğu şiddetli SSS, daha düşük dozlar kullanarak, yavaşça infüze ederek ve ilacın verilmesinden önce ve sırasında anti-histamin veya kortikosteroidler uygulanarak önlenebilir. Düşük şiddetli SSS tedavisi, ateş, kas ağrısı veya yorgunluk gibi semptomları ele alan bir destekleyici tedavi gerektirir. Orta şiddetli SSS durumunda oksijen tedavisi gereklidir ve kişiye kan basıncını yükseltmek için sıvı ve antihipotansif ajanlar verilir. Orta ila şiddetli SSS için, kortikosteroidler gibi immünsüpresif ajanların kullanılması gerekli olabilir, ancak bağışıklık sistemini aktive etmeyi amaçlayan ilaçların etkisinin ortadan kaldırılma riski de göz önünde bulundurulmalıdır. Bir anti-IL6 monoklonal antikoru olan tocilizumab, bazı tıp merkezlerinde ciddi SSS vakalarını tedavi etmek için kullanılmıştır. COVID-19 pandemisinde, COVID-19'a bağlı bir dizi ölüm sitokin salım fırtınalarına atfedilmiştir. Palu Kalesi Yazıtı Palu Kalesi Yazıtı, Urartulardan kalma çivi yazısı ile yazılmış taş kitabedir. Kitabe, Palu Kalesi'nin kuzeybatısında yer alır. 3.40 x 1,50 m boyutlarında ve 0,30 m derinliğinde bir oyuk içerisinde iki bölümden oluşur. Urartuların batı seferleri hakkında bilgi veren kitabede özet olarak bu yazıtlarda Kral Menua'nın yöredeki fetihleri, Malatya kralı ile yaptığı anlaşma ve kurulan bir tapınaktan bahsedilir. Ayrıca bu yazıtlara zarar verenlere de "Hava, güneş ve diğer tanrıların lâneti istenir." Bogenhausen Bogenhausen, Münih'in (Almanya) 13. ilçesidir. Coğrafi olarak Münih'in en büyük ilçesidir ve Englischer Garten'ın doğu tarafındaki Isar'dan şehir sınırlarına, kuzeyde Unterföhring, doğuda Aschheim ve güneyde Haidhausen ilçesi ile sınırlanan şehrin kuzey-doğu mahallesini kapsar. Alt-Bogenhausen, Bogenhausen'in en eski kısmıdır ve batıda Isar nehri, güneyde Prinzregentenstraße ve doğu ve kuzeydeki Mittlerer Ring arasındadır. Alt-Bogenhausen, Münih'in en cazibeli yerleşim bölgelerinden biridir ve şehirdeki en kaliteli konutlardan bazılarına sahiptir. İlçenin ana arteri "Ismaninger Straße", Prinzregentenstraße'yi güneye Effnerplatz'da kuzeydeki Mittlerer Ring ile bağlar . İlçeye tramvay hatları 16 ve 18 ve otobüs hatları 54, 154, 100, 187, 188 ve 189 hizmet vermektedir. En yakın Münih U-Bahn istasyonları güneydoğuda Prinzregentenplatz ve doğuda Böhmerwaldplatz ve Richard-Strauss-Straße'dir . Herzogpark, Alt-Bogenhausen'in kuzeyinde, batıda Isar nehri ile "Isarhochufer" (aydınlık) arasında yer alan sessiz, gizli ve son derece seçkin bir yerleşim alanıdır. Isar falez hattı). Şehrin daha seçkin ticari ve politik elitin (iç ve kentsel bölgelerin daha kentsel bölgelerini tercih eden film ve spor yıldızlarının aksine) tercih edilen yaşam ortamı olan Münih'in sayısız lüks konut bölgesinin en pahalı ve klası olarak kabul edilir. şehir veya Grünwald banliyösü). Bütün alan, Isarhochufer'ın eteklerindeki yemyeşil bitki örtüsü arasında gizlenmiş, bu da onu dışarıdan görünmez kılar- hatta çevredeki bakış noktalarından bile. Konutlar çoğunlukla 20. yüzyılın başlarından kalma villaların yanı sıra II.Dünya Savaşı'ndan sonra inşa edilen modern villalardan oluşmaktadır. "Bölgenin" çoğu araç trafiğinden "yoksun olsa" da, Mittlerer Çevre yolu sisteminin bir parçası olan "Isarring" otoyolu, bölgeyi kuzey ve güney bölümlerine ayırır ve yoğun araç gürültüsü nedeniyle komşuların şikayetlerine yol açar. İlçeye ulaşım 187 numaralı otobüs hattı ile hizmet verilmektedir. Priel ve Oberföhring "Oberföhringer Straße'den" ilçelerin ana trafik arteri oturulan iki konutlar kuzeyinde Alt-Bogenhausen ve Herzogpark gelen yamaç yukarı bulunmaktadır. Konutlar çoğunlukla kentin harika manzarasını sunan apartmanlardan oluşmaktadır. Oberföhring, 1 Temmuz 1913'te Münih'in bir parçası oldu. Emmeran, Isar nehri üzerinde yer alır ve yemyeşil bir kırsal yerleşim bölgesidir . Adını "Aziz Emmeran Chapel"'inden almıştır. (Otloh'un Aziz Emmeram'ı). Johanneskirchen, S8 tren hattının doğusunda yer almaktadır. İlçe çoğunlukla müstakil ve yarı müstakil evlerden oluşur ve kırsal karakterinin bir kısmını korumuştur. S8 S-bahn araçları ile Johanneskirchen S-Bahn istasyonuna ulaşım mümkündür. Bogenhausen ilçesinde ayrıca kuzey ve kuzeydoğuda Arabellapark, Cosimapark ve Johanneskirchen ile doğuda Englschalking, Denning, Zamdorf ve Daglfing yer alır. Özellikle Denning ve Englschalking, çok pastöral ve zengin banliyö yerleşim bölgelerine dönüştü ve buralarda giderek yeni evler ve villalar inşa eden varlıklı aileler arasında son derece popüler hale geldi. Englschalking'in bazı bölümleri ve Daglfing'in neredeyse tamamı (Münih'in resmi şehir sınırlarının hemen dışında yer alan, Denning ve Zamdorf sınırında), hala eski çiftlik binaları ve tarlaları olan kendine özgü bir kırsal karakter korumuştur. Bu kırsal alan ile daha modern banliyö alanları arasındaki zıtlık, hattın Münih S-Bahn raylarından geçtiği anda belirginleşir. Mustafa MasatlÄ± Mustafa Masatlı, (26 Kasım 1969, Sungurlu, Çorum), Türk bürokrat. 9 Haziran 2020'de Amasya valisi olmuştur ve hâlen görevini sürdürmektedir. İstanbul Üniversitesi Siyasal Bilgiler Fakültesi Kamu Yönetimi bölümünden mezun oldu. Ardından Sivas Cumhuriyet Üniversitesi Yönetim ve Çalışma Sosyolojisi Ana Bilim Dalı programını tamamladı. 1994 yılında Tokat Kaymakam Adayı olarak Mülki İdare Amirliği görevine başladı. Küre, Yapraklı Kaymakam Vekilliği, Ulaş, Bahçesaray, Demre, Alaçam, Gerede Kaymakamlığı, Tekirdağ Vali Yardımcılığı, Tekirdağ İl Özel İdare Genel Sekreterliği, Kayseri Vali Yardımcılığı, Mustafakemalpaşa Kaymakamlığı, Ardahan Valiliği görevlerinde bulundu. 10 Haziran 2020'de, İçişleri Bakanlığı'nca hazırlanan valiler kararnamesinin Cumhurbaşkanı Recep Tayyip Erdoğan tarafından imzalanmasıyla Amasya valiliği görevine başladı. Evli ve üç çocuk babasıdır. İyi derecede İngilizce bilmektedir. Hideo Kojima Hideo Kojima (d. 24 Ağustos 1963) bir Japon video oyun tasarımcısı, yönetmeni, yapımcısı ve yazarıdır. Kojima, Japonya'daki Setagaya'da üç çocuğun en küçüğü olarak dünyaya geldi. Ailesi yaklaşık dört yaşındayken Osaka'ya taşındı. Her gece film izlediler ve "film bitene kadar yatmasına izin verilmedi". Aile sonra küçük bir Shirasaki şehrine taşındı. Babası öldüğünde 13 yaşındaydı ve Kojima hayatının başlarında ölümle uğraşmak zorunda kaldığını yorumladı. Kojima okuldan eve geldiğinde sık sık kendine bakmak zorunda kalan bir çocuktu. Bir sanatçı, film yapımcısı veya illüstratör olmak istedi ancak yaratıcı normlara göre istikrarlı, maaşlı bir işi tercih eden sosyal normların baskısı ve cesaretinin yaşamak için mücadele eden bir sanatçı olması nedeniyle cesareti kırılmış hissetti. Tüm aileyi yoksul bırakan Kojima'nın babasının ölümü başka bir nedendi. G4'ün TV dizisi "Icons"'la ilgili bir röportajda, Kojima, üniversitede ekonomi okurken boş zamanlarında, özellikle Nintendo Famicom'da video oyunları oynarken bulduğunu açıkladı. Kojima, üniversitedeki dördüncü yılında, başlangıçta film yönetmeni olma hırsına sahip olmasına rağmen, video oyunu endüstrisine katılma niyetlerini ilan ederek akranlarını şaşırttı. Video oyunlarında kariyer yapmanın daha tatmin edici olacağını düşünüyordu. Arkadaşlarının ve akranlarının çoğunluğu, saygı duyulan veya finansal olarak güvenli olmayan yeni bir ortam olduğu için Kojima'yı video oyunlarına devam etmekten şiddetle vazgeçti. Bununla birlikte, annesi destekleyici oldu ve Kojima'ya rüyasını sürdürme güveni verdi. Seçiminin karşılığını daha sonra pozitif olarak görecekti. "Sanayi, terklerle doluydu, oyunların başka bir şans sunduğunu düşünen insanlar. Aynı durumda birçok insanla tanıştım; bir anlamda bununla bağlandık". Kojima, Shigeru Miyamoto'nun "Super Mario Bros." (1985) ve Yuji Horii'nin "The Portopia Serial Murder Case"'den(1983) bu kararı almasına ilham veren oyunlar olarak bahsetti. "Hydlide"'ın açık dünya oyun tasarımını bir etki olarak gösterdi. Edebi etkileri arasında Kōbō Abe, Ryu Murakami, Yukio Mishima, Kazuaki Takano, Project Itoh, Yasutaka Tsutsui, Seicho Matsumoto, Richard Levinson, William Link ve Paul Auster yer almaktadır. Kojima kişisel hayatını saklı tutar. En az bir erkek kardeşi vardır. Babası 13 yaşında ölmüştür ve annesi 2017'nin başında ölmüştür. Evli ve çocukları vardır. Palu Kalesi Palu Kalesi, Elazığ'ın Palu ilçesinde yer alan tarihî bir kaledir. Kaya üzerine inşa edilen kale, Urartular döneminden kalmadır. Urartu kralı Menuas tarafından yaptırılmıştır. Güney ve güneydoğu kesimleri Murat Nehri ile kuşatılmış olan kalenin kuzeyinin ve batısının sarp yapısı, kaleyi doğal savunmaya elverişli ve ele geçirilmesi zor bir kale konumuna getirmiştir. Kalede Urartu Dönemine ait yaklaşık 3 bin yıllık çivi yazısıyla yazılmış Urartu Yazıtı, Urartu Kaya Tünelleri, Urartu Kaya Mezarları, Urartu Kaya Merdivenleri, Urartu Tapınakları ve tapınma nişleri ile su sarnıçları bulunmaktadır. Ayrıca Artuklu, Selçuklu ve Osmanlı yapımı saray, askeri binalar, kale surları mevcuttur. Evliya Çelebi'nin "Seyahatnâme" eserinde kale için "Göğe baş uzatmış bir kale" diye bahsedilir. Kale üzerindeki surlar ve bazı yapılarda moloz taşlar kullanılmıştır. Nokta temaslı transistör Nokta temaslı transistör ilk transistör türlerinden biridir. Yapısında tek PN eklemi bulunmasından dolayı "Tek eklemli" olarak anılan bu transistörler tünel diyot ve gaz deşarj tüpleri gibi negatif direnç özelliği gösterirler. Transistör denmesine rağmen toplayıcısı yoktur. Bunun yerine, iki taban ayağı ve bir yayıcı ayağı vardır. Flaş devrelerinde, kondansatörlerde ve kontrol devrelerinde kullanılır. Yazılım synthesizer Yazılım synthesizer, softsynth ya da yazılım enstrümanı; genelde müzik yapmak için kullanılan dijital ses üreten bir bilgisayar programı ya da ses eklentisidir. Yazılım synthesizerlar genelde donanım synthesizerlardan daha ucuz ve portatiftir, ayrıca sıralayıcı gibi diğer müzik yazılımlarıyla etkileşimi daha kolaydır. Yazılım synthesizerlar eksiltici sentez (analog modelleme de dahil), FM sentezleme (bir benzeri faz distorsiyonu sentezi de dahil), fiziksel modelleme sentezi, ekleyici sentezleme (ve yeniden sentezleme) ve örnek temelli sentezleme gibi birtakım sentezleme yöntemlerini kullanır. Birçok popüler donanım synthesizerın üretimi durdurulup yazılım olarak emüle edilmiştir. "Minimoog", "Yamaha DX7", "Korg M1", "Prophet-5", "Roland Jupiter 8", "ARP 2600" gibi popüler synthesizerlar yazılım ortamında yeniden üretilmiştir. Bazı yazılım synthesizerlar ağır olarak ses örneği temellidir ve hafıza konusunda donanım synthesizerlardan daha işlevlidir. Ses örneği temelli synthesizerlar genelde ses örneği kütüphaneleriyle birlikte gelirler. Bunlardan bazıları piyano gibi gerçek dünyadaki enstrümanları taklit etmesi için özel olarak tasarlanmıştır. Çoğu ses örneği kütüphanesi ".wav", ".sf" ve ".sf2" gibi yaygın formatlarda mevcuttur. Ses üretimi gerçek zamanlı olmak zorunda değildir. Örneğin girdi bir MIDI dosyasıyken çıktı bir WAV veya MP3 dosyası olabilir. Yazılım synthesizerlar kullanmanın en büyük dezavantajlarından biri çalınan ile duyulan ses arasındaki gecikmedir. Bilgisayarın işlemcisi ne kadar gelişmiş olursa gecikme o kadar az olur. Bir yazılım synthesizer atandığı sıralayıcıda eklenti olarak çalışırken iki uygulama da işlemciyi meşgul eder. Çok işlemcili bilgisayarlar bu durumu tek işlemcili bilgisayarlardan daha iyi halleder. İşlemci aşırı yüklendiğinde tıkırtı benzeri ses bozulmaları canlı olarak veya playback esnasında duyulabilir. İşlemciye daha da çok yük binerse konak sıralayıcı veya bilgisayar kilitlenebilir veya çökebilir. Arabellek boyutunu artırmak bu durumda yardımcı olabilir fakat bunu yapmak gecikmeyi de artırır. Bağımsız yazılım synthesizerlar, bilgisayarda bir program olarak çalışır ve ek yazılıma ihtiyaç duymaz. Eklenti yazılım synthesizerlar ise DAW gibi çalınan müziği kaydeden konak uygulamalara ihtiyaç duyar. VST, AU ve LADSPA yaygın olan eklenti teknolojileridir. Naram Sin Steli Naram Sin Steli, MÖ 23. yüzyıla tarihlenen Akad Kralı Naram-Sin stelidir. Naram Sin dönemindeki sınırlarını belirten ve sanatsal özelliklerini yansıtan bir eserdir. Diyarbakır'da bulunan stel günümüzde İstanbul Eski Şark Eserleri Müzesi'nde yer almaktadır. TRT EBA TV TRT EBA TV, 10 Mart 2020 tarihinde Türkiye'de COVID-19 pandemisinde ilk vakaya rastlanması sonucunda, ilk ve orta düzeydeki okulların tatil edilmesiyle okula gelinmesine gerek kalmadan bir uzaktan eğitim platformu oluşturma amacıyla Türkiye Radyo ve Televizyon Kurumu ve Millî Eğitim Bakanlığı işbirliğiyle 19-20 Mart 2020 tarihinde TRT EBA TV İlkokul, TRT EBA TV Ortaokul ve TRT EBA TV Lise şeklinde 3 ayrı kanal olarak test yayınına başlayıp daha sonra 23 Mart 2020'de normal yayına başlayan kanallara verilen isimdir. Millî Eğitim Bakanlığı tarafından belirlenen yayın planına göre kanallar 23 Mart 2020'de test sürecini bitirip normal yayına başladı. Kanallara erişim; Türksat 4A uydusu, KabloTV, Digiturk, D-Smart, Vodafone TV, Turkcell TV+, tivibu platformlarının yanı sıra Türkiye Radyo ve Televizyon Kurumu'nun web sitesi üzerinden de sağlanabilmektedir. TRT EBA TV üzerinden yayımlanan konu anlatımları yirmişer dakika sürmekte ve aralarda onar dakikalık etkinlik kuşağı bulunmaktadır, ayrıca kanallar üzerinden yayımlanacak eğitimlerde ilk dersi Millî Eğitim Bakanı Ziya Selçuk vermiştir. 6 Nisan 2020 tarihinden sonra hafta içi hergün saat 20.00'da veliler için veli kuşağının ortaokul ve ilkokul kanallarından yayımlanacağı duyuruldu. 23 Mart 2020 tarihinde ortaokul kanalında dersin başlamasına 5 dakika kala çocuklara TRT Okul yapımı Adnan Menderes belgeseli izletildi. Belgeselde, Adnan Menderes’in idam sahneleri animasyon şeklinde gösterildi. Tepki toplayan sahne hakkında Milli Eğitim Bakanı Ziya Selçuk açıklama yaparak şunları söyledi: "Bir haftada üç yeni kanal kurup içeriklerini hazırlamak için ben ve ekibim büyük bir gayretle çalıştık. Dersleri merkez alarak yüzlerce çekimin tamamını kontrol ettik. Bu yoğun süreçte, üzülerek ifade ediyorum ki, görev dağılımında kendilerine güvenerek denetleme ihtiyacı duymadığım ekibin hazırladığı etkinlik saati görüntülerini ben de onaylamıyorum ve çocuklara uygun olmadığını düşünüyorum. Nasıl ki okullarımızdaki içeriklere hassasiyet gösteriyorsak, yayınlara da göstereceğiz. Hepimiz için yeni ve zorlu bir süreç. Bu konuda sizlerin de anlayışınızı rica ederim. Gözden kaçırdığım birkaç dakikalık bir görüntünün üzerine titrediğim sisteme verdiği zararı konuşuyor olmanın ne kadar rahatsız edici olduğunu anlatamam." Karaizel ili Karaizel ili Başkurdistan'ın 54 idari biriminden biridir. Yönetim merkezi Karaizeldır. İl adı Karaizel Nehirden geldi. Karaizel ismi Başkurtlardan alındı. Başkurtça “Ҡараиҙел” ("Karaizel") sözcüğü için “Siyah İdil” ifadesi kullanılır. İl 1932 yılda kuruldu. Bölge alanı — 3785 km² . 1 Ocak 2017 nüfus sayımına göre bölge nüfusu 25533 kişidir. 2010 Rusya nüfus sayımına göre etnik yapı: Tatarlar % 26.9, Başkurtlar % 47, Ruslar % 19.8. Tocilizumab Atlizumab olarak da bilinen ve Actemra adı altında pazarlanan Tocilizumab, çocuklarda ciddi bir artrit türü olan romatoid artrit (RA) ve sistemik juvenil idiyopatik artrit tedavisi için kullanılan immünosüpresif bir ilaçtır. İnterlökin-6 reseptörüne (IL-6R) karşı bir monoklonal antikordur. İnterlökin 6 (IL-6), bağışıklık yanıtında önemli bir yeri olan ve otoimmün hastalıklar, mültipl miyelom ve prostat kanseri gibi birçok hastalığın patogenezinde rol oynayan bir sitokindir. İlaç, Hoffmann-La Roche ve Chugai şirketleri tarafından geliştirilmiştir. 30 Ağustos 2017'de FDA, CAR-T tedavisinin bir yan etkisi olan sitokin salım sendromu için tocilizumab'ı onaylamıştır. Çin Ulusal Sağlık Komisyonu, koronavirüs (COVID-19) hastalarını tedavi etmek için yönergelerine tocilizumab kullanımını eklemiştir. 11 Mart 2020'de İtalyan doktor Paolo Ascierto, tocilizumabın İtalya'daki üç ciddi COVID-19 vakasında etkili olduğunu bildirmiştir. 14 Mart 2020'de Napoli'de tedavi gören altı hastanın üçü, İtalyan Farmakoloji Ajansı'nın 5 diğer hastanede ilacı test etmeye başlamısını teşvik etmiş iyileşme belirtileri göstermiştir. Roche ve DSÖ, ilacın ciddi COVID-19 vakalarında kullanımı için ayrı araştırmalar başlatmıştır. Tanır Yazıtı Tanır Yazıtı, Kahramanmaraş ilinin Afşin ilçesinin Tanır kasabasının Yukarı Boğaz mevkiinde bulunan, Hititlerden kalma, Luvice yazılmış doğal sebeplerle oldukça aşınmış bir kaya yazıtıdır. Düzlenmiş bir kaya yüzeyine yerden yaklaşık 2.70 metre yukarıya kazınmıştır. Orta bölümde Malatya şehrinin ismi okunabilmiştir. Sağdaki altı adet okunaklı olmayan hiyeroglif karakter bu şehrin hükümdarlarından birine ait olabilir. Kırık olan sol tarafta ise bu kişiye ait bir unvanın bulunduğu tahmin edilmektedir. Bu yazıt ilk olarak İstanbul Üniversitesi’nden Erkan Konyar tarafından 2009 yılında rapor edilmiştir. Izgın Steli Izgın Steli, Kahramanmaraş ilinin Elbistan ilçesinin Izgın beldesinde bulunan Luvice yazılmış stel formunda bir dikili yapıttır. 1882 yılında belde yakınlarındaki bir mezarlıkta mezartaşı olarak dikili bir şekilde bulunmuştur. Yaklaşık 2.45 metre yüksekliğindeki kireçtaşı stelin 4 yüzü de Luvi hiyeroglifi ile yazılmış bir yazıt ile kaplıdır. Yazıt, stelin "Taita" adında bir yerleşke kuran "Taras" adındaki Malatya hükümdarı tarafından dikildiğini belirterek ülkenin/yerleşkenin sınırlarının genişletildiğinden bahseder. MÖ 11-10. yy.’a tarihlenen stel İstanbul Arkeoloji Müzesi’ndedir. Sabauri Sabauri (Gürcüce: საბაური; "translit".: “sabauri”), tarihsel Klarceti bölgesindeki yerleşim yerlerinden biridir. Günümüzde Artvin ilinin Borçka ilçesinde yer alır. Bazı kaynaklarda Sabauri Karşıköy’ün, bazı kaynaklarda ise Karşıköy’ün bir mahallesi olan Yeşildere’nin eski adı olarak geçer. Gürcüce bir ad olan Sabauri, erkek adı olan Saba’yla (საბა) ilişkili olabilir. Nitekim bugün Gürcistan’da Sabauri adını taşıyan aile vardır. Sabauri adı “Sabagil” anlamına gelir ve bu köy de muhtemelen Saba adını taşıyan bir kişi adıyla ilişkili olabilir. Sabauri adı Türkçeye Sabaur ya da Sabavur olarak girmiştir. Nitekim Muvahhid Zeki, 1927’de yayımlanan "Artvin Vilayeti Hakkında Malumatı Umumiye" adlı Osmanlıca kitabında, o tarihte adı değişmiş olan köyün eski adını Sabaur (صباؤر) biçiminde yazmıştır. 19. yüzyılın son çeyreğinde bölgeye egemen olan Ruslar ise, köyün adını Gürcücesine uygun biçimde Sabauri (Сабаури) olarak kaydetmişlerdir. Rus idaresi sırasında bölgeyi gezen Gürcü araştırmacı Zakaria Çiçinadze de köyün adını Sabauri (საბაური) biçiminde yazmıştır. Osmanlıların Gürcülerden ele geçirmesinden yaklaşık üç yüz yıl sonra Sabauri’de kadın ve erkeğin birlikte sayıldığı ilk nüfus sayımı 1886 yılında Rus yönetimi tarafından yapıldı. Bu sayıma göre köyde 314 kişi yaşıyor ve nüfusun tamamı Gürcülerden oluşuyordu. Bu tarihte Sabauri aynı zamanda Gonio kazasına ("uçastok") bağlı bir nahiyeydi. Sabauri ve Kintshana köylerini kapsayan Sabauri nahiyesinde ise, tamamı Gürcülerden oluşa 428 kişi yaşıyordu. Daha sonraki bir tarihte bölgeyi gezen Gürcü tarihçi Zakaria Çiçinadze, 1893 yılında köyde 30 hanenin yaşadığını, 15 hanenin göç ettiğini yazar. Hane başına 5-6 kişi veri olarak alınırsa, 30 hanede yaklaşık 150-180 kişinin yaşadığı sonucuna varılabilir. Bu varsayımdan 1886 yılından sonra da köyden ciddi bir göçün gerçekleşmiş olduğu sonucuna varılabilir. Nitekim 1922 nüfus cetveline göre 22 hanede tamamı Müslüman Gürcü 119 kişinin yaşıyor olması da bu göçün gerçekliğini göstermektedir. 1926 nüfus sayımına göre köyün nüfusu 26 hanede yaşayan 156 kişiden oluşuyordu. Bu nüfusun 92’si erkek ve 64’ü kadındı. Bu son nüfus tespitlerinde hane başına ortalama 5,4-6 kişi düşmesi, ailelerin kalabalık olmadığını göstermektedir. Bir Gürcü yerleşimi olan Sabauri, tarihsel Tao-Klarceti’nin bir parçası olan Klarceti bölgesinde yer alır. Antik çağda Kolheti Krallığı sınırları içindeki köy, erken ve geç ortaçağda Gürcü krallıkları ve prenslikleri yönetiminde kaldı. 16. yüzyılın sonlarına da Osmanlılar tarafından ele geçirildi. Sabauri, uzun süre Osmanlı yönetiminde kaldıktan sonra, 1877-1878 Osmanlı-Rus Savaşı’nda Çarlık Rusyası’nın eline geçti. Bu savaştan yaklaşık sekiz yıl sonra 1886 yılında Rusların yaptığı nüfus sayımına göre köy, Batum oblastı sınırları içinde Batum sancağının ("okrug") Gonio kazasına ("uçastok") bağlıydı. Ancak Sabauri sadece köyün adı değil bir nahiyenin de adıydı. Gonio kazasına bağlı olan Sabauri nahiyesi, Sabauri ve Hintskana (Хинцкана) köylerini kapsıyordu. Sabauri, I. Dünya Savaşı’nın sonlarına doğru Rus ordusunun bölgeden çekilmesinin ardından, 1918-1921 arasında bağımsız olan Gürcistan sınırları içinde yer aldı. 1921’de Kızıl Ordu'nun Gürcistan'ı işgali sırasında Türk birlikleri Ardahan, Artvin ve Batum bölgelerini ele geçirdi, ama Batum'da tutunamadı. Ankara Hükümeti'nin 16 Mart 1921'de Sovyet Rusya'ya imzalanan Moskova Antlaşması’yla Sabaduri’nin de içinde yer aldığı Artvin ve Ardahan Türkiye’ye bırakıldı. Sabauri Türkiye’ye bırakıldıktan bir yıl sonra 1922 tarihinde Borçka kazasının Maradit nahiyesine bağlı bir köydü. 1926’da ise, Artvin kazasına bağlı bir nahiye olan Borçka sınırları içinde yer alıyordu. Sabauri’nin adı büyük bir olasılıkla 1925 yılında Yeşildere olarak değiştirilmiştir. Bununla birlikte Sabauri'nin Karşıköy’ün eski adı olduğunu belirten kaynaklar da vardır. Bununla birlikte, Dahiliye Vekaleti'nin 1933 yılında yayımladığı "Köylerimiz" adlı kitapta köyün adı Sabaur olarak geçmektedir. Sabauri daha sonraki bir tarihte Karşıköy'ün mahallesi halien gelmiştir. Bugün Karşıköy’ün sınırları içinde kalan Sabauri’de yapım tarihi bilinmeyen bir kilise bulunur. Tek nefli bir köy kilisesi olan Sabauri Kilisesi, bugün büyük ölçüde ayaktadır. Marino Quaresimin Marino Quaresimin (22 Kasım 1937, Vicenza, İtalya - 20 Mart 2020, Vicenza), İtalyan siyasetçi. Quaresimin 22 Kasım 1937'de Vicenza, İtalya'da doğdu. 1955-1988 yılları arasında Vicenza Belediye Başkanı olarak görev aldı. İtalya Halk Partisi ve daha sonra geçiş yaptığı İtalya Demokrasi Özgürlük Partisi'nde siyasi çalışmalar yaptı. 1999'dan 2008'e kadar Vicenza Şehir Meclisi'nde delege olarak hazır bulundu. Quaresimin, 20 Mart 2020'de COVID-19 nedeniyle Vicenza'da 82 yaşında öldü. Onur Erol Onur Erol (d. 26 Aralık 1939, Aydın), Türk plastik ve rekonstrüktif cerrahi uzmanı. Aydın Söke’de dünyaya gelen Onur Erol, orta ve lise eğitimini İstanbul Saint-Joseph Fransız Lisesi'nde tamamlamıştır. 1965 yılında Tıp fakültesini bitiren Onur Erol, aynı yıl Hacettepe Üniversitesi Genel Cerrahi İhtisasına başlamıştır. İhtisasının tamamlamasının ardından 1969 yılında Plastik Cerrahi ihtisasına başlayan Erol, 1971 yılında ‘’Plastik ve Rekonstrüktif Cerrahi’’ dalında uzman olmuştur. Hacettepe Üniversitesinde Plastik Cerrahi Doçentlik unvanını almaya 1974 yılında kazanan Onur Erol, ‘’Damarlı Deri Flep Üretimi’’ konusunda hazırlamış bulunduğu tezle katıldığı uluslararası yarışmada şeref ödülüne layık görülerek ‘’ Genç Bilim Adamı’’ ödülüne layık görülmüştür. Genç bilim adamı ödülünü Amerika’da alan Erol, 1976 yılında TÜBİTAK tarafından verilen 6 aylık bursla Amerika’ya gitmiştir. 3,5 yıl süreyle Amerika’da eğitimine devam eden Onur Erol, 1976-1980 yılları arasında Eastern Virginia School, Miami University School of Medicine, Baylor College of Medicine’de görev yapmıştır. Amerika’da ‘’Associated Professor’’ unvanını kazanan Onur Erol, Amerika’da görev yaptığı süre içerisinde 21 araştırma tamamlamış, iki kez NIH, bir kez Amerikan Kanser Derneğinden ‘’GRANT’’ kazanmıştır. Omental Sekonder Cerrahi Prefabrike Flep, Plastik Cerrahide konsept olmuş ve sayısız alıntı (citation) olarak kullanılmıştır. Prof.Dr. Onur Erol, 2016 yılında Burun estetiğinde Dünyanın en önemli derneklerinden olan The Rhinoplasty Sorit derneğinin başkanlığını yapmıştır. Dernek kurulduğu 1996 yılından beri 19 başkan değiştirmiş ve bu başkanların tümü Amerika’dan üye olan plastik cerrahlardan seçilmişti. 2015 yılında ilk defa Amerika dışında bir ülkeden Başkanlık görevine Prof. Dr. Onur Erol getirildi. Dünya literatürüne adını burun estetiğinde ‘’Türk lokumu’’ ismini verdiği teknikle yazdıran Prof. Dr. Onur Erol kıkırdak dokunun macun haline getirilerek kesi yapılmadan sert doku ihtiyacı olan alana enjekte edildiği yepyeni bir tekniğe imza atmıştır. 25 yılda 10 bin kişiye kendi bulduğu Turkish Delight adlı teknikle burun yapan Estetik ve plastik cerrahinin duayen ismi Prof.Dr. Onur Erol, geliştirdiği teknik sayesinde Plastik cerrahi literatürüne girmiş bulunmaktadır. Plastik ve Rekonstrüktif cerrahi uzmanı Prof. Dr. Onur Erol tarafından geliştirilerek gerçekleştirilen ‘’kıkırdak Enjektörü Dolgusu’’ yöntemi Amerikan PRS (Plastic Reconstructive Surgery) dergisinde sonuçlarıyla birlikte yayınlanarak dünya literatüründe yerini almış bulunmaktadır. 1989 yılında geliştirdiği yöntemle binlerce estetik girişimi başarıyla sonuçlandıran Prof. Dr. Onur Erol, Brezilya'nın Rio de Janerio kentinde düzenlenen estetik ve plastik cerrahi kongresinde 2 bin cerrahın huzurunda burun estetiği yöntemini canlı bir ameliyat yapmak suretiyle göstermiştir. 1981 yılı Sedat Simavi Vakfı, Sağlık Bilimleri Ödülünü Vücuttaki büyük doku kayıplarının tedavisine yönelik ileri sürdüğü cerrahi yöntem ile almıştır. AMERİKAN Plastik Cerrahi Derneği (ASPS) ve Plastik Cerrahi Eğitim Vakfı (PSEF) kurucusu Prof. Dr. Jacques W. Maliniac adına sunulan The Maliniac Lecture ödülü, 2007 yılında Prof. Dr. Onur Erol’a verilmiştir. Prof.Dr. Onur Erol "The Maliniac Lecture" ödülünü Türkiye’den alan ilk ve tek kişidir. Her yıl ABD dışındaki ülkelerde plastik cerrahi alanında üstün başarı ve saygınlık kazanmış tek bir doktora verilen Maliniac konuşmasını yapma onuru ve konuşma sonrası verilecek olan ‘’ The maliniac Lecturer’’ ödülüne ilk kez bir Türk Plastik cerrahı olan Prof. Dr. Onur Erol layık bulundu. Nicolas Alfonsi Nicolas Alfonsi (13 Nisan 1936, Cargèse, Korsika - 16 Mart 2020), Fransız siyasetçi ve hukukçu. Alfonsi 13 Nisan 1936'da Cargèse, Korsika'da doğdu. Corse-du-Sud bölgesini temsilen Fransa Senatosu'nda üye olarak yer aldı. Fransız Radikal Sol Partisi üyesi olarak siyaset yaptı. 1973-1978 ve 1981-1988 yıllarında üç dönem Fransa Ulusal Meclisi'nde milletvekili olarak yer aldı. 1981'den 1984'e kadar Fransa'yı temsilen Avrupa Parlamentosu üyesiydi. 2001-2014 yılları arasında senatördü. Alfonsi 16 Mart 2020'de COVID-19 nedeniyle 83 yaşında öldü. DÄ™bica Dębica Polonya'nın Alt Karpatya Voyvodalığında bulunan bir şehirdir. Şehrin nüfusu 2 Haziran 2009 tarihi itibarıyla 46,693'tür. Edwin Catmull Edwin Earl Catmull (d. 31 Mart 1945), Amerikalı bilgisayar bilimci. Pixar ve Walt Disney Animation Studios'ta müdürlük de yapmıştır. 3 boyutlu bilgisayar grafikleri konulu çalışmalarından ötürü 2019'da Turing Ödülü'ne değer görülmüştür. Druskininkai Druskininkai Litvanya'nın Alytus ilinde bulunan bir şehirdir. Şehrin nüfusu 2013 yılı itibarıyla 14,172'dir. Lorenzo Sanz Lorenzo Sanz Mancebo (9 Ağustos 1943, Madrid – 21 Mart 2020, Madrid), İspanyol iş adamı ve spor yöneticisi. Sanz 9 Ağustos 1943'te Madrid'de doğdu. 1995-2000 yılları arasında Real Madrid'in başkanlığını yaptı. 2006 yılında Malaga'yı satın aldı daha sonra 2010 yılında kulübü Katarlı bir yatırımcıya sattı. Oğlu Fernando Sanz Real Madrid'te ve Malaga'da futbol oynadı. Diğer oğlu Paco da aktif futbolu bıraktıktan sonra Granada'nın başkanlığını yapmıştır. Damadı da eski Real Madrid futbolcusu Míchel Salgado'dur. Sanz'ın 2019–20 koronavirüs pandemisi sırasında virüse yakalandığı tespit edildi. 21 Mart 2020'de ise doğum yeri Madrid'de hayatını kaybetti. Suzy Delair Suzy Delair (doğum adı: Suzanne Pierette Declair; 31 Aralık 1917 - 15 Mart 2020), Fransız aktris ve şarkıcı. 1950'li yıllarda seslendirdiği "C'est si bon" adlı parça ile bilinir. Delair 31 Aralık 1917'de Paris'te doğdu. Oyunculuk kariyerinde yer aldığı yapımlar arasında; "A Caprice of Pompadour", "Imperial Violets", "Let's Touch Wood", "Casanova", "Poliche", "The Crisis is Over", "Gold in the Street", "The Murderer Lives at Number 21", "Quai des Orfèvres", "Lady Paname", "Lost Souvenirs", "Atoll K", "Rocco and His Brothers", "Is Paris Burning?" ve "The Mad Adventures of Rabbi Jacob" vb. sayılabilir. Fransız Sineması'nın usta yönetmenleri; Henri-Georges Clouzot, Jean Dréville, Jean Grémillon, Marcel L'Herbier, Christian-Jaque, Marcel Carné, Luchino Visconti, René Clément, ve Gérard Oury gibi isimlerin yapımlarında yer aldı. Delair Aralık 2017'de 100. Yaş Gününü kutladı. 15 Mart 2020'de doğum yeri Paris'te 102 yaşında öldü. Max Erwin von Scheubner-Richter Ludwig Maximilian Erwin von Scheubner-Richter ( - 9 Kasım 1923) Alman siyasi aktivist ve Nazi Partisi'nin erken döneminde etkili bir üyesiydi. Scheubner-Richter Rusya'dan bir Baltık Almanı idi ve I. Dünya Savaşı sırasında Alman İmparatorluk Ordusu'nda görev yapmadan önce 1905 Rus Devrimi'ne karşı savaştı. Osmanlı İmparatorluğu'nda konsolos yardımcısıydı ve Ermeni Kırımına tanıklık ederek belgeler sundu. Scheubner-Richter, Aufbau Vereinigung'un lideri ve Savaşlar Arası dönemin başlangıcında Nasyonal Sosyalist hareketin önde gelen bir ideoloğuydu. Scheubner-Richter, Adolf Hitler'in yakın ortağı ve Nazi Partisi aktivisti olarak partiye finansman sağlayan bir aracıydı. Scheubner-Richter Kasım 1923'te Birahane darbesi sırasında öldürüldü ve Hitler'in yazdığı Mein Kampf adlı kitabın bir kısmı ona ithaf edildi. Scheubner-Richter, 1933'te Nazilerin Almanya'da iktidara gelmeleri üzerine "Blutzeuge" (kan tanığı şehidi) ve ulusal kahraman statüsüne yükseltildi. Ludwig Maximilian Erwin Richter, 21 Ocak 1884'te Alman bir müzisyenin oğlu ve Baltık Alman bir annenin oğlu olarak Rusya İmparatorluğu'nun Riga şehrinde doğdu. Richter, hayatının büyük bir bölümünü Livonya Guberniyası'nda yaşadı ve 1904-1906 yılları arasında Riga Politeknik Enstitüsü'nde kimya okudu. Richter, 1905 Rus Devrimi sırasında hükûmet yanlısı bir özel orduya katıldı ve korumakla görevlendirildiği bir fabrikanın sahibinin kızı olan "Mathilde von Scheubner" ile evlendi. Mathilde 19 yaşında kıdemli ve soylu bir kadındı. 1907 yılında devrimin sona ermesinden sonra, Richter Almanya'nın Münih kentine taşındı ve burada çalışmalarına devam etti ve Doktoringenieur oldu. 10 Ağustos 1914'te, I. Dünya Savaşı'nın başlamasından kısa bir süre sonra, Scheubner-Richter Alman İmparatorluk Ordusu'na gönüllü olarak katıldı ve Batı Cephesinde 7. Bavyera Chevauleger Alayı Straubing'e atandı. Bununla birlikte, Scheubner-Richter, amirlerinden biri Rusça bildiğini fark ettikten sonra Doğu cephesine gönderildi. Scheubner-Richter daha sonra Osmanlı Türkiyesi'nde Erzurum'un Alman konsolos yardımcısı olarak görev yaptı. Bu atama, Rusların Kafkasya'daki Rus petrol sahalarını sabote etme amaçlı gizli bir operasyon için bir kılıktı ve Rus savaş çabalarının durmasına neden olacağına inanılıyordu. Almanlar, Kars'taki Rus istihkâmlarına yönelik bir Osmanlı saldırısı sırasında sızmayı umuyordu, ancak Osmanlılar beklendiği kadar başarılı olamayınca operasyon iptal edildi. Rus direnişi Kafkasya'ya sızmayı imkânsız hale getirdi ve Scheubner-Richter savaşın geri kalanında Türkiye'de konsolos olarak çalışmaya devam etti. Scheubner-Richter bu görevi sürdürürken Ermeni Kırımı için belgeler topladı. O zamanlar, Ermenilerin sürgün edilmesine karşı en açık sözlü bireylerden biri olarak kabul edildi. Scheubner-Richter sürgünlerin "ırksal nefrete" dayandığına ve hiçbirinin böyle bir yolculuktan kurtulamayacağına inanıyordu. Scheubner-Richter sürgünlerin "imha" politikası olduğu sonucuna vardı. Savaştan sonra Scheubner-Richter, Kasım 1917'de Ekim Devrimi'nden sonra başlayan Rus İç Savaşı'nın ortasında Baltık'a döndü. Scheubner-Richter karşı-devrimci etkinliğe katıldı ve Baltık Devletleri'ndeki Freikorps'un bir uzantısı olan Baltık Freikorps'una katıldı. 1918'de Scheubner-Richter ve Alfred Rosenberg, geri dönen Alman Ordusu ile Rusya'dan Almanya'ya taşındı ve Beyaz Rus göçmenleri ve Alman Ulusal Sosyalistlerinden oluşan aşırı sağcı bir komplo kurumu olan Aufbau Vereinigung'un (İmar Organizasyonu) üyesi oldular. Aufbau Vereinigung, otoriter aşırı sağ bir rejim kurmak için Weimar Cumhuriyeti ve Sovyetler Birliği hükûmetlerini devirmeye çalıştı ve ona bağlı üyeleri Alman Dışişleri Bakanı Walther Rathenau'ya düzenlenen suikast da dahil olmak üzere bir dizi terör eylemi gerçekleştirdi. Scheubner-Richter liderliğindeki Aufbau Vereinigung, Adolf Hitler'in ve Scheubner-Richter ve Rosenberg'in önde gelen üyeleri olan Nasyonal Sosyalist Alman İşçi Partisi'nin (NSDAP veya Nazi Partisi) en önemli ve etkili kişileri olarak kabul edildi. Scheubner-Richter, Ekim 1920'de Hitler ile tanıştı ve kısa süre sonra dış politika danışmanı ve parti için diğer gelir kaynaklarını belirleyen bir finansör oldu. Scheubner-Richter resmen 1921'de NSDAP'a (Nazi Partisi) katıldı ve genellikle partinin en önemli patronlarından biri olarak görülüyordu. Scheubner-Richter, I. Dünya Savaşı'nın Scheubner-Richter resmen 1921'de NSDAP'a katıldı ve genellikle erken partinin en önemli patronlarından biri olarak görülüyor. Scheubner-Richter, I. Dünya Savaşı'nın ünlü generali Erich Ludendorff da dahil olmak üzere Almanya'daki muhafazakâr ve sağcı çevrelerle olan geniş temaslarından dolayı özellikle dikkat çekici biri idi. Scheubner-Richter, finansal ve politik bağlarını, sanayiciler, yüksek dini görevlileri, Prusya ve Wittelsbachs gibi aristokratlar ve zengin Rus göçmenler de dahil olmak üzere Alman seçkinlerinin desteğini kullandı. Scheubner-Richter, NSDAP'ın desteğiyle, Alman politikasını Sovyetler Birliği'ni ortadan kaldırma ve Çarlık rejimini Rusya'da yeniden kurmayı ümit eden Avrupa'daki sürgün edilmiş Rus monarşistlerine başvurdu. Bu çabalar NSDAP için önemli miktarda mali kaynak yarattı. Eylül 1923'ün sonunda Scheubner-Richter, Adolf Hitler'e uzun bir devrim planı sağlayarak mektubunda şunları yazdı: "Ulusal devrim, siyasi iktidarın ele geçirilmesinden önce gelmemelidir; devletin polis gücüne el konulması, ulusal devrim için "ve" devlet polis gücüne en azından dışa doğru yasal bir şekilde el koyma "vaadini oluşturmaktadır. Scheubner-Richter, Birahane darbesi'nin bir katılımcısıydı ve Münih'teki Feldherrnhalle'de iki bin NSDAP üyesi ile beraber yürüdü. 9 Kasım 1923'te Adolf Hitler'le kol kola yürüyen Scheubner-Richter ciğerlerinden vuruldu. Kendisi ve diğerleri darbe sırasında silahlı muhafızların üzerine doğru yürürken orada anında öldürüldüler. Scheubner-Richter'ın cesedi vurulduktan sonra yere düşerken Hitler'in sağ omzu çıktı. Scheubner-Richter Birahane darbesi sırasında ölen tek "birinci kademe" Nazi lideriydi ve Hitler, darbede ölen tüm parti üyeleri içinden Scheubner-Richter'in tek "yeri doldurulamaz kayıp" olduğunu iddia etmiştir. Hitler'in kitabının ilk bölümü olan Mein Kampf, Scheubner-Richter ve darbede ölen on beş adama