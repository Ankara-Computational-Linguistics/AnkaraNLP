mekanda ise yeniden tasarlanan koltuklar ve Grand Marquis ile paylaşan yeni bir gösterge tablosuna sahip oldu. Yeni tasarım, daha büyük kontroller ve düğmeler içeriyordu, radyo daha geniş ve yüksek bir konumdaydı. Gösterge kümesi ise önceki düzenini korurken 1995'in sonlarında, "tuğla" tipi direksiyon simidi yerini Taurus'ta da bulunan korna düğmesinin merkezde bulunan daha küçük bir direksiyon simidi ile değiştirildi. Önceki "AOD-E" şanzımanın yerini ise Lincoln Mark VIII'de tanıtılan daha ağır hizmet tipi "4R70W" şanzıman aldı. Aracın yeni tasarımı Chevrolet Caprice'ten daha hoş görüldü ve Caprice 1996 yılında piyasadan çıkınca bu pazar tamamen Ford'a kaldı. 1996'da gizli bir radyo anteni, arka cam buz çözücü ve renkli cam ile birlikte tek tuşlu bir giriş sistemi standart hale geldi. LX'de de otomatik klima kontrolü ve JBL ses sistemi kullanıma sunuldu. 1997'de yol tutuş tepkisi ve direksiyon kontrolünü iyileştirmek için birkaç güncelleme yapıldı. EN114 kod adlı ikinci nesil Crown Victoria, 26 Aralık 1997 tarihinde satışa sunuldu. Önceki nesil Crown Victoria, Chevrolet Caprice'in tartışmalı stilinden daha iyi eleştirel ve pazar kabulü görmesine rağmen, satışları Mercury Grand Marquis muadiline kıyasla zorlanmaktaydı. Bunun üzerine Ford, Crown Victoria'ya alıcılar arasında kabul görmek ve parçaların ortaklığını arttırmak için Taurus üzerinden Grand Marquis ile tasarım ortaklığını seçerek daha muhafazakâr bir dış tasarım uyguladı. Bunu yaparken, Crown Victoria, Mercury muadilinin çatısını kullanarak tüm kapı ve yan camları da paylaştı. Ön kısımda hem ızgara hem de farlar büyütülürken, arka kısımda gövde köşelerine büyük stop lambaları monte edildiğinden, önceki tam genişlikli tasarımın yerini alan arka şerit yeniden tasarlandı. Ford bu stile "... daha çağdaş, ancak belirgin bir şekilde klasik" adını verdi. Mercury muadilinin aksine, Crown Victoria neredeyse büyük ölçüde ızgara, pencere kaplaması ve bagaj kapağı ile sınırlı olan krom kaplamadan yoksundu. Bununla birlikte ikinci nesil Ford Crown Victoria, yine Mercury Grand Marquis ve Lincoln Town Car ile paylaşılan Ford Panther platformunu kullanmaya devam etti. Ancak, Crown Victoria ve Town Car'ın ayrı bir tasarıma sahip karoseri bulunmaktadır. Dış görünümün aksine, iç mekanda nispeten az değişiklik yapıldı. Grand Marquis ile hemen hemen aynı özelliklerle sunulan Crown Victoria, isteğe bağlı olarak ahşap döşeme ve oturma malzemeleri ile büyük ölçüde farklılaştı. ABD federal düzenlemelerine uymak için Crown Victoria, 2000'de LATCH çapaları ve "Belt Minder" adlı emniyet kemeri hatırlatma sesi gibi diğer güvenlik özelliklerinin yanı sıra bir acil durum bagaj açılma sistemi benimsedi. 2001'de çift hava yastıkları yeniden tasarlandı ve yerini çift aşamalı hava yastıkları aldı. Elektronik ayarlanabilen pedallar bir seçenek hâline geldi. 2002 model yılı için, standart zemin paspasları, geliştirilmiş kumaş döşeme ile birlikte ısıtmalı dış yan aynalar kullanıma sunuldu. LX donanımına sahip araçlar için bir bagaj depolama organizatörü bir seçenek hâline geldi. İkinci nesil Crown Victoria, yine önceki nesil 4.6 litrelik SOHC "Modular" V8 motoru kullanmaya devam etti. Motor gücü 200 bg'ye yükseltilirken çift egzoz konfigürasyonunda ise 215 bg üretmekteydi. 1999'da buji kabloları yerine fiş üstü bobin ateşleme sistemi kullanmaya başladı. Bu sistem daha önce 1996-1999 Ford Taurus SHO modellinin 3.4 litrelik V8 motoru beraberinde 1999 sonrasında üretilen Ford Mustang GT ve F-Serisi kamyonetlerde de kullanılmıştı. 2001'de motor gücü (Mustang GT'den) 220 bg'ye yükseltilirken çift egzozlu modelleri ise çift egzoz konfigürasyonunda 235 bg üretmekteydi. Yeni Crown Victoria'nın genel yol tutuşunu iyileştirmek için arka süspansiyonda birkaç değişiklik yapıldı. Orijinal üç bağlantılı helezonik yay konfigürasyonu, Watt bağlantısına sahip dört bağlantılı bir konfigürasyon ile değiştirildi. Bu aracın kullanımını daha geliştirdi, ancak yedekte çekme kapasitesini azalttı. Dört tekerlekli disk frenlerinin kullanılmaya devam edilmesi, genişletilmiş fren rotorları, tüm Crown Victoria modelleri için 16 inçlik tekerleklere geçiş yapılmasını gerektirdi. 1999'da ABS, Police Interceptor dışındaki tüm modellerde standart hale geldi. Crown Victoria, Ford Crown Victoria ve Ford Crown Victoria LX (sırasıyla P73 ve P74 belirtmesi) olmak üzere iki donanım seviyesinde pazarlandı. 1999'da Crown Victoria P71 ise bağımsız bir model olarak Crown Victoria Police Interceptor olarak adlandırıldı. 2000 yılında Ford, LX için bir "Special Edition" seçenek paketi sundu. Bu pakette adının yazdığı dış amblemi ile birlikte iç mekana iki tonlu deri döşemeli koltuklara sahipti. 2001 yılında, Spor Görünüm Paketi (Sport Appearance Package) olarak adlandırılan Mercury Grand Marquis LSE muadilini tanıttı. Standart Yol Tutuş ve Performans Paketi'nin yanı sıra Spor Görünüm Paketi, zemine monte edilen vites kolu, beş kollu alüminyum jantlar ve tek renkli dış kaplama ile beş yolcu koltuğu ile sunuldu. 2002'de Spor Görünüm Paketi, Yol Tutuş ve Performans Paketi ile birlikte Crown Victoria LX Sport olarak adlandırılırken arka havalı süspansiyon, 3.27: 1 arka aks oranı ve daha büyük bir arka denge çubuğu ile donatılmıştır. Mercury Marauder'in motor dışında performans yükseltmelerinin çoğunu paylaşan LX Sport, 2006'ya kadar üretildi. Crown Victoria, 2003 yılı için kapsamlı bir revizyondan geçti. Nisan 2002'de tanıtılan dış kısımda değişiklik görülmezken, neredeyse tüm şasi yeniden tasarlandı ve iç paneller, kapı kolları, merkezi kilit ile elektrikli cam kontrolleri yenilendi. Izgara değişiklikleri ise Police Interceptor ile sınırlı kaldı. İç mekan için küçük bir güncelleme, daha uzun baş destekleriyle ayırt edilen yeniden tasarlanan ön ve arka koltuklar ve kapı panelleri gördü. Sarı renkli dönüş sinyal lambaları, gövde rengi yan aynalar, ön koltuk harita torbaları,yakıt kapağı kilidi, otomatik el freni bırakma ve motor bölmesi lambası gibi özellikler ise kaldırıldı. Koltuğa monte edilmiş yan hava yastıkları da opsiyon hâline geldi. Alüminyum ön kontrol kollarının benimsenmesi ile bilya sistemi yerine yeni bir kremayer ve pinyon direksiyon sistemi kullanılmaya başlandı ve ön ve arka süspansiyonlarla beraber frenler de yeniden tasarlandı. Bu durumda arka süspansiyon polis kullanımı için daha da sağlamlaştırıldı ve arkada ikiz tüp şokları monotüp şoklar ile değiştirildi, bakım ve yol tutuşunu iyileştirmek için şoklar çerçeve raylarının dışına çıkarıldı. Süspansiyon yükseltmelerinin bir parçası olarak Panther platformu araçlar jantlar daha yüksek bir pozitif ofsete sahip oldu. Sessiz bir EBD fren yükselticisi eklenerek mekanik bir acil yardım sistemi geliştirildi. Yine aynı tarihte, motora bir de vuruntu sensörü yerleştirilmesiyle motor gücü egzoz konfigürasyonuna bağlı olarak 224 ve 239 bg'ye yükseltildi. Yeni 5.7 litre hacmindeki yağ tavanı önceki senelerden %20 daha büyüktü. Ayrıca alüminyum su geçitli yeni bir manifold ve elektronik bir yakıt sistemi kullanılmaya başlandı. Bu değişiklikler aracın kullanımını çok geliştirdi. 2004 yılında ilk Amerikan otomobillerinden biri olarak Crown Victoria'da bir opsiyon olarak lamine kapı camı benimsendi. Bu cam, ek güvenlik sağlamanın yanı sıra, UV ışığı ve iç mekandan gelen ısıyı filtrelebiliyordu. Başka bir revizyonda, üst konsol yeniden tasarlandı. Police Interceptor modeli de 250 bg'ye yükseltilerek, motor gücü son kez artırıldı ve gelişmiş "4R75W" şanzımana geçildi. 2005 yılında, elektronik "kablolu" gaz kelebeği kontrolünü benimsediği için motor küçük bir revizyondan geçti. "4R70W" şanzıman elektronik gaz kelebeği kontrollerini barındıracak şekilde tasarlanmış yeni "4R70E" şanzıman ile değiştirildi. Yeni bir kilitlenmeyen direksiyonla beraber aracın sağ arka kısmında direkt bir antene sahip oldu. Bu anten daha önceden olduğu gibi, yine arka camın içine yerleştirildi. Yine ilk kez bir seçenek olarak bir moonroof sundu ve diğer Ford araçlarıyla uyumlu olarak, 6 diskli CD değiştirici bir opsiyon hâline geldi. 2006'da Crown Victoria'nın gösterge paneli yenilendi ve Kuzey Amerika'da bir takometre ile donatılmış son Ford aracı olmanın yanı sıra dijital gösterge paneli seçeneğinin kaldırılmasının ardından dijital bir kilometre sayacı benimseyen son Ford aracı oldu. Police Interceptor modeli ise motor saati sayacına sahip oldu. Aynı zamanda Crown Victoria'nın çelik jantları 17 inçe çıkarıldı. 2007 yılında, Yol Tutuş ve Performans Paketi bağımsız bir seçenek hâline geldiğinden LX Sport'un çoğu özelliği geri döndü. Aynı yıl isteğe bağlı yan hava yastıkları, yan çarpışmalarda yolcuları daha iyi korumak için revizyona tabi tutuldu. 2007'nin Ocak ayında Ford, 5,424 adet Crown Victoria sattı ve bu rakam daha gelişmiş ve yeni Ford Five Hundred'dan daha yüksekti. Ford sadece 3,526 adet Five Hundred satabilmişti. Müşteriler arasında önden çekişli Five Hundred daha popüler olduğu halde, Crown Victoria taksicilerin ve polislerin favorisi olmaya devam etti. Crown Victoria'nın olan üstün sağlamlığı ile beraber performansı ve ucuz bakımı bu iki sektörde çok tutulmasını sağladı. Bu modelin aynı zamanda daha uzun dingil mesafeli olan modeli arka yolcular için 6 inç daha fazla ayak yeri sağlıyor. Bu model Amerika'da hem polis ve taksiciler tarafından alınabilmekteyken, Orta Doğu'da bu model tüm müşteriler tarafından alınabilmekteydi. Crown Victoria'nın kardeşi olan Grand Marquis'inde benzer bir modeli bulunur ve bu model GS-L olarak satılır. Grand Marquis Mercury'nin bu zamana kadar en başarılı modelidir ve 1975 yılından veri 3 milyonun üstünde Grand Marquis satmıştır. Ocak 2007'de Ford bir de 4,053 Grand Marquis sattı. Crown Victoria genelde yaşlıların kullandığı bir araba olarak karakterize ediliyor ama bu bir yanlış kavramadır, çünkü bu aracın bulunduğu kategoride araçlar genelde daha yaşlı insanlar tarafından satın alınıyor. Crown Victoria daha modern ve önden çekişli arabalardan daha sağlam bir yapıya sahiptir ve benzer SUV türü araçlar kadar iç mekâna sahiptir. Bu araç aynı zamanda bu tür araçlardan daha az yakıt tüketmektedir. 2006 yılında üretimin %95'ini oluşturan filo ve Police Interceptor satışlarının dışında Crown Victoria'nın satışları 3,000'e kadar geriledi (Ford GT'nin 1,100 adet satış rakamına kıyasla) ve Grand Marquis muadiline kıyasla 18'de 1 oranla geride kaldı. Ford, 2008'de Crown Victoria'nın Kuzey Amerika'daki sivil satışlarını sona erdirerek modeli web sitesinden sildi ve Ford Fleet aracılığıyla Police Interceptor ile taksi, filo ve uzun açıklı ticari modellerinin satışlarına devam edildi. Daha sonra, Ford Crown Victoria'nın sivillere satıldığı tek pazar Orta Doğu'ydu ve Crown Victoria burada Mercury Grand Marquis ile birlikte satıldı. 2009 yılında, Crown Victoria model hattı bir konsolidasyondan geçti ve Police Interceptor ile birlikte LX, Crown Victoria'nın standart dingil mesafesine sahip tek donanım seviyesi hâline geldi. Mercury ve Lincoln muadillerine uygun olarak, 17 inç jantlar standart hale geldi ve LX, LX Sport/Yol Tutuş ve Performans Paketi'nin 5 kollu alaşım jantlarını benimsedi. Üretimi kolaylaştırmak için, güç ayarlı pedallar ve yan hava yastıkları gibi çeşitli özellikler standartlaştırıldı. Federal yönetmeliklere uymak için gömme elektrikli cam anahtarları eklendi. 31 Ağustos 2011'den sonra tüm Crown Victoria'lar 2012 model olarak adlandırılmıştır. ABD'de 2007 yılında çıkarılan kanunla 2012 yılından itibaren üretilecek olan tüm binek araçlarda elektronik denge programının standart donanım olarak kullanılmasını zorunlu hale getirildi. Ancak 2012 model Crown Victoria'lar ABD ve Kanada'da satılmadığı için Ford bu özelliği eklememiştir. 15 Eylül 2011'de, son Crown Victoria üretim bandından inip Suudi Arabistan'a ihraç edildi. Ardından St. Thomas Fabrikası kapatıldı. 1998'den önce Crown Victoria'nın polis modeli Crown Victoria P71 olarak bilinirdi ama bu yıldan sonra bu model Crown Victoria Police Interceptor olarak satılmaya başladı ve amblemleri ona göre değiştirildi. Ama sivil polisler için tasarlanan model "Street Appearance Package" paketiyle donatılır ve bu model Police Interceptor yerine yalnızca Crown Victoria olarak işaretlenir. 1999-2000 modelleri standart krom çubuklu ızgaranın karartılmış bir versiyonuna sahipken, 2001 ve sonraki modeller siyah petekli ızgaraya sahiptir. Ek olarak bagaj kapağında siyah bir arka kaplama ile birlikte 1999 modellerde arka lambaların altında krom kaplama ve 2000 ve sonraki modellerde arka lambaların altında siyah kaplamaya sahipti. Bu model ağır hizmet için tasarlanmış olup yeni modelleri yakıt deposu güvenlik endişeleriyle başa çıkmak için ek güvenlik özelliklerine sahipti. Crown Victoria, arkadan çekişli ve sekiz silindirli motora sahip olduğu için özellikle polisler tarafından tutulurdu ve bu özellikleri özel polis sürüş tekniklerinin kullanılmasına izin vermekteydi. Aracın şasesinin karoserinden ayrı olması bu sedanı daha sağlam yapıyor ve kaza sonrası kolay bir şekilde tamir edilebiliyor. Polisler bazen arabalarını PIT manevraları için kullandığı zaman şasenin eğrilme durumda tamir kolayca yapılabiliyor. General Motors'un 1996 yılında Chevrolet Caprice modelini yapımdan çıkartıp yerine önden çekişli Impala modelini sattığı halde, 2000'lerde Amerikan polis pazarı Ford'un elindeydi. Ford, 2013 yılında Crown Victoria Police Interceptor'u Ford Taurus'un Police Interceptor Sedan ile Ford Explorer'in Police Interceptor Utility adlı geliştirilmiş ve ağır hizmet modelleri ile değiştirdi. Buna karşılık, Teksas eyaletine bağlı Austin gibi birçok polis departmanı, gelecekteki güvenilir polis aracı filosunu sürdürmelerine izin vermek için son Crown Victoria'ların yedek parçalarını satın almaktadır. 2002 yılında Ford, Crown Victoria'nın uzun dingil mesafeli versiyonunu tanıttı. Uzun dingil mesafeli Lincoln Town Car L'de olduğu gibi, Crown Victoria'nın uzun dingil mesafeli modeli, daha uzun bir gövde ve arka kapılara sahipti ve tüm ilave iç genişlik arka koltuğa eklendi. Bu modelin standart modelden 6 inç daha uzundu ve arkada oturanlar için daha rahat bir ortam sunmak üzere tasarlanmıştır. ABD ve Kanada'da yalnızca taksi ve özel şoförlük hizmetleri satılırken Orta Doğu'da bu model "Standard Uzun" tipi olarak herkese satılır. Bu modelin aynı zamanda Orta Doğu için Mercury Grand Marquis modeli bulunur ve GS-L olarak tanınır. Ek olarak 2002-2006 arasında ile kolluk güçleri için özel hizmet versiyonu sunuldu. 1999 yılı Kanada'da Crown Victoria'nın sivillere satışının son yılıydı ve 2000 yılından itibaren beri sadece Police Interceptor olarak polislere ve ticari modeliyle taksiciler ve diğer filo pazarlarında satılmaya başlandı. Sivil Crown Victoria modelleri sadece ticari araç olarak alınabilirken, sivil kişilere denk gelirse Ford'un yetkili satıcılarından yeni Crown Victoria alabilir ya da kullanılmış Police Interceptor veya ticari modeli açık artırma yöntemiyle satın alınabilir. Ford'un 1999'da Mercury markasını Kanada pazarından çekmesine karşın Grand Marquis modeli 2010 yılında yerini Ford Taurus'a bırakana kadar Ford bayilerinde satılmaya devam etti. Filolar için büyük ölçüde Police Interceptor'lardan oluşan Crown Victoria'nın satışları 2011 model yılı boyunca devam etti. Crown Victoria, Lincoln ve Mercury muadilleri ile birlikte Kuveyt ve Suudi Arabistan olmak üzere iki Körfez İşbirliği Konseyi ülkesine ihraç edildi. Büyük Amerikan arabaları her zaman Orta Doğu'nun bir parçası olmuştur ve Crown Victoria ve muadilleri bölgede diğer Alman ve İngiliz lüks araçlarına kıyasla alıcılar tarafından dayanıklılık, güvenilirlik ve kullanım kolaylığı ve düşük fiyatıyla oldukça popüler hâline geldi. 1996 yılında Chevrolet Caprice yapımdan çıktığından beri Crown Victoria ve kardeşi Grand Marquis alıcıların doğrudan seçimi hâline geldi. 2000 yılında General Motors bu pazarı kayıp ettiklerini anlayınca, Avustralya'da sattığı Holden Caprice modelini soldan direksiyonlu bir şekilde burada Chevrolet adıyla satmaya başladı. Avustralyalı Caprice iyi bir rekabet getirdiği halde Crown Victoria ve Grand Marquis kadar tutulmadı. Buna karşın 2000'li yıllarda diğer Amerikan üreticileri Chrysler 300 ve Dodge Charger'ın tanıtımı ile daha yeni araçlara geçtiğinden, Crown Victoria, Grand Marquis ve Lincoln Town Car hala popülerken, yaşlarından dolayı pazar payını kaybetmeye başladı. Orta Doğu ihracatına yönelik Panther platformu araçlar "GCC-Spec" olarak hitap edilir. Crown Victoria'nın, Standart (P72), Spor (P73), Uzun dingil mesafeli model (P70), LX ve LX Sport (P74) olmak üzere beş donanım seviyesi bulunmaktaydı. ABD ve Kanada'nın aksine, uzun dingil mesafeli Crown Victoria siviller tarafından da satın alınabilmekteydi. Seçenekler ve standart özellikler bölgede ülkeden ülkeye değiştiği halde, aşağıda tüm modellerin standart tasarımları bulunmaktadır: Şoför tarafı spot ışığı Standart ve Uzun dingil mesafeli modellerde bir seçenektir ve tek renkli boya (dış süslemeler dâhil) seçeneğe Sport, LX ve LX Sport tiplerinde bulunur. Tek renkli boya seçeneklerinde Dark Toreador Red (Koyu Kırmızı), Silver Birch (Gümüş Rengi), Tungsten (Tungsten Rengi) ve Black (Siyah) bulunur. Sport ve LX Sport modellerinde bir de Mercury Marauder'da bulunan bagaj kapağa hava deflektörüyle gelir. ABD'de bulunan "Handling and Performance Package" paketi Orta Doğu için biraz değiştirilmiştir. Paketin adı "Export Handling Package" olarak değiştirilmiştir ve çift egzoz bu paketle gelmez çünkü bu özellik tüm modellerde standarttır. Arka aks rasyosu ABD'deki 3.27 yerine 2.73 yapılmıştır. Bu paket'le gelen araçlar aynı zamanda tek renkli boya seçeneğine sahiptir. Bu paket Sport ve LX Sport modellerinde standart bir özelliktir ve sadece LX tipinde seçenektir. Standart ve Uzun dingil mesafeli modellerde bu paket seçilemez. Orta Doğu'da Crown Victoria 5 yıl ya da 100,000 km garantiye sahipti. Kuveyt'te Crown Victoria'nın sadece Standart ve Uzun dingil mesafeli modelleri bulunur ve Grand Marquis'in satışları daha fazladır. Crown Victoria'nın diğer modelleri 1999 yılından sonra ithal edilmemiştir. Bu Ford yetkili satıcılarının Grand Marquis modeline daha çok dikkat vermesinden kaynaklanır. Model hattını rekabetçi tutmak için Ford araçlarının GCC ithalatçısı, 2008 model yılında Crown Victoria için "Special Edition" adlı bir özel döşeme paketi tasarladı. GCC-Spec Standart modellerine özel olan kozmetik paketi, aşağıdakiler de dahil olmak üzere çeşitli kozmetik özelliklere sahiptir: "Special Edition" paketindeki diğer her şey Standart donanım modeliyle aynıdır. Herhangi bir satış literatüründe listelenmemiş, Suudi Arabistan'da farklı renk seçenekleri ile mevcuttu. Pazar büyüklüğü nedeniyle Kuveyt'te, "Special Edition" yalnızca siyah renkte mevcuttu ve fiyatı yaklaşık 6.000 dinar idi. Ticari: Standart: LX Sport, Handling and Performance Package seçenekli ve Orta Doğu: Police Interceptor: Model yılına göre ABD'deki satışlar; Ford Crown Victoria, Amerikan sinemasında, özellikle polis arabası veya taksi rolünde çok yaygındır. Deinotherium Deinotherium (Korkunç yaratık) Proboscidea (hortumlular) takımına ait olan Orta Miyosen ile Çibanyen devirleri arasında Afrika, Asya ve Avrupa'da yaşayan memeli cinsi. Deinotherium dünya üzerinde yaşayan en büyük memeli cinslerinden biridir. Farklı türleri bulunan bu cins, deinotheriinae ailesinin en büyük üyelerini bulundurur. D. giganteum'un omuz yüksekliği 4 metreyi bulurken; ağırlığı 13.4 ton olarak hesap edilmektedir. Afrikalı tür olan D. bozasi ise 3.6 metre omuz yüksekliğine ve 9 ton ağırlığa ulaşabilmekteydi. Büyük gövdeleri ve sütun gibi güçlü bacakları diğer hortumlularla paylaştığı ortak özellikleriydi. Modern fillerden çok daha büyük bir vücut yapısına sahipti. Kafatası nedeniyle diğer hortumlulardan keskin olarak ayrılıyordu, zira daha uzun boyunlu, daha kısa hortumlu ve büyük kafataslı olan bu cinsin müdafaa dişleriyse alt çenelerinde aşağı kıvrımlı şekildedir. modern fillere göre daha ilkel bir kafatasları olduğu düşünülmektedir. Ayrıca Girit'te çok sayıda Deinotherium fosili bulunduğu için özellikle kafatasına bakarak Antik Yunan insanlarının bu fosilleri efsanevi devlere ait kalıntılar sandığı düşünülmektedir. Deinotherium eski dünya'ya yayılmış türlere sahipti. Girit'te özellikle çok fazla Deinotherium türü bulunmuştur ve Fassoulas'a göre bu alandaki türlerin Türkiye ana karasından Girit adası'na geldiği tahmin edilmektedir. Yine Fassoulas'a göre Kuzey ve Doğu Avrupa'da yapılan araştırmalar sonucuna göre bu canlılar ormanlık alanlarda yaşıyor ve müdafaa dişlerini çalı ve dalları tutmak ve seçerek bitkileri, yemişleri yemek için kullanıyorlardı. Bunun yanında müdafaa dişlerini toprağı kazmak, ağaçları soymak ve hatta çapa olarak kullandığı bile söylenmiştir. 19. yy'da birçok bilim insanı bu canlıların suda yaşadığını iddia etmişti. Özellikle William Buckland bu hayvanların sucul yaşama sahip olduğunu söylemişti, dişlerini ise su yüzeyinde hareketsiz kalmak için su kıyısına batırmakta kullandığını ileri sürmüştür. Ayrıca Buckland'ın filler ve tapirler arasında bir evrimsel halka olarak Deinotherium'u düşündüğü de bilinmektedir. Yine Deinotherium keşfedildiği zaman filler ve deniz inekleri arasındaki akrabalık ilişkisi biliniyordu, sucul yaşam hipotezlerine kaynaklık eden durum aslında Deinotherium'un bu iki canlı arasındaki bir ara geçiş formu olduğuydu. https://www.app.pan.pl/home.html Arsuz Karaağaçspor Arsuz Karaağaçspor, 2009 yılında İskenderun'un amatör takımlarından Kartalspor'un adının Yeni İskenderunspor olarak değişmesiyle kurulmuştur. 2011 yılında takımın adı yeniden değiştirilerek şimdiki halini almıştır. Amatör Lig'e düşen ve daha sonra da kapanan İskenderunspor'un yerini almak için, 2009 yılında İskenderun'un amatör takımlarından Kartalspor'un adı Sedat Uysal başkanlığında Yeni İskenderunspor olarak değişmiş ve İskenderunspor'un renklerini almıştır. 2009-2010 sezonunun sonunda play-offlarda final oynayan Yeni İskenderunspor Kozan Belediyespor'u 2-1 yenerek 3. Lig'e yükselmiştir. 2010-2011 sezonunda 3. Lig 2. Grupta mücadele eden takım sezonu 10. sırada tamamladı. 2011-2012 sezonunun başında, taraftarlarının isteğiyle takımın ismi İskenderunspor 1967 olarak değiştirilmiştir. Takım sezon ortasında 3. kez ismini Arsuz Karaağaçspor olarak değiştirmiştir. Sezonu 3. Lig 2. Grupta 11. sırada tamamlamıştır. 2012-2013 sezonunda 3. Lig 2. Grupta mücadele eden takım sezonu 17. sırada tamamlayarak Bölgesel Amatör Lige düştü. 2013-2014 sezonunda Bölgesel Amatör Lig maçlarına çıkmayıp hükmen mağlup sayılarak Amatör Lige düşmüştür. 2015-2016 sezonunda Hatay Süper Amatör Ligde Şampiyon olarak Bölgesel Amatör Lige yükseldi. 3 sezon BAL'da mücadele ettikten sonra 2018-2019 sezon sonunda Reyhanlı Belediyespor ile oynadığı Play Out maçını kaybederek Hatay Süper Amatöre düştü. 2010-2013 2013-2014, 2016-2019 2009-2010, 2014-2016, 2019- Kanlıca, Kozaklı Kanlıca, Nevşehir ili Kozaklı ilçesine bağlı bir köydür. 1972 yılında belediye olmuştur. Belediye teşkilatı 6360 Sayılı Kanun uyarında 2014 yılında kaldırılmıştır. İlçeye 8 km, il merkezine 100 km uzaklıktadır. Kayseri-Ankara Demiryolu üzerindedir. Demiryolu ile Kayseri'ye 90 km, Ankara'ya 254 km'dir. Delice ırmağının bir kolu olan Karasu çayı geçmektedir. ekonomisi ağırlıklı olarak tarım ürünlerine dayanır. Arpa, buğday, çavdar, mercimek, nohut, ayçiçeği ve Türkiye'nin tarımsal literatüre girmiş olan en iyi yonca yetiştiriciliği burada yapılmaktadır. Hayvancılık ileri düzeydedir. Bölgenin hububat alım ve satım üssüdür. 4 adet tüzel'e, 2 adet kamu kuruluşuna ait toplam 6 kantar mevcuttur. Toprak Mahsülleri Ofisi, Şeker Fabrikaları alım ve sevk kantarı, Devlet Demir Yolları İstasyonu, Tarım Kredi Kooperatifi, Jandarma Karakol Komutanlığı, Sağlık Ocağı, Çiftçi Mallarını Koruma Başkanlığı, 12 Derslikli ilköğretim Okulu, P.T.T. İşletmesi belde halkına hizmet vermektedir. Uydu görüntüsü için tıklayın. 1400–1500 yıllarında Anadolu içerisinden değişik nedenlerle göç eden ve küçükbaş hayvancılıkla uğraşan Büyük Hasanlar, Avşar uşağı ve Karabekirler üç komşu aşiret olarak Gültepe mahallesine yerleşmişlerdir. Büyük Hasanlar aşiretinin ilk yerleşim yeri Kanlıca arazileri içerisinde yer alan ve yerel adı ile kayalı boğaz denilen mevkide kurulan çadırlardır. Daha sonra kasaba içerisindeki Gültepe mahallesinde yerleşik düzene geçmişlerdir. Daha sonraki yıllarda Türkmen aşiretinden aileler gelerek kasabaya yerleşmişlerdir. Bunların başında Oguzların üçoklar kolundan yıva türklerinden Haliloğulları ,Hacı İbrahim ve aşireti Akkoyunlular (Ağca öğünlü), Hamza uşağı (Kadılar ya da Kadıuşağı da denmektedir, sülalenin adını Kadıların Hamza adıyla bilinen kişiden aldığı bilinir), Neslihanoğulları, Kabukçuğular, Kocaoğulları gelerek beldenin ilk yerleşik insanlarının onayı ile köyde yerlerini almışlardır. Kanlıca adının verilmesinde değişik rivayetler vardır. Bunlardan en yaygını şöyledir: Köye Büyük Hasanlardan sonra gelen ve kökleri Nizam-ı Cedid askerlerinden olan ve aslen İstanbul,Kanlıca’dan gelen İstanbul uşağı denilen, abbaskahyaların bu adı verdikleri söylenmektedir. Kasabaya en son gelen Kabukçuğular, kasabanın 1 km güneyindeki Kızıl savak mevkisine çadır kurmuşlardır. Yörenin ilk sakinleri değişik hediyelerle bu yeni komşularını ağırlamaya gitmişler ve onlara gereken yardım ve kolaylığı göstererek onların da yerleşmelerini sağlamışlardır. Kabukçuğular Adana’nın Feke, Kozan, Bozüyük tarafından gelmişlerdir. Gerek Kanlıca'ya gerekse çevre köylere yerleşenler Adana ve Maraş yöresinden gelmiş Türkmen ve Yörük aşiretleridirler. Kanlıca, Osmanlının son zamanlarında Cumhuriyetle birlikte bölge köy ve kasabaların eğitim merkezi durumunda idi. Osmanlı zamanında medrese eğitimi verilen köyde Cumhuriyetle birlikte 1930 yılında geçici olarak bir binada 3 sınıflı ilkokul olarak eğitime başlanmış. 1970–71 öğretim yılında ortaokul faaliyete geçmiştir. 1989–1990 eğitim-öğretim yılından bu yana ilköğretim okulu olarak öğretime devam etmektedir. Ayrıca Nevşehir bölgesinde sıkça rastlanan yeraltı yerleşimi olan mağaralarda köy de mevcuttur. O Şarkılar O Şarkılar... Hakkı Yalçın Şarkıları Hakkı Yalçın'a ait 900 şarkıdan özel olarak seçilen bazı şarkılardan oluşan özel bir derleme albümdür. Her şarkı farklı bir sanatçı (Gökhan Özen, Emrah, Hakan Peker, Işın Karaca, Seda Sayan, İzel ,Petek Dinçöz vs.)tarafından seslendirilmiştir. Hakkı Yalçın, müzikal ve gazetecilik hayatının en verimli günlerini geçirirken en sevilen 13 şarkısının yer aldığı derleme albümü hazırlamıştır. Albümde Sen Gittin mi Ben Ölürüm'e klip çekilmiştir. Müzik Direktörü: Metin Özülkü Düzenlemeler: Metin Özülkü & Genco Arı (#11 düzenlemesi Ahmet Özden) Stüdyo: Düet Müzik Mastering: Serdar Ağırlı Kemanlar: Gündem Yaylı Grubu Ney: Eyüp Hamiş Gitar: Erdem SÃ¶kmen Klarnet: Bülent Altınbaş Kanun: Aytaç Doğan Buzuki: Metin Özülkü Ud: Sinan Ã–zen Solo Keman: Ferda Anıl Yarkın Ritm Saz: Cengiz Ercümer Vokal: Metin Özülkü, Sibel Sezal Grafik: Levent Göçtü BaskÄ±: Onur Ofset Aydoğan, Gölköy Aydoğan, Ordu ilinin Gölköy ilçesine bağlı bir mahalledir. Aydoğan Beldesi; Aydoğan Köyünün tamamı ile Bayıraları Köyünün Kacıklı mahallesinin iştirakı ile 1994 yılında belediye oldu. Aydoğan Köyü'nün kuruluşu ve tarihi hakkında herhangi bir bilgi yoktur. Daha önce Valvay karyesi olarak bilinen Aydoğan Köyü'nün ne zaman kurulduğu bilinmemektedir. Ancak kuruluşunun 500 yıldan eski olduğu bilinmektedir. Aydoğan; Ordu ili Gölköy ilçesine bağlıdır. Ordu iline 76 km, Gölköy ilçesine 13 km, Aybastı ilçesine 24 km uzaklıktadır. Nüfusu 3800 olup, Göç alan bir beldedir. Göçler İzmit Alikahya beldesine ve Ordu merkezden alınmaktadır. Sorunlar: Beldenin yerleşim alanının yarısı heyelan bölgesinde olup; halkı mağdur etmektedir. Aydoğan Beldesi; Ordu ilini 2014 yılında büyükşehir belediyesi olmasıyla birlikte 2014 Mart ayında yapılan yerel seçimlerden sonra belediyelikten düşmüş olup, Gölköy ilçesine bağlı bir mahalle haline gelmiştir. İlce halkının %80'i okuryazardır. Okuryazar olmayan %20 ise yaşlı insanlardır. 40 yaşın altında okuryazar olmayan yoktur. Beldede her bölümden fakülte mezunu mevcut olup lise ve dengi okul mezunları ağırlıktadır. Beldede bir adet ilköğretim okulu vardır ve 1001 öğrencisi mevcuttur. Eğitimde erkek-kız ayrımı yoktur. Karahasan, Gölköy Karahasan, Ordu ili, Gölköy ilçesinin beldesidir. Ordu'ya uzaklığı 80 km, Gölköy İlçe Merkezine uzaklığı ise 20 km'dir. Volga Volga ya da İdil (Rusça: Волга, Tatarca: İdel, Ətil, Çuvaşça: Atăl) Avrupa'nın en uzun nehridir. Rusça Volga adı Fince kökenli "valkea" beyaz demektir, Baltık dillerinde Valgõ denir. Anlamı ak sular, beyaz nehir. Uzunluğu yaklaşık 3500 km olan Volga, Moskova ile Sankt-Peterburg arasındaki Valday tepelerinden doğar. Deniz seviyesinden 28 metre aşağıda olan Hazar Denizi'ne dökülür. Valday tepelerinde bulunan birçok göl ve bataklıklardan gelen kaynak kollarının birleşmesiyle meydana gelen Volga, Rjev'den itibaren ulaşıma elverişli bir halde akar. Moskova Kanalı'yla birleştiği yerden sonra genişliği 230 metre'yi bulur. Bundan sonra nehirde düzenli bir ulaşım sağlanır. Volga'nın Yatağı üzerinde beş adet baraj bulunur. Bu barajlardan Volgograd Baraj Gölü'ndeki santral, dünyanın belli başlı hidroelektrik tesislerinden biridir. Bundan sonra Don Nehri'ne 72 kilometre yaklaşır ve iki nehir arasında açılan bir kanal vasıtasıyla Azak ve Hazar denizleri arasında ulaşım sağlanır. Hazar Denizi'ne 50 km kala 200'den fazla kola ayrılarak Volga Deltası meydana gelir. Bu deltanın genişliği 100 km'den fazladır. Volga Havzası, 1.360.000 km²'lik bir alanı kaplar. Aynı zamanda Rusya'nın nüfusunun büyük bölümü bu havzada yaşar. Bölge ulaşıma elverişlidir. Volga, kışın üç ayında donar. Bu zaman zarfında da nehirden karayolu olarak faydalanılır. Volga'nın kıyılarında Rusya'nın önemli limanları ve ticaret merkezleri yer almaktadır. Bunlardan en önemlileri Nijniy Novgorod, Kalinin, Kazan, Kuybişev ve Volgograd (Eski adıyla Stalingrad)'dır. Orta Çağ'dan beri bir ticaret yolu olan Volga, bugün hala önemli bir ulaşım yoludur. Avrupa Hun İmparatoru Attila'nın ismi İdil'den gelmektedir (Attila = Ətilli, İdilli). Ãœs Üs veya kuvvet, bir sayıyı kendisi ile çarpan bir matematik işlemidir. Negatif sayıların üstleri alınırken, üs parantez üstünde ise hem sayıyı hem işareti etkilemez, işareti sayıyı etkiler. Çözüm: (5).(2).3 = 5.2.3 = 5.2.2.3 = 10.4.3 = 10.12 = 120.000 - 6 basamaklıdır. Glorificus Glorificus, bilinen diğer adlarıyla Glory, Canavar, Nefret ve İsim konulamayan cadı. Bu karakter Buffy the Vampire Slayer televizyon dizisinde var olmuştur. Clare Kramer 'oynadığı Glory karakteri Buffy'nin 5. sezon en büyük düşmanıdır. Glory cehennem boyutlarıdan birinde tanrıdır. Kendi boyutunu iki tanrı ile birlikte yönetmektedir, fakat Glory diğer iki tanrı arasında en güçlü ve zalim olanıdır. Zamanla Glory bütün boyuta tek başına hükmetmeye başlar diğer tanrılar ondan korktukları için onu dünyada Ben isimli bir doktorun bedenine hapsederler. Glory çok kısa sürede Ben'in bedenini kontrol etmeye başladı. Ben Glory olduğunda kadına dönüşüyor, Glory insan bedeninde birçok tanrı gücünden mahrum kalsa da doğaüstü bir fizikssel güce sahiptir. Ayrıca değişim esnasında yakınında bulunanlar bir tür Amnezi büyüsü yüzünden bunu hatırlamıyor Spike Glory'nin Ben olduğunu anlayan ilk kişi çünkü büyü insan olmayanlarda işe yaramıyor. Öte yandan ne Glory Ben'in hafızasına girebilir ne de Ben Glory'nin bildiklerini hatırlayabilir. Glory Sunnydale'e kendisini boyutuna döndürecek olan Anahtar'ı aramak için gelmişti. Glory'nin bir diğer özelliği de insan beyninin enerjisiyle beslenmesidir, bunu insan bedenine hapsolmanın kendi zihninde yarattığı karmaşadan kurtulmak için yapmak zorundadır. Beynini emdiği insanlar akıl sağlığını kaybeder. Keza Glory Sunnydale'e geldikten sonra kasabada akıl hastası sayısı hızla artış göstermiştir. Aynı işlemi Willow'un sevgilisi Tara ya da yapmıştır. Glory kısa sürede Anahtarın Dawn Summers olduğunu anlar ve onu kaçırır. Anahtarı doğru zamanda ve doğru yerde kullanılması gerekiyordu. Bu ayin Dawn'ın kanıyla başlayacak ve kan akışı durduğunda (ki bu Dawn'ın ömesi demek) bitecekti. Aksi takdirde Glory sonsuza kadar dünyada kalacaktı. Bunu bilen Buffy bütün gücüyle Glory'e saldırır. 5.Sezonun final bölümünde Glory başaramaz ve yorgun düşer Ben'e dönüştüğü sırada Giles tarafından öldürülür. İdil Tatarları İdil Tatarları ya da Volga Tatarları; günümüzde Rusya’ya bağlı özerk Tataristan Cumhuriyeti’nde ve Volga Nehri boyunca yerleşmiş olan Kazan veya İdil Tatarları'na verilen genel addır. Volga Nehri boyunca yerleştikleri için bu adı almışlardır. Tatarca konuşurlar. İdil Tatarlarının ataları, İdil-Kama Bulgarları ile 13. yüzyılda Orta Asya’dan bölgeye gelen Kıpçak Kuma Türkleri’dir. 922 yılından beri müslümandırlar. İdil Bulgarları İdil Bulgarları 7-10. yüzyılları arasında ortaya çıkan bir Türk topluluğu. Büyük Bulgarya Hanlığı'nın Hazarlar tarafından dağıtılıp, Ön bulgarlar halkının bölünmesinden sonra meydana gelmiştir, ve 13. yüzyıla kadar toplu halde kalmış olan bir halk olmuşlardır. Ön bulgarların güneybatıya göç eden Tuna Bulgarları bölümü 9. yüzyılda hristiyanlığı, İdil Bulgarları ise 8. yüzyılda İslam'ı kabul etmişlerdir. İslamiyeti devlet dini olarak kabul eden ilk Türk devletidir. İdil Bulgarlarının kuzeyde kurdukları hanlık, bölgede önemli ticari güce sahip olmuştur. Sonradan bu devletin kültürel mirası, Cengiz Hanın Altın Ordu'suna akmış ve en sonunda Kazan-Tatarları tarafından sürdürülmüşdür. Kazan tatarları 19. yüzyıla kadar kendilerine hala ""Tatarlar"" değıl ""Bolgarlar"" denilmesine önem vermişlerdir. Çuvaşlarda kendilerini İdil Bulgarlarının torunları olarak görürler. Günümüzün milliyetçi Çuvaşları, hala ülkelerinin adına ""Çuvaş Cumhuriyeti"" yerine ""Bolgar Cumhuriyeti"" adı verilmesi gerektiğini vurgularlar. Kubrat Han'ın kurduğu ilk Büyük Bulgarya Hanlığı'nın 640 yılında Hazarlar tarafından mağlup edilmesi sonucu Ön Bulgarlar iki büyük kola ayrılıp Karadeniz'in kuzeyindeki eski memleketlerini terk etmişlerdir. Kubrat'in oğlu Asparuh ile güneybatıya göç eden kol Balkanlar'da kurdukları Birinci Bulgar Devleti günümüz Bulgaristan'ının temeli olurken, Kotrak Han ile kuzeye göç edenler Volga Nehri'ne bitişik bir hanlık kurarak İdil Bulgarlarını oluşturmuşlardır. Ön Bulgarların, Kubrat'ın diğer bir oğlu olan Batbayan'ın yanında kalan bölümü, Hazarların kontrolü altında yaşamayı kabul etmişlerdir. Bu yüzden Hazar Kağanlığı'nda kalanlara ""Kara Bulgar"" ve İdil Bulgarlarına ""Ak Bulgar"" da denilir. Büyük Bulgarya Hanlığı'nın parçalanması üzerine, İtil bölgesine göçen Bulgar kabileleri, ilk zamanlar Hazarlarla dost geçindiler. Beş yüzyıllık tarihi ile sağlam siyasi ve askeri teşkilata sahip oldukları anlaşılmaktadır. Yerleştikleri toprakların verimli olması, ticareti iyi bilmeleri bu devlete güç kattı. Devletin başkenti olan “Bulgar” şehri, 11. ve 12. yüzyılda Avrupa'nın en önemli ticaret şehirlerinden biriydi. Bulgar tüccarlar Hazar ülkesinde, Müslüman tüccarlarla karşılaşmaları, İtil Bulgarlarının 10. yüzyılda İslam dinini benimsemelerinde etkili olmuştur. Bulgar Hakanı Almuş; 920 yılında halife El-Muktedir’den ülkesine din adamları ile mescit inşası için mimarlar göndermesini istedi. İtil Bulgarları, İslamiyeti kabul etmeye başladılar. Almış Han İslam dinini benimsedikten sonra "Cäğfär bine Ğabdulla" (جعفر ابن عبدالله, "Ja'afar ibn Abdullah") ismini almıştır. İdil Bulgarları'nın bağımsız bir devlet kurmaları, Rus Çarı I. Svyatoslav 966 yılında Peçenekleri mağlup edip Hazar Kağanlığı'nı da dağıtmasına kadar beklemiştir. İdil Bulgarları 922 yılında, Alamuş Han'ın (Almuş, Almas, Almış) hükümdarlığı sırasında İslam'a geçmişlerdir. Alamuş Han, bir kale yapımı içim Bağdat'taki El Muktedir halifesinden yardım istemiş, ve halife, kale mimarları ile birlikte din adamları da gönderip, İslam'a geçişini kale yapımı yardımı için şart kılmıştır. Böylece İdil Bulgarları, daha Karahanlılardan bile önce toplu halde İslama geçerek, İslam'a topluca geçen Türk halkı olmuşlardır. İdil Bulgarlarının Müslüman olmasından dolayı, daha güneyde bulunan İslami halklarla iletişimleri ve alışverişleri artmış, ve böylece arap ülkelerinden Ruslara giden lüks malların ticaretini kontrol etmeye başlamışlardır. İdil Bulgarları başarılı bir tarımcılık geliştirip, Bolgar, Bilar (2. başkentleri), Suar (Suvar), Kaşan, Çükätav ("Juketav"), Aşlı ("Oshel"), Tuxcın ("Tukçın"), İbrahim ("Bryakhimov") ve Tavile gibi birçok kentler kurmuşlardır. Ayrıca birçok cami ve kervansaray inşa etmişlerdir. 10. yüzyıla kadar hala, en azından yaz aylarında tahta evleri terk edip çadırlarda oturmuş oldukları bilinir. İdil Bulgarları için en mühim komşuları, Hazar hanlığının 966 yılında yıkılmasından sonra Ruslar ve Peçenekler olmuşlardır. 11. yüzyılın ortalarında İdil Nehrinin güneyinde yaşamış olan Peçeneklerin yerini Kıpçaklar (ya da Kumanlar) almıştır. 1006 yılında İdil Bulgarları, ticari amaçlardan dolayı ilk kez Ruslarla diplomatik bağlantılar kurmuşlardır. İbrahim Han döneminde (1006-1025) bu bağlantılar Horasan'a kadar uzanmıştır. 12. yüzyılda ama Rus prensleri Bulgar tüccarlarının yolunu kestirip onları soydurdukları ve hatta onlara işkence ettirdikleri için, Ruslar ile aralarında ciddi sorunlar yaşanmıştır. 1117 yılında Prens Yuri Dolgoruki (hükümdarlık süresi: 1125-1157) ve Kıpçak Han'ı Ayepa arasında bir birleşme anlaşması gerçekleşmiştir. Bulgarlar ama Ayepa Han'ı ve diğer Prensleri zehirleyerek bu anlaşmayı dağıtmayı başarmışlardır. Andrei Bogoljubski (hük. 1157-1174) hükümdarlık zamanında İdil Bulgarlarına saldırmış ve devletlerini tekrar tehdit etmiştir. Ruslara karşı sürdürülen bu savaşların birisi Gadbulla Çelbir Han (hük. 1178-1225) zamanında gerçekleşmiş ve bundan kısa süre sonra Moğollar Kalka'yı yağmalamalarından dönüşlerinde İdil Bulgarları ülkesini basmışlardır. Moğolların gücü artması devam sürdükçe İdil Bulgarları devletinin sonu kaçınılmaz olmaya başlamıştır. 1236 yılının sonbaharında Batu Han gelmiştir; Volga Nehri'nin civarında Ruslara karşı saldırmak için toplanan dev ordusu Bulgar kentini talan etmiştir. Böylece büyük bir katliam ile İdil Bulgarları hanlığının sonu gelmiştir. Hayatta kalan İdil Bulgarları Moğol ordusuna katılmaya zorunlu tutulmuşlardır. Cengiz Han'ın Altın Ordu döneminde İdil Bulgarları toprakları ve inşa ettikleri kentler Cengiz Han'ın aristokratları için bir merkez haline gelmiş ve 14. yüzyıla kadar bu önemini korumuştur. 1237 yılında Moğol hükümdarı Batuhan tarafından ortadan kaldırdılar. Yüksek medeniyete sahip olan Kazan Bulgarları, Moğolların ve Altınordu Devleti'nin Türkleşmesine neden oldu. 1399 yılında Rus istilasına uğrayan Bulgar Devleti, Altınordu Devleti yıkılınca 1437 yılından itibaren “Kazan Hanlığı” bünyesinde varlıklarına devam ettiler. Volga (İdil) Nehri boylarında kurulan İdil Bulgar Hanlığı 965 yılına dek Hazar Devleti'ne tâbi olmuş, anılan tarihten 1237'ye kadar bağımsız kalmıştır. Hanlar 922 yılında resmen Müslüman oldular. 1237'den itibaren Altınordu Devleti'ni metbû olarak tanıyan İdil Bulgar Hanları döneminde devlet iyice küçüldü ve 15. yüzyılın hemen başında tamamen Altınordu Devleti'ne ilhak olundu. Tespit edilebilen hanları sırasıyla şu şekildedir: Kırşehir Ahi Stadyumu Ahi Stadyumu, Kırşehir'de bulunan 7.500 seyirci kapasitesine sahip stadyum. Yapımı 1969 yılında tamamlanan stadyum Kırşehir Belediyespor'un iç saha maçlarına ev sahipliği yapmaktadır. Stadyum, iki adet kapalı tribün ve kale arkası tribünü ile 6 kulvarlı atletizm pistine sahiptir. Işıklandırma sistemi bulunmayan stadyum doğal çim zemine sahiptir. Bulanık, Çay Bulanık Afyonkarahisar ilinin Çay ilçesine bağlı bir köydür. Brotherhood of Man Brotherhood of Man 1969 yılında kurulan Britanyalı müzik grubudur. "Save Your Kisses For Me" isimli parçaları ile 1976 Eurovision Şarkı Yarışması'nda birinciliği elde etmişlerdir. Grup elemanları Martin Lee , Lee Sheridan , Sandra Stevens ve Nicky Stevens'dır. Aynı zamanda, "United We Stand" isimli şarkıları ile de kendilerinden söz ettirmişlerdir. Diri Dahdar Diri Dahdar (Gün Ola Harman Ola) Türkçe sözleri Ali Kocatepe'ye, düzenlemesi Osman İşmen'e ait şarkı. "Mes Stis Polis To Hamam" adlı şarkının müziğine söz yazılmıştır. Önce Gökben sonra Ziynet Sali tarafından seslendirildi. Karahüyük, Akşehir Karahüyük Beldesi, Konya ilinin Akşehir ilçesine bağlı bir yerleşim yeridir. Belde özellikle yaş meyve olarak; vişne, kirazıyla ve sebze olarak da salatalığıyla çok ünlüdür. Kasabanın yüzölçümü 147 km²’dir. Denizden yüksekliği 1050 m’dir. Konya Akşehir yolu üzerinde Akşehir'den Konya ya giderken 7 km de yol üstünde bulunmaktadır. Konya-Akşehir Karayolunun kasabayı kestiği yerde kasabanın küçük camisi ve mezarlık bulunmaktadır. Yolun karşısında ise kasaba sebze hali vardır. Kasabanın başka önemli bir özelliği sınırları içinde iki adet fabrika bulunmasıdır. Bunlar Aksantaş süt fabrikası ve Akalsan alüminyum fabrikasıdır. Kasabanın doğusunda çay, kuzeyinde Akşehir-Konya demiryolu ve güneyinde Akşehir-Konya karayolu bulunmaktadır. Çevre Kasabaları ya da sınırlarının dokunduğu beldeler sırayla Gürnes (Altuntaş), Apsarı (Yazla), Melles, Kürtköyü, Eğrigöz (Doğrugöz), Bozlağan, Gedil’dir. Akşehir’in 6 kilometre güneyindeki Karahüyük ilçenin merkez bucağına bağlı (695) nüfuzlu bir köyüdür. Doğusundan demir yolu geçer. Köy siyahımtırak bir yığma tepenin — yerli bir ifade ile — bir yügün üstüne kurulduğu için böyle adlandırılmıştır. Kara; kaidelerde ve eski Türklerde kutlu bir Tenk olduğu için dedelerimiz höyüğü belki de geleneğe uyarak böyle vasıflandırmışlardır, Konya’nın güneyinde de bu Höyüğe benzeyen bir tepe — Karahüyük ilk insanların düşmandan kolayca korunma ve savunma şartlarına uygun bir yere yapılmıştır. Höyüğün (Karnak) (455) denilen dolgun göbeği gelecekteki arkeoluğlar ve tarihçiler için birçok kıymetli yadigârlara gebedir. İshaklı’dan başlayarak Karahüyük’te biten ve Sultandağ ile Akşehir Gölü arasına sıkışan dar kısım orta Anadolu’nun en mühim kapılarından birisidir. Küçük Asya’nın en büyük yollarından birisi buradan geçer. Orta Anadolu’da tutunmak isteyenler daima bu geçidi ellerinde bulundurmuşlardı. İshaklı, Yasayan, Nadir, Akşehir ve Karahüyük müstahkem mevkileri orta Anadolu’nun kilitleridir. Bu beş köy ve kasaba eskiden beri kalelerle tahkim edilmişti. Çok eskiden Karahüyüğün etrafını bir sur sarıyordu. Surun doğuya ve Batıya açılan iki kapısı vardı. İstanbul’un Davut Paşa ve Siyavüş Paşa kasırları. Konya’nın Rube horozlu su ne ise Akşehir’in Karahüyük de bütün tarih boyunca öyle olmuştur. Burası Akşehir’in bir çeşit karşılama ve uğurlama yeridir. Eski Akşehirliler kıymetli misafirlerini. Hükümdarları, büyük komutanları burada karşılarlar ve burada uğurlarlardı. Karahüyüğün Konya Selçukluları zamanında da büyük önemi vardı. İbni Bibi bu köyü «Karayüg» şeklinde yazar. İkinci Gıyaseddin Keyhüsrev Moğol Hanı ile bir barış antlaşması yapacağı zaman kendisine İsfahanlı Naib Sahib Şemseddin’in başkanlığında bir heyet göndermişti. Amasya kadısı Fahreddin ile tercüman Mecdiddin Mehmet de bu heyete dahildiler. İbn Bîbî bunların muvaffakiyetle döndüklerini anlatırken aynen şunları söyler: Araplar Akşehir’i, beyaz çiçek açmış elma ve erik ağaçlarının görüntüsünden dolayı "Belde-i Beyza" (Beyaz Şehir) olarak anmışlardır. Ancak sonra Anadolu’ya yayılan Türkler, Kutalmışoğlu Süleyman Şah komutasında kenti almışlardır. Haçlı Seferleri, Selçuklu taht kavgaları, Moğol istilası sıralarında sürekli savaşlar yaşayan Akşehir (Akşar) büyük yıkımlar yaşamak zorunda kalmıştır. 1381 yılında Padişah Murat Hüdavendigâr'a satılarak Osmanlı egemenliğine girerse de Y. Bayezit’in Timur’a yenilmesi ile Moğolların, Fetret döneminden sonra Karamanoğulları’nın eline geçer. Nihayet Fatih Sultan Mehmet 1467 yılında Akşehir’i fethederek Osmanlı topraklarına katar. 19. yüzyıl sonlarında Akşehir’de Kaymakamlık yapan Bereketzade İsmail Hakkı’nın hatıralarında verdiği bilgilere göre; Akşehir’in çevre kasabalarıyla birlikte 100.000'den fazla nüfusu vardır. Türkler, Yörükler, Kürtler, Ermeniler, Rumlar vb. diğer milliyetlerden insanların bir arada yaşadığı sosyal ve ekonomik bakımdan canlı, bir merkezî yerleşme birimidir. Mevlana'nın kızı'nın türbesi bu kasabada bulunur. Türk Kurtuluş Savaşı'nın dönüm noktası Sakarya Meydan Muharebesi’nden sonra, 18 Kasım 1921 tarihinden itibaren Garp (Batı) Cephesi karargahı Akşehir'e yerleşir. Kumandan İsmet (İnönü) Paşa TBMM’den ve Başkomutan Mustafa Kemal (Atatürk) Paşa’dan aldığı emirlerle "Büyük Taarruz"un hazırlıklarını 9 ay boyunca Akşehir'de yapar. Akşehir, bir anlamda sinesinde Büyük Taarruz'u doğuma hazırlar. M. Kemal Paşa’nın da katılımıyla son hazırlıklar tamamlanır ve 24 Ağustos 1922 tarihinde, Batı Cephesi Karargahı ve bağlı kuvvetler Büyük Taarruz için Akşehir’den Afyon’a doğru hareket ederler. Akşehirli ünlü yazar Tarık Buğra, Küçük Ağa romanında işte o günlerin Akşehir’ini anlatmıştır. 24 Ağustos her yıl Akşehir Onur Günü olarak coşkuyla kutlanır. Bu ilçede bulunan Nasreddin Hocanın maya çaldığı Akşehir Gölü Türkiye'nin 5. büyük gölüdür (353 km²) ve 2006 yılında göl tamamen kurumuştur. Kasabanın diğer adı olan 'Tepeköy' adının verilmesini sağlayan tepenin kuzey cephesine, kasabada yaşamış ve burada vefat etmiş olan devrin evliya ve velileri defnedilmiştir. Özellikle Kasabada yapılan yağmur dualarından önce burası ziyaret edilerek dua edilir. Mezarlıkta 12 tane eski yazıyla yazılmış mezar bulunmaktadır. Sosyalist Parti (TÃ¼rkiye, 1988) Sosyalist Parti, Şubat 1988 tarihinde Ferit İlsever tarafından kurulan Türk siyasî partisi. Şubat 1988'de kuruldu. İlk genel başkanı Ferit İlsever'di. Partinin amblemi elinde güneş tutan emekçi, partinin marşı da 1 Mayıs Marşı'ydı. 1989'da yapılan ilk kongresinde İlsever yeniden başkan seçildiyse de, Ekim 1991'deki genel seçimlerden önce yerini Doğu Perinçek'e bıraktı. 1991 genel seçimlerinde 108.000 oy aldı. Sosyalist Parti, 10 Temmuz 1992'de Anayasa Mahkemesi tarafından kapatıldı. Dil Cemiyetleri 17. yüzyılda Alman dili Böhme gibi mistiklerin eserleriyle dil hazinesi bakımından gelişmiştir.Bu dönemlerde kurulan Dil Cemiyetlerinin (Sprachgesellschaften) amacı da Almanca'yı yabancı tesirinden kurtarmak ve arılaştırmaktı.Almanya'daki dil kurumlarının bir örneği de Fransa'da Richelieu'nun 1635'te kurduğu Academie Française'dir.Prens Ludwig von Anhalt-Köthen,Floransa'daki "Accademia Della Crusca" (1602) adlı dil akademisini destekleyip, 1617'de de Almanya'da İtalyan örneğine göre yapılandırılmış olan "Fruchtbringende Gesellschaft" adlı dil kurumunu açmıştır."Palmenorden" adlı başka bir dil kurumunun da açılmasının amacı yalnızca Almanca'nın "Alamode Wesen" yani Fransız tesirinden kurtulması değil,sınıf ve mezhep farkı gütmeyen bir kültür faaliyetinin gerçekleşmesini sağlamaktı.Üyelerinden de kültür seviyesini bakımlı bir dille yükseltmek istiyordu.Bu kurumun faaliyetleri arasında yabancı dillerden yapılan tercümeler,poetik çalışmaları,yani dile hizmet verebilecek eserler vardı.Bunun yanı sıra Zesen, 1642'de Hamburg'da "Deutschgesinnte Genossenschaft" 'ı, Löwenhalt, 1633'de Strassburg'da "Aufrichtige Tannengesellschaft" 'ı, Harsdörffer ise 1644'te Nürnberg'de "Pegnitzschhæfer" 'ı kurmuştur."Heidelberger Dichterkreis", "Königsberger Kreis", "Elbschwanenorden" Sprachgesellschaft'lar arasındadır. Barok döneminin diğer önemli karekteristiği de poetikle ilgili çalışmalardır. Edebiyat sanatının tekniğini saptayıp bunları da bir ders kitabı şeklinde hizmete sunan bazı poetikçiler ve eserleri ise; Harsdörffer'in 1647'daki "Poetischer Trichter", Zesen'in 1641'deki "Hochdeutscher Helikon", Büchner'in 1636'daki "Verskunst", Schottel'in 1641'deki "Teutsche Sprachkunst" eseridir ve tesiri 18. yüzyıla kadar gelmiş olan Martin Opitz ve eseri 1624'teki "Buch von der deutschen Poeterei" 'dır. Diocletianus Gaius Aurelius Valerius Diocletianus (d. 245–ö. 312) 20 Kasım 284 ile 1 Mayıs 305 tarihleri arasında görev yapmış Roma imparatorudur. Diocletianus tarihçiler tarafında Üçüncü Yüzyıl Krizi (235-284) olarak bilinen döneme son vermiştir. Otokratik bir hükûmet kurmuştur. Roma İmparatorluğu'nun Dominate, Tetrarşi ya da "Roma İmparatorluğu'nun sonraki dönemi" olarak bilinen (Augustus tarafından oluşturulan Principate sistemine karşılık) ikinci dönemi için zemini hazırlamıştır. Diocletianus'un reformları devlet yapısını temelden değiştirmiş ve imparatorluğun ekonomik ve askerî açıdan dengeye oturmasını sağlamış, bu sayede imparatorluk bir yüzyıl daha bütünlüğünü korumuştur. Alt tabakadan bir İlliryalı (Solin yakınlarındaki Dioklea) olarak dünyaya gelen Diokles ordu kademelerinde yükseldi. Aşağı Tuna'nın savunmasından sorumlu olarak Moesia kumandanlığı yaptığı biliniyor. 282'de yukarı Tuna'daki lejyonlar Carus'u imparator ilan ettiğinde Diokles de yeni imparatorun güvenini kazanmaya başladı. 283'te konsül oldu ve imparatorluk muhafızlarının süvari bölümünün kumandanlığına getirildi. Roma İmparatorluğu'nun yükselen yıldızı Carus'un oğlu Numerian'ın kayın pederi Flavius Aper'di.283 yılında Carus Batı'yı en büyük oğlu Carinus'a emanet ederek Numerian, Aper ve Diokles ile birlikte Doğu'ya Sasani İmparatorluğu üzerine yürüdü. Carus Sasanilerin başkentini talan etti ve büyük bir zafer kazandı. Ancak anlatılana göre yıldırım çarpması sonucu Temmuz veya Ağustos ayında öldü. Böylece arkasında yeni Augustus olarak Numerian'ı ve imparatorluk topraklarına geri götürülmesi gereken bir ordu bırakmış oldu. Aper Numerian'ın hasta olduğunu iddia etti, bu yüzden de imparator kapalı bir arabada seyahate başladı. Askerler gelen kokudan şüphelenerek arabayı açtıklarında Numerian'ın ölmüş olduğunu fark ettiler. Fırsattan yararlanan Diokles, Aper'i Numerian'ı öldürmekle suçladı ve askerlerin önününde bizzat kendisi öldürdü. Hemen akabinde askerler Diokles'i imparator seçtiler. Ancak Batı'da bir başka meşru imparator daha vardı: Carus'un büyük oğlu Carinus. Carinus ve Diocletianus Belgrad yakınlarında Margus Muharebesi'nde karşılaştılar. Diokles Carinus'u öldürdü ve Diocletianus adıyla Roma İmparatorluğu'nun tek yöneticisi oldu. Kaynaklar muharebe sırasında yaşanalar konusunda çelişmektedir. Aurelius Victor'un anlattığına göre Carinus savaşı kazanmak üzereydi ancak karısının baştan çıkarttığı subaylarından biri kendisini arkadan vurmuştu. Eutropius ise ordusunun Carinus'u yüzüstü bıraktığını anlatmaktadır. Diocletianus alışılmadık bir merhamet göstererek Carinus'un "Praetorian prefect"i ve konsülü Aurelius Aristobulus'u öldürmedi ve görevinde bıraktı. Daha sonra Aristobulus'u Afrika konsülü yaptı ve "Urban prefect" mertebesine getirdi. 285'in Aralık'ında Diocletianus subaylarından Maximian'ı Sezar yaptı. 286'da Maximian Augustus konumuna yükseltildi. 235 ve 284 yılları arasında 20-25 imparator, yaklaşık olarak her iki, üç yılda bir yeni bir imparator başagelmişti. İkisi haricinde bunların hepsi ya suikaste kurban gitmişti ya da savaşta öldürülmüştü. Başlangıçta 284 ile 298 yılları arasında Diocletianus da selefleriyle aynı kaderi paylaşacakmış gibi gözüküyordu. İmparatorluğun bir ucundan öbür ucuna uzun savaşlarda yer alıyor, geniş sınırları muhafaza etmeye çalışıyor ve iç isyanları bastırmakla uğraşıyordu. Ancak 298 yılına gelindiğinde Tuna ve Ren üzerindeki Germen istilacıları defetmiş, Suriye ve Filistin'deki Sasani saldırılarını durdurmuş ve siyasi düşmanlarını yenilgiye uğratmıştı. Roma İmaparatorluğu'nu neredeyse yıkılmanın eşiğine getiren elli yıldan uzun süren iç dengesizliklerin ardından Diocletianus konumunu güvenli hale getirerek kayda değer bir başarı sağlamıştı. Diocletianus Roma'nın mevcut devlet yapısının sürdürülemez olduğunu düşünüyordu. Önceki nesillerde yaşanan kargaşaları engellemek ve imparatorluğun devamını sağlamak için bir dizi reform başlattı. Bu reformların arasında daha kolay yönetilir hale getirmek için imparatorluğun bölünmesi, imparator seçimi için yeni bir sistem, otokratik bir yönetim ve cumhuriyetçiliğin kalan tüm izlerinin temizlenmesi ve enflasyonla mücadeleyi amaçlayan ekonomik reformlar vardı. İmaparatorun konumu başlangıçta anayasal bir hükümdar olarak dikkatlice maskelenmiş bir diktatörlük mevkiiydi. Meşruiyetini büyük ölçüde karmaşık bir cumhuriyetçi unvan ve uygulamalar düzeninden alan imparator "Princep" haline geldiğinde ("eşitlerin birincisi", yani "Principate") gücünün büyük bölümünü lejyonlar ve imparatorluk muhafızlarına kumandanlık etmesinden alıyordu. Bu durum tüm imparatorluk unvanları içinde en önemlisi ve imparator kelimesinin kökeni olan "imperator" (En yüksek kumandan) unvanıyla yansıtılmıştır. Bu düzenlemeler imparatorluğun ilk iki yüzyılında işlemişti. Ancak Septimius Severus döneminden itibaren yöneticiler cumhuriyetçi kuralları giderek zayıflatmaya ya da hepten yoksaymaya ve anayasal hükümdardan ziyade daha fazla diktatör gibi hüküm sürmeye başladılar. Bu süreç makamın temellerinin ve meşruiyetinin altını kazmaya başladı. Diocletianus makamın daha itibar sahibi ve daha dengeli hale gelmesi için askerî güçten daha fazlasına dayanması gerektiğini farketmişti. Bu yüzden imaparatorluk meşruiyeti için dine dayalı bir temel oluşturmaya çalıştı. Buna göre kendisi yarı ilahi bir hükümdar ve yüksek konumda bir rahip olacaktı. Eski cumhuriyet unvanı "Pontifex Maximus" yeni bir önem kazanmaya başlayacaktı. Diocletianus kendine "Dominus et deus" ("Efendi ve Tanrı" yani "Dominate") şeklinde yeni bir unvan seçti. Ayrıca kendisi Jovius, Maiximian da Herculius unvanını aldı. Böylece kendilerini Jüpiter ve Herkül ilişkilendirmişlerdi. Diokletian gerçekten bir tahtta oturuyordu. Halk içinde gözükmezdi ve şayet huzuruna çıkılacaksa ziyaretçi yere uzanmak ve kesinlikle imparatora bakmamak zorundaydı. Ancak belki cüppesinin eteğini öpebilirdi. Bu şekilde Diokletian mesafeli, gizemli, teokratik ve otokratik bir makam yaratmıştı. Edward Gibbon'ın bir analizine göre Diocletianus bu törenleri kibirinden ötürü yaratmamıştı. İmparatora yönelik bu tip azamet Augustus'un döneminden beri vardı. Ancak Augustus bunu gizlerken Diocletianus bunu açıkça teşhir ediyordu. Diocletianus başa geçtikten sonraki ilk dokuz yılın ardından imparatorluğun tek bir imparator tarafından yönetilemeyecek kadar büyük olduğu sonucuna varmıştı. Ren civarındaki barbar istilaları, Mısır'daki sorunlar ve imparatorluğun iç sorunlarıyla aynı anda başa çıkmak mümkün değildi. Getirdiği radikal çözüm haritanın tam ortasından, Roma'nın biraz doğusunda yukarıdan aşağıya düz bir çizgi çekip doğu ve batı olmak üzere imparatorluğu ikiye bölmekti. Bu bölünme kısa vadede kalıcı olmadıysa da 395'ten sonra gerçekleşecek daimi bölünmeye emsal teşkil etmişti. Roma sisteminde imparatorlarının neye göre başa gelecekleri hiçbir zaman çözülememişti. Net bir kural yoktu ve bu da genellikle iç savaşlara neden oluyordu. İlk imparatorlar evlat edinme yöntemini benimsemişlerdi. Buna göre bir oğul ve vâris evlat ediniyorlardı. Ordu evlat edinme yöntemini beğenmiyor ve imparatorun oğlunun vâris olarak kabul edildiği biyolojik veraseti tercih ediyordu. Senato yeni bir imparator seçme hakkı olduğuna inanıyordu. Dolayısıyla genellikle en azından üç vâris bulunuyordu. Bu sorunu çözmek ve Doğu ve Batı olmak üzere bölünen imparatorlukta kimin imparator olacağı sorusunu yanıtlamak için Diocletianus Tetrarşi ya da "dörtlü yönetim" adı verilen sistemi kurdu. Buna göre Doğu'da bir kıdemli imparator, Batı'da bir kıdemli imparator başa geçecek, bunların yanında da birer ast imparator olacaktı. Roma imparatorlarına verilen çok sayıda unvan içinde en önemlisi Augustus'du. Bu yüzden iki kıdemli imparator Augustus unvanını alacak, diğer iki ast imparator ise Sezar unvanını alacaktı. Diokletian'ın tasarladığına göre kıdemli imparatorlardan biri emekli olduğunda ya da öldüğünde Sezar onun yerini alacak ve yeni bir ast imparator seçecekti. 292 yılına gelindiğinde Diocletianus sistemi oturtmuş, kendisine Doğu İmparatorluğu'nu seçmiş ve Maximian'a da Batı İmapartorluğu'nu vermişti. İmparatorluk iktidarı artık iki kişinin arasında bölüştürülmüştü. İkisi de kendilerine yeni başkentler seçtiler. Diocletianus'un kendine seçtiği başkent Nicomedia (bugünkü İzmit)idi. Eski başkent imparatorluğun kaderinin orduların gücüyle belirlendiği yerlerden çok uzaktaydı. İki imparatorun imparatorluğu yönetmesini kolaylaştıran bölünme Roma'da kalan senatoyu daha da kenara itmişti. 293 yılında Diocletianus ve Maximian birer Sezar atadılar (sırasıyla Galerius ve Constantius) ve vârisleri olarak belirlediler. Ancak bunlar yalnızca vâris değildi. Her birine kabaca imparatorluğun dörtte biri verilmişti. Diocletianus'un başa gelmesinden önce neredeyse kesintisiz yarım asırlık iç savaş dönemi düşünüldüğünde Tetrarşi'nin dört imparatorun açgözlülüğüne yenik düşmemesi kayda değerdir. Ancak Roma siyasetinin fırsatçı yapısı çok geçmeden Tetrarşi'nin çözülmesine ve monarşinin yeniden kurulmasına neden oldu. 305 yılında Diocletianus emekli oldu ve Maximian da aynı şekilde davranmaya ikna edildi. İki Sezar önceden tasarlandığı gibi kıdemli imparatorlar oldular. Ama iş yeni Sezarları seçmeye geldiğinde ordu ve senato araya girdi ve kendi adaylarını öne sürdüler. 306 yılında Konstantin batıda bir iç savaş başlattı ve 312'de bu savaşı kazandı. 324 yılı itibarıyla Licinius'dan imparatorluğun doğu bölümünü aldı ve 337 yılında ölümüne kadar tüm imparatorluğu kendi yönetti. İkitidar tekrar Konstantin'in oğulları arasında bölündü. Taht Julian, Valentinian I ve Theodosius I ve diğerlerinin yönetiminde sözde birleştirildiyse de 395 yılına gelindiğinde doğu ve batı kalıcı olarak bölündü. Diocletianus başa geçtiğinde Roma ekonomisi çökmenin eşiğindeydi. Elli yıl süren iç savaş, Sasanilerle yaşanan çatışmalar, siyasi nedenlere dayalı hacizler ve halkın ordu tarafından yağmalanması geniş çaplı yoksulluğa neden olmuştu. Vergiler düşüktü ve ordunun maaşlarına veya askerlerin sadakatini sağlamak için verilen ikramiyelere gidiyordu. Bu durum malî yönden nefes alacak alan bırakmıyordu. En kolay ve hızlı çözüm gümüş sikkenin değerini düşürmek, daha fazla para basmaktı. Bunun sonucunda yüksek enflasyon, imparatorluk sikkelerine güvensizlik ve bazı yerlerde takas ekonomisi ortaya çıktı. Yaşanan gelişmelere rağmen imparatorluk halkının büyük bölümünün yaşantısında belirgin bir değişiklik yaşanmadı. Çatışma bölgelerinden uzak olanlar orduların yolu üzerinde yaşayanlardan haliyle daha iyi durumdaydılar. İmparatorluğun tarım merkezine erişim imkânı olan çiftçiler ve toprak sahipleri kur dalgalanmalarından fazla etkilenmiyorlardı. 290 yılında Diocletianus kapsamlı bir madeni para sistemi reformu başlattı. 294 yılında on yıllar sonraki ilk saf gümüş sikke, "argenteus"u bastırdı. İçine gümüş katılmış büyüyk bronz sikke, "follis" ilk defa piyasaya çıktı. Yeni, daha ağır bir "aureus" basıldı. Daha sonra 301'de Diocletianus Maksimum Fiyat Fermanı ile enflasyonu dizginlemeye çalıştı. Bu fermanla binden fazla ürünün fiyatları sabitlenmiş, maaşlar sabitlenmiş ve fazla fiyat biçen tüccarlar ölüm cezasıyla tehdit edilmişti. Ferman enflasyonu dizginlemek yerine malların karaborsaya düşmesine ve kıtlıklara neden oldu. Bazı yerlerde ferman görmezden gelindi ve çok başarısız olarak kaldırıldı. Diocletianus vergi tahsilatını ve buna mukabil kamu hizmetlerinin boyutunu artırdı. Kafa ("capita") ve toprağa ("iugatio") dayalı kapsamlı bir vergi sistemi 287'den beri her beş yılda bir yapılan sayımlarla bağlantılı olarak oluşturuldu. Kalifiye işçiler, yerel bürokratlar ve kiracı çiftçiler ("coloni") vergi matrahını ve vergi tahsilatı düzenini dengelemek için miras bırakabilir hale getirildiler. Belediye meclisi üyeliği ("decurion") Principate döneminde zengin aristokratların peşinde olduğu bir payeydi. Vergi tahsilatı her daim işin bir parçası idiyse de Diocletianus döneminde şartlar çok daha sert hale geldi. Decurionlar kendi bölgelerindeki sayımlara uygun vergi toplamakla sorumluydular ve bunu yapamadıklarında aradaki açığı kapatmak zorundaydılar. Bu konumun geçmişteki getirileri her ne idiyse decurionların çoğu malî yükümlülüklerin altından kalkamayarak görevlerinden vazgeçtiler ve kaçtılar. Yakalandıklarında verilen cezalar hacizden idama kadar varıyordu. Devrin Hristiyan vakanüvisi Lactantius (anlaşılabilir biçimde Diocletianus'a düşmandı) yeni yükümlülüklerden ötürü "maaşlı kimseler arasında giderek daha az insan vergi vermeye başladı dolayısıyla muazzam dayatmalar yüzünden çiftçilerin imkânları tükendi, çiftlikler terkedildi, sürülmüş topraklar ağaçlık arazi haline geldi ve genel bir umutsuzluk hâkim oldu," şeklinde yazmıştır. Şüphesiz Lactanius'un betimlemesi biraz abartılı olmakla birlikte düzensiz ve etkisiz vergi tahsilatına alışkın olan Roma nüfusunun Diocletianus'un reformlarına ayak uydurmakta rahatsızlık çektiği kesindir. Diocletianus'un sisteminde vergiler modern standartlara göre düşüktü. Zirai kazancın yüzde 10'uydu. Köylü sınıflarının bu yükün altından kalkabilme becerisi sistemin uzun ömürlülüğünde görülür. Anadolu'da Diocletianus'un koyduğu vergi sistemi 20. yüzyılın başlarına, Osmanlı İmparatorluğu'nun yıkılışına kadar büyük ölçüde devam etmiştir. Diocletianus ordudaki asker sayısını 400.000 civarından 450.000'in üstüne çıkardı. Ordunun üçte ikisi sınır güçlerinden ("limitanei" ya da "ripenses") oluşuyordu. Kalanlar Augustus ve Sezarların kendi bölgelerinin ("comitatenses") merkezinde bulundurdukları hareketli birliklerdi. İktidar merkezlerine yakın olduklarından siyasi açıdan daha tehlikeliydiler, bu yüzden de sınır kuvvetlerinden daha fazla para alırlardı. Bu durum sonradan huzursuzluğa ve sorunlara yol açmıştı. "Vexillatio" sistemindeki tecrübesi Diocletianus'a müzferelere ihtiyaç duymadan daha fazla stratejik ve taktiksel esneklik saplamak için arazi kuvvetlerinden oluşan lejyonlardaki asker sayısını 1.000'e düşürmeye yöneltti. Sınırdaki lejyonlar tam güçleriyle bulunuyorlardı (4.000-6.000 arası). Gerek hareketli gerek sınır kuvvetlerindeki birlikler genelde 1.000 adamdan oluşuyordu. Ayrıca Diocletianus döneminde Praefectus praetorio makamının gücü oldukça azaldı. Yerine her Augustu ve Sezar'ın iki baş askerî kumandanı bulunuyordu. Magister Militum (piyade komutanı) ve Magister Equitum (süvari komutanı). Bu yalnızca askerî sorumlulukları paylaştırarak siyasi tehlikeleri azaltmadı, aynı zaman da Roma ordusundan süvarilerin artan önemini de teslim etmiş oldu. Diocletianus tarafından başlatılan askerî reformların çoğu halefleri tarafından da devam ettirilmiş ve büyük ölçüde Konstantin tarafından tamamlanmıştır. Konstantin Praetorian muhafızlarını kaldırmış ve yerine daha küçük ve kontrol edilebilir 4.000 adamdan oluşan kişisel muhafızları (Scholae Palatinae) getirmiştir. 303 yılında Roma İmparatorluğu'nun Hristiyanlara yönelik son ve en büyük zulmü başladı. Hristiyan kaynaklarına göre Diocletianus'a hükümdarlığının ilk yıllarında Galerius zulmün kışkırtıcısıydı. Ancak Diocletianus da zulüm politikalarını aynı şevkle benimsedi. 299-300 yıllarında verilen bir kurbanın uygun kehaneti çıkarmamasının sorumlusu olarak Hristiyanların varlığı gösterildi. Diokletian tüm Hristiyan devlet memurlarının ve askerlerinin kurbanlarda yer almalarını aksi takdirde konumları kaybedeceklerini söyledi. Bir süre sonra Didim'deki Apollon'dan bir kehanet Hristiyanların sindirilmesi şeklinde yorumlandı. 24 Şubat 303'te Diocletianus'un Hristiyanlara karşı ilk fermanı yayımlandı. Buna göre imparatorluk içindeki Hristiyan kitapları ve ibadet yerleri yokedilecekti. Ayrıca Hristiyanların ibadet için bir araya gelmeleri de yasaklanıyordu. Diocletianus'un Nicomedia'daki sarayındaki yangınlar ve Anadolu'daki ayaklanmalardan sonra imparator Hristiyanlara yönelik daha sert yaptırımlara başvurdu ve tüm piskopos ve rahiplerin tutuklanmasını emretti. Bunlar Hristiyanlıktan vazgeçmenin bir işareti olarak görülen kurban vermeyi kabul ettikleri takdirde serbest bırakılıyorlardı. Bu zulüm dalgası en sert biçimde imparatorluğun doğu eyaletlerinde uygulanıyordu ve 313 yılına kadar sürdü. Bu tarihte Konstantin ve Licinius tarafından Milano Fermanı yayımlandı. Bir tahmine göre bu dönemde 3.000-3.500 kadar Hristiyan öldürülmüştü. Diğer birçokları da işkence görmüş ve hapse atılmışlardı. Zulmün Hristiyanlar üzerindeki etkisi o kadar büyük olmuştur ki İskenderiye kilisesi Diocletianus'un hükümdarlığının başlangıcını Şehitler Dönemi'nin başlangıcı olarak kullanmışlardır. Zulmün bir başka sonucu da Dalmaçyalı Marinus adında birinin Titano dağına kaçması ve ileride San Marino cumhuriyeti olacak ülkeyi kurmasıdır. Diocletianus 305 yılında bir hastalıktan ölmek üzereyken emekli oldu ve Dalmaçya'da Adriyatik denizi kıyısındaki Salona'daki sarayına çekildi. Vaktini lahana yetiştirmeye ayırdı. Sonradan gönüllü olarak bıraktığı görevine dönmesi istendiğinde "Salona'da ellerimle yetiştirdiğim sebzeleri görseniz böyle girişimde bulunmayı asla düşünmezsiniz," diye cevaplamıştır. Görevinden gönüllü olarak ayrılan ilk Roma imparatoruydu. Kendisinden öncekilerin hepsi ya doğal yollardan ölmüş, ya da zorla görevden uzaklaştırılmışlardı. Diocletianus'un sarayı sonra da Hırvatistan'daki bugünkü Split'in temeli olmuştur. Genelinde Diocletianus'un reformları, özellikle de ordu, kamu yönetimi ve bürokrasi ile ilgili olanları sağlamdı ve imparatorluğun ömrünü biraz daha uzatmaya yardımcı olmuşlardı. A.H.M. Jones'a göre "belki de Diocletianus'un en büyük başarısı yirmi bir yıl hüküm sürmesi, gönüllü olarak tahttan inmesi ve ömrünün kalan yıllarını huzur içinde geçirmesidir." Ne var ki, kurduğu tetrarşi sistemi ölümünden önce tanık olacağı gibi iç savaşa yol açmıştı. Emekli olduktan sonra sistem çökmüş ve sonunda yeni, tek ve güçlü bir lider muzaffer olmuştu. İmparatorluğun doğu ve batı olarak ikiye ayrılması sonunda daimi bir bölünmeye yol açmıştı. Batı imparatorluğu yalnızca bir iki asır ayakta kaldıysa da Doğu Roma İmparatorluğu kısmen Diocletianus'un reformları sayesinde bin yıl daha yaşamıştır. Hükümdarlığı ve başarıları büyük ölçüde Konstantin'in gölgesinde kalmışsa da Roma tarihinde dönüm noktası olmuşlardır. Diocletianus hâlen tarihin en gizemli ve çelişkili karakterlerinden biridir. Cumhuriyetin kalıntılarını ortadan kaldırmışsa da hayatının son dönemlerinde Cincinnatus gibi iktidarı bırakıp kendini çiftçiliğe vermiştir. Morfoloji Yerleşkesi Morfoloji Yerleşkesi 1967'de hizmete açılmıştır. Ankara Üniversitesi Tıp Fakültesi'nin idari büroları, 13 Anabilim ve 4 Bilim Dalı hizmet vermektedir. Morfoloji binasının tüm anabilim/bilim dallarında 100-150 öğrenci alacak geniş deneyevleri vardır. Ayrıca her birimde kendi uğraş alanı ile ilgili çağdaş araştırma deneyevleri yer almaktadır. Binanın orta bölümünde 850 kişi alabilecek ve her türlü bilimsel ve sosyal içerikli toplantıların yapılabildiği iki katlı konferans salonu ve merkez kitaplık bulunmaktadır. Geniş okuma odaları olan kitaplığı 50.000 ciltlik yazılı ve basılı esere sahiptir. Tüm öğretim üye ve öğrencilere açık olan kitaplıkta internet ağından da yararlanılmaktadır. Yeni kurulan 2 adet internet odası da öğrencilerin kullanımına ayrılmıştır. Demirciköy, Köklüce Demirciköy Strahilitsa (Страхилица) Bulgaristan'ın Şumnu ilinin Köklüce ilçesine bağlı olan Kırım göçmenlerinin kurduğu Türk köyüdür. Ankara Üniversitesi Tıp Fakültesi Ankara Üniversitesi'ne bağlı tıp fakültesi ve araştırma hastanesi. 7 Temmuz 1945'te kurulan fakülte, Ankara'daki ilk, İstanbul Üniversitesi Tıp Fakültesi'nden sonra Türkiye Cumhuriyeti'nin de ikinci tıp fakültesidir. 1933'te Almanya'dan ülkemize gelen seçkin hocaların katkısı ile İstanbul Tıp Fakültesi yeniden yapılandırıldıktan sonra, yeni kurulan devletin ve vatandaşların artan ihtiyacını karşılayabilmek için, yeni bir tıp fakültesinin kurulması kaçınılmaz olmuştu. Cumhurbaşkanı Mustafa Kemal Atatürk, 1937 yılında Ankara'da da bir tıp fakültesi kurulmasına karar verdi. İkinci bir tıp fakültesinin açılmasını destekleyen ve bu görüşünü 1927'de gerçekleşen Türk Tıp Encümeni'nde de savunan dönemin başbakanı İsmet İnönü, sağlık bakanı Refik Saydam ile görüşerek söz konusu fakültenin kurulması için gerekli yasanın hazırlanmasını istedi. Böylece 9 Haziran 1937'de ilgili yasa çıkartılmasına rağmen, II. Dünya Savaşı nedeniyle tasarı yaşama geçirilemedi. Dünya Savaşı sonlanınca, Cumhurbaşkanı İsmet İnönü, 29 Aralık 1944'te Millî Savunma Sağlık Daire Başkanı Tümgeneral Abdülkadir Noyan'ı Cumhurbaşkanlığı Köşkü'ne davet ederek "Ankara Üniversitesi Tıp Fakültesi"nin kurulması için hazırlıklara Millî Eğitim Bakanı Hasan Âli Yücel ile birlikte refakat etmesini ve kendisine rapor sunulmasını istedi. On beş gün sonra yapılan ikinci bir görüşmede Abdülkadir Noyan'ın yeni kurulacak tıp fakültesinin dekanı olmasına karar verildi. Ankara Üniversitesi Tıp Fakültesi'nin kuruluş yasası, 20 Haziran 1945 tarihinde çıktı. 7 Temmuz 1945'te Abdülkadir Noyan Ankara Üniversitesi Tıp Fakültesi dekanlığına atandı. Fakülte, 19 Ekim 1945'te Cebeci Hastanesi'nde eğitime başladı. Turplu, Karesi Turplu, Balıkesir ilinin Karesi ilçesine bağlı bir mahalledir. Köy il merkezine 27 km uzaklıktadır. Karminik asit Karminik asit, formülü CHO olan bileşiğin yaygın adı. Kırmızıböceğinin boyar maddesini oluşturan karminik asit, kırmızı böceklerinin kaktüslerinden fırçayla süpürülerek torbalara doldurulduktan sonra, ajitasyon yöntemiyle ya da sıcak su, buhar, güneş ışığıyla öldürülerek kurutulmasıyla elde edilir. Aztekler döneminden başlayarak yünü, ipeği kırmızıya boyamada kullanılan karminik asit çabuk solduğundan yerini 20. yüzyıldaki başka boyarmaddelere bırakmıştır. Karagözler, Vırbitsa Karagözler köyü (Çernookovo- Чернооково) Bulgaristan Şumnu ilinin Vırbitsa ilçesine bağlı en gelişmiş köylerinden biri olarak gösterilir. Karagözler (Çernookovo) nun nüfusu tamamı Türk'tür. Köyde 100 yıllık bir cami bulunmaktadır. Ayrıca köyün üzerinde bulunan Sakar Balkan da gerçekten görülmeye değerdir. Bu balkanın içinde görülmeye değer mağaralar vardır.Oynalık tepesi denen yere çıkıldığında bütün Gerlovo Alçağı denen yer rahatlıkla görülmektedir. Üç köyün (Rahmanlar, Aşağı Mahalle, Karagözler) sağlık işlerine bir doktor (Mehmed Sabriev) bakmaktadır, ayrıca 3-4 haftada bir de herkese sağlık hizmeti vermek için şehirden doktor gelmektedir. Bunun yanında emeklilere ve durumu olmayan insanlara odun yardımı vb. yardımlarda sağlanmaktadır. Köyde bir de postahane bulunmaktadır. Bunların dışında köyde Geomilev denen bir ilk ve ortaokulu vardır. Bu civar köylerdeki hatta Şumnudaki en yeni okul dur onun yanında bir de anaokulu vardır. Köyün geçim kaynağı hayvancılık ve tarımın yanında odunculuktur. Tarım olarak daha çok tütün ve çilek üretimi yapılır. Köyün en büyük sorunu işsizliktir.Bu yüzden köyün gençleri çalışmaya dış ülkelere gitmektedir. Köyde ayrıca avcılıkta yapılmaktadır, Köyün şimdiki muhtarı Günay Yakup'tur. Türkiye'de karikatür Daha önceki dönemlerde de örnekleri olmasına karşın, çağdaş karikatür 19. yüzyılda kitle iletişim aracı olarak gazete ve dergilerin yaygınlık kazanmasıyla gelişmiştir. Türkiye'de ortaya çıkışı da bu alandaki gelişmelerle hemen hemen aynı döneme rastlar. Tanzimat döneminden sonra gazete ve dergilerin çoğalması ve baskı tekniklerindeki ilerleme anlatım aracı olarak grafik sanatlarından yararlanmayı da birlikte getirmiş, gazetelerde, dergilerde haberleri anlatan ya da destekleyen çizimler, resimleme çalışmaları görülmeye başlamıştır. Bir süre sonra bu anlatım biçimlerinden batıda olduğu gibi eleştiri ve gülmece amacıyla yararlanma düşüncesi ortaya çıkmış ve uygulanmıştır. Giderek bu işin uzmanı sanatçılar yetişmiş, hatta yalnız bu tür çizimlere dayanan gülmece gazete ve dergileri yayımlanmıştır.son döneme ait besleyici sanatçılardan Uğur Kavak demiştir ki:karikatür çizilmeyen,aksine kendiliğinden oluşan bir izdüşümdür. Karikatür Türkiye'de batı etkisi altında gelişmiş sanatlar arasındadır. Ama bize özgü sanatlar arasında karikatürün özelliklerini taşıyan yaratı alanları da bulunmaktadır. Sözgelimi, minyatürde çizimin önemli bir yeri vardır. Bazı minyatürlerde oldukça abartılmış figürlere rastlanır. Karagöz oyununda kullanılan figürler de fazlasıyla kendine özgü, abartılmış çizgilerle gülünç tipler çizerler. Karikatürün en önemli öğesi olan gülmece ise çok eskiçağlardan beri Anadolu insanının kullandığı bir dışavurum biçimidir. Hitit kabartmaları incelendiğinde, işlevi eğlencelerde insanları güldürmek olduğu anlaşılan kişileri canlandıran kabartmalara rastlanır. Nasreddin Hoca ve Bektaşi fıkraları ise daha yakın çağlardan örneklerdir. Orta oyunu gibi gösteri sanatları özgün ve abartılı tiplerle gülmeceyi kullanan anlatım araçlarıdır. Bütün bu birikimler Türkiye'de karikatüre hazır bir ortam yaratmıştır diyebiliriz. Osmanlı döneminde ilk karikatür 1867'de yayımlanmıştır. 1870'te Teodor Kasap'ın yayımladığı Diyojen ise ilk Türk gülmece dergisidir. Bu dergiyi başkaları izlemekle birlikte, ilk karikatürlerin yayımlanmasından sonra uzunca bir süre karikatürsüz bir dönem yaşandı. II. Abdülhamid'in baskıcı yönetimi gazete ve dergilerin çıkmasını engellemiş, çıkabilenlerde de eleştiri amaçlı gülmeceye izin verilmemiştir. Bu dönemde Türk karikatürü Türkiye dışında yayımlanan gazete ve dergilerde yer alarak sürdü. 1908'de II. Meşrutiyet'ten hemen sonra bu tür yerli yayınlar yeniden çoğaldı, bu da karikatürde bir canlanmaya neden oldu. İlk dönem Türk karikatürünün özelliklerinden biri çizimlerin resim gibi oluşudur. Başka bir deyişle, karikatürler gerçekçi çizimler üstüne kuruluydu. Abartıyı sağlamak için düzenleme ve çizim özelliklerine önem veriliyor, gülmece daha çok yazıya dayanıyordu. Altyazılarda açıklamalar, karşılıklı konuşmalar yer aliyor, ayrıca çizimde gösterilen figürlerin üstüne de kim ya da ne oldukları yazılarak açıklanıyordu. Türkler'in dışındaki Osmanlı uyrukları batılılaşma hareketine önemli katkıda bulunmuşlardır. Özellikle Ermeni kökenli sanatçılar, tiyatro ve mimarlık alanında olduğu gibi, karikatür alanında da batı etkilerine açık çalışmalarıyla tanınırlar. İlk dönem karikatürcüleri, arasında Nişan Berberyan, Santr, Opçandassis'in yanı sıra Ali Fuat Bey gibi adlar vardır. Bu dönemde pek çok karikatür de imzasız olarak yayımlanmıştır. II. Meşrutiyet'i izleyen dönemde ise Sedat Nuri İleri, Scarselli, A. Rigopulos, Mehmed Baha, Halit Naci, Münir Osman yer alir. Dönemin en önde gelen sanatçısı ise Cemil Cem'dir. Türk karikatürünün ikinci dönemi cumhuriyetin kurulmasını izleyen yıllarda ortaya çıkmıştır. 1928'de yeni Türk alfabesinin benimsenmesi okuryazar sayısını çoğalttığı gibi basın yayın alanında da önemli bir canlanmaya yol açtı. Bu değişme ve gelişmeleri izleyen yıllarda karikatür, günlük gazetelerin ayrılmaz bir parçası olmuş ve klasik Türk karikatürünün en büyük ustaları yetişmiştir. Bu dönemin karikatürünün en belirgin özelliği çizimdeki değişmedir. Bir önceki dönemin sonlarına doğru başlayan çizimlerdeki yalınlaşma süreci bu dönemde de sürmüştür. Çizimlerde artık en ince ayrıntılardan vazgeçilmiştir. Karikatürün gündelik olması bu ayrıntı düzeyinde çalışmayı olanaksız kılmaktaydı. Dönemin bir başka çizim özelliği de insanların dışındaki varlık ve olguların da karikatür kalıpları içinde çizilmeye başlanmasıdır. Çizim düzeyindeki üçüncü gelişme ise bazısı batıdan alınmış simgelerin ve kalıpların kullanılmasıdır. Örneğin şaşıran birinin şapkası uçar, birinin başının üstünde uçuşan yıldızlar onun canının yanmış olduğunu anlatır. Yazı bu dönemde de gülmeceyi iletmede en önemli öğe olmayı sürdürmüştür. Karikatürler resimlendirilmiş birer fıkra gibidirler. Bir önceki döneme göre bu alanda da bir yalınlaşma gözlenmektedir. Artık olayın hangi ortamda geçtiği, konuşmaların kimler arasında olduğu gibi, çizimin açık seçik gösterdiği şeyler yazıyla açıklanmaz olmuştur. Eskiden olduğu gibi bu dönemde de tümüyle yazısız anlatımların kullanıldığı olmaktadır, ama bunların sayısı çok değildir. Yeni yazıyla yayımlanan ilk karikatür albümlerinin çıkması, ilk karikatür sergilerinin açılması, ilk kadın karikatürcünün yetişmesi yaklaşık 1950'ye kadar süre bu dönem içinde olmuştur. Dönemin en önemli sanatçısı Cemal Nadir Güler'dir. Bu dönemin özelliği olarak söylenenlerin hepsinde katkısı olan bu sanatçı çizgide sağlam bir anlatım dili kurmuştur. İlk çizgi roman sayılabilecek Amcabey'i yaratmış, onun öykülerini çizgi film biçimine getirmeye çalışarak bu alandaki ilk denemeleri yapmıştır. İlk kadın karikatürcü olan Selma Emiroğlu'nun da öğretmenidir. Cemal Nadir karikatür sanatının sevilmesinin, benimsenmesini sağlamış, genç karikatürcüleri özendirmiştir. Dönemin önde gelen öteki adları arasında Münif Fehim Özarman, Ramiz Gökçe, Ratip Tahir Burak, Kozma Togo, Salih Erimez, Orhan Ural, Necmi Rıza Ayça bulunmaktadır. Bu sanatçılardan birçoğu sonraki dönemlerde de karikatürcülüğü sürdürmüştür. Türk karikatürünün üçüncü dönemi 1950'de başlar. II. Dünya Savaşı'nın bitmesinden sonra Türkiye'nin dış dünyaya açılmasına, siyasal ve ekonomik alanda liberalleşmesine paralel olarak basın-yayın yaşamında gözlenen canlanma ve çeşitlenme karikatüre de yansımış, Türk karikatürü yenilenip çağdaşlaşmaya başlamış, çalışmalarını uluslararası düzeyde kabul ettiren sanatçılar yetişmiştir. Yeni karikatür anlayışının en etkin olduğu dönem 1950-1960 arasıdır. Önde gelen temsilcileri günümüzde de yapıt vermeyi sürdürmekte, ayrıca pek çok genç karikatürcü günümüzde de bu dönemin ustalarının ilkelerini uygulayan yapıtlar vermektedir. Üçüncü dönemdeki en önemli değişiklik çizimde görülmektedir. Belli bir yalınlaşma sürecinden geçmiş de olsa, ikinci dönem karikatürü anlatımı doğrudan desteklemeyen ayrıntılarla doludur. 1950 kuşağı adıyla da bilinen yeni karikatür neredeyse bir çırpıda denecek kadar hızla kendini bunlardan arındırmış, gereksiz her türlü ayrıntıyı çizimden çıkarmıştır. Çağdaş eğilimlere paralel bu gelişme bir süre sonra karikatürün "çizgiyle gülmece yapma sanatı" olarak tanımlanmasına yol açmıştır. Çizgide görülen tutumluluğun benzeri yazıda da görülmektedir. Gülmeceyi ileten yazı artık kendi başına bir fıkra olmaktan çıkmış, çizimi bütünleyen, ancak onunla anlam kazanan bir öğe durumuna gelmiş, yazısız karikatür öne çıkmıştır. Bu anlayışı uygulayan en önemli sanatçılar Turhan Selçuk, Ali Ulvi Ersoy ve Ferruh Doğan olmuşlardır. Nehar Tüblek, Semih Balcıoğlu, Altan Erbulak, Mustafa Eremektar (Mıstık) ve Oğuz Aral da bu dönemin karikatürcüleri arasındadır. Onları Yalçın Çetin, Tonguç Yaşar, Tan Oral ve Tekin Aral izlemişlerdir. Suat Yalaz daha sonra çizgi