yollamayı kararlaştırarak Sovyetlere teklif ettiyse, 17 Temmuz 1945'te Almanya'nın Potsdam kentinde Müttefikler liderleri Harry S. Truman, Winston Churchill ve Josef Stalin'in katılımıyla Potsdam Konferansı açıldı ve ertesi gün Sovyetler Birliği Japon özel elçinin yollanmasını reddetti. 26 Temmuz 1945'te Müttefikler "Potsdam Demeci" ile Japonya'yı teslim olmaya çağırdı. Ancak ilanın taslağında varolan İmparatorluk sisteminin korunmasına dair madde kaldırıldığı için Japon Başbakanı Kantarō Suzuki Potsdam Demecini kabul edemedi. Böylece Japonya'nın teslim isteği geri çevrilmiş oldu. Amerika Birleşik Devletleri Hiroşima'daki saldırısından sadece 3 gün sonra 9 Ağustos 1945 saat 11:02'de Nagasaki'de Plütonyum-239 tipi atom bombası "Fat Man" (Şişko Adam) ile ikinci saldırı gerçekleştirdi. Nagasaki'ye atom bombası saldırısı, Amerika Birleşik Devletleri, II. Dünya Savaşı'nın son günlerinde Hiroşima'ya atom bombasını attıktan 3 gün sonra 9 Ağustos 1945 (Amerikan kaydına göre 10:58'de, Japon kaydına göre saat 11:02'de), Plütonyum-239 tipi atom bombası "Fat Man" (Şişko Adam, resmî adıyla Mark III) ile ikinci katliâmı gerçekleştirdi. Bu atom bombasıyla Nagasaki'nin toplam nüfusu yaklaşık 240.000 kişi içinde 74.000 kişi hayatını kaybetti ve binaların yüzde 36'sı tamamen yok edildi. 2007'de, Nagasaki belediyesinin resmî listesine göre, o an öldürülen veya daha sonra atom bombasının etkisiyle ölenlerin toplam sayısı 143.124'a ulaşmıştı. Pasifik Savaşı Pasifik Savaşı şu anlamlara gelebilir: Çörek otu Çörek otu ("Nigella"), düğün çiçeğigiller (Ranunculaceae) familyasından yaklaşık 14 türü kapsayan bir yıllık bitki cinsi. Çörek otu yıllık otsu bir bitkidir, tohumlarından çoğalır. Kumlu gevşek toprakları sever, çiçeklenme dönemine kadar su ister daha sonra sulanmaz. Tohumları haşhaş bitkisinde olduğu gibi kozalak (Kapsül) içerisinde olgunlaşır. Tohumları 2–3 mm boyunda 3 yüzeyli mat olmayan siyah renklidir. Çok yağlı bir tohum değildir. Yağ oranı %18'dir. "Çörek otu" bol miktarda , thymoquinone, nigellone (dithymoquinone), melanthin, nigilline, damascenine, ve tannin barındıran yağ içerir. Melanthin büyük dozlarda alındığında zehirlidir ve nigelline ise felç yapıcıdır. Bundan dolayı bu baharat ılımlı miktarlarda kullanılmalıdır. Çörek otu sitokormlar üzerinden birlikte kullanıldığı birçok ilacın yıkım hızını etkiler ve bu ilaçların vücutta istenmeyen birikimler yapmasına veya erken yıkım ile tedavi dozlarının altında kalmalarına yol açabilir. "Astım," 10 yılında yapılan bir dizi laboratuvar çalışması sonucunda çörek otunun astım hastalığına yönelik olumlu etkilerinin olduğu kanıtlandı ve bu araştırma sonucu Phytomedicine dergisinde yayınlandı. "Yüksek Tansiyon," Fundamentals of Clinical Pharmacology (Klinik Farmakolojisi’nin Temelleri) adlı dergide yayınlanan laboratuvar araştırmaları sonucu göstermektedir ki, çörek otu yüksek tansiyonu düşürme noktasında önemli bir fonksiyon üstlenmektedir. "Parkinson Hastalığı," Neuroscience Letters’da yayınlanan araştırma sonuçlarına göre, thymoquinon özünün parkinsona bağlı toksisite nöronlarını koruduğu gözlemlenmiştir. "Meme Kanseri," Birleşik Devletler Mississipi Üniversitesi’nde yapılan deneyler sonucunda meme kanserine neden olan kanser hücreleri yavaşlatmada başarılı olduğu ortaya konmuştur. "Şeker Hastalığı," Tohoku J Exp Med Dergisinde yayınlanan laboratuvar çalışmaları sonucuna göre, Türkiye 100. Yıl Üniversitesi’nde, araştırmacılar tarafından fareler üzerinde yapılan deneyler sonucu çörek otu yağının kan şekerini düşürme noktasında önemli rol aldığı ortaya konulmuştur. Yabani çörek otu ("Nigella arvensis") Fırıldak çörek otu ("Nigella ciliaris") Şam çörek otu ("Nigella damascena") İspanya çörek otu ("Nigella hispanica") "Nigella integrifolia" "Nigella nigellastrum" Sarı çörek otu ("Nigella orientalis") "Nigella oxypetala" Adi çörek otu ("Nigella sativa") "Nigella segetalis" Anastacia Anastacia (Anastacia Lyn Newkirk, d. 17 Eylül 1968, Chicago), Amerikalı şarkıcı ve müzisyen. 2005 yılında 20 milyondan fazla albüm satışına ulaşmıştır. Sesinin çok güçlü olmasından dolayı takma adı "The Little Lady with The Big Voice" yani "Yüce sesli küçük leydi" dir. 2003 yılında meme kanserine yakalanmıştır. 2007 yılında koruması Wayne Newton ile Meksika'da evlenmiş, bu evliliği 2010 yılının Haziran ayında son bulmuştur. Anastacia 1968 yılında Şikago'da doğdu. Babası Robert Newkirk kulüp sanatçısı, annesi Diane Hurley ise "Broadway musical theatre" da aktristir. Babası ailesinden ayrıldıktan sonra, New York City'ye taşındılar. Anastacia'nin ilk albümü olan Not That Kind, 2000 yılında çıktı. Albüm Avrupa,Asya ve Okyanusya'da "Top Ten" listelerine girmeyi başardı. İlk teklisi olan "I'm Outta Love" ile Avustralya'da platin kazandı. Avustralya ve Yeni Zelanda'da bir numaradayken, Fransa'da iki numaraya kadar yükseldi. Almanya ve Birleşik Krallık'ta altı numaraya kadar yükseldi. Amerika'da ise sadece radyoda bir hit idi. Albümden çıkan ikinci tekli "Not That Kind" Birleşik Krallık'ta yedi numaraya kadar yükseldi ve İtalya'da bir hit haline geldi. Ayrıca İsviçre ve Fransa'da "Top 20" listelerine girmeyi başardı. "Cowboys & Kisses" üçüncü tekli olarak yayınlandı. Anastacia'nın ikinci albümü olan Freak Of Nature saygıdeğer bir başarıya ulaştı. Albümün adı annesinin Anastacia'ya taktığı isimden geliyor. İlk tekli olarak "Paid My Dues", ikinci olarak "One Day in Your Life", yayınlandı ve birçok Avrupa ülkelerinde listelere girdi. Sonraki tekli olan "Why'd You Lie to Me" Birleşik Krallık'ta "Top 30" listesine girdi. Albüm Amerika'da yayınlandığında, albümü bir ay önce araba kazasında ölen Lisa Lopes'e adadı. 2003 Ocak ayında, göğüslerini küçülttürmeye karar verdi. Ameliyat için çektirdiği Mamografi'de göğüs kanseri olduğunu öğrendi. Derhal ameliyatı ve radyoterapi'yi tamamladı. Anastacia daha sonra "Anastacia Fonu"nu genç kadınlar için kurdu. Gotse Delçev (şehir) Goce Delčev ( okunuşu "gotse delçev"; Eski adı: Bulgarca: Неврокоп / Nevrokop, Yunanca: Νευροκόπι / Nevrokópi; Roma İmparatorluğu döneminde Nestrum), Güneybatı Bulgaristan'ın Pirin Makedonyasında bulunan bir şehir. Karasu Nehri yakınlarında, Blagoevgrad ili sınırları içinde bulunur. Goce Delčev Beldesinin idarî merkezidir. 1951'de adı şehrin adı Bulgar devrimci Gotse Delçev ile değiştirilmiştir. Yunanca Νευροκόπι ("Nevrokopi") kelimesinden ortaya çıkan isim, Bulgaristan egemenliği döneminde 1951 yılına kadar Nevrokop olan ismini koruduysa da 1951'de Bulgar ideolog ve devrimcilerinden Gotse Delçev yapılmıştır. Goce Delčev, dağlık bölgede bulunmaktadır. Batıda; "Pirin Dağı" nın güneydoğu eteklerinde doğuda; Rodop dağları'nın güneybatı bölümünü oluşturan Dubraş dağı'nın güneybatı eteklerinde bulunmaktadır. Karasu Nehri'nin vadisinde, onun sağ kolu olan Nevrâkop deresinin kıyısında yer almaktadır. Yunan sınırından 22 km kuzeyinde, Bansko'nun 51 km güneyindedir. Blagoevgrad'dan 112 km, Sofya'dan ise 212 km uzakta kalmaktadır. Karayolları kavşağıdır. Kent yakınında sıcak su kaplıcaları (Bansko) yer almaktadır. Şehir merkezinin yakınlarında Dalmaçyalıların zafer kutlamaları için MS II. yüzyılda Romalılar tarafından kurulmuş şehir surları kalıntıları vardır. Şehrin adı "Nikopolis ad Nestrum" idi. 1986'da bütçe eksikliğinden durdurulan arkeolojik kazılara tekrar başlanmıştır. Bugünkü şehir merkezi ise XV. yüzyılda Osmanlılarca kurulmuştur. İlk kez 1445'den itibaren 525 numaralı Osmanlı tahrir defterlerinde bahsedilen yerleşim‚ 137 haneli büyük bir Hristiyan köyü olarak tanımlanır. Yaklaşık 600 kişilik nüfusuyla bölgenin en büyük yerleşimidir. Bundan sonra Nevrâkop inanılmaz hızlı bir biçimde gelişir ve bir yüzyıl içinde Müslümanların çoğunlukta olduğu bir şehre dönüşür. 1453-1454 yıllarında Osmanlı vergi memurları 265 Hristiyan, 12 Müslüman hane olmak üzere toplam 1250 nüfus kaydederler. 1454-1517 yılları arasında önemli değişim gözlenir. Bulgar Hristiyan köylerine Müslümanlar ve Anadolu'dan Yörükler yerleşmeye başlar. 70 numaralı Osmanlı Tahrir defterinde 1517 yılında 167 Müslüman hanesiyle birlikte 319 Hristiyan haneden yani toplamda 2070 nüfustan oluşan hane sayımından bahsediliyor. Yerleşim 1445'te %4 Müslüman nüfustan oluşurken 72 yılda Müslüman nüfusu çok önemli bir artışla %34 oluyor. Müslüman sayısının artışı 1529 yılının 167 numaralı Tahrir defterinde açık olarak gözüküyor. Müslümanlar 281 haneye, Hristiyanlarsa 385 haneye ulaşıyorlar. Bunun anlamı 4000 nüfus ile %42'si Müslüman olan bir şehir haline geldi. 1569/70 yılının tahrir defterlerinde ise daha farklı bir eğilim gözleniyor. 1529 yılından sonraki 14 yıl boyunca oran değişiyor. Hristiyanlar 186 haneye düşerken, Müslümanlar ise daha yavaş artarak 318 haneye çıktılar. 1569/70 yılının kayıtları köyden bir göçün gerçekleşmiş olduğunu gösteriyor. Bunun sonucunda şehir nüfusundaki Müslüman oranı %63 oluyor. Mahalle sayısı da aynı eğilimi betimliyor: 1529 yılında 5 Müslüman, 13 Hristiyan mahallesi varken 1569'da 13 Müslüman 6 Hristiyan mahallesi oluyor. Goce Delčev'e "Rumeli Beylerbeyi Karaca Paşa"nın oğlu "Mehmet bey" okul ve cami yaparak şehrin gelişmesinde katkıda bulunuyor. Karaca Paşa 1456'da Belgrad'a vefat ediyor. Oğlu Mehmet bey muhtemelen (onun mimari tarzını gösterdiği için) 1480-90 yıllarında Camii yapıyor. 1512'de ölümünden biraz önce "Sultan II. Bayezid" in favorisi, "Koca Mustafa Paşa", Nevrâkop'a okul ve hamam ile birlikte bir cami daha yaptırıyor (Bu yapılara 1529 yılının tahrir defterlerinde bahsediliyor). Kayıtlara göre "Mehmet bey" Karasu Nehri üzerine bir köprü yaptırmış ve onun idame masrafını Nevrâkop ve Drama'daki 10 su değirmeninin, Selanik'teki 50 dükkân ve odanın -Filibe'deki önemli mülkler gibi- (toplam her şeyin tutarı 57.000 akçe ediyordu) yıllık kirasına karşı devretmiştir. Koca Mustafa Paşa'nın Nevrâkop'taki yapıtları Rumeli'deki farklı yerlerin önemli vakıf mallarından finanse edilmişti. Nevrâkop'un kazalarından 5 köy de aynı yerden finanse ediliyordu. 1565 yılının 6 numaralı Mühimme defteri'ndeki tanımlanan emirle, Nevrâkop'ta yeni Camii ihtiyacı sorunu Kanuni Sultan Süleyman'ın oğlu Şehzade Mehmet'in anısına yaptırdığı camii ile son bulur. 1569/70 yılının tahrir defterleri de Nevrâkop'un islami bir merkez olarak artan önemi hakkında daha fazla bilgi verirler. Artık 3 Cuma Camii ve 7 Mescitten bahsediliyordu. Tutanaklar bölgede 12 imam, 14 müezzin, 4 öğretmen ve çok sayıda müslüman-hristiyan zanaatkâr, terzi, ayakkabıcı, demirci, yorgancı, kuyumcu ve marangoz olduğunu gösteriyor. Goce Delčev'in kazalarının köylerinde de benzer müslümanlaşma süreci görüldü. 1445 yılı Tahrir defterine göre her bölgede daha önceden müslüman yoktu. 1453/54 yılında kısıtlı sayıda gösteriliyordu. Ancak 1529'a gelindiğinde Nevrâkop'un kazalarının köylerinin %13'ü müslümandı. 1569/70'e gelindiğinde ise nüfusun %28'i müslümandı. Bu süreç şehirdekiyle aynı iki özellikle tanımlanır: 1517 yılından sonra Türklerin (yörüklerin) yerleştirilmesi ve bulgarca konuşan kırsal nüfusun bulunduğu bölgelerde islamlaşma sürecinin gelişmesi. Nevrâkop ovasının pazarı olarak kurulan yerleşim, ilk kez 1625 yılında nüfusta şehir olarak kaydedilmiştir. Osmanlı döneminde zanaat merkezi olarak gelişmiştir. Küçük ve büyük baş hayvanların (koyun, inek vb.) çanlarının üretimiyle meşhurdu-Pirinlerin ve Rodopların koyun sürüleri için en meşhur çanlar"(bu gelenek sadece burada korunabilmiştir)". Eyer, semer işleme deri işleme zanaatı da oldukça gelişmişti. Kasabada 14. yüzyılın ikinci yarısı süresince ve daha sonra da yıllık ticaret pazarları, büyük panayırlar gerçekleşti. Osmanlı egemenliğinin son yıllarında Selanik vilayetinin Serez (Siroz) sancağına bağlı bir kazaydı ve o zamanki adı Nevrâkop'tu. Cuma Selanik vilayetinin iki belli başlı parçası idi bir kaza-i cuma (Namı-ı diğerle Kayılar) diğeri de Cuma-i Balâ (bugünkü Blagoevgrad) idi. 1900 yılına gelindiğinde 123 köyüyle birlikte Nevrâkop'un tüm kazalarında 12.500 Türkçe konuşan müslüman, 26.960 Bulgarca konuşan Müslüman ve 35.310 Bulgarca konuşan Hıristiyan vardı. Ancak bu bölgede Rumlar ve Ulahlar az miktarda da olsa bulunduklarından numaralandırmada göz ardı edilmiştilerdir. 93 Harbi ve Ayastefanos Antlaşmasından sonra Nevrâkop şehri, tüm Makedonya gibi, Osmanlı topraklarında kaldı. Bulgarların millî uyanış sürecinde bu bölgede faaliyet alanıydı. Ilinden uyanışı (daha sonra İç Makedonya Devrimci Örgütü) süresince Bulgar haydutu Atanas Teşovski ve Stoyan Voyvoda bölgede aktif katılım sağlamışlardır. Goce Delčev, Bulgar millî uyanış sürecinde Osmanlı'ya en çok ayaklanan kasabalardan birisi olmuştur. Kiliseler, manastırlar, laik okullar hatta kızlar ve erkekler için ayrı okullar, umumi kültür merkezleri inşa edilmiştir. Berlin Antlaşması'na uygun olarak Osmanlı'da kalan Nevrâkop 1912 yılının ekim ayında Balkan Savaşı'nda Bulgaristan topraklarına katılmıştır. Şehir, Selanik ve Drama'dan kaçan birçok bulgar mülteciye kucak açmıştır. Son yapılan sayıma göre Gotse Delçev Belediyesinde (köyler dahil) toplam 32.784 kişi yaşamaktadır. Bunların %50.5'ini kadınlar oluşturmaktadır. Nüfus yoğunluğu 103.8 (kişi/km) ile ülkedeki ortalama nüfus yoğunluğunun (71.8 kişi/km) oldukça üstündedir. Şehir'de 22.498, ona bağlı köylerde ise toplam nüfusun %37'sini oluşturan 12.251 kişi yaşamaktadır. Son yıllarda nüfus Türkiye'ye göç ile bağlı olarak azalma eğilimindedir. Bu durum özellikle köylerde etkili oluyor. Aynı zamanda köylerden Gotse Delçev'e de göç gözlenmekte. Doğal nüfus artış hızı ülke ortalamasından daha yüksek olarak %46'dır. Yaş dağılımı ise ülke ortalamasından daha olumlu bir tabla çiziyor. Çalışan nüfus 19.272 kişi ile toplam nüfusun %58.9'unu, çocuk nüfusu 7.183 kişi ile toplam nüfusun %22'sini, yaşlı nüfus 6.261 kişi ile toplam nüfusun %19.1'ini oluşturmaktadır. Götse Delçev'in ülkenin geri kalanıyla ulaşımı yalnıza karayoluyla sağlanır. Sofya, Filibe, Blagoevgrad, Bansko, Dobrinişte ve bölgedeki tüm köylerden şehre düzenli otobüs hatları vardır. Şehir'de üç tane otobüs istasyonu vardır. "Merkez Otogarı" (Byalo More caddesi, tel: +35975123547-23367-23597), "Batı Otogarı" (tel: +35975122417), "Özel otogar" (+35975123811) Nine Inch Nails Nine Inch Nails (NIN ya da NIИ) 1988'e kurulmuş bir endüstriyel rock grubudur. Nine Inch Nails müzisyen, şarkı yazarı, prodüktör Trent Reznor tarafından kurulmuş ve albümler onun tarafından kaydedilmiştir; Reznor 2016 yılında Atticus Ross'un katılımına kadar grubun tek resmi üyesi olmuştur. Konserlerde ise Reznor, grup elemanları ile beraber sahne almaktadır. 1980'lerde Trent Reznor Right Track stüdyolarında çalışan bir programcı olarak çalışmaktaydı. 1988'de stüyoda bir şarkı kaydetmek için izin alır ancak kendi kafasındaki planlara uygun bir grup bulamadığı için tüm enstrümanları kendisi çalmaya karar verir. Bu ilk yaptığı kayıtlar daha sonra 1994'te Purest Feeling olarak izinsiz şekilde yayınlanır. Birçok şarkı da ilk albüm olacak Pretty Hate Machine şarkılarına dönüşür. Reznor, bu müzikal projesinin adını ise Nine Inch Nails koyar. Trent Reznor grubun adını kolayca kısaltılabildiği için seçtiğini söyler. 1989'de ilk albüm Pretty Hate Machine yayınlanır. Albüm akılda kalıcı melodiyleriyle olduğu kadar karanlık sözleriyle de dikkat çekmekteydi. Zaten Reznor ilk albüm teşekkürlerinde korku yazarı Clive Barker'a teşekkür eder. "Down in It" ve "Head Like a Hole" klipleri MTV'de yayınlanır. Albüm plantin plak alır ve yaklaşık iki yıl listelerde kalır. 1992'de grubun ilk kısa albümü Broken yayınlanır. Albümden "Happiness In Slavery" şarkısının klibi işkence ve vahşet dolasıyıla yasaklanır. "Pinion" şarkısı da aynı akıbete uğrar. Bunlarla beraber çekilen üç klip birleştirilerek "The Broken Movie" adı altında bir kısa film haline getirilir. "Gave Up" şarkısının klibinde daha sonra Filter'ı kuracak gitarist Richard Patrick ve Reznor'un o sıralarda keşfettiği Marilyn Manson gitar çalmaktadır. Bu EP'nin hemen ardından aynı yıl Fixed adlı bir remix EP'si yayınlanır. Ayrıca grup; The Crow, Lost Highway, Natural Born Killers gibi birçok filmin soundtrack'inde adını duyurmuştur. İkinci NIN albümü The Downward Spiral 1994'te yayınlanır ve listelere ikinci sıradan girer. Albüm ana karakterin geçirdiği varoluşsal problemleri anlatan bir konsept albümdür ve albüm NIN'in şu ana kadar en çok satan albümüdür. Albümün en önemli şarkılarından "Closer" klibi MTV tarafından bazı yerleri sansürlenerek yayınlanır ve çok ilgi görür. Albümdeki Hurt adlı şarkı da ilgi çekmiş, daha sonra Reznor ve David Bowie tarafından beraber konserde söylenmiştir. 2002'de ise Johnny Cash tarafından cover'lanıp sanatçının en büyük liste başarısını elde etmesini sağlar. Woodstock 94'te grup sahne alır ve milyonlarca kişiye ulaşmış olur. 1995'te Further Down the Spiral adlı remiks albümü yayınlanır. Remiks albümü de altın plak ödülü kazanır. Albümden sonra Reznor uzun bir zaman şarkı yazamaz ve bu da ondan beklentileri arttırır. Trent Reznor 1997'de Time dergisi tarafından en etkili 25 insandan biri sayılır. Örneğin Dövüş Kulübü'nün yazarı Chuck Palahniuk, The Downward Spiral'in ilham kaynağı olduğunu söyler. Reznor uzun süren bir ruhsal bir çöküntü döneminden sonraki 2 CDlik albümü The Fragile'ı çıkarır. Albüm listelere bir numaradan girer ancak Interscope firmasının çok yardım etmemesinden dolayı daha sonra listelerden düşer. Albümdeki Starfuckers Inc. şarkısı sözleriyle dikkat çeker ve Reznor'un kırgın olduğu Marilyn Manson'a gönderme olduğunu düşündürür. Ancak daha sonra ikili barışı ve Marilyn Manson hem şarkının klibinde oynar hem de klibi yönetir. 2000'de bu albümünde remix versiyonu olan Things Falling Apart yayınlanır. 2002'de de konser albümü olan And All that Could Have Been çıkar. 2005'te With Teeth yayınlanır. Albüm yine listelere bir numaradan girer. Albümde Dave Grohl birkaç şarkıya davul çalmıştır. Bu albümle beraber Trent Reznor teknolojiyi daha yakından kullanmaya başlar. İlk single The Hand That Feeds öncelikle grubun websitesinde yayınlanır. Aynı şarkı daha sonra internette dinleyicilerin istedikleri gibi remix yapabilecekleri formatta yayınlanır. Only single'ı ise internette birçok format halinde yayınlanır. Bir yandan da grubun Myspace sayfasında dinleyicilere özel remixler ve oylamalar eklenir. 2005 MTV Müzik ödüllerinde, grup ve MTV arasında yeni bir sorun çıkar. Grup savaş karşıtı sözlerini söylerken arkada Bush resmi yayınlamak isteyince MTV'den izin alamaz. 2007'de albümün turnesinde çekilen belgesel Beside You in Time yayınlanır. With Teeth'ten sonra Reznor Year Zero projesine başlar. Projenin konsepti şimdiki Amerika dış politikasının gelecekte yaratabilecekleri ve 2022'de dünyanın bundan nasıl etkileneceğini göstermekti. Bu strateji ile, grubun ürünlerinin içindeki bazı ipucularının kullanarak bazı websitelere ulaşmak hedefleniyordu. 2007'de şubatında grup t-shirt'lerinde "İnanmaya çalışıyorum" yazıları dikkat çekiyordu ve aynı isimde bir websitesi açılmıştı. Bir yandan da NIN konserleri sırasında tuvaletlerde yeni şarkılar flashdisklerin içinde bulunuyordu. Aynı konseptteki Year Zero albümü de 2007'de yayınlandı. Albüm notlarındaki yazılar da yeni websitelere ulaştırıyordu. Reznor, albüm fikriyle ilgili olarak yaptığı açıklamada, dünyanın ekolojik, siyasi ve spritüel olarak kırılma noktasında olduğunu söylüyordu, büyük bir dönüşüm. Year Zero'nun ardından, 2007 ekim ayında plak şirketiyle bağlarını kopardığını açıkladı Reznor. Bu açıklamanın ardından herkes yeni plak firmasının hangisi olacağını merak ederken, 36 parçadan oluşan Ghosts I- IV, 2008 yılının mart ayında Creative Commons lisansı altında internet üzerinde yayınlandı. 9 parçadan oluşan Ghosts I, grubun sayfasından ücretsiz indirilebiliyordu. 5 dolar olarak ücretlendirilen 36 parça, mp3 formatında indirilirken, 10 dolar karşılığında 2 cd'den oluşan paket, 75 dolar karşılığında da görsel malzemelerden oluşan özel bir paket satışa sunuldu. Sınırlı sayıda üretilen 300 dolar fiyatlı görsel destekli özel paket de satışa çıktıktan kısa bir süre sonra tükendi. Grup, bu stratejiyle albüm piyasaya çıktıktan bir hafta içinde 1.6 milyon dolar satış yaptığını açıkladı.Reznor, torrent'lerle savaşmaktansa ortak bir formül bulunabileceği açıklamasını yaptı."Bu albümü indirin, çalın, dağıtın, arkadaşlarınıza verin". Youtube ile ortak yapılan projeyle de, NIN hayranlarını Ghosts albümü için görsel üretmeye çağırdı. Projeye göre, gönderilen görsel malzemeleri arasından Reznor tarafından seçilecek videolar, youtube üzerinde yayınlanacak. Ghosts I-IV ile aynı yılda, Nine Inch Nails The Slip adlı 7. albümünü çıkarmıştır. Bu albüm, Reznor'un kendi plak şirketi olan Null Corporation tarafından yine Creative Commonss lisansı ile yayımlanmıştır. Bu albüm, Reznor'un kariyeri boyunca yaptığı çalışmaların bir derlemesi olarak nitelendirilmiştir. Nine Inch Nails'in resmi sitesinden de yayınlanan albüm yayımlandığı ilk bir buçuk ay içinde 1.4 milyon kere indirilmiştir. Bu albümden sonra "Lights in the Sky" ve "Wave Goodbye" adlı turlar yapılmıştır. Reznor, 2009 Şubat'ında hayranlarına "NIN'in bir süreliğine kaybolması gerektiğini" söyleyerek, Nine Inch Nails'in her ne kadar ürün vermeyi kesmese de artık turlara çıkmayacağını iletmiştir. Nine Inch Nails'in son canlı performansı 10 Eylül 2009'da Wiltern Theater, Los Angeles'ta gerçekleşmiştir. Reznor bu süreden beri Nine Inch Nails adıyla sadece iki tane eser yayınlamıştır. Bunlar, Japon bilim kurgu filmi ""Tetsuo: The Bullet Man""'in ana melodisi ve U2'nun "Zoo Station" adlı şarkısının bir cover'ı olmuştur. Bu cover, U2 tribute albümü olan ""AHK-toong BAY-bi Covered""'da bulunmaktadır. Reznor aynı zamanda 2010 yılında evlendiği Mariqueen Maandig ve Atticus Ross ile iş birliğine girerek How to Destroy Angels adında bir grup kurmuş ve aynı adlı bir EP'yi yayımlamışlardır. Bu EP 6 şarkı içermektedir ve Haziran 2010 yılında indirilmeye açılmıştır. Aynı zamanda Trent Reznor, yine Atticus Ross ile iş birliği içine girerek 2010'da Sosyal Ağ adlı David Fincher filminin müziklerini yapmış ve bu çalışmasıyla En İyi Müzik Altın Küre Ödülü ve En İyi Özgün Müzik Akademi Ödülü'nü kazanmıştır. İkili, yine David Fincher'ın 2011 yılındaki "Ejderha Dövmeli Kız" uyarlamasının da müziklerini yapmıştır. Reznor, BBC Radio 1 ile yapılan bir röportajda 2012 yılına Nine Inch Nails'i düşünerek geçireceğini ve bunu göz önünde bulundurarak ürün vermeye çalışacağını belirterek olası bir yeni albümün habercisi olmuştur. Lee Van Cleef Lee Van Cleef (9 Ocak 1925 – 16 Aralık 1989), Amerikalı oyuncu. Daha çok western filmleriyle tanınmış, görüntüsünün de yardımıyla kötü adam rollerinin en tanınmış yüzlerinden biri olmuştur. II. Dünya Savaşı'nda Amerikan Ordusunda görev yaptı. Savaştan sonra bir süre oyunculuk dışı işlerde çalıştı. Bir muhasebe bürosunda çalışırken amatör bir tiyatro grubunda sahneye çıkmaya başladı. Burada çalışırken yönetmen Fred Zinnemann'ın dikkatini çekti ve 1952'de çektiği High Noon adlı filmde ilk rolünü aldı. Bu filmden sonra western filmleri için kötü adam karakteri olarak yönetmen Sergio Leone'nin dikkatini çekti. Başlıca filmleri arasında Birkaç Dolar İçin (1965) ve İyi, Kötü ve Çirkin (1966) yer almaktadır. Daha sonra 10 yıl boyunca pek çok Spagetti Western filminde oynadıktan sonra, oyunculuğunun zirvesi sayılabilecek olan John Carpenter'ın kült filmi Escape from New York (1981)'de rol aldı ve 1989 yılındaki ölümüne kadar aktif olarak sinemada çalışmıştır. Hint cevizi Hint cevizi ya da Muskat ("Myristica"), portakal ağacına benzeyen, anavatanı Banda Adaları olan bir tropik ağaç cinsi ve baharat olarak kullanılan meyvesi. Hindistan cevizi ile ad benzerliği dışında ilgisi yoktur. Karayipler bölgesinde, özellikle de Grenada'da yetişir. Bitkinin tohumları baharat olarak kullanılır. 2–3 cm uzunlukta, 1–2 cm çapta, oval, cevize benzer tohumlar vardır. Tohumlar sabit yağ, uçucu yağ ve rezin taşır. Ağacın meyveleri olgunlaştığında kurutulup baharat olarak kullanılır. Bol miktarda rendelenmiş olarak tercihen süt ile birlikte alındığında halüsinasyon görülmesine yol açar. Endonezya'da meyvenin etli dokusu palmiye şekeriyle karıştırılıp güneşte kurutularak besleyici bir tatlı yapılır. Geçmişte reçeli de yapılmıştır. Bebeklerde gaz giderici olduguna dair inanışlar mevcuttur. Çekirdeği ve içi neredeyse aynı tattadır ama etli kısmı daha tatlıdır ve daha yoğun bir tadı bulunmaktadır. Çekirdeği, safran rengi nedeniyle hafif yemeklerde kullanılır. Peynir sosları için lezzetli bir ek olarak görülür özellikle taze rendelenmiş olarak. Küçük hindistan cevizi, sıcak elma suyu, sıcak şarap ve eggnog için kullanılan geleneksel bir tattır. Hint mutfağında tatlı olduğu kadar iştah açıcı yemeklerde kullanılır (çoğunlukla Mughlai mutfağında) Hindistan'ın çoğu kesiminde "Jaiphal" olarak ve Kerala'da "Jatipatri" ve "Jathi" olarak bilinir. Ayrıca azıcık da olsa garam masalada kullanılır. Öğütülmüşü Hindistan'da tütsülenerek yenir. Avrupa'da Hint cevizi ve çekirdeği özellikle patates ve işlenmiş et yemeklerinde kullanılır. Ayrıca çorbalar, soslar ve hamur işlerinde kullanılır. Hollanda'da ise Brüksel lahanası, karnabahar ve çalı fasulyesi gibi sebze yemeklerinde kullanılır. Ortadoğu mutfağında öğütülmüş Hint cevizi baharat olarak kullanılır. Japonya'da köri sosu için kullanılan bir malzemedir. Karayiplerde içeceklerde kullanılır. Genellikle içkinin üstüne küçük bir tutam atılır. Sütle beraber alınırsa bayıltıcı olabilir. Küçük dozlarda zararsız olsa da yüksek dozlarda delirmeye neden olabilir. Bundan dolayı yüksek dozlarda alınmamalıdır. Uyuşturucu olarak popüler değildir çünkü yan etkileri vardır. Bunlardan bazıları baş dönmesi, yüz kızarıklığı, ağız kuruluğu, düzensiz kalp atışı, geçici kabızlık, idrar salmakta zorluk, mide bulantısı ve paniktir. Bunlar ilk altı saat içerisinde gözükür ve etkiler 3 güne kadar uzayabilir. Aşırı miktarda alınması gastrointestinal sistemden yoğun miktarda gaz salınımını takiben ince ince terleme ve geğirme ile kendisini gösterir. Robin Finck Robin Finck (d. 7 Kasım 1971) Amerikalı gitarist. Finck lise yıllarında Atlanta'da birçok grupta gitar çalıyordu. Gitaristin ilk önemli grubu Nine Inch Nails oldu. 1994'te gruba giren Finck grupla beraber Woodstcok 94'e çıktı ve grubun ilk konser kaydı Closure'da yer aldı. Nine Inch Nails sonrası Cirque du Soleil sirki için gitar çalan Finck gruba Fragile turnesi sırasında tekrar katıldı ve 2002'de yayınlanan "And All That Could Have Been" konser albümünde de yer aldı. 1996'de Slash'in yerine Axl Rose tarafından Guns N' Roses'a katıldı. Grupla iki senelik sözleşme imzaladı. Ancak grup sadece "Oh My God" adlı single'ı çıkardı. Gitarist bir ara gruptan ayrılıp eski grubuna geri dönse de 2000'de yeniden GN'R ile turneye başladı.2009 yılında gruptan ayrılan Finck, grubun 2008'de çıkardığı yeni albümü Chinese Democracy'de gitar çaldı. BAFTA En İyi Yönetmen Ödülü BAFTA En İyi Yönetmen Ödülü kazananların listesi; 1976, 1977, 1984, 1991, 2003, 2005, 2007 yıllarında toplamda 7 kez ödüle aday gösterilmiş olan Martin Scorsese bu ödüle en fazla aday olmuş olan yönetmendir. Woody Allen (1978, 1987) , Ang Lee (2001, 2006), Louis Malle (1982, 1989), Alan Parker (1979, 1992), Roman Polański (1975, 2003) , John Schlesinger (1970, 1972) , Peter Weir (1999, 2004) ödülü iki kez kazanmayı başarmış olan yönetmenlerdir. Diazepam Diazepam Diapam, Diazem gibi ticari isimlerle pazarlanan benzodiazepin türevi bir ilaç etken maddesidir.Anksiyolitik, antikonvülsan, sedatif, kas gevşetici ve hafıza zayıflatıcı etkilere sahiptir. Bu şekli de anksiyete, uyuyamama, nöbetler, alkol yoksunluğu, ve kas spazmları gibi hastalıkların tedavisinde kullanılır. 10 mg / 2 ml ampul formu için Anksiyolitik olarak oral yoldan günde 2-4x2-10 mg, sedatif hipnotik ve alkol yoksunluğunda başlangıç dozu 2-4x10 mg ve idame doz olarak 2-4x5 mg uygulanır. 6 aydan büyük çocuklarda oral yoldan 40–200 mg/kg hesabıyla verilir. Orta dereceli psikonörotik reaksiyonlarda 2–5 mg i.m. veya i.v. yolla verilir ve gerekirse 3-4 saatte bir tekrarlanır. Bu reaksiyonlar ileri derecedeyse 3-4 saatte bir olmak üzere 5–10 mg alkol abstinansı sendromunda 3-4 saatte bir olmak üzere 10 mg, kas spazmında 5–10 mg ve endoskopik işlem öncesi 10 mg i.m. veya i.v. yolla uygulanır. En önemli endikasyonu anksiyete hastalıklarıyla anksiyeteye bağlı semptomların kısa süreli tedavileridir. Akut alkol yoksunluğuna bağlı akut ajitasyon, tremor, akut delirium tremens ve halüsiyonasyonlarda kullanılır. Diazepam, lokal patolojik nedenlere bağlı (mafsal ve kas enflamasyon veya travmaları) iskelet kas spazmları, üst motor nöron hastalıkları (serebral felç ve paraplejiler) atetoz, stiffman sendromu gibi durumlarda ve çeşitli konvülzif hastalıklarda tedavi amacıyla kullanılır. Diazepama karşı aşırı duyarlılığı bilinenlere ve klinik deneyim yetersizliği nedeniyle 6 yaşından küçük çocuklara verilmemelidir. Ayrıca dar açılı glokom, miyastenia gravis ve depresif durumlarda kontrendikedir. Diazepam psikotik hastalıkların tedavisinde değer taşımaz. Diğer santral sinir sistemine etkiyen ilaçlarda olduğu gibi diazepam alan hastalar, tehlikeli ve dikkat isteyen araç ve gereç kullanımlarında dikkatli olmaları konusunda uyarılmalıdır. Antikonvülzif tedavi görenlerde yardımcı olarak diazepam kullanımının ani olarak kesilmesi, nöbetlerin sıklığını ve şiddetini artırabilir. Diazepamın yardımcı tedavi olarak kullanıldığında konvülzif hastalıklarda konvülziyon ve grand mal şiddet ve sıklığı artabileceğinden standart antikonvülzif tedavi dozunun artırılması gerekebilir. Barbitürat, alkol gibi maddelerin ani kesilmelerine benzer şekilde, diazepamın ani kesilmelerinde, konvülziyonlar, tremor, karın ve kas krampları, kusma ve terleme gibi çekilme belirtileri uzun süreli ve yüksek dozlu tedavilerde olabilir. Bu nedenle her türlü uzun süreli tedavilerde doz yavaş yavaş azaltılmalıdır. Alkol ve diğer alışkanlık yapan maddelere bağımlı ve eğilimli olanların diazepam alırken çok yakından izlenmeleri gerekir. Gebeliğin ilk üç ayında her türlü minör trankilizanların kullanımıyla ilgili birçok yayında kongenital malformasyonlar tarif edildiği için, çoğunlukla kullanımı zorunlu olmayan bu tür ilaçlardan gebelik süresince kaçınılmalıdır. Diazepam ve metabolitleri anne sütüne geçtiğinden emzirme döneminde kullanılmamalıdır. Alkolle beraber kullanımından kaçınılmalıdır. En çok görülen yan etkiler uyuklama, bitkinlik ve ataksidir. Daha seyrek olarak konfüzyon, konstipasyon, depresyon, diplopi, disartri, baş ağrısı, hipotansiyon, sarılık, libido değişiklikleri, bulantı, deri döküntüleri, konuşma bozuklukları, üriner retansiyon, vertigo, görme bozuklukları sayılabilir. Ayrıca paradoksik olarak anksiyete, halusinasyon, uyku bozuklukları, saldırganlık oluşabilir. Bazen nötropeni, sarılık görülebileceği için periyodik kan sayımları ve karaciğer fonksiyon testleri yapılmalıdır. Diğer santral etkili ilaçlarla (psikotropik ajanlar, hipnotikler, bazı analjezikler, anestezikler, hatta antihistaminikler gibi) ve de alkolle birlikte kullanımı karşılıklı olarak potansiyalizasyona neden olur ve ve bazı istenmeyen etkiler ortaya çıkar. Simetidin ve omeprazolün benzodiazepin klirensini düşürdüğü ve etkilerini potansiyalize edebileceği, rifampisin gibi hepatik enzimleri indükleyen maddelerinse benzodiazepin klirensini artırdığı gösterilmiştir. Disülfiram da diazepamın etkisini potansiyalize eder ve uzatır. Diazepam metabolizması sigara ve teofilinle hızlanır. Teofilin, düşük dozlarda diazepamın sedatif etkisini tersine çevirir. Diazepam, karaciğerde metabolize olan diğer ilaçlarla etkileşebilir, onları inhibe (levodopa) veya potansiyalize (kas gevşeticiler) eder. Nadir durumlarda fenitoin metabolizmasını inhibe ederek etkisini artırabilir. Fenobarbital ve fenitoin de diazepam metabolizmasını hızlandırabilir. Diazepamın eliminasyonunun yavaş olması nedeniyle, tedavi sonlandıktan sonra bile bazı etkileşmeler beklenebilir. Ara Pacis Ara Pacis Augustae (Latince, "Görkemli Barışın Sunağı"; bilinen adı Ara Pacis), Roma tanrıçası olarak tahayyül edilen Barış'a adanmış sunak. Sunak, Roma İmparatoru Augustus tarafından (ya da onun için) sipariş edilmiş ve MÖ 30 Ocak 9 tarihinde Augustus'un Galya ve Hispania'daki zaferlerinin ardından tesis edilen barışı kutlamak için Roma Senatosu tarafından kutsanmıştır. MÖ 4 Temmuz 13 tarihinde hizmete girmiştir. Sunak, Roma İmparatorluğu'nun baskın askeri güç olmasıyla elde ettiği "Pax Romana" nın sağladığı barış ve refahtan duyulan memnuniyeti resmetmek için yapılmıştır. "Ara Pacis", geleneksel Roma dindarlığının bir tasviri olarak İmparator ve ailesinin tanrılara kurbanlar sunarken resmedildiği, çok ayrıntılı ve ince bir ustalıkla yontulmuş kabartmalarla süslü ve bütünüyle ışık saçan beyaz mermerden yapılmış bir sunaktı. Çeşitli figürler kurban edilmek üzere büyükbaş hayvanlar vermektedirler. Bazı figürler toga'larını bir başlık gibi başlarına çekmişlerdir ve bu hareket onların resmi görevlerinin rahip olduğunu sembolize eder. Diğerleri ise zafer'i simgeleyen defne yaprağından taç giyerler. Erkekler, kadınlar ve çocukların hepsi tanrışara yaklaşmaktadırlar. Sunak, Roma heykeltıraşlığının baş yapıtlarından birisi olarak kabul edilir; Geçit resmindeki figürler her ne kadar Yunan heykellerinde görülenler kadar idealize edilmemiş olsalar da portreler fark edilebilinir bir biçimde bireyseldir. Ara Pacis bugünkü haliyle orijinal yerinde bulunan ve Roma'da muhafaza edilebilmiş parçaların ve aralarında Paris'teki Louvre Müzesi'nin de bulunduğu yabancı müzelerde bulunan parçaların alçı röprodüksiyon'larının bir kombinasyonudur. Altar, orijinal olarak Tiber Nehri'nin Campus Martius olarak adlandırılan ve yüzyıllar içinde yaklaşık dört metre alüvyon tabakası altına gömülen taşma düzlüklerinden birisinde konuşluydu. İlk heykel parçaları 16. Yüzyıl'da bulunmuştu ve 1938 yılına gelindiğinde Antik Roma "temalı parkı" yaratma girişimi nedeniyle Benito Mussolini tarafından Sunak için (Sunağın yerini değiştirerek) Augustus Mozelesi ile birlikte bir muhafaza binası yaptırıldı . Günümüzde ise yine Mussolini'nin binasının olduğu yerde planı Amerikalı mimar Richard Meier tarafından yapılmış olan yeni bir muhafaza yapısı vardır. Yeni bina 2006 yılında açılmıştır ve bazı tartışmara neden olmuştur..Sonuç New York Times tarafından başarısızlık olarak tanımlanmıştır ve görevdeki belediye başkanı Walter Veltroni'nin muhalifi (eğer seçilirse) yapıyı yıkacağını beyan etmiştir. Veltroni, her halukarda, yapıyı korumuş ve 2007 Haziran'ı başlarında geleneksel 45. Valentino Garavani sergisi için dizayn ettirerek kullanmıştır. Graceland Graceland, ABD'nin Tennessee eyaleti Memphis şehrinde 1800'lü yıllardaki moda mimariye uygun yapılmış beyaz kolonlu bir malikâne olup, 1970'li yıllarda Elvis Presley'in oturduğu ev ve etrafındaki araziye verilen isimdir. 1957 yılında güvenlik ve diğer özel sebeplerle Kral'ın satın aldığı ve Ağustos 1977'de kalp krizi geçirerek vefat ettiği yer olan bina ve etrafındaki arazi 1982 yılında müzeye dönüştürülmüş, 7 Kasım 1991 tarihinde ise ABD hükûmetince Millî Tarih Değerleri (NRHP) arasına kayıt edilerek özel koruma altına alınmıştır. Yapı 2006 yılında ise ulusal tarihî anıtlar kapsamına alınmıştır. Şu anda özel bir firma tarafından işletilmekte olan mülkün sahipliği Lisa Marie Presley'e ait olup, Beyaz Saray'dan sonra ABD'nin en çok tanınan ve en çok turist çeken malikânesidir. Elvis Presley ile annesi, babası ve büyükannesinin de mezarları Graceland içerisinde Meditasyon Bahçeleri olarak anılan özel bir kısımda yer almaktadır. Her yıl milyonlarca Elvis hayranı bu binayı ziyaret etmektedir. Tottenham Tottenham, Londra'nın kuzeyinde Haringey semtinde bulunan bir bölgedir. Bölge, Charing Cross'un 10.6 km kuzeydoğusunda yer almaktadır. Tottenham'ın, Premier League'de oynayan Tottenham Hotspur FC adında futbol takımı bulunmaktadır. Michael Bloomberg Michael Rubens Bloomberg (14 Şubat 1942), Yahudi kökenli Amerikalı politikacı, milyarder, iş adamı ve hayırsever. 'nin sahibi ve kurucu ortağıdır. 2002–2013 yılları arasında New York City’nin belediye başkanlığını yaptı ve 2020 Demokrat partiden başkan adayı oldu. Bloomberg, Massachusetts Medford'da büyüdü ve Johns Hopkins Üniversitesi ve Harvard Business School'dan mezun oldu. Kariyerine 1981 yılında kendi şirketini kurmadan önce menkul kıymetler komisyonculuğu Salomon Brothers'ta başladı. Bloomberg L.P. şirketi Bloomberg Terminali ile tanınan bir finansal bilgi, yazılım ve medya firmasıdır. Bloomberg, önündeki yirmi yılı başkan ve CEO olarak geçirdi. Forbes Dergisi’nin belirlediği 2019 yılı en zenginler listesinde, US$55.5 milyar büyüklüğündeki tahmini net serveti ile dünyanın 9. en zengin insanı oldu (Mart 2020 ile serveti US$61.9 milyardır). Bloomberg, ilk olarak 2001’de New York City şehrinin 108. belediye başkanı seçildi. 2005 ve 2009'da yeniden seçimleri kazandı ve üç ardışık dönem görev yaptı. Sosyal Liberalist olan ve mali olarak ılımlı politikalar izleyen Bloomberg, teknokrıtik bir yönetim şekli geliştirdi. Tam zamanlı bir hayırsever olarak kısa bir süre sonra, 2014'ün sonuna kadar Bloomberg L.P.'de CEO’luk pozisyonunu tekrar eline aldı. 11 Eylül Terör Saldırısı’ndan sonra büyük ve yaygın yeni ticari ve konut inşaatını kolaylaştıran New York şehrinin geniş bölgelerinin rezonansına öncülük etti. Bloomberg'in, belediye başkanı olarak görev yaptığı üç dönem boyunca New York'un politikası, işletme sektörü ve kültürü üzerinde geniş bir etkisi olduğu görülmüştür. Şehrin durma ve frisk programını genişletmesi için de önemli eleştirilere maruz kaldı. Kasım 2019'da Bloomberg, 2020 seçimlerinde ABD başkanı için Demokrat adaylığı kampanyasını resmen başlattı. Sadece 61 delege kazandıktan sonra kampanyasını Mart 2020'de sonlandırdı. Bloomberg, birincil kampanyada 935 milyon dolarlık kendi kendini finanse etti ve en pahalı ABD başkanlık birincil kampanyası için rekor kırdı. Bloomberg, 14 Şubat 1942'de Boston, Massachusetts'de bulunan Brighton'daki St. Elizabeth's Hastanesi'nde, bir süt şirketinde muhasebeci olan Yahudi William Henry Bloomberg’in (1906–1963) ve Yahudi Charlotte Bloomberg’in (1909–2011) oğlu olarak dünyaya geldi. Ailesi dindar Yahudilerdi ve Manhattan'daki Emanu-El Sinegogu’nun üyesiydiler. Bloomberg'in baba tarafından büyükbabası Alexander Elick Bloomberg, Polonyalı bir Yahudiydi. Bloomberg'in anne tarafından büyükbabası Max Rubens, (günümüz Belarus'undan) Litvanyalı bir Yahudiydi. Anne tarafından büyükannesi ise New York’a önceden göçmüş Litvanyalı Yahudi bir ailenin çocuğu olarak dünyaya geldi. Bloomberg, iki yaşına kadar Allston'da yaşadı, ardından iki yıl Massachusetts, Brookline, sonunda üniversiteden mezun olduktan sonra yaşadığı Massachusetts Medford, Boston banliyösüne yerleşti. 1960 yılında Medford Lisesi'nden mezun oldu. Phi Kappa Psi kardeşliğine katıldığı Johns Hopkins Üniversitesi'ne devam etti ve okul maskotunun (mavi alakarga'nın) kostümünü yaptı. 1964 yılında elektrik mühendisliği bölümünden mezun oldu. 1966'da Harvard Business School'dan İşletme Yüksek Lisansı (MBA) ile mezun oldu. Lje Lje (Љ љ; italik: "Љ љ") Kiril alfabesinin bir harfidir. "л" ile "ь" birleşimi şeklindedir. Sırpça, Makedonca ve Abhazcada kullanılır. Latin alfabesinde ise "lj" olarak kullanılrlar. (Sırp ve Hırvat latin alfabelerinde). Bu harf Osmanlı Devleti zamanında Sırbistan'da 7 Kasım 1787 de doğan Vuk Stefanović Karadžić (Sırp kirili ile "Вук Стефановић Караџић") tarafından icat edilmiştir. Sırpçadan sonra Makedon alfabesine de alınmıştır. Bu harfin Arap alfabesinde karşılığı olarak üzerinde işaret bulunan ڵ veya noktalı ڶ harfi Arapça Boşnak alfabesinde ve Sorani-Kürt alfabesinde ince L sesini göstermek için kullanılır.Türkçede bu ayrımın gerçekleştiği çok az kelime bulunduğu için ince L sesi ayrıca için bir harf yoktur. Bunlar daha çok düzeltme işareti ile gösterilen sözcüklerde yer alırlar: "Ḽâℓ̗ , Ḽâℓe, Rôℓ̗ , Gôℓ̗ "... Latinizasyonda Ḽ harfi kullanılır. Bu harfin yer aldığı kelimelerin tamamındaki L harfleri dilin ucunun damağa doğru çekilmesiyle çıkarılan ve normal L sesine göre biraz daha ince olan bir sesi gösterir. Bu ses Leton alfabesinde Ļ (Küçük harf: ļ veya ℓ̗ ) harfi ile gösterilir. Oliver Sacks Oliver Wolf Sacks (d. 9 Temmuz 1933, Londra - ö. 30 Ağustos 2015), hastaları ile ilgili yazdığı kitaplarla tanınmış İngiliz nörolog. Doktor bir ailenin çocuğudur. Tıp öğrenimini Oxford Üniversitesi'nde tamamladı. 1965 yılından yaşamının sonuna kadar, New York'ta yaşamış ve nöroloji profesörü olarak doktorluk mesleğini sürdürmüştür. Kitaplarının birçoğunda hastalarının tıbbi detaylarından çok, yaşam tecrübeleri üzerinde durur. "Mars'ta Bir Antropolog" ve "Karısını Şapka Sanan Adam" adlı kitapları farklı hastalarının çeşitli nörolojik rahatsızlıklarını anlattığı kısa bölümlerden oluşur. Diğer kitaplarında ise tek bir konuyla bütünlük sağlamıştır. "Uyanışlar" adlı, "Encephalitis lethargica" hastalarına yardımcı olma çabasını anlattığı otobiyografik kitabı, 1990 yılında beyazperdeye aktarılmıştır. Robin Williams'ın ve Robert De Niro'nun da kadrosunda bulunduğu film, Akademi Ödülleri'ne aday gösterilmiştir. Oliver Sacks, Yahudi bir ailenin dördüncü ve son çocuğu olarak Londra Willesden'da doğmuştur. Annesi İngiltere'nin ilk kadın cerrahlarından olan Muriel Elsie Landau, babası Litvanya Yahudisi bir doktor olan Samuel Sacks'tir. Oliver Sacks'in geniş ailesinin üyeleri arasında yazar ve yönetmen Jonathan Lynn, Nobelli matematikçi Robert Aumann ve Israilli devlet adamı Abba Eban gibi isimler de vardır. 6 yaşındayken Blitz'den dolayı Londra'yı terk etmiş, 1943'e kadar öğrencisi olacağı yatılı okula başlamıştır. Bu okuldan sonra Londra'daki St. Paul's School'a devam eden Sacks, 1951 yılında Oxford Üniversitesi'nde Queen's College'a başlamış, 1956 yılında fizyoloji ve biyoloji alanlarındaki eğitimi tamamlayarak mezun olur. Sacks, Oxford'daki eğitimini bir sene uzatıp Hugh Macdonald Sinclair'in yanında araştırma yapmaya karar verir. Queen's College'daki akademik danışmanı ve arkadaşları onu bu karardan vazgeçirmeye çalışsa da, Sinclair'in daha önce takip ettiği bir dersinin etkisinde, kararını değiştirmez. Sacks, Sinclair'le yaşadığı bu ilk araştırma deneyiminden anılarında şöyle söz eder:"Projemin ne olacağını tartıştıktan sonra, Sinclair kendisini kitaplarla dolu odasına kapattı ve fiilen benim için, hatta İnsan Beslenmesi Laboratuvarı'ndaki herkes için, ulaşılamaz hâle geldi. Öteki araştırmacılar, yalnız bırakılmaktan, işleriyle rahatça uğraşabilmekten keyif alan deneyimli insanlardı. Tam tersine ben, bu işte acemiydim. Tavsiyeye ve yol göstermeye muhtaçtım. Sinclair'le görüşmeye çalıştım ama beş altı denemenin sonunda bunun boşa uğraş olduğunu fark ettim." Sacks, bu dönemin sonunda araştırmasının "bütünüyle bir başarısızlık örneği" olduğunu, bilimsel bir araştırmacı olma umudundan vazgeçmesi gerektiğini düşünmüş; bütün arkadaşlarının üniversiteden ayrılmasının da etkisiyle, kendi ifadesiyle "depresif ve izole olmuş" hissetmiştir. Hugh Macdonald Sinclair'in yanında edindiği araştırma deneyiminin sonunda depresifleşmesi üzerine, Sacks'in Queen's College'daki danışmanı ve ailesi, onun Oxford'dan uzaklaşmasının ve zihinsel yerine fiziksel yoğunluk içinde olacağı bir ara vermesinin iyi olabileceğini düşünerek kendisine kibbutzları ziyaret etmesini öğütler. Sacks bu fikri "herhangi bir dini veya Siyonist duygudan yoksun olmasına rağmen" beğenir. Sacks, daha sonra bu deneyimini "sıkı çalışma gerektiren etkin bir yaşam ve dostane, düşünceli insanlar arasında olmak Sinclair'in labında geçirdiğim yalnız ve eziyet dolu ayların ilacı" olarak anacaktır. Sacks, 2006 yılında sağ gözünde gelişen kanserden dolayı radyoterapi görmüştür. Ocak 2015 yılında, bu tümörlerin karaciğerine ve beynine yayıldığı tespit edilmiştir. Sacks, teşhisi duyduğu zaman hissettiklerini RadioLab'e şöyle anlatır:"Sanırım ilk hissettiğim şey, çok yoğun bir üzüntü oldu. Göremeyeceğim, yapamayacağım şeyleri düşündüm. Bir iki kişi bana yazıp, 'Malum, hepimiz öleceğiz.' diye beni teselli etti. Hayır lan işte, bu defa mesele hepimizin ölecek olması değil, dört ayımın kalmış olması."Aynı söyleşinin devamında, hastalığının seyri hakkında bir soruya şöyle yanıt vermiştir:"Şu anda, gözümdeki tümör sadece karaciğerime yayılmış durumda. Bana [kanser hücrelerinin] karaciğere bayıldıkları söylendi. Gelin görün, ben de ciğere bayılırım. Tanı konulduktan sonra yaptığım şeylerden biri de soğan üstü ciğer yemek ve 'Bu ciğerler muhtemelen benimkilerden iyi durumda.' diye düşünmek olmuştu."30 Ağustos 2015 günü hayatını kaybetmiştir. Je (Kiril) Je (Ј ј; italik: "Ј ј") Kiril alfabesinin bir harfidir. Bu harf Sırp alfabesinde, Makedon alfabesinde, Azeri ve Altay dili grublarında kullanılır. Bu harf geleneksel kiril alfbesindeki й harfinin yerine geçmiştir. Bulan kişi Vuk Karadžić'dir. Ґ Ґ (Ґ ґ; italik: "Ґ" "ґ" ) Kiril alfabesi'nin bir harfidir. Ukrayna alfabesinde kullanılmaktadır. 1993 Rus Sovyet imla reformunda alfabeden çıkarıldı. Bu harf 1990 Glasnost Refomu'ndan beri kullanılıyordu. Türkçe G sesidir. Stuart Sutcliffe Stuart Sutcliffe (tam adı Stuart Fergusson Victor Sutcliffe, d. 23 Haziran 1940 - ö. 10 Nisan 1962) İskoç müzisyen ve sanatçı. Deniz subayı bir babanın ve bir öğretmen annenin çocuğu olan Sutcliffe 1940'ta İskoçya'da dünyaya gelmişti. Doğduğu gibi İngiltere'ye taşınan ailede baba uzun süre denizde olduğundan ortalıklarda olmuyordu. Sutcliffe okul yıllarında koroda şarkı söylüyordu. Liverpool sanat okulundayken John Lennon ile tanışmıştı. O sıralar 14 yaşında olan Stuart, resimdeki yeteneğiyle dikkat çekiyordu. Daha sonra McCartney ile de tanışan Sutcliffe ikilinin isteğiyle bir bas gitar alır ancak çok başarılı olamaz.Stuart ve John'ın yerde yatarken çekilmiş bir fotoğrafı gazetede gençliğin kötü gidişatı olarak gösterilmiştir. Stuart Sutcliffe, 1959 yılında 75 pounda güzel bir tablosunu satar. John Lennon ve Paul McCartney, ona bu parayla bas gitar alması için ısrar ederler. Sutcliffe kazandığı parayı resim çalışmalarına harcamak ister, ancak arkadaşları tarafından ikna edilir. Böylece bir Hofner bas gitar alır ve The Beatles'a katılır.. (Anthology 1 adlı dokümanda Paul McCartney tarafından anlatılmıştır) Sorun ise, Sutcliffe'in yeterince iyi çalamamasıydı. Diğer üyelerle çalarken zorlanmakta ve genelde konserlerde utangaçlığından ötürü sırtını seyirciye dönmekteydi. Hamburg'a geldiklerinde McCartney tarafından yeterli bulunmamaya, ve onunla sözlü tartışmalara girmeye başladı. Birçok kişi tarafından müzikle değil de resimle devam etmesi tavsiye ediliyordu. Grup Almanya'da bir konser verirken yaşananlar sonucu üç eleman sınır dışı edilmişti ve hastalanan Sutcliffe bir süre daha Hamburg'da kalmıştı. Sanatçı, o zaman arkadaşı olan (sonradan nişanlandılar) Astrid Kirchherr'dan borç alıp Liverpool'a uçmuştu. Beatles'ın 1961'de Almanya'ya geri dönüşünde burada kalmaya karar vermişti. Grupla yaptığı bazı kayıtlar 1996'da Anthology 1'de gün ışığına çıkmıştır.. Ayrıca Sanatçının, o zamanlar The Silver Beetles olan gruba The Beatles adını öneren kişi olduğu söylenir. Stuart Sutcliffe, bir konser sonrası fotoğrafçı Astrid Kirchherr ile tanışmıştı. Kirchherr, grubun fotoğraflarını çekme teklifinde bulunmuştu ve böylece Sutcliffe ile daha yakınlaştılar ve yakın zamanda sevgili oldular. Genç sanatçı, müziği bırakıp sevgilisi gibi resme devam etmek istediğini söyledi. Ancak grupla da ilişkisini hiçbir zaman koparmadı. Çift 1961'de Liverpool'a gidip evlilik öncesi Sutcliffe ailesiyle görüştüler. Sanatçı Hamburg Sanat Okulunda okumaya devam eder ve öğretmenleri tarafından büyük bir beğeniyle izlenir. Soyut dışavurumculuk tarzında resimler çizerdi. Genel olarak resimlerine ad vermezdi. Birçok eseri Almanya'da sergilenmeye değer bulunmuştur. Sutcliffe bir gün Hamburg'da derste baş ağrısı yüzünden bayılır. Bu olay ilerde birkaç kez daha yaşanır ancak doktorlar sorunu anlayamaz. Birkaç ay sonra kolunu bile kaldıramayan Sutcliffe, 10 Nisan 1962 yılında Kirchherr'in annesinin evinde rahatsızlanır. Annesi hemen işte olan Kirchherr'i, Kirchherr'da doktoru arar. Doktor eve gelir, ancak hemen bir ambulans çağrılmasını önerir. Stuart Sutcliffe, hastaneye giden ambulansta sevgilisinin kollarında can vermiştir. Beyin kanaması olarak belirlenen bir hastalığın başlangıcının nedeni hala bilinmemektedir. Ancak söylenilenlere göre Stuart Sutcliffe ve Lennon bir akşam barda sarhoş olurlar ve Lennon, başka bir sarhoş adamla kavgaya tutuşur. Onu kurtarmak isteyen Sutcliffe, kavganın ortasında kalır ve sarhoş adamlar tarafından öldüresiye dövülür. "Hatta bu olay, Sutcliffe ile ilgili çekilen ve The Beatles'ın Hamburg günlerini anlatan Backbeat filminde kurgulanmıştır." John Lennon uzun süre bu olaya inanamamıştır. Hatta o kadar çökmüştür ki, kendini alkole vermiştir. Yine de cenazesine katılmamıştır. Ancak bir Lennon/McCartney çalışması olan In My Life adlı şarkı, o ve Lennon'un çocukluk arkadaşı Pete için yazılmıştır. Şarkıdaki "Some [friends] are dead and some are living/In my life I've loved them all" bölümü oldukça dikkat çekicidir. Sevgilisi Astrid Kirchherr ise hastalandığı için cenazeye katılamamıştır. 2001: Bir Uzay Destanı (film) 2001: Bir Uzay Destanı veya Türkçe gösterim adıyla 2001: Uzay Yolu Macerası (İngilizce: "2001: A Space Odyssey"), 1968 yılında Stanley Kubrick tarafından yönetilen bilimkurgu filmi. Filmin bilimkurgu yazarı Arthur C. Clarke'ın kısa bir öyküsünden esinlenen senaryosu, Kubrick ve Clarke tarafından kaleme alınmıştır. Film insanın evrimi, teknoloji, yapay zeka tematik unsurlarını işler ve bilimsel gerçekliği, öncü görsel efektleri, provokatif belirsizliği ve bazı yorumculara göre içerdiği gerçeküstü betimleme, geleneksel anlatım teknikleri yerine sessizlik ve asgari düzeydeki karşılıklı konuşmaları ile ün yapmıştır. Gösterildiğinde aldığı çeşitli eleştirilere rağmen, günümüzde 2001: Bir Uzay Destanı eleştirmenler ve izleyiciler tarafından gelmiş geçmiş en iyi filmlerden biri kabul edilmektedir. Dört dalda Oscar'a aday oldu ve görsel efekt Oscar'ını kazandı. 1991 senesinde Amerika Birleşik Devletleri Kongre Kütüphanesi tarafından "kültürel, tarihi veya estetik açıdan önemli" addedilerek, ABD Ulusal Film Arşivi'ne alındı Giriş bölümü Güneşin Dünya üzerinde yükselişi sırasında, Dünyanın Ay üzerindeki yükselişi ile başlar. Afrika çöllerindeki görüntüler üzerinde "İnsanlığın Şafağı" başlığı okunur. Tarih öncesi bir maymun-adam kabilesi kurak çölde yaşamaya çalışmaktadır. Yaşadıkları yerde bir sabah, gizemli bir dikdörtgen dikilitaş belirir ve ürkek maymunlar taşı inceler. Bu karşılaşmayı takiben yalnız bir maymun-adam bir yığından kemik aldığında ilk aleti bulur ve diğer kemikleri kırarak onu bir sopa gibi kullanabileceğini keşfeder. Bu maymun-adam artık kısmen dik durmaktadır, kabilesine su birikintisini savunmada liderlik eder, yeni silahını kullanarak bir düşman maymunu sopalayarak öldürür. Muzaffer maymun-adam silahını havaya fırlatır, düşmekte olan kemiğin yörünge uydusuna dönüştüğü bir eş kesme ile film bu noktada geleceğe atlar. Sadece bir yolcuyu, Dr. Heywood R. Floydu taşıyan Pan Amerikan uzay gemisi, Dünya yörüngesindeki bir uzay istasyonu ile kenetlenir. Floyd istasyondan dünyadaki kızına görüntülü telefon açar. Sonrasında eski bir arkadaşı olan, Sovyet Bilim insanları kafilesinden Elena ile karşılaşır. Clavius kraterindeki Amerikan Üssüne gittiğini söyleyince, Sovyet Bilim insanlarından biri, Dr. Andrei Smyslov, uluslararası antlaşmalara rağmen bir Sovyet mekiğinin acil inişine izin verilmediğinden bahsederek, neden hiç kimsenin Clavius ile iletişim kuramadığını sorar. Floyd şaşırmış numarası yapar, fakat Smyslov “çok güvenilir istihbarat raporlarına” atıfta bulunarak, Clavius’ta kaynağı belirli olmayan ciddi bir salgın hastalığın patlak verdiğini ve bu salgın hastalığın Sovyet üssüne sıçrayabileceği endişesini ifade eder. Floyd, “yorum yapma özgürlüğünde olmadığı” cevabını verir. Floyd ay mekiği ile Clavius Üssüne gider. Üste bilim insanları ve yöneticiler ile toplanır ve üssün şüpheli karantinasının gerçek sebebinin saklanmasının önemi hakkında konuşur. Dünyadaki amirleri bunun dışında bir karar verene dek düzmece salgın hastalık hikâyesinin ve üs kapsamındaki iletişim iptalinin devam edeceğini belirtir. Floyd onlara buluşun getirdiklerinin “kültürel şok ve sosyal yön bozukluğu çıkarma potansiyelini” hatırlatır. Orada durumu değerlendirmek ve rapor hazırlamak için bulunmalarına rağmen, Floyd bu kişilere yeni güvenlik yeminlerinin tüm çalışanlar için gerekli olduğunu bildirir. Daha sonra kazıya yapılan aybüs gezisi sırasında, Floyd ve bir üs yetkilisi arasındaki konuşma Ay’a dört milyon yıl önce “kasten gömülmüş” yabancı bir nesnenin keşfedildiğini açığa vurur. Bilim insanları kazı alanında, maymun-adamların bulduğu ile özdeş dikilitaşa yaklaşırlar, onlar gibi Floyd onun pürüzsüz yüzeyini okşar. Bilim insanları topluluk fotoğrafı için etrafında toplanırlar fakat dikilitaşa ulaşan ilk güneş ışınları ile tetiklendiği belli olan, telsiz alıcılarında duydukları yüksek perdeli ses buna mani olur. Bu noktada “Jupiter Görevi: On Sekiz Ay Sonra” başlığı okunur. Jüpiter yolunda uzay gemisi Discovery One güvertesinde iki uçuş pilotu, astronot Dave Bowman ve Frank Poole vardır ve üç bilim insanı çok düşük sıcaklıkta derin uykuda “uyumaktadır”. Dave ve Frank bir BBC televizyon programı izlemektedir, mürettebatın “altıncı üyesi” bölümünde, HAL 9000 süper bilgisayarı tanıtılır ve mülakat yapılır. Mülakat, süper bilgisayarın yapay zekâsının doruk noktasında olduğunu gösterir, hatasız icra sicili ile HAL 9000, insan gibi iletişim kurmak ve etkileşime geçmek ve hatta insan duygularını taklit etmek için tasarlanır, gerçekte de astronotlar ona “Hal” diye hitap ederek mürettebattan biri gibi davranmayı öğrenirler. HAL, Dave ile resmî olmayan bir konuşma sırasında, görevi saran olağandışı gizlilik hakkındaki endişeleri arttırır ve “Aya bir şey gömüldü” söylentilerini tekrar eder. Dave HAL’in garip konuşmasının “mürettebat psikoloji tutanağının” bir parçası olduğunu ima ederken HAL, birdenbire bir donanım arızası oluşacağını bildirir. Geminin iletişim sisteminde bir parçada arıza bulduğunu iddia eder. Dave arızalı AE-35 birimini almak ve değiştirmek için EVA pod ile Discovery dışına çıkar fakat ayrıntılı incelemede bir arıza bulunamaz. Dünyadaki görev denetçileri, HAL “arıza öngörüsünde yanılmaktadır” derler, 9000 serisi için duyulmadık bir şeydir. HAL başka bir EVA görevi ile parçanın geri konmasını ve arıza için beklemeyi önerir, bu sorunu belirleyecektir. Dave ve Frank endişelerini belli etmeden, HAL’in şüphe uyandıran güvenilirliğini HAL'e duyurmadan tartışmak için bir podda buluşurlar. Kısa bir fikir alışverişi sonunda HAL'i uçuşa yardımcı bazı motor fonksiyonları dışındaki yapay zekasını devreden çıkarmayı kararlaştırırlar, zira AE-35’in onun öngördüğü gibi arızalı olamaz. Bu esnada HAL onları duyamasa da, fark ettirmeden dudaklarını okumaktadır. Dave Discovery içinden izlerken, Frank ilk AE-35’i yerine koymak için pod ile çıkar, Frank EVA yaparken HAL boş podun idaresini alır ve hızlıca Frank’e yöneltir, oksijen hortumunu keser ve vücudunu uzaya savurur. Dave Frank’i kurtarmak için alelacele başka bir pod ile gemiden çıkar, ancak uzay kaskını almayı unutur. Dave dışarıdayken, HAL derin uykudaki üç bilim insanını yaşam destek ünitelerini kapatarak öldürür. Frank’in cansız bedeni ile gemiye döndüğünde, HAL Dave’in gemiye yeniden girmesini onaylamaz. HAL, Frank ve Dave’in onu kapatma planlarını bildiğini açığa vurur ve görevinin “çok önemli” olduğunu hiçbir insanın tehlikeye atmasına müsaade etmeyeceğini söyler. Dave Frank’in cesedini uzay boşluğuna bıraktıktan sonra bir hava kilidini açar, podun acil tahliye kapağının sürgülerini etkinleştirir. Ani basınç azalımı onu hava kilidine iter, kasksız halde uzay boşluğuna maruz kalır ama hava kilidini kapatmanın ve sıkmanın bir yolunu bulur ve ana gemiye girer. Gemiye girdikten sonra elektronik devrelerin bulunduğu odaya giderek HAL'i devreden çıkarmaya başlar. Bu arada HAL onu vazgeçirmeye çalışmaktadır. Dave HAL'i devreden çıkardıktan sonra odadaki ekranda Floyd tarafından daha önceden kaydedilmiş bir video gösterilmeye başlar. Videoda Ay'da bulunan siyah dikilitaştan bahsedilir ve Jüpiter'i hedefleyen güçlü radyo sinyalleri yayınladığı belirtilir. Jüpiter'e ulaşınca Bowman Discovery One gemisini pod ile terkeder ve yörüngedeki bir başka dikilitaşı incelemeye gider. Taşa yaklaşınca bir ışık hüzmesine kapılır ve yüksek süratte bir yolculuğa başlar. Yolculuk esnasında tuhaf gezegenler ve kozmolojik olaylar görür. Yolculuğun sonunda kendini pod ile birlikte bir yatak odasında bulur. Kendini uzay kıyafeti içerisinde orta yaşlı bir adam, yemek yiyen yaşlı bir adam ve yatakta uyuyan çok yaşlı bir adam olarak görür. Daha sonra dikilitaş odada belirir. Çok yaşlı adam parmağını taşa doğru uzatır ve "Yıldız Çocuğu" denen, bir balon içerisindeki bebeğe dönüşür. Balonun içerisinden Dünya'ya bakar. Stanley Kubrick, Dr. Garipaşk filmini bitirmesinin üzerine bir bilimkurgu filmi çekmek ister; filme dönüştürülebilecek bir fikir geliştirmek üzere bilim insanı ve bilimkurgu yazarı Arthur C. Clarke'a danışır. Clarke da "Sentinel" adlı kısa öyküsünü önerir. Bunun üzerine önemli bir ortaklık kurulur: Kubrick ve Clarke, eleştirmenler, sanatçılar ve izleyiciler tarafından sıklıkla en başarılı bilimkurgu olarak anılan "2001: A Space Odyssey"i kurmaya başlarlar; Kubrick senaryoyu yazıp, geliştirirken, Clarke da aynı ismi taşıyan romanı yazar. Stanley Kubrick'in isteği üzerine, bu roman filmin gösterime girmesinden sonra yayınlanır. "2001: Bir Uzay Destanı", Super Panavision 70 ile 65mm negatif film kullanılarak çekilmiştir. Gösterime giren baskılar Technicolor renklendirme aktarımı işlemi ile üretilmiştir. Filmin ABD ilk gösterimi 2 Nisan 1968'de Washington'daki Uptown Salonunda gerçekleşmiştir. Orijinal gösterim altı izli steryo manetik ses izi ile 70mm projeksiyon biçiminde yapılmıştır. Projeksiyonun kenar oranı 2.21:1 dir. Film 1968 kışında başlayacak genel gösterim için 35mm anamorfik biçimde de dağıtılmıştır; bu baskılarla beraber dört izli manyetik steryo veya optik mono ses izi mevcuttur. Filmin en önemli karakterlerinden süper-bilgisayar HAL 9000'in adının IBM kısaltmasındaki harflerden bir önceki harfe gidilerek oluşturulduğu söylense de Arthur C. Clarke, bunun tamamen rastlantısal olduğunu belirtmiştir. Filmde, uzay boşluğunda hiçbir sesin duyulmaması gibi pek çok detay gizlidir. Filme konu romanın devam serileri yayımlanmıştır. Filmde HAL ile kaptanın satranç oynadığı sahnede, HAL, siyahla İspanyol Açılışı'nın Marshall Gambiti varyasyonu ile kaptanı yenmiştir. Kubrick'in bu film için kurduğu setleri, daha sonra yeniden kullanılamamaları için kırdırdığı söylenir. Film 1970'li yıllarda Türkiye sinemalarında, '2001: Uzay Yolu Macerası' ticari adı ile gösterime sunulmuştu. Genel anlamda film üst düzeyde gerçekçidir, ses olmayan ve uzay gemisinin de ses üretmediği hassas bir uzay ortamı (hemen hemen vakum) ile yapılmış en gerçekçi bilimkurgu filmlerinden biridir. Filme gerçekçilik veren diğer bir unsur da uzay aracı Discovery'nin ağırlıksız güvertesidir. Film, yapay yerçekimi sağlayan "Döner Tekerlek" içindeki etkileyici çekimlerle, HAL in tamiratı ve kapatılması gibi tekerlek dışındaki ağırlıksız sahneler arasında karşıtlık kurarak buna dikkat çekmektedir. "Pod bay" içindeki yürüyüş sahneleri, garip derecede yavaş olan yürüyüş adımlarını da açıklayan, önceki sahnelerde hostesin sıfır yerçekiminde giydiği "Tutan Ayakkabı" etiketli, cırt bantlı ayakkabı ile açıklanabilir. Buna rağmen film bazı açılardan bilimsel gerçekçiliği yakalayamamıştır. Bunların birçoğu gerçekçi bir etki üretmenin doğasında olan teknik güçlükler ile açıklanabilir. Filmin gelecekle ilgili bazı öngörüleri gerçekleşmemiştir. Gerçekleşen öngörüler Geminin bir takım Fortran kodu ve şematik çizimler gösteren bilgisayar arayüzü, genellikle, grafiksel kullanıcı arabiriminin yanlış öngörüsü olarak görülmekle birlikte, gömülü sistemler çoğunlukla benzeri arayüze sahiptir. Bu öngörünün gerçekleşmişliği tartışmalıdır. Beryl Beryl, Compiz pencere yöneticisinden ayrılmış bir grup geliştirici tarafından oluşturulan bir pencere yöneticisidir. Yakın zaman önce Compiz ile yeniden birleşme kararı almış ve Compiz Fusion ürünün geliştirilmesine başlanmıştır. Kullanıcıların istekleri doğrultusunda geliştirilmektedir. Çalışması için XGL veya AIGLX'e ihtiyaç duyar. Beryl, AIGLX kullanan bir pencere yöneticisi olduğu için göze hoş görünen pek çok efekti sistemi yormadan gerçekleştirebilmektedir. AIGLX büyük oranda ekran kartının özelliklerini kullanarak çalışır. Bu yüzden işlemci ve sistem belleğinin durumu o kadar önemli değildir. Rahat bir şekilde çalışabilmeniz için 256MB bellek ve 800 MHz işlemci yeterli olacaktır. Sibutramin Sibutramin, kilo vermede, verilen kilonun korunmasında ve obezite tedavisinde kullanılan bir ilaçtır. İlaçlarda, sibutramin hidroklorür monohidrat şeklinde kullanılır. Ticari adı ABD'de "Meridia", Avrupa'da ve diğer ülkelerde ise "Reductil"dir. Abbott Laboratuarları tarafından üretilmektedir. Düşük kalorili bir diyetle birlikte kullanılmalıdır. Beden kütle indeksi (BKİ), 30 kg/m'nin üzerinde olan veya beden kütle indeksi 27 kg/m'nin üzerinde olan hastalarda hipertansiyon, diyabet, dislipidemi gibi ek risk faktörlerinin varlığında önerilmektedir. Sibutramin hidroklorür monohidrat veya ürünün bileşimindeki diğer bir maddeye karşı bilinen aşırı duyarlılık; büyük oranda yeme bozukluğu geçirmiş olma veya halen taşıyor olma, eş zamanlı monoamin oksidaz inhibitörlerinin (MAOI) kullanımı (sibutramin tedavisine başlamadan en az iki hafta önce MAOI kesilmiş olmalıdır), merkezi etkili diğer zayıflama ilaçlarının eş zamanlı kullanımı ve anorexia nervosa varlığında kontrendikedir. Sibutramin tedavisi ile kalp hızı ve/veya kan basıncı artışları arasında bağlantı vardır. Bu nedenle, tedaviye başlanmadan önce ve sibutramin tedavisi sırasında hastaların kan basıncı ve nabızları düzenli aralıklarla izlenmelidir. Sürekli ve klinik olarak anlamlı kalp hızı ve kan basıncı yüksekliği olan hastalarda sibutramin dozu azaltılmalı veya tedavi kesilmelidir. Sibutramin, yeterince kontrol altında olmayan hipertansiyonlu hastalara dikkatle uygulanmalıdır. Ayrıca sibutramin, koroner arter hastalığı, konjestif kalp yetmezliği, aritmi veya inme geçirmiş olan hastalarda kullanılmamalıdır. Sibutramin dar açılı glokomu olan hastalarda dikkatle kullanılmalıdır. Sibutramin ile pulmoner hipertansiyon arasında bir bağlantı bulunmamakla birlikte sinir uçlarından seratonin salınmasına neden olan sibutramin etkisinden farklı bir mekanizma sergileyen bazı merkezi etkili zayıflama ajanları ile seyrek ama fatal bir hastalık olan pulmoner hipertansiyon arasında bağlantı vardır. Epilepsi hastalarında dikkatle kullanılmalıdır. Şiddetli renal yetmezlik veya hepatik disfonksiyonu olan hastalarda sistematik çalışmalar yapılmadığından, bu grup hastalarda sibutramin kullanılmamalıdır. Nedensel bir ilişki kurulmamış olmakla birlikte kanamaya eğilimi olan hastalarda hemostaz veya trombosit fonksiyonunu etkilediği bilinen ilaçları eş zamanlı olarak kullanan hastalarda dikkatli olunması önerilir. Sibutramin tedavisine başlamadan en az iki hafta önce MAOI tedavisi kesilmiş olmalıdır. Sibutramin, nöbet geçirmiş olan hastalarda dikkatle kullanılmalıdır. Kilo kaybı, safra taşı oluşumuna neden olmakta veya safra kesesi taşı oluşumunu şiddetlendirmektedir. Sibutramin ile tedaviden önce, tedavi edilmeyen hipotiroidizm gibi obezitenin organik nedenleri ortadan kaldırılmalıdır. Sibutraminin gebelikteki güvenliliği bilinmemektedir ve bu nedenle sibutraminin hamile hastalarda kullanılması önerilmemektedir. Hamile kalma potansiyeli olan kadınlar sibutramin kullanırken uygun bir doğum kontrol yöntemi uygulamalıdır. Sibutraminin anne sütüne geçip geçmediği bilinmediğinden emziren hastalara sibutramin verilmesi önerilmemektedir. Ãœrtiker Ürtiker, hassasiyet sonucu ortaya çıkan Alerjik reaksiyonlar ile deride döküntüler ve kaşıntı ile kendini gösteren duruma tıpta verilen addır. Halk dilinde kurdeşen olarak bilinmektedir ve 6 haftadan az sürene akut, fazla sürene ise kronik denilmektedir. Kronik ürtikerin cildin daha derin kısmını etkilemesi durumunda anjioödem ortaya çıkar. Akut ve kronik ürtikerin belirtileri aynı olmakla birlikte nedenleri farklı olabilmektedir. Nedeni zor bulunmakla birlikte, Deprem kronolojisi Bu liste, tarih boyunca kaydedilmiş büyük depremleri içerir. Rosiglitazon Rosiglitazon, insüline karşı duyarlılığı artırarak anti-hiperglisemik etki gösteren tiyazolidindion sınıfından bir antidiyabetik ilaç. İlaçlarda, rosiglitazon maleat şeklinde kullanılır. Başlangıç dozu günde 4 mg’dır. 6-8 haftalık tedaviyi takiben hastalarda daha fazla glisemik kontrol ihtiyacında doz 8 mg’a yükseltilebilir. Günde 1 veya 2 defada verilebilir. Yemekle beraber veya tek başına alınabilir. 18 yaşın altındaki kişilerde kullanımı önerilmemektedir. Tip 2 diyabet tedavisinde (insüline bağlı olmayan diabetes mellitus) endikedir. Roziglitazon diyet, egzersizin yeterli olmadığı durumlarda monoterapi olarak ya da Tip 2 diyabetli hastalarda glisemik kontrolü iyileştirmek için sülfonilüre ve metformin ile kombinasyon halinde uygulanabilir. Rosiglitazonın ya da yalnızca diyet, egzersiz ve insülinin yeterli glisemik kontrol sağlamadığı Tip 2 diyabet hastalarında, insülin ile kombine kullanımda endikedir. Tip 2 diyabetin tedavisi diyet kontrolünü içermelidir. Diyabetik hastanın uygun biçimde tedavi görmesi için kalori kısıtlaması, kilo kaybı ve egzersiz zorunludur, çünkü bunlar insülin duyarlılığını arttırırlar. Bu sadece tip 2 diyabetin primer tedavisi açısından değil, ayrıca ilaç tedavisinin etkinliğinin sürekliliği için de önemlidir. Rosiglitazon ile tedaviye başlamadan önce, zayıf glisemik kontrolün sekonder nedenleri (örneğin enfeksiyon) araştırılmalı ve tedavi edilmelidir. Bu ürüne veya bileşenlerinin herhangi birine karşı aşırı hassasiyeti olanlarda kontrendikedir. Roziglitazon tedavisi insülin rezistansı olan premenopoz ve anovülator kadınlarda ovülasyonun yeniden başlaması ile sonuçlanabilir. İnsülin duyarlılığının gelişmesinin bir sonucu olarak bu hastalar uygun kontraseptif kullanmadıkları takdirde gebe kalma riski ile karşılaşabilirler. Eğer beklenmeyen bir menstürel fonksiyon bozukluğu oluşursa tedaviye devam etmenin yararları tekrar gözden geçirilmelidir. Şiddetli böbrek bozukluğu olan hastalarla ilgili yeterli veri olmadığından rosiglitazon bu hastalarda dikkatli kullanılmalıdır. Şiddetli hepatik yetmezliği olan hastalarda kullanımı önerilmez. Tiazolidindionlar sıvı retansiyonu meydana getirebileceğinden ve bu nedenle konjestif kalp yetmezliğini şiddetlendirebildiğinden dolayı kalp yetmezliği riski olan hastalar (özellikle insülin tedavisi gören hastalar) kalp yetmezliği semptomları açısından gözlenmelidir. Etki mekanizmasına bağlı olarak sadece insülin varlığında etkilidir. Bu yüzden tip 1 diyabette kullanılmamalıdır. Gebelik kategorisi C’dir. Hamileliğin son dönemlerinde kullanıldığında fötal ölümlere ve sakatlığa neden olabildiği görülmüştür. Tip 2 diyabetli hastalarda genellikle insülin kullanılması önerilmektedir. Hamilelerde ve emziren annelerde fetus üzerindeki potansiyel yararları potansiyel risklerinden üstün gelmedikçe kullanılmamalıdır. Advers etkilerin en sık görüleni, üst solunum yolları enfeksiyonları ve baş ağrısıdır. Tedavi edilen hastaların az bir kısmında Anemi, ödem ve hiperkolesterolemi gibi advers etkiler oluşmuştur. Kolesterol seviyelerindeki yükselme hem LDLc ve HDLc seviyelerindeki hem de toplam kolesterol oranındaki yükselmeyle bağlantılıdır. Uzun süreli çalışmalarda HDLc seviyesi değişmemiştir. Rosiglitazon ve metforminin kombinasyonu ile tedavi edilen hastalarda anemi, rosiglitazonun tek başına kullanılmasından daha fazla bildirilmiştir. Kullanan hastalarda doza bağlı olarak kilo artışı görülmüştür. Rosiglitazon ile beraber insülin veya başka oral hipoglisemik ajan kullanan hastalarda hipoglisemi riski olabilir ve beraber kullanılan ajanın dozunun azaltılması gerekebilir. Diyabetik hastalarda kalp yetmezliği oluşma riskinin diyabetik olmayan hastalara göre daha yüksek olduğu bilinmektedir. Inukai Tsuyoshi Meslek yaşamına bir gazete muhabiri olarak başladı. Yandaşı olduğu demokrat siyaset adamı Ōkuma Shigenobu başkanlığındaki hükûmette eğitim bakanı oldu (1898). Ardından Rikken Kokumin Tō (立憲国民党 / "Meşrutiyetçi Ulusal Parti") adlı yeni bir siyasi parti kurdu. 1913'te, Başbakan Katsura Tarō'nun baskıcı yönetimine karşı düzenlenen kitlesel protesto gösterilerine önderlik ederek Katsura'nın başbakanlıktan istifa etmesinde önemli rol oynadı. Katsura'nın istifasıyla, hükûmet üyelerinin Japon Parlamentosu'nda (Kokkai) çoğunluğa sahip partiler tarafından seçilmesi yolunda önemli bir adım atılmış oldu. 1922'de Kakushin Kurabu (革新倶楽部 / "Reform Kulübü") adlı bir başka siyasi parti kuran Inukai, ertesi yıl ulaştırma bakanı olarak yeniden hükûmete girdi. Ama 1924'te hükûmetten ayrılarak Japonya'nın en büyük siyasi partisi Rikken Seiyū Kai (立憲政友会 / "Meşrutiyetçi Siyaset Dostları Derneği")na katılması, koalisyon hükûmetinin dağılmasıyla sonuçlandı. 1929'da Rikken Seiyū Kai'nin başkanlığına seçildi. 1931'de Japon birliklerinin Çin Cumhuriyeti'nin Mançurya'daki eyaletlerini işgal etmeleri, II. Dünya Savaşı sırasında Pasifik bölgesinde çıkacak çatışmaları hazırlayan olayların ilki oldu. Hükûmetin bu olay nedeniyle istifa etmesi üzerine başbakanlığa getirildi. Japon ekonomisinin içinde bulunduğu bunalımı aşmak amacıyla, ilk iş olarak Japon parasını altın standardı sisteminden çıkardı. Bu kararın ardından ekonomide yaşanan ihracat patlaması, Japonya'nın Büyük Bunalım'ı aşarak ekonomisini yeniden canlandıran ilk ülke olmasında belirleyici rol oynadı. Ordunun yönetime el koymak için düzenlediği çeşitli girişimlere var gücüyle karşı koydu. Çin Cumhuriyeti hükûmetiyle görüşmelerde bulunmak üzere bu ülkeye bir temsilci yollamaya hazırlandığı ve ordunu etkinliklerini denetim altına almak için çeşitli girişimlerde bulunduğu bir sırada, aşırı milliyetçi deniz subaylarının düzenledikleri bir darbe girişimi (15 Mayıs Olayı) sırasında öldürüldü. Dolly (koyun) Dolly (5 Temmuz 1996 - 14 Şubat 2003), nüklear transfer süreci kullanılarak yetişkin somatik bir hücreden klonlanan ilk hayvan olan koyun. Dolly; Ian Wilmut, Keith Campbell ve Edinburgh Üniversitesinin Roslin Enstitüsündeki bilim adamları ile İskoçya'daki Edinburgh’nun yakınlarındaki biyoteknoloji fabrikası PPL Therapeutics tarafından klonlandı. Dolly’nin klonlanması için gerekli finansman PPL Therapeutics ve Tarım Bakanlığı tarafından sağlandı. Dolly, 5 Temmuz 1996’da doğdu ve ilerleyen akciğer hastalığı nedeniyle 6 yaşına kadar yaşadı. Dolly BBC News ve Scientific American’ı da kapsayan kaynaklar tarafından “dünyanın en ünlü koyunu” olarak adlandırıldı. Dolly’nin klonlanmasında donör olarak kullanılan hücre meme bezinden alındı ve böylece vücudun spesifik bir bölgesinden alınan hücrenin bütün bir bireyi yeniden yaratabileceği ve sağlıklı bir klonun üretilebileceği kanıtlanmış oldu. Dolly’nin ismiyle ilgili ise Wilmut şu açıklamayı yaptı: “Dolly bir meme bezi hücresinden türetildi ve biz Dolly Parton’ınkilerden daha etkileyicisini düşünemedik.” Dolly üç annenin kullanılması sonucu 5 Temmuz 1996'da doğdu (bir tanesi yumurta hücresinin eldesinde, bir diğeri genetik materyal eldesinde ve üçüncüsü ise klonu taşımada görevliydi). Yetişkin bir vücut hücresinden alınan hücre nükleusunun, döllenmemiş fakat gelişmekte olan ve çekirdeği çıkarılmış bir yumurta hücresine transfer edildiği Somatik Hücre Nüklear Transfer tekniği kullanılarak üretilmiştir. Daha sonra bu melez hücre, bölünmesi için elektrik şoklarıyla uyarıldı ve blastosist evresine geliştiğinde taşıyıcı bir anneye nakledildi. Dolly yetişkin bir memeliden alınan hücre ile üretilen ilk klondur. Dolly’nin varlığı 22 Şubat 1997'de halka duyuruldu. Bu durum medyada büyük dikkat uyandırdı. Koyun ile oynayan İskoç bilim adamları televizyonda yayınlandı ve TIME dergisi koyun Dolly’i baz alan özel bir rapor hazırladı. Science dergisi Dolly’yi “yılın buluşu” olarak gösterdi. Dolly klonlanan ilk canlı olmasa bile medyada büyük dikkat uyandırdı çünkü o yetişkin bir hücreden klonlanan ilk canlıydı. Dolly tüm hayatını Edinburgh’teki Roslin Enstitüsü’nde geçirdi.Burada bir Galler dağ koçu ile çiftleştirildi ve toplamda 6 kuzu dünyaya getirdi. İsmi Bonnie olan ilk kuzu 1998 Nisan’ında doğdu. Bir sonraki yıl Dolly, isimleri Sally ve Rossie olan ikiz kuzuları ve bundan sonraki yıl da Lucy, Darcy ve Cotton üçüzlerini dünyaya getirdi. 2001 Sonbahar’ında 4 yaşındayken, Dolly’de artrit meydana geldi ve yürümesi aksamaya başladı fakat bu durum anti-enflamatuvar ilaçlarla başarılı bir şekilde tedavi edildi. 14 Şubat 2003'te, Dolly ötenazi edildi çünkü ilerleyen bir akciğer hastalığına ve ağır artrite sahipti. Dolly gibi bir Finn Dorset koyununun 11 veya 12 yaşına kadar yaşaması bekleniyordu ancak Dolly yalnızca 6 yaşına kadar yaşayabildi. Otopsi sonuçları gösterdi ki Dolly, JSRV isimli bir retrovirüsün neden olduğu ve koyunlar arasında sıkça görülen, Jaagsiekte olarak adlandırılan bir çeşit akciğer kanserine sahipti. Roslin bilim insanları bu durumun Dolly’nin bir klon olmasıyla alakası olmadığı görüşünde birleştiler ve akciğer hastalığına sahip olan diğer koyunlar aynı hastalıktan öldüler. Kapalı alanlarda tutulan koyunlar için bu tür akciğer hastalıkları özel bir tehlike teşkil eder ve Dolly güvenlik nedeniyle içeride uyumak zorundaydı. Dolly’nin ölümünün, klonlandığı canlıyla aynı yaşta yani 6 yaşında doğduğuyla ilgisi olduğunu söyleyen bazı spekülasyonlar vardı. Bu fikre dayanan temellerden biri yaşlanma sürecinin tipik bir nedeni olan telomerlerinin kısa oluşuydu. Roslin Enstitüsü yaptığı yoğun sağlık taramalarının Dolly’de yaşlanmayla ilgili herhangi bir anormallik açığa çıkarmadığını belirtti. Dolly’nin başarılı bir şekilde klonlanabilmesi sonucu, içerisinde atların ve boğaların da olduğu daha birçok büyük memeli hayvan klonlandı. Argali (dağ koyunu) klonlanması girişimi canlı embriyo vermedi. Banteng boğası klonlanması girişimi tıpkı muflon (yabani koyunun bir türü) gibi daha başarılıydı, iki girişimde canlı döl verdi. Bu şekilde gerçekleştirilen hücrelerdeki bu yeniden programlama işlemi mükemmel değil ve nüklear transfer ile üretilen embriyolar sıklıkla anormal gelişmeler gösteriyorlar. Memeli klonlaması yapmak yüksek oranda verimsiz (Dolly 277 denemeden sonra gelişmeyi başarabilen tek kuzuydu). Dolly’nin klonlanmasını sağlayan takımın başı olan Wilmut, 2007'de, nüklear transfer tekniğinin insanlarda kullanılmasının asla yeterince verimli olamayacağını açıklamıştır. Klonlama belki koruma altında olan türlerde ve soyu tükenmiş olan canlıların yeniden üretimesinde kullanılmak için bir araç olabilir. Evcil hayvanların klonlanması gelecekte transgenik çiftlik hayvanlarının üretilmesinde önemli olabilir. Ebru Karanfilci Ebru Karanfilci (22 Haziran 1971, İzmir), Türk sinema, tiyatro, reklam ve dizi oyuncusu, sunucu. 1971'de İzmir'de doğdu. İlkokul, ortaokul ve liseyi İzmir'de okudu. Müjdat Gezen'in kurduğu Müjdat Gezen Sanat Merkezi'nin tiyatro bölümünü bitirdi. Sonra İstanbul'da Marmara Üniversitesi'nde Turizm-Otelcilik bölümünden mezun oldu. Makyözlük eğitimi aldı. Çeşitli müzikallerde rol aldı. İzel'in "Hasretim" adlı şarkısının klibinde dans etti. Devlet tiyatrosunda bir dönem oynadı. Özel tiyatrolarda tiyatro oyunlarında oynadı. Birçok dizide, filmde, reklamda ve tiyatro oyunlarında oynamıştır. Yengeç burcu olan, modern dans ve bale yapan Ebru Karanfilci koyu Göztepe Spor Kulübü taraftarıdır. 2006-2009 yılları arasında 104 bölüm olarak atv'de yayınlanan ve Sinem Kobal'ın başrolünde oynadığı Selena adlı bir çocuk-bilimkurgu dizisinde Afrodit adlı karakteri canlandırmıştır. 200 bölümü aşkın yayınlanan Sihirli Annem dizisinde 6 sezon boyunca Nevra Serezli'nin canlandırdığı Dudu karakterinin gençliğini canlandırmıştır. Carlos Ibáñez del Campo General Carlos Ibáñez del Campo (3 Kasım 1877 - 28 Nisan 1960), Şilili asker ve siyaset adamı. Orduda 30 yıl görev yaptıktan sonra, Eylül 1924'te Arturo Alessandri Palma hükümetine karşı düzenlenen ayaklanmaya katıldı. 1925-1927 yılları arasında önce savaş bakanlığı, ardından da içişleri bakanlığı yaparak ülke yönetimini fiilen elinde tuttu. 1927 yılında Başbakan Emiliano Figueroa Larrain'i istifaya zorladı ve onun yerine geçti. 1931 yılına kadar süren ilk devlet başkanlığı sırasında, orduya dayanarak muhaliflerinin hemen hepsini tutuklattı ya da sürgüne gönderdi. Yabancı sermayeyi özendirerek ülke ekonomisini güçlendirmeyi amaçladı. Nitrat sanayisinin içinde bulunduğu bunalımı aşmak için ABD sermayesine bağımlı tekelci bir kuruluş olan Compañia de Salitre de Chile'nin (Cosach) kurulmasına önayak oldu. Ama 1929 yılındaki Büyük Bunalım yabancı sermaye akımının durmasına ve nitrat sanayinin çökmesine yol açtı. Ekonomik bunalım, yönetime karşı duyulan hoşnutsuzluğu daha da artırdı ve Temmuz 1931'de Arjantin'e kaçmak zorunda kaldı. Mayıs 1937'de ülkesine döndükten sonra, Eylül 1938'de Şilili Nazilerin desteğiyle bir darbe girişiminde bulunduysa da başarılı olamadı. Ağustos 1939'daki ikinci darbe girişimi de başarısızlıkla sonuçlandı. 1942 başkanlık seçimlerini kazanamadı. Ama, çeşitli gerici gruplarla ittifak kurarak ve kırsal kesimdeki işçilerin desteğini kazanarak 1952 yılında devlet başkanı seçilmeyi başardı. İlk devlet başkanlığının tersine bu kez ılımlı bir politika izleyerek muhalefetle uzlaşma yoluna gitti. Devlet dairelerinde verimliliği artırmaya ve ülke sanayisinin gelişimini özendirmeye yönelik önlemler aldı. Ama bütün çabalarına karşın ülkenin ekonomik sorunlarını çözmeyi başaramadan 1958 yılında 81 yaşında görevinden ayrıldı. Furan Furan ya da furfuran, bir heterosiklik aromatik organik bileşiktir. Renksiz, uçucu, yanıcı bir sıvıdır. Zehirli ve kanserojendir. Bileşik 4n+2 elektron sistemi kuralına uyduğu için aromatiktir. Karaim Karaim