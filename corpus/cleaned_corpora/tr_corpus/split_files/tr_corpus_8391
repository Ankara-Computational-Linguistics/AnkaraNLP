Samsa Çavuş, Aykut Alp ve Abdurrahman Gazi gibi silah arkadaşları ile birlikte Konur Alp de bulunuyordu. Orhan Gazi daha babasının sağlığında askerî idareyi eline aldığından, Karadeniz’e doğru olan bölgenin zaptına Konur Alp’i gönderdi. Konur Alp, Akyazı, Mudurnu ve sonradan kendi adı verilen Melen Çayı havzasını fethetti. Gazi Abdurrahman’la birlikte Aydos’u aldı. Bursa’nın fethinde (1326) büyük kahramanlıklar gösterdi ve aynı yıl içinde vefat etti. Konur Alp’in vefatından sonra, idaresindeki yerler birleştirilerek Şehzade Murad’ın emrine verildi. Konur Alp'in mezarının nerede olduğu kesin olarak bilinmemekte, fakat Düzce taraflarında olduğu tahmin edilmektedir. Söğüt'te türbe bahçesindeki kabir, makamdır. Asıl kabri değildir Asıl kabri düzcenin Konuralp mahallesinde şehir merkezindedir. İsmi Düzce'nin Konuralp mahallesinde isminde yaşamaktadır. Ayrıca, Adapazarı'nın Hendek ilçesinin de bir dönem Konuralp adıyla anıldığı, Melen Çayı vadisinin tamamının da Konuralp Eli (bazı kaynaklarda Konrapa) şeklinde adlandırıldığı bilinmektedir. Bugün Kırıkkale Keskin'deki Konur Kasabası ve Konur Köyleri (Konur Hacıobası, Konur Danacıobası vb) Konuralp soyundan gelen aşiretler tarafından kurulmuştur. 2019'dan günümüze ATV'de yayımlanan Kuruluş Osman dizisinde Eren Vurdem tarafından canlandırılmaktadır Abdurrahman Gazi Abdurrahman Gazi Osmanlı Devletinin kuruluşunda büyük hizmetleri geçmiş bir kumandan, Aydos Kalesi'nin fatihidir. Doğum tarihi ve yeri bilinmemektedir. Ertuğrul Gazi zamanında başlayan devlet hizmetini Osman Gazi ve oğlu Orhan Gazi devirlerinde de devam ettirmiştir. Osmanlı beyliğinin diğer askeri şahsiyetleri olan Akça Koca, Samsa Çavuş ve Konur Alp, Akyazı, İznik ve İzmit ile meşgul olurken, Abdurrahman Gazi de İstanbul tarafındaki hisarlara akınlar düzenlemiştir. Bursa fethedilinceye kadar, Bizans sınırında uçbeyi olarak hizmetlerde bulundu. 1328 senesinde Orhan Gazi, Abdurrahman Gazi ile Konur Alp'i Aydos Kalesi'nin fethi ile görevlendirdi. Bu kalenin istihkamları çok sağlam olduğundan, kalenin fethi uzadı. Bu arada kale tekfurunun kızının gördüğü rüyadan sonra yazdığı mektup üzerine uygulanan taktik neticesinde kale fethedildi. Orhan Gazi kale tekfurunun Müslüman olan kızını Abdurrahman Gazi ile evlendirdi. Abdurrahman Gazi bundan sonra İznik üzerine akınlarda bulundu. Abdurrahman Gazi 1329 senesinde vefat etmiştir. İsmi Eskişehir yakınında kendi adı ile anılan köyde yaşamakta, mezarıda Samandıra, İstanbul'a baglı Abdurrahman Gazi mahallesinde bulunmaktadır. TRT 1 de yayınlanan dizisinde Celal Al Nebioğlu canlandırmıştır. ATV de yayınlanan Kuruluş Osman dizisinde Celal Al Nebioğlu canlandırmaktadır. Åžeyh Edebali Şeyh Edebali (1206-1326), Osmanlı Devleti'nin kuruluş yıllarında yaşamış bir İslam ilahiyatçısı-din bilgini, Ahi şeyhi, Osman Gazi'nin kayınbabası ve hocası, Rabia Bala Hatun'un babasıdır. Osmanlı Devleti'nin fikir babası. 1206 yılında doğduğu tahmin edilmektedir. 1326'da 120 yaşlarında Bilecik'te vefat etmiş, dergâhının zikir odasına gömülmüştür. Aslen Karamanlı'dır. İlk eğitimini Hanefi fıkıhçısı Necmeddin ez-Zâhidî'den aldı. Daha sonra Şam'a giderek dönemin meşhur alimlerinden dersler aldı. Tefsir, hadis ve İslam hukukunda uzmanlaştı. Eskişehir yakınlarında o zamanki adıyla İtburnu köyünde yaşadı. Kendi yaptırdığı zaviyede öğrenci yetiştirdi ve halkı aydınlattı. Bilecik'te yaptırdığı dergahta, Osman Gazi'yi de birçok defa misafir etti. Rivayete göre, Osman Gazi, dergahta bulunduğu bir gece rüyasında Şeyh Edebali'nin göğsünden bir ayın çıkıp kendi göğsüne girdiğini ve göğsünden bir büyük ağaç çıkıp dallarının alemi kapladığını, altından birçok nehirlerin çıkıp insanların bu sulardan geçtiklerini görmüştür. Şeyh Edebali rüyayı şöyle tabir etmiştir: Bilecik'te ve Eskişehir'de adına türbeler yapılmıştır. Vefatından bir ay sonra kızı, dört ay sonra da damadı Osman Gazi vefat etmiştir. AIDS'e Karşı Zafer bayrağı AIDS'e Karşı Zafer Bayrağı, Gökkuşağı Bayrağının en altına siyah bir şerit eklenmesiyle oluşturulmuştur. San Francisco kaynaklı eşcinsel bir grubun önerisiyle kullanılmaya başlanan siyah şerit, eşcinsellerin AIDS'e kurban verdiklerinin anısını simgeler. AIDS yüzünden ölmekte olan Vietnam Gazisi Amerikalı Çavuş Leonard Matlovich(), AIDS'e kalıcı bir tedavi bulunduğunda, siyah şeritlerin tüm bayraklardan çıkartılarak Washington'da bir törenle gömülmesini önermiştir. Süleyman Paşa (Orhan Gazi'nin oğlu) Süleyman Paşa, Gazi Süleyman Paşa veya Süleyman Gazi (1316 (?) - 1357/1360 arası), Osmanlı Padişahı Orhan Gazi'nin büyük oğlu olup, annesi Nilüfer Hatun'dur. Osmanlı Devleti'nin Rumeli'ye, başka bir deyişle Avrupa'ya geçişinin öncüsü ve sembolü olan şahsiyettir ve Rumeli Fatihi olarak bilinir. İlk defa Gerede'de yönetici olarak hizmete başlamıştır. İzmit, Göynük ve Mudurnu civarı kendisine tımar olarak verilmiştir. İznik (1331) ve İzmit (1337) fetihlerine katılmış, fethinde büyük rol oynadığı Karesioğulları Beyliği'ne bey tayin edilmiştir (1335). Sırplara karşı, Bizans'a yardıma giden Osmanlı kuvvetlerine kumanda etmiştir. Rumeli’ye geçerek Selanik’i Sırplardan almış ve Bizanslılara vermiştir (1349). Rumeli'ye ikinci geçişinde (1352), Bulgarları Dimetoka’da yenmiştir. Bu harekatlarında Çimpe Kalesi, kendisine üs olarak verilmiştir. Gelibolu başta olmak üzere Marmara ’nın batı kıyısındaki şehirleri ele geçirdiyse de, Bizanslılarla yapılan antlaşma îcabı, buraları daha sonra boşaltmıştır. Eretna Beyliği beyi Alaeddin Eretna'nın ölümünden sonra bölgede doğan karışıklıktan istifade ederek Ankara'yı zaptetmiştir (1354). Bizans'ta imparator değişikliği üzerine, dikkatini yeniden Trakya'ya yöneltmiştir. Üçüncü geçişinde, Biga'da topladığı ordularını Çardak limanında gemileri yan yana koyarak Çanakkale Boğazı'ndan geçirmiş ve Bolayır'ı kendisine üs edinerek, artık Osmanlı'nın Rumeli'de yerleşmesine dönük bir politika izlemiştir. Anadolu'dan getirttiği Türkmen ailelerini Rumeli'de kurduğu köylere yerleştirmeye başlamıştır. Daha önceki harekatlarda yapılan keşifler ve edinilen bilgilerin de yardımıyla Gelibolu Yarımadası nın kısa bir sürede Osmanlı yönetimine katılması sağlanmış, daha sonraki fetihler için hareket noktası oluşturulmuştur. Ölüm tarihi konusunda farklı görüşler mevcuttur. Bir görüşe göre 1360'ta, Bolayır ile Seydikavağı arasında doğanla avlanırken atından düşerek vefat etmiş, cenazesi vasiyeti doğrultusunda Bolayır'da imareti civarında yaptırmış olduğu türbeye defnedilmiştir. Kendisi için daha önce yaptırdığı türbe boş olarak Yenişehir, Bursa'da bulunmaktadır. Âşıkpaşazâde Tarihi ölüm tarihini 1356 olarak verirken, Anonimler ve Oruc Tarihi 1357 olarak vermektedir. Ruhî, Süleyman Paşa'nın Rumeli'de altı yıl boyunca mücadele verdikten sonra öldüğünü söyler. Kendisinin 1352 yılında Cinbi'yi aldığı göz önünde bulundurulursa, Ruhî'nin verdiği yıl 1356 civarına tekabül etmektedir. Takvimlerden biri, Orhan Gazi'nin Süleyman Paşa'dan beş yıl sonra sonra öldüğünü kaydeder ki Orhan Gazi'nin 1362 Mart'ında öldüğü bilindiğinden, takvimin verdiği tarih 1356 civarına denk gelmektedir. Bizanslı tarihçi Nikiforos Grigoras ise Süleyman Gazi'nin ölümünün, kardeşi Şehzade Halil'in esir edildiği 1357 yılından kısa bir süre sonra gerçekleştirdiğini yazmaktadır. Bursa, Yenişehir, Göynük, Geyve, Akyazı, İzmit, İznik ve Gelibolu'da imaret, cami medrese, kervansaray, mektep ve mescit gibi eserler inşa ettirmiştir. Gazi Süleyman Paşa'nın Seyyid Hüseyin Çelebi'nin kızı Selçuk Hatun ve İsfendiyar oğlu Kötürüm Bayezit'in kızıyla olmak üzere iki evlilik yaptığı bilinmektedir. Bu evliliklerinden İshak, Melik Nasır ve İsmail adlarında üç oğlu ve Sultan Hatun, Eftendize Hatun adlarında da iki kızı vardır. Melik Nasır, diğer kardeşleriyle birlikte Ece Bey’in komutasında katıldığı Bolayır civarındaki Akça Liman seferi sırasında denizde boğulmuştur. İshak ve İsmail ise Rumeli’de akıncı beyi olarak görev yapmaya devam etmişlerdir. Sultan Hatun, Candaroğlu Süleyman Paşa ile evlendirilmiştir. Haziran 1395’te vefat etmiş; Sinop’ta "Sultan Hatun" veya "Aynalı Kadın" adı verilen türbeye defnedilmiştir. Eftendize Hatun ise Temmuz 1397’de Akşehir’de vefat etmiş, İmaret Camii haziresine defnedilmiştir. Yatıştırma politikası Yatıştırma politikası, II. Dünya Savaşı'na giden dönemde Birleşik Krallık Başbakanı Neville Chamberlain'le özdeşleşen politikaya verilen isimdir. Chamberlain Hitler'in esas ilgi alanının doğuda olduğuna inandığı için Komünist Sovyetler Birliği'ne karşı kendileriye ittifaka gireceğini, hatta bir Hitler'i Sovyet topraklarına yöneltebileceğini umut etmiş, Çekoslovak toprağı olan Südetlerin Nazi Almanyası'na verilmesinden sonra daha önce Bismarck'ın yaptığı gibi Hitler'in de artık kazandıklarını elinde tutmaya çalışacağını ummuştu. Fakat, Bismarck'dan çok Napoleon'a benzeyen Hitler, durmak bir yana taleplerinde daha da fütursuzlaştı. 29 Eylül 1938 tarihinde büyük devletlerin Südetleri Nazi Almanyası'na verme kararı almasına yol açan Münih Anlaşması, yatıştırma politikasının doruk noktasıydı. Konferanstan dönen Chamberlain uçaktan indiğinde "Size bugün onurlu bir barış getirdim" diyecekti. Fakat 15 Mart 1939'da Nazi Almanyası Çekoslovakya'nın Alman yaşamayan topraklarının da işgale başlayınca, yatıştırma politikasının bittiğini ilan etmek zorunda kaldı. Takibeden haftalarda Birleşik Krallık Polonya'ya garanti verdi ve ciddi savaş hazırlıklarına başladı. Ancak, büyük bir savaşı önlemek için geç kalınmıştı. Chamberlain'in bu yatıştırma politikası, bazı üst rütbeli Nazi subaylarının komplo ve darbe planlarıyla ters yönde işlemiştir. Bu Nazi subayları, Nazi Almanyası'nın Çekoslovakya'ya askeri bir müdahelede bulunmasının, Birleşik Krallık, Fransa ve SSCB ile Çekoslovakya arasındaki antlaşmalar gereği bir Avrupa savaşına yol açacağını biliyorlardı. Böyle bir savaşın Nazi Almanyası'nın yıkımına neden olacağı açıktı. Bu yıkımı önlemenin yolu ise Hitler'i durdurmaktır. Bu subaylar, bu gerekçelerle Hitler'e karşı bir askeri darbe planlamaktaydılar. Ancak böyle bir girişim, bir Avrupa savaşı tehlikesinin gerçek olmasına bağlıdır. Eğer söz konusu ülkeler,Nazi Almanyası'nın Çekoslovakya'ya yönelik askeri bir harekatına göz yummayacaklarını belirtmiş olsalardı, bir Avrupa savaşı tehlikesi var olabilecekti ve bunu durdurmak için Nazi subayların Hitlere karşı harekete geçme gerekçeleri ortaya çıkacaktı. Ancak olayların gelişimi ise bu yönde olmamıştır. Chamberlain'in yatıştırma politikası, komplocuların gerekçelerini ortadan kaldırmış ve onları bu girişimden vazgeçmek durumunda bırakmıştır. En çok gözetilen ulus kaydı En çok gözetilen ulus kaydı (eski adı: en ziyâde müsâadeye mazhar millet şartı, en ziyâde müsâadeye mazhar olan millet kaydı, en ziyâde mazhar-ı müsâade olmuş devlet, en çok müsâadeli millet muâmelesi, en çok kayrılan devlet kaidesi, İngilizce: "the most favoured nation clause", Fransızca: "la clause de la nation la plus favorisée", Almanca: "Meitsbegüngstigungsklausel"), bir antlaşmaya taraf olan devletlerin, başka antlaşmalarla başka devletlere tanıdıkları ayrıcalıkları ve yararları birbirlerine de tanıyacaklarını ifade etmeleridir. Şöyle ki, A ve B devletleri arasında yapılan ve içerisinde “en çok gözetilen ulus” kaydı bulunan bir antlaşma sayesinde, A devleti başka bir antlaşma ile C devletine daha önemli bir yarar, bir ayrıcalık tanıdığında, bu ayrıcalıktan B devleti ve yurttaşları da yararlanacaktır; dolayısıyla bu sayede A ile B arasında yeniden bir antlaşma yapılmasına gerek kalmayacaktır. En çok ticâret antlaşmalarında kullanılmaktadır. Amaç, farklı muameleleri önlemek, eşitliği sağlamaktır. Bununla beraber, bu kaydın karşılıklılık esası gözetilmeden uygulandığı örnekler de mevcuttur. En çok gözetilen ulus kaydı genellikle ikili antlaşmalarda rastlanılan bir yöntem olmasına karşın, bu kayda çok taraflı antlaşmalarda da rastlanılmaktadır. Gümrük birliği, serbest ticaret bölgesi ve sınır ticaretine ilişkin anlaşmalar bu kaydın istisnasını oluşturur. Rasyonalizm Şeyhî Şeyhî (?-1431) Kütahya doğumlu Türk Divan şairi. Asıl adı Yusuf Sinanüddin veya Yusuf Sinan'dır. Germiyanlı Şeyhi ya da Hekim Sinan olarak da bilinir. Babasının adı Mecdüddin'dir. Orhan Gazi ve I. Murat'a vezirlik yapmış olan Sinanüddin Fakıh Yusuf Paşa ile karıştırılmamalıdır. Şeyhi'nin doğum tarihi bilinmese de, Kütahya'da doğduğu ve çocukluğunu burada geçirdiği bilinmektedir. Şair Kasım İzarî, kız kardeşinin oğludur. Bazı kaynaklarda, 1371 yılında doğduğu belirtilse de bu tarihin doğruluğu ispatlanmamıştır. Şeyhi, bilime olan merakı ile İran'a gitmiş; burada başta tıp ve tasavvuf olmak üzere yoğun bir eğitim görmüştür. Öğrenimini tamamlayarak Anadolu'ya geri dönmüştür. Bu sıralarda "Hekim Sinan" olarak anılmaktadır. II. Yakub Bey'in hem hekimi hem de sohbet arkadaşıdır. Tıpta en ziyade mahareti göz hastalıkları üzerinedir. Bir hekim olarak ünlenen Şeyhi'nin tedavi ettiği hastalar içinde Sultan Mehmed Çelebi de vardır. Bu tedavi üzerine Çelebi Mehmed'in ricası üzerine II. Yakub Bey Şeyhî'yi Osmanlı'nın hizmetine vermiştir. Şeyhî son zamanlarını memleketi Kütahya'da geçirmiştir. Köyüne dönüşünde (muhtemelen köylülerce) soyulur, dövülüp saldırıya uğramıştır. Vefat tarihi kesin olarak bilinmemekle beraber, genel kanı 1431 yılında vefat ettiği üzerinedir. Türbesi Kütahya'da Şair Şeyhi Dumlupınar Mahallesi'nde bir ziyaret yeridir. Şeyhî, kaside ve mesnevide zamanının en ileri gelen şâiri idi. Köyünde uğradığı saldırı üzerine Harnâme (Eşeknâme) isimli mesneviyi yazar. Bu fabl eserde, kaderi yük taşımak olan bir eşeğin semiren öküzlere özenmesi üzerine başına gelenler mizahi ve alegorik bir dil ile hicvedilmiştir. Kendisinin şiirde üstadı Ahmedî'dir. Hacı Bayram Veli'den fazlasıyla etkilenmiş ve onun dervişi olmuştur. II. Murat zamanında saraya çok yakın olan Şeyhi, padişahın hekimlerindendir. Bizzat padişahın isteği üzerine Hüsrev ü Şirin'in Türkçe tercümesini yazmaya başlamıştır. Bu eserini tamamlayamadan vefat etmiştir. Eseri kız kardeşinin oğlu Cemâlî Germiyanî tamamlamıştır. Şeyhi erken dönem Divan Edebiyatı şairlerindendir ve divan edebiyatının gelişmesine büyük katkısı olmuştur. Tasavvufi bir kişilik olmasına ve tasavvuf eğitimi almış olmasına rağmen eserlerinde tasavvufi öğeler bulunmamaktadır. Din dışı şiirler yazmayı tercih etmiştir. Ayrıca edebi eserlerinin yanında tıpla ilgili eserlerden kaleme almıştır. Bunlar: Gelir Redifli Gazelinden: Can bülbili teferrüc-i dîdâr kılmasa Firdevs bostânı gözüne kafes gelür Her bî-haber ne bile mahabbet safâsını Nâ-merde aşk u derd hevâ vü heves gelür Bilmez kimesne kaafile-i dÃ»stdan haber Geh geh budur kulaguma bang-ı ceres gelür Şeyhî ko peşpeşeyi dahı şehbâzı kıl şikâr Sîmüg-i himet olana âlem meges gelür Hasan HÃ¼seyin Korkmazgil Hasan Hüseyin Korkmazgil (d. 1927 - ö. 26 Şubat 1984), toplumcu-gerçekçi şiirin önde gelen temsilcilerinden biri olan Türk şair. 1927'de Sivas'ın Gürün ilçesinde doğmuştur. Hasan Hüseyin, Adana Erkek Lisesini 1948'de, Ankara Gazi Eğitim Enstitüsü'nü 1950'de bitirdi. Öğretmenliğe Göksun'da başladı. Siyasi eylemleri gerekçesiyle öğretmenlikten atıldı, tutuklandı, hüküm giydi. 1955-1960 yılları arasında Gürün ve Sivas'ta arzuhalcilik, tabela ve portre ressamlığı, inşaat işçiliği yaptı. 1960'ta İstanbul'a, sonra Ankara'ya yerleşti. "Akis" dergisinde çalıştı. Bir süre de "Forum" dergisinin sanat sayfalarını yönetti (1968-1970). "Kızılırmak" adlı kitabı nedeniyle hakkında komünizm propagandası yaptığı iddiasıyla dava açıldı, 3 yıla mahkûm edildi ve aklandı. Lise yıllarında şiir yazmaya başlayan Hasan Hüseyin'in ilk şiiri 1959'da "Dost" dergisinde çıktı. Bu yıllarda mizahi hikâyeleri de yayınlandı. "Kavel" (1963) adlı kitabı ile 1964 Yeditepe Şiir Armağanı'nı, "Kızılkuğu" (1971) ile TRT'nin 1970 Sanat Başarı Ödülü'nü, "Filizkıran Fırtınası" (1981) ile 1981 Ömer Faruk Toprak Şiir Ödülü'nü ve Nevzat Üstün Şiir Ödülü'nü aldı. Şair 1983'te beyin kanaması geçirdikten sonra bir yıl bitkisel hayatta yaşadı. 26 Şubat 1984'te evinde yaşama gözlerini yumdu. Maltepe Camii'nde kılınan cenaze namazından sonra Karşıyaka Mezarlığı'nda toprağa verildi. Hasan Hüseyin Korkmazgil'in eşi Azime Korkmazgil'den "Bir Oğlum Olacak Adı Temmuz" şiirinde adı geçen Temmuz Korkmazgil (1965) isimli bir oğlu vardır. Mizah dergilerinde yayımlanmış mizah hikâyelerinden bir kısmını Hüseyin Korkmazgil adıyla yahut sadece Korkmazgil soyadını kullanarak, üç kitapta derledi: DRAM (bilgisayar) Dinamik Rastgele Erişimli Bellek (Dynamic Random Access Memory), dinamik rastgele erişimli bellek bir tümleşik devre içinde her bir veri bitini ayrı bir kapasitör içinde saklayan Rastgele Erişimli Bellek türüdür. Kapasitör’ler yapıları gereği bir süre sonra boşalacağından yenileme/tazeleme (refresh) devresine ihtiyaçları vardır.Bu yenileme ihtiyacından dolayı DRAM , SRAM( Statik Rastgele Erişimli Bellek) ve diğer statik belleklerin zıddı durumundadır. DRAM’nin SRAM üzerindeki avantajı onun yapısal basitliğidir:1 bit için 1 transistör ve 1 kapasitör DRAM için yeterliyken SRAM için 6 transistör gerekir. DRAM, yenileme devresinden dolayı çok yer kaplar. Güç kaynağı açık olduğu durumda DRAM ve SRAM sakladığı verileri korur bu nedenle her iki bellek aygıtı da volatile ‘dir. (Güç kaynağı kesildiğinde veriler kaybolur) DRAM Dr. Robert Dennard tarafından 1966’da IBM Thomas J. Watson Araştırma Merkezi'nde icat edilmiştir ve 1968 yılında patenti alınmıştır. Kapasitörler, Atanasoff-Berry Computer, Willams Tube ve Selectron Tube gibi ilk bellek projelerinde kullanılmıştır. 1969’da Honeywell Intel’e kendilerinin geliştirdiği 3-transistör hücre (cell) bulunan DRAM’yi üretmesini önerdi.Bunun sonucunda 1970'lerin başlarında Intel 1102(1024x1) ortaya çıktı.Intel’in ürettiği 1102’nin pek çok sorunu olması Intel’i kendilerinin geliştirdiği tasarımlara yönelmesine neden oldu (bu çalışmalar Honeywell ile anlaşmazlık çıkmaması için gizlice yürütüldü). Bu çalışmalar sonucunda Ekim 1970'te ticari olarak kullanılabilecek 1-transistör hücreli DRAM olan Intel 1103(1024x1) ortaya çıktı(ilk baştalardaki az gelir sorunu 5.gözden geçirmeye kadar devam etti) DRAM genellikle hücre başına 1 kapasitör ve 1 transistörün kare şeklinde dizilmesiyle oluşur. Modern DRAM binlerce hücrenin enine ve boyuna dizilişiyle oluşur.Bir okuma işlemi sırasıyla şu şekilde meydana gelir:Seçilen hücrenin sırası aktif hale getirilir, kapasitör açılır ve o dizinin kapasitörü ile anlamlı satıra bağlanır.Anlamlı satır, saklanan sinyalin 1 mi 0 mı olduğunu ayırt eden anlamlı yükselteçe yönlendirir.Daha sonra uygun sütundaki kuvvetlendirilen değer seçilir ve çıkışa bağlanır.Okuma döngüsünün sonunda satır değerleri mutlaka okuma sırasında boşalan kapasitörde depolanmalıdır. Yazma işlemi satırın aktif hale getirilmesiyle ve değerlerin birbirine bağlanarak anlamlı sıraya yazılırken kapasitörleri istenilen değere yüklenmesini sağlayarak yapılır.Belirli bir hücredeki yazma işlemi sırasında bütün satır okutulur,1 değer değiştirilir ve ondan sonra bütün satır tekrar yazılır. Genellikle imalatçılar JEDEC standartlarına göre her satırın her 64 ms veya daha az sürede bir yenilenmesi gerektiğini belirtir.Yenileme mantığı genellikle DRAM’lerle periodik yenilemeyi otomatikleştirmek için kullanılır. Bu devreyi daha karmaşık hale getirir fakat DRAM’nin SRAM’ye göre daha ucuz ve daha fazla kapasiteye sahip olması nedeniyle DRAM’yi avantajlı kılar.Bazı sistemler her satırı 64 ms’de bir döngü ile yenileme yapar.Başka sistemler ise bir sıra belli bir zamanda –örneğin 213 = 8192 satıra sahip bir sistemin yenileme oranı her bir satır için 7.8 µs (64 ms / 8192 sıra) yapar. Gerçek zamanlı bazı sistemler dış sayaca dayanan bir zamanlama ile hafızanın belli bir kısmını tazeleyerek sistemin geri kalanını yönlendirir, video malzemelerinde her 10-20 ms de meydana gelen düşey boşluk aralığı gibi. Bütün yöntemler belli bir çeşit sayaç içermektedir, bunun nedeni ise bir sonraki turda hangi sıranın yenileneceğini tespit etmektir. Bazı DRAM çipleri bu sayacı içerirken; diğer türler ise bu sayacı tutmak için dış yenileme mantığına ihtiyaç duyar(bazı koşullarda DRAM dakikalarca yenilenmese dahi DRAM’deki verilerin büyük bölümüne yeniden ulaşılabilir). Bilgisayar sistemi içindeki elektriksel veya manyetik parazitlenme bir DRAM bitinin kendiliğinden karşıt duruma dönmesine neden olur. Bazı araştırmalar DRAM yongalarındaki hataların çoğunun kozmik ışınlar yüzünden çıktığını göstermektedir. Bu bir veya daha fazla hafıza hücresinin içeriğini değiştirebilir ya da onları okuyup/yazan devrelere zarar verebilir. DRAM yoğunluğu arttıkça DRAM yongaları üzerindeki bileşenler küçülürken aynı zamanda çalışma voltajları düşeceği için, DRAM yongaları sıklıkla yüksek radyasyona uğrayacaktır. Bu, düşük enerjili parçacıkların hafıza hücresinin durumunu değiştirebileceğinden kaynaklanır. Diğer taraftan küçük hücreler daha küçük hedefler oluştururlar ve teknolojiyi SOI’nin yaptığı daha az duyarlı ve iyi tepki veren veya bunların tam tersi eğilimlere yöneltmiştir. Bu problem içinde ekstra hafıza biti olan ve bunları kendi için kullanan hafıza kontrolleri olan DRAM’ler kullanılarak hafifletilebilir. Bu ekstra bitler eşlik kaydetmeye veya ECC kullanmaya yarar. Eşlik tek-bitlik hataları bulmayı sağlar. En çok kullanılan hata düzeltme kodu, Hamming Kod, tek bitlik hataları düzeltmeyi ve iki-bitlik hataları bulmayı sağlar. Bilgisayar sistemlerinde hata bulmak ve düzeltmek bazen moda, bazen demode gözükür. Seymuor Cray neden bunu CDC 6600’dan çıkarttığında “eşlik bizim çiftçimizdir” demiştir. Eşliği CDC 7600’e dâhil ettiğinde söylentiye göre “birçok çiftçinin bilgisayar aldığını öğrendim” demiştir. 486-dönemi PC’lerde genelde eşlik kullanılmıştır. Pentium-döneminden olanlarda ise çoğunlukla yoktu. Daha geniş bellek anayolu eşliği ve ECC’ yi alınabilir kılmıştır. Şu anki mikroişlemci hafıza kontrolleri genelde ECC desteklidir ama sunucu-tabanlı olmayan sistemler bu özellikleri kullanmazlar. Kullansalar bile yazılım kısımlarının bunları kullandıkları kesin değildir. Çoğu modern PC’lerdeki hafıza kontrolleri 64 bitte bir bitlik hatayı bulup düzeltebilir, 64 bitte iki bitlik hatayı da sadece bulabilir. Bazı sistemler hataları verinin doğru olanını hafızaya yeniden yazarak temizler. Bazı bilgisayarlardaki BIOS ve Linux gibi işletim sistemleri bulunan ve düzeltilen hataları bozulmaya başlayan hafıza modüllerini belirleyebilmek ve daha büyük felaketleri önlemek için sayarlar. Maalesef çoğu modern PC eşlik veya ECC’ ye sahip olmayan hafıza modüllerine sahiptir. Hata bulma ve düzeltme oluşabilecek hataların beklentisine dayanır. Hafıza bitindeki her sözcüğün başarısızlığı birbirinden bağımsızdır ve sonuç olarak iki eşzamanlı hata beklenmez. Bu durum hafıza yongalarının “ bir olduğu zamanlarda geçerliydi. Şu anda aynı yongada birçok bit var. Bu zaaf bir durum dışında genelde ortaya çıkmaz, yonga bozulması. Bir başka mantıklı uygulama ise parmak hesabıdır; ayda gigabyte başına bir bitlik hata beklentisi. Gerçek hata oranları gene ölçüde değişebilir. VRAM, DRAM’in grafik kartlarında kullanılan çift portlu versiyonudur. VRAM’ın, hafıza dizisi için kullanılabilecek, iki yolu ya da portu vardır. İlk port olan DRAM portu, DRAM tarafından erişilebilir.İkinci port; video portu sadece okuma işini yapar ve hızlı akışa sahip veriyi görüntüye aktarır. Video portunu kullanmak için, kontrol birimi öncelikle hafıza dizisinin sırasına göre, görüntülemek için bir şeçim yapar ve bu şeçim için DRAM portunu kullanır. Daha sonra VRAM bu sırayı içerideki bir kaydırmalı kayıt ediciye kopyalar. Kontrol birimi daha sonra DRAM’i, ekran üzerinde nesneler çizmek için kullanır. Kontrol birimi kaydırma saati isimli bir birimi VRAM’in video portundan besler her kaydırma saati dalgası, VRAM’ın kaydırmalı kayıt edicisinden, video portuna kadar, değişmeyen bir adres sırası ile verinin yeni parçalarını dağıtır. Hızlı sayfa modu (FPM) DRAM , sayfa modu DRAM, Hızlı sayfa modu bellek veya sayfa modu bellek olarak da bilinir. Sayfa modunda DRAM’in bir sırası “açık” olarak tutulabilir, böylece sıra içindeki art arda okuma ve yazmada yüklenme öncesi ve sıraya geçişlerde gecikmelerden etkilenmez. Bu durum okuma ve yazma işlemleri sırasında sistemin performansını arttırmaktadır. Statik Sütün sayfa modundaki değişkenin sütün adresine ihtiyaç duyulmamaktadır. Nibble modunda ise bir sıra içindeki ardışık 4 konuma birden ulaşılabilinmektedir. Window Ram ya da WRAM, ekran kartlarındaki modası geçmiş VRAM'lerin yerine geçmek üzere tasarlanmış yarı iletken bilgisayar hafızalarıdır.Samsung tarafından üretilip, Micron Technology tarafından satılan bu ramler, SDRAM ve SGRAM'ler yerlerini almadan önce, çok kısa bir süre piyasada durmuşlardır. WRAM, VRAM'e benzer, çift-portlu dinamik ram yapısına sahiptir. Bu yapıda, bir paralel port, bir seri port bulunur ve hızlı blok kopyalama ve blok doldurma(pencere işlemleri olarak adlandırılan) ekstra özelliklere sahip bir yapıdır. Genellikle 50 MHz ile saatlenmiştir. PCI ve VESA Local Bus sistemlerinde en uygun veri transferini yapabilmeleri için 32-bit genişliğinde, sağlayıcı portu bulunmaktadır. Normal WRAMler, VRAm'lere göre %50 daha hızlıdır fakat %20 daha ucuza gelirler. Bazen Microsoft Windows işletim sistemine isim benzerliği yüzünden Windows Ram olarak anılsalar da, bunlar kullanılarak windowing işlemlerinin performansları arttırılabilir. Bunlar ayrıca Matrox tarafından hem MGA Millenium hem de Millenium II ekran kartlarında kullanılmışlardır. EDO DRAM ile Hızlı sayfa modu (FPM) DRAM benzer özelliklere sahiptir ek olarak EDO DRAM’de ulaşım döngüsü önceki döngüde aktif olan veri çıktısının saklandığı yerden başlayabilmektedir. Bu özellik komut işleme sırasında bir miktar daha geliştirilmiş hızlanma sağlamaktadır. 1993 yılında EDO DRAM, Hızlı Sayfa Modu DRAM’e göre %5 daha hızlandırılmıştır. Tek-Döngü EDO tam bellek işlemlerini 1 saat döngüsünde yapma özelliğine sahiptir. Yoksa bir sayfa seçildiğinde aynı sayfadaki art arda gelen RAM ulaşımları 2 saat döngüsü yerine 3 saat döngüsünde olurdu. EDO’ların hızları ve kapasiteleri, PC’lerdeki daha yavaş L2 önbellekleri yerine geçmesini sağlamıştır. Tek-döngü EDO DRAM 1990’ların sonlarına doğru video kartlarında çok popüler olmuştur. Düşük maliyeti olmasına rağmen, maliyeti yüksek olan VRAM’e yakın bir performans vermiştir. Burst EDO standart EDO’ya bellekten tek bir istekle gönderilen verinin seriler ya da burst olmasına izin veren bir yeniliktir.1 burst’te bellekteki 4 adresi işleyebilmektedir.Çipin içinde bulunan adres sayacıyla bir sonraki adres tutulur. Ayrıca BEDO bilgi iletimi ve ulaşımı sağlayacak döngüyü 2 bileşene ayırdı. Bellekten okuma işlemi sırasında, 1.bileşen bellekteki veriden çıktı bölümüne kadar veriye ulaşır. 2. bileşen ise veri yolunu bu mandaldan uygun mantık seviyeyesine getirir. Veri cıktı tamponunda olduğunda,genel EDO anlayışına göre daha hızlı erişim zamanı elde edilir. BEDO DRAM, EDO’ya karşı eniyileme eklentileri yapmasına rağmen zamanla SDRAM’e önemli yatırımlar oldu fakat BEDO RAM teknik olarak SDRAM’e göre üstündür. Multibank RAM, SRAM’e karşı daha hızlı ve ucuz alternatif oluşturmak için ana belleğin sırayla birleştirme tekniğini ikinci düzey önbelleklerde uygulamıştır.Çip belleğini 256 kB’lik küçük bloklara ayırmıştır ve işlemleri tek saat döngüsünde 2 farklı yığında yapmayı sağlamıştır. Bu bellek aslında Tseng Labs ET6x00 yonga seti(chipset) ile birlikte MoSys tarafından yapılan grafik kartlarında kullanılmıştır. Bu yonga seti tabanlı kartlarda 2.25 MB’lık alışılmadık RAM büyüklüğü ile düzenlenmiştir çünkü MDRAM’lerin değişik RAM büyüklükleriyle kolaylıkla istenileni yapabilmektedir. 2,25 MB’lik büyüklük, 24-bit 1024×768 çözünürlüğe izin vermektedir. Grafik adaptörlerde kullanılan SGRAM, SDRAM’in özel bir versiyonudur. Fonksiyonları, bit gizlemesi(diğerlerine tesir etmeden açıkça belirtilen bit düzlemine yazma) ve yazmayı durdurma (blokları tek renk hafızayla doldurma) gibi yöntemlerle ekler SGRAM, verileri tek tek yerine bloklar halinde alıyor ve işliyor. Bu sayede okuma ve yazma performansı önemli ölçüde artıyor. VRAM ve WRAM’in aksine SGRAM tek-portlu hafıza birimine sahiptir. Fakat SGRAM bir kerede iki bellek sayfasını açabilir bu işlemde çift-portlu diğer video RAM teknolojileri simule edilir. SGRAM ve SDRAM 1990’ların sonlarında DRAM’lerin en popüler türleri oldular. VE 2000’lerin ilk on yılında da böyle devam edecek. Çift veri transferli bellekler – SDRAM’lerin geliştirilmesiyle 2000’lerin başında PC belleklerde kullanılmaya başlandı. DDR2-SDRAM’in ortaya çıkışı, DDR-SDRAM’in başlangıçtaki küçük gelişimi(tek-çekirdekli CPU temelli) sonrası saat hızları ve komut işlemenin yüksek hızlara çıkmasıyla olmuştur. 2006 yılında ortaya çıkan çok-çekirdekli CPU’ların çabuk kabullenilmesiyle standart DDR2’lerin endüstrisinde mevcut DDR-SDRAM fiziksel standartlarına göre değişmesi beklenilmektedir. Ayrıca 2007’de geliştirilmesi öngörülen DDR3 ile birlikte DDR2 ve DDR ‘ın yerine DDR3’ün geçmesi bekleniyor. PSRAM veya PSDRAM dinamik RAM yenileme ve adres kontrol devresiyle durağan(statik) RAM(SRAM)'e benzer. DRAM’in yüksek yoğunluğu ve SRAM’in rahat kullanımını birleştirmiştir. Bazı DRAM bileşenlerinin “öz- yenileme biçimi” (self refresh mode) vardır. Yalancı-durağan (pseudo-static) RAM işlemleri için olan işlemleri içerirken, bu biçim sıklıkla yedekteki biçime denktir. DRAM denetim birimi veriyi kaybetmeden güç tasarrufu için geçici bir süre işlemleri durdurur, PSRAM lerde olduğu gibi ayrık bir DRAM denetim birimi olmadan işlemlere izin verilmez. Aken (mitoloji) Aken, Mısır mitolojisinde ölüler tanrısı Osiris'in yardımcısıdır. Koç kafalı olarak tasvir edilir. Letopolis şehri onun için kurulmuştur. İyi insanların gittiğine inanılan dünyanın (Aaru) dışında kalan bölgeyi Osiris yerine yönettiği için yardımcı olarak anlandırılır. Ã–mer Faruk Toprak Ömer Faruk Toprak (d. 1920, İstanbul - ö. 20 Ağustos 1979, İstanbul), Türk toplumcu-gerçekçi şair, romancı ve öykü yazarı. 1941'de liseyi bitirdi, İstanbul Üniversitesi Hukuk Fakültesi'ne 3 yıl devam ettikten sonra öğrenimini yarım bırakarak memur olarak çalıştı. İlk şiiri 1938'de yayınlandı. Başlangıçta ölçülü, uyaklı, duygusal nitelikli şiirler yazdı. Ardından toplumsal gerçekçi şiire yöneldi. Toplumcu sanatçıların bir araya geldiği "Yürüyüş" dergisinin son sayılarını çıkardı. Ölümünden sonra eşi Füruzan Toprak tarafından 1980 yılında başlatılan Ömer Faruk Toprak Şiir Ödülü, geleneksel bir ödül olarak tanındı. Roman, öykü, anı türünde de eserler verdi. Şenesenevler'de kendi adına bir halk kütüphanesi (Bostancı Ömer Faruk Toprak Halk Kütüphanesi) bulunmaktadır. Refik Durbaş Refik Durbaş (d. 10 Şubat 1944, Pasinler - ö. 1 Aralık 2018, İstanbul), Türk şair, gazeteci ve yazar. Erzurum'un Pasinler ilçesinde doğdu. Liseyi İzmir'de bitirdi. İstanbul Üniversitesi Edebiyat Fakültesi Türk dili ve edebiyatı bölümündeki öğrenimini bitirmeden ayrıldı. 1965-1968 arasında çeşitli işlerde çalıştı. "Yeni İstanbul" ve "Cumhuriyet" gazetelerinde düzeltmenlik yaptı. İlk şiiri İzmir'de "Ege Ekspres" gazetesinin sanat sayfalarında yayınlandı. "Devinim", "Gösteri", "Sanat Olayı", "Soyut", "Papirüs" gibi dergilerdeki şiirleriyle dikkat çekti. Arkadaşlarıyla birlikte 1962-1964 arasında "Evrim" dergisini, 1967'de de "Alan 67" dergisini yayınladı. 1971'de ilk şiirlerini, "Kuş Tufanı" adlı şiir kitabında topladı. 1972-1974 yıllarında "Yeni A" dergisinin yazı işleri müdürlüğünü yaptı. Gazetelerde sanat sayfaları hazırladı. 1992 yılında "Cumhuriyet" gazetesinden emekli oldu. Köşe yazarı olarak değişik gazetelerde çalışmalarını sürdürdü. İkinci Yeni esintisi ile başladığı şiir anlayışı, zaman içinde daha toplumsal meselelere doğru yöneldi. Kendine özgü dili ve benzetmeleriyle, baştan beri tavrını ve varlığını keskinleştiren, anlam kadar biçime de önem veren şiirler yazdı. Çarşıların, işçi kızların, pazar yerlerinin, çay evlerinin dünyasını yansıtan şair olarak tanındı. Şiirinde günlük konuşma dili içine ustaca serpiştirilmiş eski sözcükler de kullandı. 1 Aralık 2018 tarihinde akciğer kanseri tedavisi gören ve diyaliz hastası olan Durbaş, sağlık durumunun kötüleşmesi üzerine Medeniyet Üniversitesi Hastanesi'nde yoğun bakıma alındıktan sonra hayatını kaybetti. 2 Aralık 2018 tarihinde Erenköy Galip Paşa Camii'nde düzenlenen cenaze töreninin ardında Ümraniye Hekimbaşı Mezarlığı'nda toprağa verildi. Tolga Tekinalp Tolga Tekinalp, 1974 Sinop doğumlu İTÜ basketbol takımının oyuncusu. Basketbola Efes Pilsen altyapısından başlayan Tolga Tekinalp bu takımda aldığı teknik ve temel bilgiler ile 17 yaşında iken tecrübe kazanması amacıyla TED Kolejliler takımına transfer oldu. 1994 yılında çok daha büyük hedefleri olan ve yeni kurulmuş ve yepyeni bir takım oluşturan Ülkerspor tarafından transfer edildi. Ülkerspor'un geniş kadrosuna rağmen 6.adam olarak görevini başarıyla yaptı ve oynadığı kısa süreler içinde önemli istatistiklere sahip oldu. Bu takımda oynadığı dönemde millî takıma kadar yükseldi. 1997 Avrupa Basketbol Şampiyonası'na katılan millî takım kadrosundaydı. 1999 yılında Fenerbahçe'ye transfer oldu ve 3 sene bu takımda görev aldı. 2001 Kasım ayında İsveç ligine transfer oldu. Çok değişik bir ortam ve basketbol kültürü olan bu ülkede oldukça başarılı oldu ve 18.2 sayı, 8.3 rebound ortalamasına sahip oldu. 2002 yılında Fransız takımı Dijon tarafından denense de 2003/2004 takımında Beşiktaş'a transfer oldu. Artık takımın en tecrübeli oyuncularından biri olarak 2005/2006 yılında takımın kaptanı durumuna geldi. 2006 yazında Galatasaray Cafe Crown takımına transfer oldu. Yeni takımında pek fazla süre alamasa da tecrubesiyle takıma ciddi katkıda bulunduğu gözlenmektedir. 2008 yazında İstanbul Teknik Üniversitesi Basketbol takıman transfer oldu. Ahmet Oktay Ahmet Oktay, (d. 21 Ocak 1933, Ankara - ö. 3 Mart 2016, İstanbul) Türk şair, yazar, gazeteci. Asıl adı Ahmet Oktay Börtecene olan ancak soyadını kullanmayan Ahmet Oktay, 1933 yılında Ankara'da doğdu. Yazmaya ortaokul sıralarında başladı. İlk şiiri, 1949-1950 yılları arasında Gerçek dergisinde yayımlandı. Öğrenimini lisede yarım bırakarak çalışmaya başladı. Ahmet Oktay, 1950'li yıllarda Mavi Hareketi içinde yer aldı ve aynı adlı dergide yazıları ve şiirleriyle etkin bir rol oynadı. Dergide bir yazısında Orhan Veli hakkındaki görüşlerini "Orhan Veli eksik öncü bir şairdi" olarak nitelendirmiştir.1961 yılında Yeni İstanbul gazetesinin Ankara bürosunda "parlamento muhabiri" olarak profesyonel gazeteciliğe başladı. Çeşitli gazetelerde ve TRT Haber Merkezi’nde muhabirlik, haber müdürlüğü yaptıktan sonra 1982'de TRT’den emekli oldu. Bir süre daha Milliyet gazetesi’nde çalışmaya devam eden Ahmet Oktay, 1993 yılında görevinden ayrılarak kendini tümüyle yazmaya verdi. Başlangıçta yazdığı şiirlerle Ahmed Arif şiirinden etkilendiği izlenimini verirken, 1960’lardan sonra toplumcu gerçekçi bir yaklaşımla İkinci Yeni’ye doğru yöneldi. Şiirlerinde destansı bir söyleyiş kullandı, zengin sözcük dağarcığı ile kendini hemen belli eden bir tarzla şiirler yazdı. Şiir kitaplarından özellikle Yol Üstündeki Semender (1987) Behçet Necatigil Şiir Ödülü almasının da ötesinde içerdiği şiir isimleriyle de önem kazanmıştır. Her bir şiirinde intihar etmiş bir şairi şiire dönüştürmüş ve o şairin biçemiyle kendi biçeminin karışımı enfes bir biçem ortaya koymuştur. Türkiye'de birçok şiirsever bu şiir kitabı nedeniyle gizli kalmış Türk ve yabancı şairleri farklı yanlarıyla öğrenebilmiştir. Oktay 3 Mart 2016 tarihinde hayatını kaybetti. Colossus bilgisayarÄ± Colossus bilgisayarı, II. Dünya Savaşı sırasında yapılan şifreli Alman yazışmalarını çözmek için kullanılan erken dönem bilgisayarlardan biri. Colossus, dünyanın ilk kısmen programlanabilen dijital elektronik bilgisayarıydı. Colossus, mühendis Tommy Flowers tarafından Doris Hill'deki İngiliz Posta Ofisi Araştırma İstasyonu'nda 1944 yılında tasarlandı. Prototip "Colossus Mark I", Şubat 1944 yılında Bletchley Park'ta çalışmaya hazırdı. Geliştirilmiş modeli olan "Colossus Mark II", Haziran 1944'te Alman Lorenz SZ40/42 şifre makinesinin yazışmalarını çözmek üzere çalıştırılmaya başlandı. Ayrıca Alman şifre makinelerini de taklit edebiliyordu. Savaşın sonuna kadar 10 adet Colossus Mark II bilgisayarı yapılmıştı. Colossus, iki veri dizisini programlanabilir bir Boole fonksiyonu ile kıyaslamaktaydı. Şifreli mesaj kâğıt bir banttan yüksek hızda okunuyordu. İkinci veri dizisini Collosus kendi kendine, Lorenz makinesine elektronik olarak benzetim yaparak yaratmaktaydı. Collosus her denemede Lorenz'in farklı bir ayarını taklit ediyordu. Eğer şifreli mesajla Collosus'un deneme verileri belli bir eşiğiğin üzerinde çakışırsa, sonuç elektrikli bir daktiloda basılıyordu. Bugünkü dijital bilgisayarlarımızın ve dijital elektroniğin temelin de Collosus'ta kullanılan Boole cebirine dayanmaktadır. Colossus bilgisayarları müttefikler tarafından Lorenz SZ 40/42 şifre makinesinin şifrelediği yüksek seviyeli Alman iletişimini çözümlemek için kullanıldı. Bu şifre makinesi, aynı çalışma sistemine sahip olmasına karşın, ünlü Enigma makinesinden daha karmaşık bir şifreleme yapabiliyordu. 3 ya da 4 rotorlu olan Enigma makinesinden farklı olarak Lorenz makinesi 12 rotora ve 501 bağlantı iğnesine sahipti. Bu da şifreleme algoritmasını çok karmaşık bir hale getiriyordu. Enigma makinesi şifreleri üzerinde zor da olsa elle hesaplama yapan matematikçiler, "Lorenz SZ 40/42" şifreleri üzerinde aynı başarıyı gösteremediler ve olasılıkları hesaplamak için bir bilgisayar yapma zorunluluğu doğdu. Enigma makinesine göre hantal olan "Lorenz makinesi"nin şifreleri iki aşamada çözülüyordu. Önce rotor tekerleklerini çözümlemek, sonra bu tekerleklerin ayarlarına benzetim yapmak gerekiyordu. Rotor tekerleklerini çözümlemek, rotorların üzerindeki iğnelerin dizilimini bulmak demekti. Rotorun dizlimi bulununca, Colossus bilgisayarı ile tekerlek ayarları hesaplanıyordu. Colossus, Bletchley Park'ın bir bölümü olan Newmanry'de matematikçi Max Newman başkanlığındaki Lorenz makinesi çözümleme metotları bölümü tarafından çalıştırılmaktaydı. İngilizce Wikipedia Colossus Machine makalesinden geliştirilmiş çeviri. Okay Åženol Okay Şenol (1969, Kütahya), Türk tiyatro oyuncusu ve Tiyatro Alkış'ın kurucusudur. İlköğrenimini Kütahya'da tamamladıktan sonra, 1980 yılında İstanbul'a yerleşti. 1985 yılında Enis Fosforoğlu Tiyatrosu'nda Pamuk Prenses ve Yedi Cüceler adlı çocuk oyunu ile sanat hayatına başladı ve bu tiyatroda birçok oyunda rol aldı. 1992 yılında "Hadi Çaman Yeditepe Oyuncuları'na" geçti. Bu tiyatroda; Hadi Çaman, Macit Koper, Şakir Gürzumar, Metin Belgin, Salih Kalyon, Kenan Işık, Tolga Aşkıner gibi önemli yönetmenlerle çalıştı. 1997 yılında Tiyatro Alkış'ı kurdu. Birçok reklam filmi, dizi film ve sinema filminde rol almıştır. Adana Fen Lisesi Adana Fen Lisesi, 2 Eylül 1987 yılında Adana'da MEB onayı ile kurulan bir eğitim kurumudur. Lisenin eğitim-öğretim hizmetlerine başladığı bina, 1909 yılında Türk-Ermeni iç çatışması sonrası yetim kalan Ermeni çocukları için kullanıma sunulan tarihi Eytamhane, -diğer adıyla- Taş Bina'dır. Eytamhane mektebi, eğitim ve sosyal hizmetlerine başladığı günden itibaren sırasıyla Ermeni Yetimhanesi, Kızlar Okulu, Enver Paşa Mektebi, Eytamhane İlkokulu olarak dönemin şart ve ihtiyaçlarının şekillendirdiği üzere işlevsel bir dönüşüme uğramış olup; sonraları, Erkek Öğretmen Okulu, Kız Öğretmen Okulu, Eğitim Enstitüsü ve Adana Anadolu Lisesi ismi altında Türkiye Cumhuriyeti kurumları olarak tarihsel varlığını sürdürmüş ve 1987 yılından bu yana ise değişen statüsü ile, Adana Fen Lisesi olarak eğitim-öğretim hayatına devam etmektedir. Adana Fen Lisesi, şehir merkezinde, yaklaşık 40 dönümlük bir yeşil alan üzerine kurulmuş pansiyonlu bir okuldur. Bugün, Taş Bina'da 9. ve 10. sınıf derslikleri, öğretmenler odası, proje odası, edebiyat odası, revir, psikolojik danışma ve rehberlik servisi ile bir üst katında pansiyoner öğrencilerin misafir edildiği yatakhane bölümü bulunmaktadır. İdare yeni ek binasında ise idari bölüm odaları, fizik, kimya, biyoloji ve bilgisayar laboratuvarları, kütüphane, satranç odası ile 11. ve 12. sınıf derslikleri yer almaktadır. Yemekhane, etüt salonu, kapalı spor salonu, açık spor ve yürüyüş alanları, öğrenci kafeteryası ve dinlence kamelyaları okulun diğer bağımsız birimlerini oluşturmaktadır. 2008 yılında Adana'daki orta öğretim kurumları arasında yapılan bilgi ve kültür yarışmasında birinci seçilen okul, aynı yıl OYAK Grubu'nun 6.sını düzenlediği "Liseler arası Matematik Yarışması"nda ikinci oldu. Okulun Aysun Tokkuzun isimli öğrencisi, 2007 yılındaki ÖSS'de EA-1, SAY-1 ve SÖZ-1 alanında 1. oldu. Ali Gökçe isimli öğrencisi ise, 2009 yılındaki ÖSS'de SAY-1 alanında 3. oldu. 2011 yılında yapılan Avrupa Birliği Bilgi Yarışması'nda okulu Barış Arslan, Emre Öztürk ve Muhammed Burak Bereketoğlu temsil etmiştir. Okul, yarışmayı Adana birincisi olarak tamamlamış ve Türkiye finallerine gitmeye hak kazanmıştır. Özellikle fen bilimleri alanında olmak üzere birçok olimpiyat, nitelik yarışması, proje sunumu ve bölge sınavında ulusal ölçekte ismini duyurmuş olan Adana Fen Lisesi'nin ayrıntılı başarı kayıtlarına okul iletişiminden veya internette bulunan mezun portallarından ulaşılabilir. Oktay Åženol Oktay Şenol, (d. 1966, Kütahya) Tiyatro sanatçısı. 6 yaşında müzikle tanıştı. Solfej ve mandolin dersleri aldı. İlköğretimini Kütahya'da tamamladı. Bu öğrenim süresinde okulun spor ve müzik faaliyetlerinde görev aldı. Daha sonra İstanbul'da Suadiye Lisesi'nde lise öğrenimini tamamladı. Aynı dönem içinde İstanbul Radyosu Gençlik Korosu'nu kazandı. Lise bittikten sonra ilk önce İstanbul Teknik Üniversitesi Türk Müziği Konservatuvarı, Şan Bölümü. Bir yıl sonra da sonra Mimar Sinan Üniversitesi Devlet Konservatuvarı Sahne Sanatları Opera ve Şan Bölümü Çok Sesli Korosunda okumaya başladı. Öğrenim süresi boyunca özel tiyatrolarda müzisyen ve oyuncu olarak çalıştı. Birçok oyun müzikledi ve müzikaller yaptı. 1997'de Tiyatro Alkış'ın kurucularından biri oldu. Günümüze kadar birçok oyun yazdı, yönetti ve müziklerini yaptı. Son üç yıldır da down sendromlu ve otistik çocuklara müzik ve yaratıcı drama dersleri vermektedir. Birtan Turan Birtan Turan, TÃ¼rk tiyatro ve televizyon oyuncusudur. İstanbul'da doğdu. Profesyonel tiyatro yaşamına Enis Fosforoğlu Tiyatrosu'nda başladı ve uzun yıllar bu tiyatroda çalıştı. Daha sonra Tuncay Özinel, Yasemin Yalçın/Yılmaz Erdoğan, Hadi Çaman çalıştığı diğer tiyatrolardır. "Gözlerimi Kaparım Vazifemi Yaparım", "Şıp Sevdi", "Bir Anarşistin Kaza Sonucu Ölümü", "Kadınlık Bizde Kalsın", "Bedava mı Sandın?", "Beni Biraz Yönetir misiniz?", "Deli", "Pantolon", "Beyefendiyi Görmek İstiyorum" oynadığı belli başlı oyunlardır. 1998/99 sezonunda Tiyatro Alkış ailesine katılmış olup halen bu tiyatroda çalışmaktadır. Yeniden Enis Fosforoğlu Tiyatrosu ile çalışmalarına devam eden Birtan Turan, Dilsiz Kadınla Evlenin güldürüsü ve Çocuk oyunları, Toprağımın Hazinesi, En iyi Arkadaşım'da Sahne almaktadır. BÃ¼lent Aksu Bülent Aksu (1977, İstanbul), Türk tiyatrocu ve kuklacıdır. Lise öğrenimini bitirdikten sonra Şiirce ve Tiyatro Merdiven adlı amatör tiyatro gruplarında görev aldı. Profesyonelliğe ilk adımını Levent Kırca ve Oya Başar Tiyatrosu'nun "Hangi Yüzle" adlı oyunuyla attı. Sonraki yıllarda Masal Gerçek Tiyatrosu, Hadi Çaman Yeditepe Oyuncuları, Kukla Çocuk Tiyatrosu, Üsküdar Çocuk Tiyatrosu gibi tiyatrolarda oyunculuğa devam etti. İstanbul Kültür A.Ş Gösteri Sanatları Müdürlüğü'nün 2 yıllık oyunculuk bölümünden mezun oldu. Çeşitli TV dizilerinde ve Reha Erdem'in "Kaç Para Kaç" adlı filminde rol aldı. Halen oyunculuk haricinde kukla-karagöz yapımı ve oynatımı ile ilgili çalışmakta, oyunculuk yaşantısına Tiyatro Alkış grubunda devam etmektedir. Taylan Erler Taylan Erler, (1966 Üsküdar, İstanbul) tiyatro ve sinema sanatçısı. Taylan Erler 1966 yılında İstanbul'da doğdu. 1985 yılında İstanbul Radyosu Gençlik Korosu'nda bariton korist olarak eğitim aldı ve konserler verdi. Süheyl Denizci ve Ümit Aksu (Ayten Alpman'ın eşi) yönetimindeki TRT İstanbul Radyosu Hafif Müzik ve Caz Orkestrası'nda görev aldı. 1994'te diyalog anlatım iletişim okulundan oyunculuk eğitimi alarak M.E.B diploması ile mezun oldu ve o yıllarda öğretmen ve eğitmenleri ile sahneye çıkma fırsatı buldu. 1995 ve 2007 yılları arasında birden fazla tiyatro topluluğu ile çalıştı. Şan ve Tango dersleri aldı. Yönetmenliğini Mazlum Kiper'in yaptığı "Bugün Benim Doğum Günüm" ve "Kadın ile Memur" adlı oyunların yönetmen yardımcılığını yaptı. 2008 yılında yani 15 yıl aradan sonra Caz müzisyenliğine geri dönüp tiyatro çalışmaları ile beraber sürdürmeye başladı. Marmara Eğitim Kurumu Tiyatro Öğretim Görevlisi olarak görev yapmıştır. Deniz Harp Okulu öğrencileriyle sosyal faaliyet alanında iki oyun yönetmiştir. Orta derecede Almanca bilmektedir. Kanal D'de sunuculuk yapmış; Radyo Fenerbahçe ve Radyo Pop'da radyo programcılığı yapmıştır. Pek çok reklam filminde de rol almıştır. Taylan Erler İstanbul Jazz Band adında bir müzik grubu da bulunan Taylan Erler, FOX Tv 'de 13 bölüm yayınlanan Not Defteri adlı televizyon dizisinde okul müdürünü canlandırmıştır. Yaban TV'nin kurumsal sesi olan Taylan Erler 2013 yılının sonlarına doğru apartman hayatını terk edip, bir başka hayali olan karavanda yaşamını sürdürmektedir. 2014 yılında bir Çek Cumhuriyeti bira markası olan Breznak birasının reklamında oynamıştır. Reklam Türkiye'de gösterilmemiştir. 2015 yılının son döneminde vizyona giren Uzaklarda Arama filminde belediye başkanı Cevdet rolünü üstlenmiştir. Bandırma BK Bandırma BK, tam adıyla Bandırma Basketbol İhtisas Kulübü ya da sponsorluk anlaşması gereğince Teksüt Bandırma, Balıkesir ilinin Bandırma ilçesinde et ürünleri firması Banvit tarafından kurulmuş olan basketbol kulübü. İç saha maçlarını 3000 seyirci kapasiteli Kara Ali Acar Spor Salonu'nda yapmaktadır. 1994 yılında Banvitspor adıyla kurulan kulüp, uzun süre Türkiye Basketbol 2. Ligi'nde üst sıralarını zorladıktan sonra 2004 yılında Türkiye Basketbol Ligi'ne yükselmiştir. EuroCup 2014-15 sezonu çeyrek final rövanş mücadelesinde Paris-Levallois Basket takımını 74-71 mağlup ederek bu organizasyonda tarihinde ilk kez yarı finale yükselmiştir. Banvit olan kulübün ismi 2019 yılında Bandırma Basketbol İhtisas Kulübü olarak değiştirildi, aynı zamanda kurumsal kimlik yenilenmesi ile logo ve armada da değişikliğe gidildi. Ayrıca Banvit'in kulübün ad sponsorluğundan ayrılması üzerine Teksüt ile anlaşıldı ve Teksüt Bandırma adı kullanılmaya başlandı. 1994 yılında fabrika çalışanlarının oluşturduğu ilk yönetim kuruluyla kuruldu. 1994-1998 yılları arasında kampüs içerisinde yapılan spor tesisleri ile kulüp çatısı altında çalışanlara spor yaptırıldı. Banvit Basketbol Kulübü, Mahalli Liglerde başlayan uzun soluklu mücadelesini, geçen on yılın ardından, güçlü yönetim kadrosu ve profesyonel oyunculardan oluşan Banvit Basketbol Takımı ile Beko Basketbol Ligi’ne taşıdı. Banvit Basketbol Takımı bugün 1.Lig’de mücadele veren, binlerce taraftarı bulunan güçlü bir takım halini aldı. Bandırma’da ve bölgede gençleri spora teşvik etmek amacıyla ilçede, açık basketbol sahaları ve bir de kapalı spor salonu kazandıran Banvit Basketbol, gerçeleştirdiği yaz okulu ve sokak basketbolu uygulamalarıyla basketbol sporuna gönül vermiş amatörlere de kucak açarak bu spora olan ilgi ve sevginin artmasında büyük rol oynuyor. Kulübün A takımı dışında Genç Banvitliler adında Türkiye Basketbol 2. Ligi'nde yer alan pilot takımı ve altyapısında; gençler, yıldız, küçükler ve minikler grupları da dahil olmak üzere birçok profesyonel sporcu adayını Türk basketboluna kazandırıyor. Özellikle yaz aylarında Bandırma ve Erdek ve Gönen’de ayrı ayrı organize edilen sokak basketbolu turnuvalarıyla gençlerimizin bedensel ve ruhsal gelişimlerine olduğu kadar sosyal gelişimlerine de olumlu katkılar sağlıyor. Neredeyse bir şenlik havası içerisinde geçen turnuvaların finalinde gerçekleştirilen paneller dans ve jimnastik gösterileri ile küçük yarışmalar, bu organizasyona ayrı bir renk katıyor. Niyobyum Niyobyum, sembolü Nb, atom numarası 41 olan kimyasal elementtir. Atom ağırlığı 92.90638 g/mol, rengi oda koşullarında metalik gridir. Oda koşullarında katı halde bulunur. D-blok elementi olup, bir metaldir. Niyobyum metali 1801 yılında Charles Hatchett tarafından keşfedilmiştir. Doğada yaygın olarak, niyobit [(Fe, Mn)(Nb, Ta)2)O6], niobit tantalit [(Fe, Mn)(Ta, Nb)2)O6], mineralleri içerisinde bulunur. Minerallerinde aynı zamanda bulunan tantal ve niobyumun kimyasal özellikleri birbirine çok benzediği için ayrışması zordur. Niobyum mineralinden önce alkali çözelti ile sonra da hidroflorik asit yardımı ile ekstrakte edilir. Çözeltideki tantal sıvı-sıvı ekstraksiyonu yardımı ile ayrılır. Bu uygulamada tantal tuzu MIBK (metil isobütil ketone, 4-metil pentan-2-on) ile ekstrakte edilir. Niobyum çözeltide kalır. HF’li çözeltinin MIBK çözeltisi ile ekstraksiyonu ile organik çözelti niobyum içerir. Daha sonra bu çözeltideki niobyum oksidine dönüştürülür. Karbon veya sodyum ile indirgenerek saf metalik niobyum eldedilir. Attila Attila (395-453), Avrupa Hun İmparatorluğu hükümdarı. Babası Muncuk Han 'dır. Amcası Rua, onu babası öldükten sonra bozkırda tek başına yaşamaya çalışırken bulmuş ve yanına almıştır. Vizigotlara karşı Roma İmparatorluğu'yla ittifak yapan Attila, bir süreliğine Roma'ya Flavius Aetius'un davetlisi olarak gitmiştir. Rua'nın ölümü üzerine, kardeşi Bleda ile birlikte Hun İmparatorluğu'nun ortak hükümdarı olmuştur. Bleda 445 yılında ölünce, Attila tek başına Hun hükümdarı olmuştur. Daha sonra âşık olduğu esir kızla (Nakara) evlenen Attila'nın bir oğlu olmuş, eşi Nakara doğum sırasında hayatını kaybetmiştir. Hükümdarlığı boyunca ordusu ile Batı ve Doğu Roma İmparatorluklarına sık sık sefer düzenleyen Attila, Orta Çağ batı kaynaklarında acımasızlığı ile anılır. Bu nedenle de Avrupa'da "Tanrının Kırbacı" (Latince: "Flagellum Dei", İngilizce: "Scourge of God", İtalyanca: "Flagello di Dio", Fransızca: "Fléau de Dieu") olarak tanınır. Buna karşılık Cermen (Alman) efsanelerinde Attila, çok büyük ve iyiliksever bir hükümdardır. Attila'nın sarayında birçok Germen hükümdarı yaşar. Nibelungen Destanı, Hun-Germen mücadelelerinden meydana gelir. Bu hikâyelerde Attila, Etzel adında büyük otoriteye sahip, barışsever ve yalnız asilere karşı kılıç kuşanan asil ruhlu bir hükümdardır. Avrupa Hun İmparatorluğu'nun başkenti olan Etzelburg adının buradan geldiği bilinmektedir. Aetus ile yaptığı Katalon Savaşında Roma ordusu dağılmış, Batı Got kralı Theodeirch ölmüştür. Attila ordusunu dinlendirerek kaçan Aetus'u takip etmedi. Batı Roma İmparatorluğu'na sefer yaparken Papa Büyük Leo'nun araya girmesiyle Attila Roma seferini durdurdu ve Romalıları haraca bağladı. Bir rivâyete göre, Attila, son eşi İldiko tarafından öldürülmüştür. Mezarının nerede olduğu bilinmemektedir. Cenazesine katılanlar, mezarın yerinin bilinmemesi için öldürülmüştür. Ama tarihçiler arasında Tuna Nehri'nin yatağının bir süreliğine değiştirildiğine ve hazineleriyle birlikte Attila'nın nehrin altına gömüldüğüne, daha sonra da nehir yatağının eski haline getirildiğine dair yaygın bir inanış vardır. Nehrin aşırı uzunluğundan ve birçok ülkeden geçtiği için bürokratik sorunlar çıkacağından kazı çalışması yapılamamaktadır. Günümüzde, Attila bazıları için kahraman (özellikle Türk ve Macar kültüründe) olarak alınır. İsmin kökeni hakkında iki sav bulunmaktadır. Bunlardan ilki ismin Gotça dilinde baba manasına gelen "atta" ile küçültme eki olan "ila" ekinin birleştirilmesi ile oluştuğu, ve "küçük baba" manasına geldiğidir. Atilla benzeri veya bu ekler ile oluşturulmuş isimler Cermen halkları arasında tarih boyunca da çok yaygın olmuştur. Örneğin Dorchester Psikoposu Ætla'nın ismi bu kökten türemiştir. Bu Gotik etimolojik sav Jacob Grimm ve Wilhelm Grimm tarafından 19. yüzyılda oluşturulmuştur. Gotik etimoloji savını desteklemiş Otto Maenchen-Helfen, Atilla gibi Hunca isimlerin Hun prens ve yöneticilerinin gerçek isimleri olmak yerine, cermenleştirilmiş ve Gotça diline uyarlanmış versiyonları olduğunu belirtmiştir. Hyun Jin Kim ise ismin Türki diller kökenli olmasının daha olası olduğunu belirtmiştir. Omeljan Pritsak "̕Άττίλα" (Atilla) isminin Türki kökenli "es" (eski, büyük) ve "t il" (deniz, okyanus) kelimeleri ile /a/ son ekinin birleştirilmesinden oluşmuş olabileceğini yazmıştır ve "es" kökünün zamanla "as" olduğunu savunmuştur. Bu haliyle "attíl-" (< *"etsíl" < *"es tíl") olan kelime "okyanusların yöneticisi" manasına gelmiş olabileceği bu savın destekçileri tarafından düşünülmüştür. Peter Golden, Atilla ismiyle, eski Yunan oyun yazarı Menandros'un bir eserinde geçen Atillan (Volga Nehri, Türki ismi İdil/Itil/Atıl) ile bağlantılı olabileceğini yazmıştır. J.J. Mikkola ise Türki "āt" (ad, ün) ile Atilla'nın bağlantılı olabileceğini düşünmüştür. Gerd Althoff Türki "atlı" ve "at" köküyle "dil" kökünün bu ismi oluşturduğunu varsaymıştır. Attila'nın görünümü ile ilgili bilgiler genelde ikinci el kaynaklardır. Ancak kendisini bizzat gören Bizanslı tarihçi Priskos Attila'yı şöyle açıklıyor: "Kısa boylu, geniş göğsü olan, gözleri küçük, burnu yassı ve ince grimsi sakalları olan, bronz tenli." Alpay Ekler Alpay Ekler (d. 1964, Üsküdar), Türk Karagöz ve kukla sanatçısı, tiyatro dekor, kostüm, mask tasarımcısı, müzisyen, yazar ve yönetmen. Alpay Ekler, İstanbul Üniversitesi Edebiyat Fakültesi Yabancı Diller Bölümü mezunudur. 1989'da Ümraniye'de "Tiyatro Merdiven"i kurdu. Tiyatro Merdiven'in amatör olarak faaliyet gösterdiği 2000 yılına kadar "Virüsün Adı Yok", "Bayır Turbunun Türküsü", "Oyunlar ve Yaşayanlar", "Sorgu", "Kanrevanmaraş" oyunlarını yönetti ve müziklerini yaptı. "Işığın Ağıtı" ve "Savaş Oyunu" adlı oyunları yazdı. Daha sonra Çocuk Tiyatrosu ve kuklayla ilgilendi. "Maymunun Hediyesi", "İlaçlar Mikroplara Karşı" adlı kukla oyunlarını yazdı müziklerini besteledi. Dedesi Münir efendinin çırağı Kuklacı, ortaoyuncu ve Karagöz ustası Hayali İhsan Dizdar'a çırak oldu. 1996 yılında profesyonel olarak "Karagöz" oynatmaya başladı. Çocuk Vakfı Karagöz Okulu'nda Aşıklar oyununu güncelleyerek birinci oldu. Yurt dışında ve yurt içinde çeşitli festivallere katıldı. Devlet Tiyatroları Genel Müdürlüğü'nden sonra ilk kez "BITEF 2000" uluslararası tiyatro festivaline davet edildi ve Türkiye'yi temsil etti. Karagöz tasvirlerinin yapımında doğal boyaların kullanılmasını tekrar gündeme getirip bu konuda keşifler yaparak, makaleler yayınladı. Doğal boyaların Karagöz derisine uygulanması ile ilgili İsrail'de, İstanbul Paint 2001 fuarında ve Bursa Karagöz Evi'nde atölyeler yaparak diğer sanatçılarla bilgilerini paylaştı. 2002 yılında tekrar "Tiyatro Merdiven"e döndü. (2007) "Soyunun Savaşa" adlı oyunu yazdı, Aşk Grevi adlı oyunu yönetti (2008). Hıyarapol adlı oyunu yazdı yönetti ve müziklerini yaptı. (2011)"Ne Oldu Bize" adlı oyunu yazdı yönetti. (2012)"Mada" adlı oyunu yazdı, oyun Tiyatro Merdiven'de Ruşen Gülen rejisi ile sahnelendi. (2013) Büchner'in Woyzeck adlı bitmemiş oyununun tüm müsveddelerini çevirerek yeni bir metin oluşturdu ve Tiyatro Merdiven de sahneledi.İstanbul Büyükşehir Belediyesi bünyesindeki Gösteri Sanatları Merkezi'nde 8-12 yaş grubunda "Aşkın Gözü Kördür", "Bizim aklımız Ermez", "Bu da Bizim Hamlet", "İletişim Parodileri" adlı oyunları yazdı ve yönetti. Yine Gösteri Sanatları Merkezi'nde "Sürgün" ve "Bir Gül Koşusu" adlı oyunları yönetti. Özel talep üzerine Üstün İnanç'ın İbrahim Müteferrika adlı oyununu yönetti, dekor ve kostümlerini yaptı. Hem oynatım hem yapım anlamında ahşap Türk kuklası geleneğini tekrar canlandırdı. Kurduğu atölyede hem ürünler verdi hem de yeni sanatçıların yetişmesi yolunda olanak sağladı. Çocuklar için "Karagöz Ay'a gidiyor", "Karagöz Plaj Bekçisi", "Karagöz Kitap Kurdu", "Karagöz ağaç dikiyor", "Ava giden avlanır" adlı modern karagöz oyunlarını yazdı ve müziklerini besteledi. Genç Karagöz ve Geleneksel Kukla Sanatçısı Bülent Aksu'yu ve Ruşen Gülen'i ve İbiş Kukla Sanatçıları Enis Ergün ve Deniz Karalar'ı yetiştirdi. 2000-2006 yılları arasında İstanbul Büyükşehir Belediyesi bünyesindeki Gösteri Sanatları Merkezi'nde "Kukla- Karagöz yapım ve oynatım" dersleri vermiştir. 2005 yılında Uluslararası Kukla Birliği UNIMA Milli Merkezi tarafından "En Başarılı Kukla ve Karagöz Sanatçısı" seçilmiştir. Sanatçı ayrıca 2001-2003 yılları arasında İstanbul Şehir Tiyatroları Repertuvar Kurulu üyeliği de yapmıştır. 2008 Yılında Kültür ve Turizm Bakanlığı Araştırma ve Eğitim Genel Müdürlüğü tarafından yayınlanan Gölgenin Renkleri adlı kitabın Tasvir tasnifinde ekspertiz olarak çalışmış ve Karagöz Tasvir sanatı adlı makalesi ile yayına katkıda bulunmuştur. 2007 yılından bu yana da Kocaeli Üniversitesi Sahne sanatları Bölümünde Geleneksel Türk Tiyatrosu öğretim görevlisi olarak eğitim veren sanatçı, 2008 Yılında UNIMA Milli Merkezi İstanbul şubesinin oluşumuna kurucu olarak katkıda bulunmuştur. 2010 yılında UNIMA Türkiye Milli Merkezi İstanbul Şubesi Başkanlığını yapmış olan Alpay Ekler şu an aynı örgütün başkan yardımcılığını yapmaktadır. Batı Roma İmparatorluğu Batı Roma İmparatorluğu, Roma İmparatorluğu'nun 395 yılında Theodosius tarafından ikiye bölünmesiyle ortaya çıkan antik bir devlettir. Diğer yarısı ise Bizans İmparatorluğu'dur. İmparatorluk, 3. yüzyıl ile 5. yüzyıl arasında aralıklı olarak var olmuştur. Bizans İmparatorluğu'nun 527-565 yılları arasında İtalya'nın büyük bir kısımını ele geçirmesi de Batı Roma İmparatorluğu'nun yeniden doğuşunu sağlayamamıştır. 408 yılında Stilicho'nun ölümüyle Honorius tahtta çıktı ve 423 yılındaki ölümüne kadar devletin başında olsa da, hükümdarlığı Vandallar ve Vizigotlar'ın gaspları ve işgalleriyle doluydu. 476'da Orestes, İtalya Kralı Odoacer'in yaptığı Odoacer yönetiminde Heruliler ile federal devlet olma teklifini geri çevirdi. Onu Roma'dan kovdurdu ve Konstantinopolis'e kendini İtalya kralı olarak gösteren devlet nişanlarını yolladı. 4 Eylül 476'da tarihi bir toplantı düzenlendi. Toplantı sonunda Odoacer, İmparator Romulus Augustus'u tahttan indirdi. Fakat, uygulamada durum öyle değildi. Julius Nepos kendisini "Batının Kralı" ilan etti. Dalmaçya'nın ardılı olarak devam etti ve Bizans İmparatoru Zeno ve Kuzey Gaul'de yerleşim yerlerini korumakla görevli Syagrius tarafından tanındı. 480'de Julius Nepos öldürüldü ve Odoacer, Dalmaçya'yı işgal etti. Batı Roma İmparatorluğu parçalanınca, yeni Germen krallar yine de birçok Roma hukukunu ve geleneğini sürdürdüler. Birçok işgalci Germen kabilesi çoktan Hristiyanlaşmıştı, yine de birçoğu Aryanizm'in takipçisiydi. Onlar da hemen Hristiyanlaştı. Başlangıçta kendi kabile hukukunu uygulasalar da, daha sonraları Roma hukukundan etkilendiler ve ikisini birleştirdiler. Roma Hukuku, modern medeni hukukun temelini oluşturur. Buna karşın, örf ve âdet hukuku ise Germenik Anglosakson hukukundan etkilenmiştir. Latince gerçekte asla kaybolmamış bir dildir. Germenik ve Kelt dilleri ile karışmıştır ve İtalyanca, Fransızca, İspanyolca, Portekizce, Rumence ve Romanş gibi birçok çağdaş Romen dilinin temelini oluşturmuştur. Latince ayrıca İngilizce, Almanca ve Felemenkçe gibi birçok Cermen dilini de etkilemiştir. Bu "saf" yapısını Roma Katolik Kilisesi sayesinde koruyabilmiştir ve birçok ulus tarafından Lingua franca olarak kullanılmıştır. Aydınlar ve bilim adamları tarafından tıpta, hukukta, diplomaside kullanılmaya devam edilmiştir. Latin alfabesi, bugün dünyadaki alfabetik yazı sisteminde geniş çaplı olarak kullanılmaktadır ve J, K, W ve Z harfleriyle genişletilmiştir. Roma rakamları kullanılmaya devam ediliyor, fakat genel olarak Arap rakamları kullanılmaktadır. Roma İmparatorluğu'nun hükümdarlıkla yönetilen büyük "Hristiyan İmparatorluğu" olarak görülmesi birçok kralı baştan çıkarmıştır. Şarlman, Frankların ve Lombardların kralı, 800 yılında Papa III. Leo tarafından Roma imparatoru olarak taç giydirildi. Batı Roma İmparatorluğu'nun en görünür mirası ise Roma Katolik Kilisesidir. Kilise, yavaşça Batı'da Roma kurumlarını yerleştirdi. Hatta, 5. yüzyılın sonlarında Roma'nın güvenliğini görüşmek için yardım etti. Germenik kabileler Roma'yı işgal edince ve Orta Çağ'ın ortalarında Avrupa'nın ortası, batısı ve kuzeyi Katolik inancına geçtiler ve Papa'yı İsa'nın havarisi Petrus'un halefi olarak tanıdılar. Doğu Akdeniz Üniversitesi Doğu Akdeniz Üniversitesi ya da kısaca DAÜ (İngilizce: "Eastern Mediterranean University", kısaca "EMU"), 1979 yılında Kuzey Kıbrıs Türk Cumhuriyeti'nde kurulan bir "Yüksek Teknoloji Enstitüsü" olarak faaliyete geçen bir devlet üniversitedir. Üniversite, lisans ve lisans üstü eğitimin yanı sıra bir de araştırma altyapısı sunan 168 programa (12 fakülte ve 5 yüksekokul) sahiptir. Eğitim dili programlara göre farklılık göstermektedir. İngilizce programlar için hazırlık okulu mevcuttur. DAÜ birçok spor ve sosyal olanaklar sunmaktadır. DAÜ' nün Akademik Programları, Araştırma Danışma Kurulu aracılığıyla yapılan pek çok araştırma çalışması ile birlikte Fiziksel ve Sosyal Bilimler konularını kendine dahil etmektedir. 1979'da Yüksek Teknoloji Enstitüsü; İnşaat, Elektrik ve Makine Mühendisliği bölümlerinde toplam 105 öğrenciyle, üç yıl sürecek eğitim programını başlattı. Hedef, mühendis ile teknisyen arasında mesleki niteliğe sahip ara elemanları eğitmek ve başarılı olan öğrencilere “teknisyen-mühendis” diploması vermekti. 1984 yılında İnşaat, Elektrik ve Makine Mühendisliği bölümleri dört yıllık programlara dönüştürüldü. 1985 yılında Kuzey Kıbrıs Türk Cumhuriyeti (KKTC) ve Türkiye Cumhuriyeti (TC) hükumetleri KKTC'de "Doğu Akdeniz Üniversitesi" adında bir üniversite kurulması konusunda görüş birliğine vardı. Bu çerçevede, adaya gelen T.C. Yükseköğretim Kurulu (YÖK) heyeti Yüksek Teknoloji Enstitüsü'nü üniversiteye dönüştürmek için incelemelerde bulundu. 1986 yılında da, KKTC Meclisinin kabul ettiği ve 18/86 sayılı Kuzey Kıbrıs Eğitim Vakfı ve Doğu Akdeniz Üniversitesi Kuruluş Yasası ile Yüksek Teknoloji Enstitüsü, Doğu Akdeniz Üniversitesi adını alarak bir devlet üniversitesine dönüştürüldü. Aynı yıl, Mühendislik Fakültesi, Fen ve Edebiyat Fakültesi, İşletme ve Ekonomi Fakültesi ile Bilgisayar ve Teknoloji Yüksek Okulu kuruldu. Üniversite, gelişimine 1990 yılında Mimarlık Fakültesi ile Turizm ve Otelcilik Yüksek Okullarının açılmasıyla devam etti. 1996 yılında Hukuk, 1997'de İletişim ve 1999 yılında Eğitim Fakülteleri eğitim-öğretime başladı. 2007 yılında Uygulamalı Bilimler Yüksekokulu kurularak eğitime başladı. 2010 yılında eğitime başlayan Sağlık Bilimleri Fakültesi ve Adalet Meslek Yüksek Okulu açılmıştır. 2011 yılında kurulan Eczacılık Fakültesi ve 2012 yılında kurulan Tıp Fakültesi ile Doğu Akdeniz Üniversitesi bünyesinde eğitim olanakları sunan fakülte sayısı 11’e, yüksekokul sayısı ise 5’ e çıkmıştır. 12 fakülte, 5 yüksekokul ve İngilizce Hazırlık ve Yabancı Diller Okulunda, 108 lisans ve önlisans, 96 yüksek lisans ve doktora programıyla 106 farklı ülkeden 20,000 öğrencisiyle ve kendi alanlarında uzman 35 farklı ülkeden 1100' u aşkın öğretim elemanıyla Doğu Akdeniz Üniversitesi, yenilikleriyle öncü olmaya ve tam anlamıyla Uluslararası bir dünya üniversitesi olma yolunda hızla yoluna devam etmektedir. DAÜ, 2011 yılında bağımsız bir kurum olan Webometrics tarafından gerçekleştirilen ve 16 evrensel kriter dikkate alınarak yapılan değerlendirme sonucunda, dünyadaki 25.000 üniversite arasında ilk 2000 içinde yer aldı. Ayrıca, Türkiye’ nin önde gelen eğitim kurumlarından Orta Doğu Teknik Üniversitesi tarafından yapılan dünya üniversiteler sıralamasında da Doğu Akdeniz Üniversitesi (ODTÜ URAP - University Ranking by Academic Performans – Akademik Performansa Bağlı Üniversiteler Sıralaması) dünyada ve Türkiye’de bulunan birçok devlet ve vakıf üniversitelerini geride bırakarak 1695’inci sırada yer aldı. Ulusal standart ve kuralların yakın takipçisi ve uygulayıcısı olan Doğu Akdeniz Üniversitesi, uluslararası denklik ve denetimi ilerlemenin temel taşı görmektedir. Uluslararası Üniversiteler Birliği, Avrupa Üniversiteler Birliği, Akdeniz Üniversiteler Topluluğu, İslam Ülkeleri Üniversiteleri Federasyonu’na tam üye olan DAÜ, Amerika’da Teknoloji ve Mühendislik Programlarını denetleyen ABET tarafından da akredite olmuştur. Bu akreditasyon, mühendislik alanında dünyadaki en prestijli akreditasyon olup DAÜ ile birlikte Türkiye`de sadece ODTÜ, Bilkent, İTÜ ve Boğaziçi Üniversiteleri bu akreditasyona sahiptirler. İşletme ve Ekonomi Fakültesi, Türkiye`de sadece üç üniversitenin üye olduğu EFMD ve AACSB`ye üyedir. Turizm ve Otelcilik Yüksekokulu’ nun bu alanda dünyadaki tek kuruluş olan TEDQUAL’ dan alınmış akreditasyonu vardır. DAÜ, Türkiye ve Kuzey Kıbrıs üniversiteleri arasında bu akreditasyona sahip tek üniversitedir. Bilgisayar ve Teknoloji Yüksek Okulu (BTYO) Bilgisayar Teknolojisi ve Bilişim Sistemleri Programı Uluslararası, Avrupa Akreditasyon sürecinden geçerek dünyada ASIIN ve Euro Label akreditasyonuna sahip bölgedeki ilk ülke olma unvanına erişti. Doğu Akdeniz Üniversitesi akademisyenlerinin gerçekleştirdiği kültürel ve bilimsel çalışmalar birçok ülkede kaynak olarak kullanılmakta, ortak çalışmalara zemin hazırlamakta ve öğrencilerimize yol göstermektedir. Doğu Akdeniz Üniversitesi kalitesine güvenerek ulusal ve uluslararası denetime her zaman hazır üniversitedir. Doğu Akdeniz Üniversitesi bugüne kadar, farklı kültür ve ülkelerden 32.000'in üzerinde mezun vermenin gururunu yaşamaktadır. İngiltere merkezli yükseköğretimi derecelendirme kurulu Times Higher Education (THE) 2018 – 2019 Akademik Yılı için Dünya Üniversite Sıralaması’ nı açıkladı. 79 farklı ülkeden 1100 üniversitenin yer aldığı THE 2018 – 2019 Dünya Üniversite Sıralaması’ nda Kuzey Kıbrıs Türk Cumhuriyeti’ nden (KKTC) sadece Doğu Akdeniz Üniversitesi (DAÜ) listede yer alma başarısını gösterdi. Böylece DAÜ, 2017-2018 Akademik Yılı Dünya Üniversite Sıralaması’ nda elde ettiği başarıyı sürdürmüş oldu. Kampüste bulunan 3.500 kisilik kapalı spor salonu, tartan zeminli atletizm pistine sahip 5.000 kişilik stadyumu ile öğrencilerin birçok spor aktivitelerini yapabilmeleri için gerekli ortamı sağlamaktadır. DAÜ' de öğrencilerin katılabileceği birçok takım ve faaliyet mevcuttur. Bunların içinde Futbol, Basketbol, Voleybol, Hentbol, Atletizm , Amatör Boks , Güreş vs. dallar gibi mevcuttur. Doğu Akdeniz Üniversitesi' nde akademik çalışmalarda veya spor faaliyetlerinde başarı gösteren öğrencilere çeşitli burslar sağlanmaktadır. Doğu Akdeniz Üniversitesi' nde 50' yi aşkın öğrenci kulübü bulunmaktadır. Bunların içinde: Arama Kurtarma Kulübü, Galatasaray Taraftarları Kulübü, Fenerbahçe Taraftarları Kulübü, Beşiktaş Taraftarları Kulübü, Edebiyat Kulübü, Motor Sporları Kulübü, Dans Kulübü, Tiyatro Kulübü, Dağcılık Kulübü, Su Altı ve Yelkencilik Sporları Kulübü vs. yer almaktadır. Her yıl geleneksel olarak Mayıs ayı içinde düzenlenen Bahar Festivali DAÜ’ de okuyan öğrencilerin de katılımıyla kampüste coşkulu bir ortam yaratmaktadır. Sosyal ve Kültürel İşler Rektör yardımcılığı, Öğrenci Kulüpleri, Öğrenci Aktivite Merkezi ve Üniversitemizin tüm birimlerinin çalışmaları sonucu birlikte düzenlediği Bahar Festivali dönem sona ermeden ve final sınavları başlamadan önce üniversiteye bir canlılık, bir heyecan, bir renk getirmektedir. Öğrenci Kulüpleri yıl boyunca hazırlıklarını sürdürdükleri çalışmalarını paylaşma fırsatı bulmaktadır. Sahne sanatlarının değişik türlerinin sergilendiği sahneler öğrencilerin ve dışarıdan gelen ziyaretçilerin akın ettiği yerler arasındadır. Ayrıca öğrencilerin açtıkları standlarda farklı ürünler satıldığından cazibe merkezi olmaktadırlar. Bahar Festivali boyunca ayrıca dışarıdan müzik grupları, sanatçılar, akademisyenler, gazeteciler davet edilerek öğrencilere farklı kültürel ve sosyal etkinlikleri takip edebilme fırsatı yaratılmaktadır. Festivalin zengin içeriği öğrencilerimize unutamayacakları bir anı olmakla kalmayıp, farklı kişileri tanıma olanağı da sunmakta ve dönemim tüm yorgunluğunu da atmalarına vesile olmaktadır. Doğu Akdeniz Üniversitesi, Türkiye'de dahil bölge ülkelerinin çok azında bulunan gelişmiş kütüphanelerden birine sahiptir. Her yıl binlerce kitap alımıyla sürekli yenilenen ve büyüyen, halen 140.000'den fazla kitap bulunan kütüphanede bilgisayarlı yayın tarama olanağı da mevcuttur. Doğu Akdeniz Üniversitesi Kütüphanesi’ nde, dünya ile bilgi alışverişi INTERNET ve CD-ROM’lar ile gerçekleştirilmektedir. Üniversite Kütüphanesi’ nde eğitim yanında; konferans, konser, resital gibi etkinlikler içinde kullanılan 220 kişilik bir konferans salonu (auditorium)bulunmaktadır, 60 kişilik audio-visual salonu, 1 sergi salonu bulunmaktadır. DAÜ Kütüphanesi’ nde ortalama günlük okuyucu sayısı 2.500’dür. Ayrıca Kütüphanenin imza günleri, kitap, afiş, resim sergileri gibi kültür-sanat etkinliklerinde kullanılan geniş bir sergi kabul salonu da vardır. Doğu Akdeniz Üniversitesi yerleşkesi içerisine 5’ sı üniversite, 13' ü Yap-İşlet-Devret ve biri özel olmak üzere, birbirinden farklı oda seçenekleri sunan, çevresi spor tesisleri ile donanmış, yaklaşık 4700 öğrenciyi barındırabilecek 19 adet yurt bulunmakta ve dünyanın 68 değişik ülkesinden gelen yabancı öğrencilerle yıllar boyu sürecek arkadaşlık kurma ve kaynaşma ortamı sağlamaktadır. DAÜ Yurtlarının sunduğu barınma ve yemeğin dahil olduğu paket ücretleri ile Üniversite öğrencilerine ekonomik aile yaşamı ortamı sağlamaktadır. Yeni kayıtlı tüm Doğu Akdeniz Üniversitesi öğrencilerine yurt imkanları sunulmakta ve yurt odalarındaki, yatak, yastık, nevresim ve battaniye yurt tarafından tedarik edilmektedir. Ortak alanlar ve hijyenik ortamlar günübirlik, odalar ise haftada 2-3 kez temizlenerek öğrencilere sağlıklı bir ortam sağlanmaktadır. Ayrıca, kampüs üzerinde bulunan yurtlarda öğrencilerin kendi giyeceklerini yıkayabilecekleri çamaşırhaneler bulunmaktadır. Öncelikle yeni öğrencilere sunulan yurt olanağına ek olarak arzu eden öğrenciler için kiralık ev veya özel yurt alternatifleri de bulunmaktadır. Üniversite kampüsünde bulunan tam donanımlı Sağlık Merkezi üniversite öğrencilerinin ihtiyaç duyabilecekleri her türlü sağlık hizmetini vermektedir. Doğu Akdeniz Üniversitesi Televizyonu ya da kısaca 'DAÜ TV', rektörlüğe bağlı olarak, iletişim fakültesi bünyesinde kurulan bir eğitim ve uygulama kanalıdır. UHF 45. Kanaldan KKTC'ye ve İnternet üzerinden tüm dünyaya yayın yapan DAÜ TV'nin programları tamamen üniversite öğrencileri ve öğretim üyeleri tarafından gerçekleştirilmektedir. Kafkasya Üniversiteler Birliği' nin üyesidir. Tuborg Tuborg, 1873 yılında kurulmuş olan, Danimarkalı bira üreticisi şirket ve ona ait olan ticari markadır. Tuborg, pilsner türü bira üretmek amacıyla kurulmuştur. 1894 yılında United Breweries ile birleşmiştir. 1903'te en güçlü rakibi ve yine bir Danimarka firması olan Carlsberg ile kâr paylaşımı anlaşması yapmış, 1970'te tamamen Carlsberg tarafından alınmıştır. Bugün Tuborg, Carlsberg'e ait bir marka olarak, dünya pazarı için malt üretmektedir. Rotor Rotor kelimesi, makinelerin dönen bölümlerini tanımlamakta kullanılır. Genellikle bir aks veya mil etrafında yapılanmış başka mekanik düzenekleri anlatır. Ã–rnek Helikopterlerin pervanelerini sağa, sola, arkaya ve ileriye doğru hareket ettiren karmaşık sistem bir rotordur. Ã‡ifteler Çifteler, Eskişehir iline bağlı bir ilçedir. Sultan Mahmut adına 1815 civarında kurulan Çiftlikât-ı Hümayun veya Mahmudiye Çiftliği'nin ilk merkezidir. Daha sonra yönetim merkezi şimdiki Mahmudiye kasabasına taşındı. Cumhuriyet döneminde Çifteler Köyü olarak bilinen ilçe, 1954 yılında çıkarılan 28 Haziran 1954 tarih ve 6821 sayılı kanunla Çifteler ilçe merkezi olmuştur. Yüzölçümü 820 km dir. Ortalama rakımı 875 m'dir. Yazları kurak ve sıcak, kışları soğuk ve kurak, ilkbahar ve sonbahar serin ve yağışlı geçer. İlçede 61.850 hektar tarım arazisinin 14.000 hektarında sulu tarım, 47.580 hektarında kuru tarım yapılmaktadır. 1755 hektarı ormanlıktır. 2009 yılı nüfus sayımına göre ilçe nüfusu 16.676'dir. Bunun 11.693 ilçe merkezinde 4.983’ü köylerde bulunmaktadır. İlçenin bina sayısı 4019 civarında olup, konutlar genellikle tek ve 2 katlı (kerpiç,tuğla) ve müstakildir. Son yıllarda zemin kat dükkân olmak üzere 3 veya 4 katlı betonarme binaların yapımı çoğalmıştır. Belediye imar planına göre azami 5 kata kadar bina yapımına izin verilmektedir. Ahâlisi yerli halk olarak Manavlar, Bulgaristan ve Romanya muhâcirleri, Cerkezler, Tatarlar, Türkmen ve Yörükler ile Posoflu göçmenlerden oluşmaktadır. Çekirdek aile yapısı ağırlıktadır. İlçede bir spor kulübü, bir halk kütüphanesi ve bir halk eğitim merkezi bulunmaktadır. İlçeye elektrik Sarıyer barajından gelmektedir. İlçenin kuzeyinde Tedaş tarafından yapılan 154.000 kw’lık indirici trafo merkezi faaliyete geçmiştir. Elektriksiz köy bulunmamaktadır. 19 mahallenin su şebekeleri bağlanmıştır. 3 mahallenin (Sarıkavak, Çatmapınar ve Arslanlı) yeterlilik yönünden su sorunu mevcuttur. İlçe merkezinde su ihtiyaca cevap vermektedir, içme suyu belediye ve vatandaşlar tarafından açılan artezyen tulumbalardan karşılanmaktadır. İlçede bir adet 25 yataklı hastane, bir adet sağlık ocağı ve 4 adet sağlık evi mevcuttur. Devlet hastanesinde 2 uzman, 4 pratisyen, bir hastane müdürü, bir müdür yardımcısı, 18 ebe-hemşire, 12 teknisyen, 6 sağlık memuru, 4 memur, 3 şoför, bir aşçı ve 4 hizmetli görev yapmaktadır. Merkez sağlık ocağında ise 3 pratisyen hekim, 8 ebe, bir hemşire, 3 adet sağlık teknisyeni, 2 sağlık memuru ve bir adet hizmetli görev yapmaktadır. İlçeye bağlı bütün köyler tam otomatik telefon hizmetinden yararlanmaktadır. İlçe merkezi ve köyler dahil abone sayısı 5457'dir. İlçede iş ve çalışma hayatının çoğunluğu ziraat ve hayvancılık üzerine yoğunlaşmış olup bir kısmı da diğer meslek gruplarını teşkil etmektedir. Çalışma hayatında ziraat etkin olduğundan çalışmalar daha ziyade ilkbaharda yapılmaktadır. İlçe merkezinde bir Çok Programlı Lise, bir Endüstri Meslek Lisesi, bir İmam-Hatip Lisesi, bir Anadolu Lisesi, bir Sağlık Meslek Lisesi; ilçe merkezinde 6, köylerde 10 olmak üzere toplam 16 İlköğretim okulu; bir adet ana okulu, 2 adet ana sınıfı ve bir adet de Halk Eğitim Merkezi bulunmaktadır. İlçe merkez ve köylerinde 3358 öğrenci öğrenim görmekte olup, 180 öğretmen, 7 adet memur görev yapmaktadır. Okuma yazma oranı %98'dir. İlçe genelinde 82.000 hektar arazinin %75'i tarım arazisi olup, bunun %20'si sulanabilir tarım arazisidir. %1,5 orman alanı, %19 çayır ve mera, %4,5 tarım dışı arazidir. İlçe halkının %90’ı tarım ve hayvancılıkla uğraşmaktadır. %10’u ise esnaf, zanaatkar, işçi ve memurdur. Tarımla uğraşan kesimin % 25’i tarım işçiliği, % 75'i küçük aile çiftçiliği yapar. İlçede yılda yaklaşık 65.000 ton pancar, 60.558 ton buğday, 39.525 ton arpa, 500 ton yulaf, 50 ton nohut üretimi gerçekleştirilmektedir. İlçenin 2 mahallesinde arı beslenmesine rağmen arıcılık pek gelişmemiştir. İlçede şu an 1 granit fabrikası,1 tane seramik fabrikası ve 1 adette un fabrikası bulunmaktadır. Eskişehir iline 67 km uzaklıkta olup ulaşım kara yolu ile yapılmaktadır. İlçe merkezi ve köyler arasındaki ulaşımın tamamı kara yolu ile yapılmakta olup, 21 köy yolu asfalttır. Sadece bir köy yolu (Dikilikaya) asfalt değildir. Sakaryabaşı (Sakarya nehrinin) doğu yakası, Sarıkayalarda iki büyük mağara girişi vardır. Birincisinde haç işaretleri ve kesme kayalar mevcuttur. Giriş yolları heyelan ve toprak dolması ile tıkanmış ve Hamam kaya denilen Frigler zamanında kalma kalıntılar bulunmaktadır. Bir kapalı havuzlu hamam, önünde açık havuzlu başka bir hamamın kalıntılarının temelleri günümüze kadar gelmiştir. Yeni Frigler zamanından kalma bir tapınak (Yazılı Kaya, üzerindeki yazılardan dolayı yöre halkı bu adı vermiş ve 2011 yılında restorasyon yapımına başlanmıştır) ve hemen karşısında Kırkodalı anıt mezar bulunmaktadır. Kırkkız ve kaynağı çevresi eski yerleşme yeri olup, yerleşim kalıntıları ve mezarlar vardır. Hamam kayanın 100 metre doğusunda bir höyük bulunmaktadır. Sakaryabaşı su kaynakları Eskişehir-Afyon devlet karayolunun doğu ayağında başlar, sağlı sollu kaynaklanır. Yaklaşık 250.000 m lik bir alanı kaplayan Sakaryabaşı, güzel bir mesire yeridir. 1992 yılında 3 yıldızlı turistik otel ve müştemilatı olarak yaptırılan olimpik yüzme havuzu, çocuk yüzme havuzu ve spor kompleksleri ile minifutbol, basketbol, tenis, voleybol ve çocuk oyun sahaları bulunmaktadır. Buradaki şahıslara ait aile lokantalarında, Ankara Üniversitesi Ziraat Fakültesinin yetiştirdiği su ürünlerinden alabalık, aynalı sazan, yayın balıkları ile benzeri su ürünlerini tatmak mümkündür. Tuborg Pilsener SK Tuborg Pilsener Spor Kulübü, İzmir'de yer alan erkek basketbol takımı. 2005-06 sezonu sonunda kapatılmadan önce TBL'de mücadele etmekteydi. Tuborg Spor Kulübü, ilk olarak İzmir'de 1971 yılında "İzmir Yüzme İhtisas Kulübü Derneği" olarak bir ihtisas spor kulübü - Derneği kurulmuştur. 23 Mayıs 1978 tarihinde, Yaşar Holding bünyesine dahil olan kulüp "Tuborg Yüzme İhtisas Kulübü Derneği" adını almıştır. 1989 yılında adı "Pınar Yüzme İhtisas Kulübü-Derneği", 1992 yılında ise "Tuborg Spor Kulübü-Derneği olarak değiştirilen kulüp, öncelikle adını taşıdığı şirket tarafından finanse edilmekte ve desteklenmektedir. Yüzme branşı ilk kuruluşundan beri mevcut olan kulüpte 1981 yılında "Masa Tenisi", 1982 yılında "Voleybol", 1993 yılında da "Basketbol" branşı kurulmuştur. Voleybol Şubesi 1990 yılında, Masa Tenisi şubesi ise 1996 yılında kapatılmış olan Tuborg Spor Kulübü yüzme ve basketbol şubeleri ile faaliyetlerini 1999 senesine kadar devam ettirmiştir. Bu tarihte "Troy Pilsner Spor Kulübü" ve "Pınar Spor Kulübü" olarak ikiye ayrılmıştır. 18 Temmuz 2003'te "Tuborg Pilsener" olarak adı değiştirilen kulüp, Bu tarihten sonra sadece basketbol branşı ile spor faaliyetine devam etmekte olup alt yapısından yetiştirdiği başarılı gençleri Türk basketboluna kazandırmış ve birçok başarıya imza atmıştır. Tuborg Pilsener, 2005-06 sezonunun ardından TBL'den çekilme kararı almıştır. Amazon Nehri Güney Amerika'da yer alan Amazon Nehri (İspanyolca: Río Amazonas, Portekizce: Amazonas), Afrika'daki Nil Nehri ile birlikte dünyanın en uzun nehirlerinden biridir. Büyük Okyanus'a