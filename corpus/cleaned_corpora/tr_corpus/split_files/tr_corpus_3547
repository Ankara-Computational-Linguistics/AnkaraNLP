orak ve çekiç işaretlerine benzerliği, ülkenin komünizme olan bağlılığını ifade etmektedir. Bayrağın oluşumunda Angola'nın bağımsızlığı için mücadele veren MPLA partisinin bayrağı baz olarak alınmış, parti bayrağında bulunan büyük beş köşeli yıldız yerine yarım dişli, pala ve küçük yıldız kullanılmıştır. Ülkede 2003 yılında özellikle muhalefet partileri tarafından bayrağın değiştirilmesi yönünde fikirler gündeme getirilmiş, hatta önerilen bayraklar olmuş ancak günümüze kadar bir sonuç elde edilememiştir. Fazlı dizi radar Fazlı dizi radar (İngilizce "Phased Array Radar"), işlevini dalga teorisindeki fazlı dizi konseptini kullanarak yapan modern ve etkin bir radar türüdür. Fazlı dizi, radar yayını gönderme ve algılama özelliğine sahip bir anten kümesinde, gönderilen veya algılanan sinyallerin fazlarının özel bir geometri ve uygun zamanlama kullanılarak senkronize edilmesi sonucu oluşan dalga paterninin arzulanan yön ve menzilde son derece hassas oranlarda değiştirilebilmesi, isteğe bağlı olarak sinyal gücünün tarama açısındaki belirli noktalarda kontrollü olarak arttırılabilmesi veya azaltılabilmesini sağlar. Bu teknik modern radar sistemlerinin, anten dizisi belirli bir hava sahasını düşman hareketlerine karşı tararken, aynı anda tarama açısında tespit edilen herhangi bir uçağın üzerine belirli matematiksel algoritmalar güdümünde konsantre sinyal paternleri göndererek geometrik özellikleri ("büyüklüğü, tipi, taşıdığı silahlar", vb.) gibi detayların öğrenilebilmesini mümkün kılar. Kuzey Makedonya bayrağı Kuzey Makedonya Cumhuriyeti bayrağı, Yugoslavya devleti içinde yer alırken, Panslavizm'in renkleri olan mavi, kırmızı ve beyaz renklerden oluşan bir bayrak kullanmayan tek ülke Kuzey Makedonya idi. Makedonya, bu yıllarda, kırmızı zemin üzerine, altın çerçeveli kızıl yıldızlı bir bayrak kullandı. Bağımsızlık sonrası, bayrağın kırmızı zemini korundu; altın yıldız yerine güneş kullanıldı. Bayrakta kullanılan mitolojik güneş figürü, Büyük İskender'in babası Makedonyalı Filip'in mezar taşından alınmıştı. Yunanistan, bu mitolojik güneş figürünün kendisine ait olduğunu ileri sürerek, Makedonya Cumhuriyeti'nin bu figürü değiştirmesini istedi. Makedonya bu isteğe karşı duramadı ve 1995 yılında güneş figürünü değiştirdi ve bayrak bugünkü halini aldı. Doğuştan kalça çıkığı Doğuştan kalça çıkığı, çocuklarda sık görülen, erken anlaşılıp tedavi edilmediğinde kalıcı sakatlıklara yol açabilen bir sağlık sorunudur. Doğuştan kalça çıkığı (DKÇ); gelişimsel kalça yetersizliği, gelişimsel kalça çıkığı, doğumsal kalça çıkığı gibi farklı adlandırmalarla da anılmaktadır. Ortopedik cerrahinin en ciddi hastalıklarından biri olan doğuştan kalça çıkığı, kalça eklemindeki top (femur başı) ile yuva (asetabulum) ilişkisinin değişik derecelerde bozulmasıdır. Doğuştan kalça çıkığı daha çok kızlarda olur. Bazı bölgelerde daha sık görülür, kundak kullanımı görülme sıklığını artırmaktadır. Türkiye'de özellikle Doğu Karadeniz bölgesinde sık görülür. Ortalama olarak her 250 - 300 doğumda bir rastlanmaktadır. Doğuştan kalça çıkığı iki grup şeklinde belirlenmiştir: Anne hormonlarının çocuk kalça ekleminde gevşeklik yapması, genetik faktörler ve anne karnındaki kötü duruşlar, sezaryen doğum, kundak sargısı gibi nedenlerle Doğuştan kalça çıkığı oluşur. DKÇ'nda, özellikle yeni doğan bebeklerde ve çıkık derecesi ağır olmayan küçük çocuklarda yürüyene kadar hiçbir belirti olmayabilir. Bu gibi durumlarda çıkık, çocuk doktorlarının normal muayeneleri sırasında fark edilebilir. Bacaklarda uzunluk farkı, ayaklarda şekilsel bozukluk, kalça ve bacağın üst kıvrım bölgelerinde sağ ve sol bacak arasında farklılık olması, bacaklardan birinin diğerine oranla daha az hareketli ve esnek olma durumu, yürüme başlangıcında sendeleyerek yürüme biçimi gibi belirtiler; çocuğun en kısa sürede konuda deneyimli bir ortopediste götürülmesi gerekeliliğini doğurur. Birçok hastalıkta olduğu gibi, DKÇ'da da erken tanı koymak çok büyük önem taşır. Özellikle ilk altı ay içinde yapılacak teşhislerin sonucunda uygulanan tedaviler başarıyla sonuçlanmaktadır. Ağrı gibi herhangi bir dış belirtisi olmaması tanıyı güçleştirmektedir. İlk tanı, yetkin çocuk uzmanı muayenesi ile belirlenmesine karşın, kesin tanı, çocuğun 0 - 6 aylık döneminde ultrason tetkikleri ya da 6-18. aylarda röntgen filmleriyle yapılabilmektedir. 18. aydan sonra çocuk yürümeye başlayınca herkes teşhis eder fakat tedavi alçı veya cerrahi yöntemlerle olur. Kundak uygulamasının yasaklanmasıyla tedavinin ilk adımı atılır. İlk altı ayda yapılan tanı sonucunda Pavlik bandı ya da Pavlik bandajı olarak bilinen yöntem, ya da Frejka yastığı uygulanır. Bu bandajlar çocuğu rahatsız etmez. Altı aylıktan sonraki dönemlerde genel anestezi altında, kalça yerine oturtulup alçı uygulanması, 18 aydan daha büyük çocuklar içinse; kemik ameliyatları gerekebilmektedir. Yaş ilerledikçe çıkık ağırlaşacağı için operasyonların büyüklüğü artar. Altı yaşına kadar ender de olsa başarılı ameliyatlar yapılabiliyor olmasına karşın, 10 yaşından büyük çocuklarda yapılacak cerrahi uygulamaları genellikle olumlu sonuç vermemektedir. Bu gibi durumlarda kalça eklemi dondurulması ya da kalça protezi ameliyatları uygulanır. Ä°branice Vikipedi İbranice Vikipedi (İbranice: ויקיפדיה: האנציקלופדיה החופשית; [wikiˈpedia haʔentsikloˈpedia haχofˈʃit]) Vikipedi'nin İbranice sürümüdür. Bu sürüm Temmuz 2003'te başlatıldı, ve tarihi itibarıyla, İbranice Vikipedi'nin maddesi, kullanıcısı ve hizmetlisi bulunmaktadır; madde sayısına göre, 28. en büyük Vikipedi sürümüdür. 2006'da (Türkçe: Bin tane söz projesi) oluşturuldu; bu projenin amacı, Vikipedi'nin içeriğini bedava resimlerle zenginleştirmektir. 2007'den itibaren, bazı İsrailli Vikipedistler, resim çekmek ve İbranice Vikipedistleri bir araya toplandırmak için İsrail'in bazı bölgelerinde buluşuyorlar. Narnia Günlükleri: Prens Kaspiyan Narnia Günlükleri: Prens Kaspiyan, C.S. Lewis'in kitabından beyazperdeye uyarlanan ve Andrew Adamson'ın yönettiği 2008 yapımı fantastik filmdir. Narnia’nın büyülü dünyasında zaman bizim dünyamızdan daha hızlı akmaktadır. Bu nedenle tren istasyonundan hareket eden Pevensey kardeşler kendilerini bir sonraki durak olan Büyücü Kral Miraz’ın hüküm sürdüğü adada bulurlar. Şeytani ruhlu bu kralı devirebilmek ve Narnia’nın güzel günlerini geri getirebilmek için adanın genç prensi Caspian ile birlikte güçlü Aslan’la ittifak yaparlar. C.S. Lewis’in aynı adlı fantastik çocuk romanından uyarlanan “The Chronicles of Narnia: The Lion, the Witch and the Wardrobe” (), tüm dünyada olduğu gibi Türkiye sinemalarında da olay yaratmış, bir elbise dolabının arkasında gizlenen Narnia ülkesinin göz kamaştırıcı güzellikleri, çocuklar kadar yetişkinleri de büyülemişti. Macera devam ediyor ve devam edeceğe benziyor. Give It 2 Me "Give It 2 Me", Amerikalı şarkıcı Madonna'nın on birinci stüdyo albümü "Hard Candy"de yer alan bir şarkı. 24 Haziran 2008'de Warner Bros. Records tarafından albümün ikinci single'ı olarak yayımlandı. Madonna ve Pharrell Williams tarafından bir marş havasında, kendi manifestosu gibi yazılan şarkı dans ve seks hakkında olup Madonna'nın müzik endüstrisindeki otuz yıla yayılan kariyerine bir göndermedir. "Give It 2 Me", müzikal açıdan yüksek tempolu bir dans-pop şarkısıdır ve enstrüman olarak Batı Afrika perküsyonları ile inek çanlarına yer vermektedir. Arka vokalleri Pharrell Williams tarafından seslendirilmiştir. "Give It 2 Me" müzik eleştirmenlerinden çoğunlukla olumlu geri dönüşler aldı ve Madonna'nın "Billboard" Hot Dance Club Play listesindeki otuz dokuzuncu bir numaralı single'ı oldu. "Billboard" Hot 100 listesinde yalnızca bir hafta kalabildi ve radyolarda az çalınması nedeniyle elli yedinci sırada yer aldı. Hollanda, İspanya, Macaristan, Türkiye ve Venezuela'da liste başı olan şarkı, birçok ülkede ilk ona girdi. Yönetmenliği fotoğrafçı Tom Munro tarafından üstlenilen şarkının video klibinde Madonna, "Elle" dergisinin Mayıs 2008 sayısının çekimlerindeki görüntüsüne büründü. Williams'ın da yer aldığı retro esintili klip, genel olarak olumlu eleştiriler topladı. Şarkı, "Hard Candy" tanıtım turnesinde, Sticky & Sweet Tour'da ve 2012'de Madison Square Garden'daki The MDNA Tour konserinde seslendirildi. "Give It 2 Me", 51. Grammy Ödülleri'nde En İyi Dans Kaydı kategorisinde adaylık elde etti. "Give It 2 Me", Madonna ve Pharrell Williams tarafından kendini güçlendirme temalı bir şarkı olarak yazıldı. "Interview" dergisinden Ingrid Sischy'den gelen şarkının İbiza'da bir parti marşı olma ihtimali sorusuna Madonna, insanların "Give It 2 Me"yi bir parti marşı olarak görmesi ve bu şarkıyla dans etmeleri düşüncesini sevdiği yanıtını verdi. Şarkının ardındaki esin kendisine sorulduğunda Madonna şunları söyledi: "Şarkının ['Give It 2 Me'] marşa benzer bir havası var. Bu şarkıyı, stadyumda seslendirirken harika zaman geçirmek için yazdım. Sözler çok otobiyografik. 'Got no boundaries, got no limits. [...] Don't stop me now. [...] If it's against the law, arrest me.' [...] Evet, bu benim. Bu kışkırtıcı ben. Sıkıcı, tahmin edilebilir ben." MTV Australia ile yaptığı bir röportajda Madonna, "Hard Candy"deki belirgin temalardan birinin bir boksör imgesinin albüme dâhil edilmesi olduğunu ve bunun şarkıda tekrar edildiğini açıkladı. Şarkıyla ilgili olarak "'Give It 2 Me' esasında anlam olarak bunun zıddı. Ben sahip olduğun her şeyi bana ver diyen biri değilim, yani bu biraz sert bir tutum." ifadelerini kullandı. İlk başlarda şarkının adının o zamanlar adı belli olmayan albüme verilmesi konusunda karar kılınsa da Timbaland'ın aynı adlı şarkısının ardından bu düşünceden vazgeçildi. "Give It 2 Me", About.com'daki bir değerlendirmeye göre neşeli bir dans-pop şarkısıdır. Ayrıca "The Sun"daki bir yazıya göre "enerjik bir ritme" ve Williams'ın karakteristik güçlü sesine yer vermektedir. "Rolling Stone"dan Caryn Ganz, şarkıda hip hop hissi uyandıran kulüp benzeri bir synth düzenlemesi olduğunu söyledi. "Entertainment Weekly"den Chris Williams, şarkıdaki hip hop hissinin trampetler ile sağlandığını düşündü. Alfred Publishing tarafından yayımlanan nota kağıdına göre "Give It 2 Me", dakikada 132 tempo ile üç dörtlük ölçü işaretiyle yazıldı. Sol♯ minör ile bestelenen şarkıda Madonna'nın sesi tonal olarak Sol ile Do aralığındadır. Şarkı Re♯minör–Sol♯minör–Mi majör–Fa♯majör–La♯minör–Re♯minör akor dizisini takip etmektedir. "Give It 2 Me" örtüşmeyen bir ritim ile başlamakta ve Batı Afrika perküsyonlarına yer vermektedir. Madonna "If it's against the law, arrest me, if you can handle it, undress me" bölümünü söylerken çalgılar giderek daha yüksek ses verecek şekilde çalınmaktadır. Daha sonra Madonna "When the lights go down and there's no one left, I can go on and on and on." bölümünü söylemeye başladığında synth destekli müzikal düzenlemeye geçilmektedir. Ayrıca ara bölümlerde Madonna, sürekli "Get Stupid" sözünü tekrarlamaktadır. "The Village Voice"tan Miles Marshall Lewis'e göre şarkı, Nile Rodgers'ın çalışmalarından ögeler içermektedir. "Give It 2 Me" kişisel manifesto şeklinde yazılan bir şarkıdır. Şarkının sözleri dans ve seks hakkında olmasına rağmen gerçekte Madonna, kariyerinin uzunluğunu vurgulamak için sözlerde ironiye başvurmaktadır. "Don't stop me now, no need to catch my breath, I can go on and on and on." sözlerinde de belirtildiği gibi Madonna, o anda kariyerini bitirmek istemediğini ve devam etme kabiliyetine sahip olduğunu ifade etmektedir. "Give It 2 Me" eleştirmenlerden olumlu tepkiler aldı. "USA Today"den Elysa Gardner, şarkıyı "muazzam" ve "nefes nefese" olarak niteledi ve albümün göze çarpan parçaları arasında gösterdi. "Rolling Stone"dan Caryn Ganz, "Give It 2 Me"yi "muazzam bir kendini güçlendirme marşı" diye tanımladı. About.com şarkıyı "Hard Candy"nin en iyileri arasında gösterdi ve "dans edilecek harika, eğlenceli bir Madonna şarkısı" olarak niteledi. Bloomberg Television'dan Mark Beech, parçanın "sinsi ritimlerini" övdü. Slant Magazine'den Sal Cinquemani, "Give me a record and I'll break it" sözleri için "dans pistinde biraz kariyercilik" yorumunu yaptı ancak "Get stupid" bölümünü "aptalca" olduğu için eleştirdi. "The New York Times"tan Jon Pareles ve "The Guardian"dan Alexis Petridis, şarkıyı Rick James'in "Super Freak" (1981) şarkısı ile karşılaştırdılar. BBC'den Mark Savage, şarkı için "Albümün sayılı kusursuz pop anlarından biri. Şirin, enerjik bir melodisi ve Madonna'nın müziğinde "Dick Tracy" günlerinden beri eksik olan bir espri anlayışı var." değerlendirmesini yaptı. Pitchfork'tan Tom Ewing, "Hard Candy"deki "en ısrarcı melodiye" sahip olduğunu düşündüğü şarkının albümdeki iyi şarkılardan biri olduğunu belirtti ve Madonna'nın "Give me a record and I'll break it/ I can go on and on" sözlerini "hıza ayak uydurmak için klavyeleri parçalanan ve zorlanan elektro-ska" üzerine söylediğini ifade etti. "Entertainment Weekly"den Chris Williams, "Hard Candy"yi değerlendirirken şarkı için yaptığı yorumda "'Give It 2 Me' gibi melodiler, Madonna'nın 'Lucky Star' ve 'Holiday' gibi önceki single'larının kutlama ruhunu, hip hop'ın ses patlamasıyla filtreleyerek utanmazca diriltiyor." dedi. "The Boston Globe"dan Joan Anderman, "Şarkı, çınlayan sanal inek çanı ve acayip bas ritmiyle acımasızca, heyecanla gümbürdüyor." yorumunu yaptı. "Houston Chronicle"dan Joey Guerra, şarkının "öfkeli house ritimlerini ve gürleyen melodisini" övdü. "Give It 2 Me", "The Village Voice"tan Miles Marshall tarafından Madonna'nın önceki şarkılarından "Material Girl" ve yapımcı Nile Rodgers'ın müziği ile karşılaştırıldı. "The Times"tan Pete Paphides, Madonna'nın "Hard Candy"deki "Give It 2 Me", "Dance 2Night" ve "She's Not Me" gibi şarkılarda kulağa farklı geldiğini belirtti. PopMatters'tan Thomas Hauner, "Batı Afrika esintili perküsyonların kullanıldığı köprü -albüme havadan atılmış ve bu noktada rastgele inmiş- şarkının tam potansiyelini bozuyor." dediği şarkı için olumsuz değerlendirme yaptı. "Give It 2 Me", resmen single olarak yayımlanmadan önce ABD'de "Billboard" Hot 100 listesine 57 numaradan girerek haftanın en yüksek girişini gerçekleştirdi fakat bir sonraki hafta listeden çıktı. Sadece dijital satışları göz önünde bulundurularak listelerde yer alan şarkı, Hot Digital Songs listesine 21 numaradan ve Pop 100 listesine 41 numaradan girdi. Radyolara gönderilmesinin ardından şarkının çalınma sayıları dikkate alınmadı. "Give It 2 Me", "Billboard"un Hot Dance Airplay ve Hot Dance Club Play listelerinde ilk sıraya yerleşti ve Madonna'nın adı geçen ikinci listedeki 39. bir numaralı single'ı oldu. Nisan 2010 itibarıyla şarkı 316.000 dijital kopya sattı. Kanada'da resmen single olarak yayımlanmadan önce, Canadian Hot 100 listesine sekizinci sıradan girerek haftanın en yüksek girişini gerçekleştirdi. Sonraki birkaç hafta listedeki sırasında dalgalanmalar yaşayan single, ilk haftaki sırası olan sekiz numaranın üstüne çıkamadı. Listede toplamda yirmi hafta kalabildi. "Give It 2 Me", 4 Mayıs 2008'deki haftada Birleşik Krallık Single Listesi'ne 73 numaradan girdi fakat bir sonraki hafta listeden çıktı. 5 Temmuz 2008'deki haftada listeye 25 numaradan tekrar girdi ve yedinci sıraya kadar yükseldi. Listede on dokuz hafta geçirdi. Official Charts Company'ye göre şarkı, Birleşik Krallık'ta 170.000 kopya sattı. "Give It 2 Me", Birleşik Krallık'taki 2008 yıl sonu listesinde 73 numarada yer aldı. Avustralya'da listeye 23 numaradan girdi ve ardından listeden çıktı. "Give It 2 Me", Hollanda'da Nederlandse Top 40 listesine 19 numaradan girdi. Dördüncü haftasında, ilk sıraya yükseldi ve zirvede altı hafta kaldı. Ağustos 2008'de İspanya Single Listesi'ne ilk sıradan girdi ve zirvede dört hafta geçirdi. "Billboard" tarafından derlenen Türkiye Top 20 listesinin de bir numarasına oturdu. "Give It 2 Me" ayrıca Almanya, Avusturya, Belçika (Flandre ve Valonya), Çek Cumhuriyeti, Danimarka, Finlandiya, Fransa, İrlanda, İsviçre, İtalya ve Slovakya'nın resmî listelerinde ilk on sıra içinde yer aldı. Brezilya'da Associação Brasileira dos Produtores de Discos (ABPD) tarafından 100.000 kopya satış yapması sayesinde platin, Danimarka'da ise IFPI Danmark tarafından 7.500 kopya satması sayesinde altın sertifika ile ödüllendirildi. Şarkının video klibi, 3 Nisan 2008'de Londra'daki Sunbeam Studios'da, moda fotoğrafçıları Tom Munro ve Nathan Rissman yönetmenliğinde çekildi. Klibin çekimleri, "Elle" dergisinin Madonna'ya yer verdiği Mayıs 2008 sayısının kapak fotoğrafı çekimleri sırasında gerçekleştirildi. Madonna'nın klipteki retro şık görüntüsü, derginin fotoğraf çekimlerinden esinlendi. Klipte konuk olarak yer alan Pharrell Williams, çeşitli fonların önünde Madonna ile birlikte kameraya şarkı söyledi. Madonna klipte dar ve yüksek PVC çizmeler ile iç çamaşırları ve içini gösteren transparan giysiler giydi. Elbiseler aralarında Chanel ve Roberto Cavalli'nin de bulunduğu pek çok moda markası tarafından tasarlandı. Klibin başında Madonna aynayla kaplı bir duvarın önünde esneme hareketleri yaparken dışarıdan da trafik gürültüsü gelmektedir. Şarkının ilk bölümünde Madonna, siyah bir Chanel elbise ve retro makyaj ile görünür. Köprü bölümüne geçildiğinde beyaz bir fonun önünde dans ederken, bir Fransız beresi takarken ve bir koltuğun üstünde ayakta dururken gösterilir. Nakaratı çalarken bir yer lambasını tutarak dans eder ve siyah uzun bir kürk sallar. İkinci bölümde, Madonna ile Williams beraber görünmektedir. "Get stupid" bölümünde Williams, Madonna'nın arkasında yerde duran çantayı sürüklerken görülür. Klibin sonunda yorgun düşmüş Madonna, stüdyonun zemininde uyuyakalmaktadır. "Daily Mail" klip için "müstehcen" yorumunu yaptı ve "Madonna'nın seksi imajının tonunu yumuşatmak gibi bir planı yok." diye yazdı. MTV, klibin temelinde şarkıcının 1990'da yayımlanan "The Immaculate Collection" adlı derleme albümünün ve şarkıcıyı süslü kostümlerle gösteren albüm fotoğraflarının yattığını belirtti. Klipteki siyah beyaz görüntüler ve mod-burlesk hissi "Vogue" (1990) ile karşılaştırıldı. Dans koreografisinde Madonna'nın 2006'daki Confessions Tour adlı turnesinden ögelere yer verildiğini düşünen MTV, "Madonna yeni bir koreografiye, Pharrell'ın uzun cameo görüntüsüne ve Mr. T'ye aşağılık kompleksi yaşatmaya yetecek kadar mücevhere itilmiş." diye yazdı. About.com'dan Bill Lamb, 2008 yazında 50 yaşına giren Madonna'nın klipteki "müthiş" vücudunu övdü. Lamb ayrıca "Klip, Madonna'nın 25 yıldır dünyanın en iyi pop yıldızlarından biri olarak kalma gücünü gösterdi." dedi. Şarkı, Hard Candy Promo Tour ve Sticky & Sweet Tour'da (2008-09) benzer performanslarla seslendirildi. Tanıtım turnesinde "Give It 2 Me", şarkı listesinin beşinci sırasında söylendi. Madonna performans sırasında siyah ipleri olan parlak siyah bir kıyafet, Adidas eşofman ile yüksek topuklu ve bağcıklı bir çizme giydi. Nakarat bölümlerinde Madonna ve dansçıları, ellerini havada sallayarak zıpladılar. Performans, arka plandaki lazer ışıkları ve Williams'ı kendi bölümlerini seslendirirken gösteren hareket eden iki ekran ile desteklendi. Sticky & Sweet Tour'da "Give It 2 Me", "Japon esintili fütüristik rave" bölümünün son şarkısı olarak seslendirildi. Şarkıda Funky Green Dogs şarkısı "Fired Up!"ın Peter Rauhofer tarafından yapılan remiksi de kullanıldı. Gösterinin son bölümünde Madonna, omuzlarında metalik plakalar olan fütüristik robotik bir kıyafet giydi ve uzun kıvırcık bir peruk taktı. Önceki performanstan kalan göğsündeki metal parçayı çıkardı ve "Give It 2 Me"yi söylemeye başladı. Sözlerin bir kısmı, 1980'lerin "Space Invaders" ve "Asteroids" gibi oyunlarından görüntülerle birlikte bir nişancı video oyunu tarzında ekranlarda belirdi. Gittikçe daha fazla dansçı Madonna'ya katıldı ve birlikte sahnede zıplamaya başladılar. Williams kendi bölümlerini söylemek için ekranlarda belirdi. Turnenin Madison Square Garden'daki konserinde "Give It 2 Me" performansı için özel konuk olarak sahneye çıktı. Performansın sonuna doğru Madonna, "Kimse beni durduramayacak." diye bağırdı ve kalabalıktan kendisine eşlik etmesini istedi. Performansın sonunda Madonna, üzerinde 'Game Over' yazan odacık şeklindeki ekranların arkasında kaybolduğunda sahne arkasındaki ekranlarda şarkıcının terli, gülmeyen, yorgun yüzü gösterildi ve arka planda "Holiday" çalmaya başladı. Şarkının bazı unsurlarına 2012'deki The MDNA Tour'un açılış şarkısı olan "Girl Gone Wild"da yer verildi. Madonna ayrıca 30 Ekim 2012'de Kansas City, Missouri'den başlamak üzere, şarkının sözlerini turnenin son şarkısı olan "Celebration"da kullandı. 13 Kasım 2012'de, The MDNA Tour'un New York'taki Madison Square Garden konseri sırasında Koreli şarkıcı Psy sahneye çıktı, Madonna ile birlikte "Give It 2 Me" ve "Gangnam Style"ın bir remiksini söylediler. Psy'ı takdim ederken Madonna, kalabalığa "Bu sabah Frankfurt, Almanya'dan buraya kadar sırf sizi eğlendirmek için geldi!" diye seslendi. Performans sırasında Madonna ile parlak kırmızı bir takım giyen ve kendisiyle özdeşleşen güneş gözlüğünü takan Psy, "Gangnam Style"ın karakteristik at dansını yaptılar ve bir ara Madonna, Psy'ın sırtında dörtnala gidiyormuş gibi yaptı. "New York Daily News"dan Joyce Chen, performansı "göz alıcı" olarak niteledi ve kalabalığın "delirdiğini" belirtti. 1973 Dünya Üniversite Yaz Oyunları 1973 Yaz Üniversite Oyunları, 7. Yaz Üniversite Oyunları'ydı ve de SSCB'nin Moskova şehrinde düzenlendi. Rockstar Games Rockstar Games, diğer bir adı Rockstar NYC olan, Take-Two Interactive'e bağlı uluslararası video oyun yapımcı firması. Firma ABD New York'ta kurulmuştur. Başta "Grand Theft Auto" olmak üzere "Max Payne", "L.A. Noire", "The Warriors", "Bully", "Manhunt", "Midnight Club", "State of Emergency", ve"Red Dead " gibi açık dünya ve serbest dolaşımlı oynanışı temel alan oyunlarıyla tanınmıştır. Rockstar Games 1998'de Sam Houser, Terry Donovan, Dan Houser, Jamie King ve Gary Foreman tarafÄ±ndan kuruldu. M4 (karabina) M4 Karabina, Amerikalı Colt firması tarafından geliştirilmiş M16 piyade tüfeğinin Karabina versiyonudur. STANAG şarjörleri 5.56x45mm NATO mermisi kullanmaktadır. Gaz işleme ve geri tepme tekniğini kullanarak çalışır. Kişiye göre ayarlanabilir dipçiğe sahiptir. M4, tam otomatik, yarı otomatik ve 3'lü yarı otomatik gibi üç ayrı atış sistemine sahiptir. Ayrıca bir de kilit sistemine sahiptir. Rail Interface System (RIS), silahın üstündeki aparat takılabilen ray sistemidir. Silahın üstündeki ve namlusunun arkasındaki bu tırtıklı bölüm silaha değişik nişangahlar takılması için yapılmıştır. Bu sistem sayesinde silaha lazer, bombaatar, gece görüş, aydınlatma feneri, lazer işaretleme (red dot) ve hatta pek kullanılmasa da minik bir pompalı tüfek bile takılabilir (M26 Modular Accessory Shotgun System). M4'ün sahip olduğu atış modları, bir M16A2 versiyonu olduğundan dolayı yarı otomatik ve 3'lü atıştı. Daha sonra 3'lü atışın modern muharebeler için uygunsuz olduğu düşünülerek M4A1 versiyonunda tam otomatik atışla değiştirildi. M4,1994'dan beri servistedir ve iki varyantı vardır. Biri M4A1, diğeri ise CQBR'dır. Türk ordusu, M4'leri sadece özel kuvvetlerinde kullanmaktadır. Diğer kuvvetlerde ise diğer M16 türü silahlar vardır. Tüfek, Afganistan (2001'den günümüze), Irak (2003'ten günümüze)'ta kullanılmış ve hâlen kullanılmaktadır. Türk ordusu ise PKK ile mücadele de ve gerekli noktaları koruyan özel kuvvetlerin de çok sayıda aktif olarak kullanmaktadır. Genel olarak M4 Karabina, atası M16'dan çok daha iyi bir grafik çizmiştir. Hill Valley Hill Valley, Geleceğe Dönüş Üçlemesinin geçtiği kurgusal kasabadır. Üçleme boyunca kasaba dört farklı zamanda (1885, 1955, 1985, 2015) ve alternatif 1985 yılında görülmektedir. Filmlerde kasaba ile ilgili birçok tarihsel detay ve süregelen tema yer almaktadır. Hill Valley (Tepe Vadisi) ismi bir oksimorondur. Bununla birlikte, Geleceğe Dönüş II’nin senaryosunun ilk versiyonlarından birinde Hill Valley’nin adını kurucusu William “Bill” Hill’den aldığından bahsedilmektedir. Yapımcılar, Geleceğe Dönüş’teki kasaba sahnelerini gerçek bir şehir olan Petaluma, Kaliforniya’da çekmeyi planlamışlarsa da gerçek bir yeri farklı zaman periyotlarına uygun şekilde değiştirmenin oldukça pahalı olacağı fark edilmiş ve bu yüzden çekim için Universal Studios tarafından sağlanan alan kullanılmıştır. Şehir meydanı olarak bilinen mekân zaten daha önceden birçok filmde ve televizyon dizisinde kullanılmıştır. Örneğin Hill Valley Şehir Sarayı, Geleceğe Dönüş dışında Bruce Almighty ve Gremlins filmlerinde ve The Offspring grubunun Why Don’t you Get A Job isimli müzik videosunda da kullanılmıştır. Saat Kulesi ise mevcut Şehir Sarayı binasına yapılmış olan çıkarılabilir bir eklentidir. Hill Valley 1850 yılında kurulmuş bir kasaba olarak tasvir edilmiştir. 1880’lerde demir yolu ile San Francisco’ya bağlanmıştır. Geleceğe Dönüş III’ün geçtiği 1885 yılında yeni Şehir Sarayı Binası’nın yapımına başlanmış ve bu bina için hazırlanan saatin yapımı tamamlanmıştır. Yapımına başlanan köprü 1886 yılında tamamlanmış ve bu sıralarda da Eastwood Geçidi ismini almıştır (Bir başka zaman çizgisinde ise bu geçidin aldığı isim Clayton Geçidi’dir). 1955 yılında Hill Valley’de Şehir Merkezi, Şehir Sarayı Binası’nın etrafında oluşmuştur. Şehir Sarayı Binası’nın hemen karşısında çimle kaplı Meydan, dükkânlar, kafeler ve sinema yer almaktadır. 12 Kasım 1955 Cumartesi akşamı saat kulesine düşen yıldırım sonucu saat 10:04’te durmuş ve daha sonra onarılmamıştır. Geleceğe Dönüş I’in sonunda Doktor Brown’un Marty’yi geleceğe göndermeye çalışırken kaza ile kırdığı pervaz da daha sonra Marty 1985'e döndüğünde ve 2015 yılında gittiğinde görülebileceği gibi hiç onarılmamıştır (Ancak Alternatif 1985'te bu parça kırık olarak görünmez). Marty’nin orijinal zaman dilimi olan 1985'te, 1955 yılındakinden farklı olarak şehir meydanındaki işmerkezlerinin çoğu kapanmış ya da taşınmıştır. Bu bölgede artık, ikinci el eşyalar satan bir dükkân, yoga merkezi ve adult romanlar satan bir dükkân açılmıştır. Sinemada ise porno filmler gösterilmektedir. Şehir sarayı evsizlerin uğrak yeri haline gelmiş harap bir binaya dönüşmüştür. Binanın dışında eskiden çimlerin bulunduğu alan ise otopark olarak kullanılmaya başlanmıştır. Bob Gale, konu ile ilgili olarak "“The Making of Back to the Future”" ‘da şöyle demektedir: “Bu durum daha senaryonun oluşmaya başladığı ilk zamanlardan beri hikâyenin en önemli parçalarından biriydi: Bir yeri almak ve 30 yıl boyunca bu yerin nasıl değiştiğini göstermek. Aslında her kasabanın başına gelen şey temelde aynıdır. Şehirlerin dışına büyük alışveriş merkezleri yapıyorlar ve merkezdeki tüm işyerleri yavaş yavaş ölüyor, artık hiçbir şey eskisi gibi olmuyor.” 21. yüzyıla gelindiğinde kasabanın merkezinde bir eskiye dönüş yaşanmış olduğu görülür. Şehir Sarayı artık bir alışveriş merkezi olmuştur. Bu bölgede yeniden işyerleri açılmıştır ve meydanda eskiden otopark olarak kullanılan mekânın yerinde bir havuz bulunmaktadır. Saat kulesi hala 10:04’ü göstermektedir, ve alışveriş merkezinin logosunda da saat kulesinin üstüne düşen bir yıldırım görülmektedir. 1955, 1985 ve 2015 yıllarında üzerlerinde “Welcome to Hill Valley” (Hill Valley’e Hoş Geldiniz) yazılı tabelalar görünmektedir. Alternatif 1985'te ise Marty devrilmiş olan tabelanın üzerinde yürürken görünür. “Hill Valley” içindeki “I” harfi, sprey ile boyanarak “E”ye dönüştürülmüş ve böylece tabeladaki yazı da “Hell Valley” (Cehennem Vadisi) haline gelmiştir. Geleceğe Dönüş II'de Hill Valley’nin çok kötü bir alternatif versiyonu resmedilir. Bu alternatif zamanda, nüfuzlu ve ahlaksız Biff Tannen’ın etkisi ile kumar 1979’da yasal hale getirilmiştir. Tannen’in kurduğu tesisler çevreyi kirletmektedir. Şehir merkezinde yer alan tüm işyerleri de kapatılmış, taşınmış ya da gece kulüpleri ve genelevlerle yer değiştirmiştir. Tannen, polisi de rüşvetle ele geçirmiştir. Bu yüzden suç alıp başını yürümüş ve kasabanın kontrolü motosikletli çetelerin eline geçmiştir. Lise de kapanmış ve Şehir Merkezi Sarayının yerine Biff Tannen’in “Pleasure Paradise Hotel”i kurulmuştur. Saat kulesindeki saat hala 10:04’ü göstermektedir. Bununla birlikte Doktor Brown’un 1955’te kulenin pervazına verdiği hasar yok olmuştur. Biff, Marty’nin annesi Lorraine ile evlenebilmek için Marty’nin babası George McFly’I öldürmüş, kasabayı kontrolünü eline geçirdiği gibi Marty’nin ailesini de eline geçirmiştir. Mamma Mia! (müzikal) Mamma Mia, İngiliz müzikal yazarı Catherine Johnson'un yazdığı bir müzikaldir. Mamma Mia, dünyanın en ünlü müzikali olma özelliğini taşımaktadır. Bestesini Benny Andersson ve Björn Ulvaeus'un yaptığı müzikal, izleyiciyi ilk şarkısından başlayarak coşturan, 1999 yılından bu yana birçok ülkede, 170'i aşkın şehirde 30 milyondan fazla izleyicinin izlediği, eleştirmenlerin liste başı tuttukları bir yapıttır. Mamma Mia, İngilizce dışında, Almanca, Rusça, İspanyolca, Japonca ve İskandinav dillerinde her akşam aynı anda dünyanın 10 farklı kentinde sahnelenip, her yerde kapalı gişe oynamaktadır. Broadway’de tüm zamanların en çok hasılat yapan gösterisi unvanını elinde bulunduran müzikal, dünyada 350 milyon albüm satmış ABBA grubunun şarkılarıyla hazırlandı. Karaborsada biletlerinin 300 Pound'a satıldığı eser Londra'da 3500 kez sahnelendi. Mamma Mia'nın, 1998'de kısa film olarak İtalyan yapımı, 1999 yılında dizi olarak İspanyol yapımı ve 2008 yılında ABD - İngiltere ortak yapımı olarak sinema filmi çekildi. Müzikal gülmece tarzında olan filmin yönetmenliğini Phyllida Lloyd, başrollerini de Pierce Brosnan, Meryl Streep üstlendi. Mamma Mia, 7 - 21 Ekim 2008 tarihlerinde İstanbul Gösteri Merkezi’nde sahnelenecek. 20'li yaşlardaki Sophie Sheridan'ın amacı, babasının kimliğine ulaşmaktır. Evlenmek üzere olan Sophie'nin nikâhından bir gün önce annesi Donna; Sophie'nin karşısına, üç adamla birlikte çıkar; bunlar, 20 yıl önce Yunan adalarına yaptığı gezide tanıştığı erkeklerdir. Yapıt, neşeli bir Akdeniz öyküsüdür. Mitsubishi Lancer Mitsubishi Lancer, ilk kez 1973'te satışa sunulan otomobildir.Bunun dışında sportif Evolution versiyonu bulunmaktadır. Evolution serisi 1992'den bu yana satışta olmakla beraber Rallilerde boy gösteren Lancer'ın "Ralliart" versiyonu da bulunmaktadır. Lancerler Türkiye'de 1988-1992 yıllarında satıldıktan sonra bir süre türkiye topraklarına ithal edilmemiştir.2004 yılında 8 neslini oraya çıkaran mitsubishi Bu nesil lancerla birçok ödül kazandı.8.nesil lancer NHTSA kaza testlerine katılmış ve 4 yıldız almıştır. Lancer Türkiye'de 1.5 1.6 ve 1.8 litrelik motor seçenekleriyle satılmaktadır. Steely Dan Steely Dan, Grammy ödülü sahibi, Walter Becker ve Donald Fagen merkezli Amerikalı caz ve rock grubu. Grubun müzikal kariyerinin en uc noktası caz, rock, funk, R&B ve pop ritimlerini harmanladığı, altı albüm yayınladığı 1970'li yıllardır. Grup, 1972 ve 1974 yılları arasında turneleri çıktı, 1975 yılında stüdyo çalışmalarına ağırlık verdi. 1981 yılında dağılan grup, daha sonra tekrar bir araya geldi. 2000 ve 2003 yıllarında albüm çıkaran grup, yaklaşık olarak 30 milyon albüm sattı. Ölümün Gölgesi Yok Ölümün Gölgesi Yok, Adnan Binyazar'ın Can Yayınları'ndan çıkardığı romanıdır. Yazar, 34.Orhan Kemal Roman Armağanı'nı kazanan eserinde eşi Filiz Binyazar'ı Çorum Öğretmen Okulu'nda nasıl tanıdığını ve onu yıllar sonra Berlin'de amansız hastalıktan kaybedişini anlatıyor. 2005 yılındaki roman armağanını, incelediği 42 eser arasından bu esere verilmeye değer bulan Seçici Kurul sebebi şöyle belirmiştir: "Eserin dramatik yapısının sağlamlığı, akıcı ve güzel Türkçesi, etkileyici, tutarlı ve yoğun anlatımının yanında, bu romanında Adnan Binyazar, kitabın ana temasında işlenen, duyarlık körleşmesine eğradığımız günümüz ortamında, sevginin çağdaş destanı sayılabilecek "Ölümün Gölgesi Yok" eseriyle, gün gün bir tükenişi yaşatırken, varlık kadar yokluğun da sonsuzluğuna inanadırıyor okuru". Öğretmen okulunda okuyan bir genç kız ile Anadolu'nun kuytu bir köşesine yeni atanmış genç bir öğretmen,yolları kesiştiğinde ölüme kadar hatta ölümden sonra bile süren, zor koşullar içinde gelişen ve sevginin o muhteşem varlığıyla bütünlenen büyük bir aşk yaşarlar. İlk görüşte aşkla başlayan bu ilişkinin umutsuzluğa dönüşeceğini bilmeden. Gerçekle düşün iç içe geçtiği bir aşkın büyüsü bu. Sevginin nasıl acıma duygusuna dönüşebileceğini görüyoruz bu ilişkide. Gerçekleşmeyen beklenti ve umutlarla hüznün, acının ortaya çıkışını yaşıyoruz. Duyguları en ince ayrıntılarına kadar ortaya çıkaran bir anlatımla, şiirsel bir dille ölümsüz sevginin destanını yazıyor Adnan Binyazar. Zemzeme Zemzeme, Recaizade Mahmut Ekrem tarafından yazılmış 3 ciltlik şiir serisidir. Recaizade Mahmut Ekrem, Zemzeme adlı eserini yazdıktan sonra eski-yeni çatışmasında yenilikçi tarafı seçmiştir. "Zemzeme" kitabının ön sözünde belirttiği "göz için kafiye değil kulak için kafiye" anlayışı Servet-i Fünun akımının öncüsü olarak da görülür. Eski şiir anlayışının (Divan şiiri) takipçisi olarak bilinen Muallim Naci'nin "Demdeme" adlı eseri, bu esere misilleme olarak yazılmış bir şiirdir. Zemzeme-Demdeme çatışması ve etrafında gelişenler edebiyat çevrelerini uzun süre meşgul etmiştir. Miktar endeks sayıları Miktar endeks sayıları tek bir mal veya hizmet veya belirli bir grup veya hizmet için miktarların zaman içinde değişmelerini incelemek amacıyla hesaplanan her bir zaman birimi (genel olarak her yıl) için tek bir sayı hesaplanmasını kapsayan bir "zaman serisi" özetleme yöntemidir. İktisat bilimi ve iktisat politikası uygulaması için bazı miktar endeksleri çok önem taşımaktadır. Örneğin, "ihracat endeksi" ve "ithalat endeksi" dış ticaret ögelerinin miktarlarının zamanla değişmesini gösteren miktar veya hacim endeks sayıları olurlar. Ancak hemen de belirtmek gerekir ki fiyat endeks sayıları, özellikle enflasyon göstergeleri oldukları için ve özellikle kapitalist piyasa ekonomileri içinde fiyatların değişmesinin nisbi önemi daha fazla olduğu için daha çok teorik ve pratik ilgi çekmektedir. Diğer taraftan, istatistik bilim dalı içinde zaman serilerinin özetlenip incelenmesi epeyce ilgi görmüştür ve "miktar endeks sayıları" ile ilgili teorik ve pratik gelişmeler de, uygulamaya özel olan bir konu olarak, istastik bilim dalı içinde yer almaktadırlar. Tek bir mal veya hizmet için zaman içinde miktar değişmelerini göstermek için "basit miktar endeks sayıları" kullanılır. Tek bir mal/hizmet için belirli bir yıl (yani t) için bir temel (baz) (yani 0) yılında olan miktara olan oranını gösterir. Bu oran yüzde kesirli olması istenmediği için normalize edilmekte ve 100 ile çarpılmaktadır. Böylece baz yılı için "basit miktar endeks sayısı" 100 olarak ifade edilmekte ve diğer endeks sayılar 100 altında ise baza göre düşüş ve 100 üstünde ise baza göre artış ifade etmektedir. "Miktar relatifi" olarak da adlandırılır. Formülü ÅŸeklindedir. Bu çeşit miktar endeksinin amacı bir önceki zaman birimine (genellikle yıla) oranla miktar değişimini gostermektir. Miktarın zamanda yıllık değişmelerini incelemek yani her bir yıl için miktar bir önceki yıla ait miktarına bölünür ve bu oran normalize edilmek icin 100 ile çarpılır. Formülü ÅŸeklindedir. Bu formül kullanılarak hesaplanan miktar endeksleri eğer 100 ise bir yilda hiç miktar değişmediğini; 100un altında ise geçen yıla göre miktarın azaldığını; 100un üstünde ise bir yılda miktarın arttığıni gösterir. Bu "basit zincirleme miktar endeks sayları" için bir seri yıllik miktar değişmelerinin özet halinde incelenmesine yaramaktadır. Ã–rnek 1: Tek bir mal için 2000 yılından itibaren 2002 yıl bazlı (yani 2002=100) "basit miktar endeks sayıları" ve "basit zincirleme miktar endeks sayıları" hesaplanıp şu tablo elde edilir: İçinde birden fazla mal veya hizmet içeren bir mal veya hizmet grubu için bileşik miktarların zaman içinde değişmesini gösteren bir endeks sayılar serisi çeşitidir. Örneğin her birinci sınıf birinci sömestr için kullanılan 5 çeşit ders kitabı için hazırlanan tek bileşik bir miktar endeks serisi üniversite birinci sınıf birinci sömestr ders kitabı satış miktarinin zaman içinde nasıl değiştiğini gösterir. Her bir yıl tek bir miktar endeks sayısı hesaplanır ve amaç bu tek miktar endeks sayısının zaman içinde değişmesini incelemektir. Bu tip "miktar endeks sayıları"nin hazırlanmasında kullanılan ana prensip tek bir standard fiyat listesinin belirlenmesidir. Bu tek standard fiyat listesi içinde bulunan her bir fiyat o mal/hizmetin grup içinde önemini veya ağırlığını ifade eder. Her cari yıl için miktar endeks sayısını hesaplamak için önce standard fiyat listesi içinde bulunan fiyatlar cari yıl miktarları çarpılıp tüm mal/hizmetler için toplanıp, cari yıl için standard yıl fiyatlarına göre bir değer elde edilir. Sonra yine standard fiyat listesi fiyatları ile temel (baz) yıl miktarları çarpılıp bunlar toplanıp bir diğer değer elde edilir. Bulunan toplam iki değerinin oranı cari yıl için "miktar endeks sayısı" olur. Standard fiyat listesinde hangi yıl fiyatları kullanılacağına göre iki değişik tip "miktar endeks sayısı" hesaplanabilir. Bu miktar indeksinde sadece temel (baz) yıl ait fiyatlar (yani formula_9 i=1...n), standard fiyat listesine konulur. Her cari yıl için her bir miktar (yani formula_10) temel yılına ait fiyat ile çarpılır ve bu çarpımların tum mal/hizmetler için toplamı (yani formula_11), cari yıl için tek bir değer ortaya çıkartır. Yine ayni temel yılı fiyat listesindeki fiyatlar temel yıl miktarları ile çarpılıp tüm mal/hizmetler için toplanarak bir diğer değer (yani formula_12) elde edilir. Bu iki değer oranı Laspeyres Miktar Endeksi'ni oluşturur. Dikkat edilirse "miktar endeks sayıları" iki değerin (miktarın değil) oranıdır. Ama bu oranın pay ve paydasında bulunan fiyatlar listesi (yani formula_9 i=1...n) değişmemektedir ve hem pay hem paydada baz yılı fiyatları olarak kalırlar. Pay ve paydada bulunan miktarlar değiştiği için iki değerinin oranı miktar değişmelerinin bir ağırlıklı ortalama özetini verir. t yılı için Laspeyres Miktar Endeksi formula_14 için formül ÅŸeklindedir. Burada formula_10 : i mal/hizmeti için cari t yılındaki miktarlar; formula_9 : i mal/hizmeti için temel 0 yılındaki fiyatlar; formula_18 : i mal/hizmeti için temel 0 yılındaki miktarlar; Grup içinde bulunan i (1'den n'ye kadar) mal ve hizmetleri üzerinde yapılan toplama işlemi formula_19 ile ifade edilmekte ve 100 ile çarpma ise indeksin normalize edilip 1 yerine 100 olmasını sağlamaktadır. Bu formülden görülür ki her yıl için yapılan hesapta oranın paydası (temel yılın miktarları ve temel yıl fiyat listesi ile değerlendirilmesi olduğu için) yıldan yıla değişmemekte ve her yıl için aynı kalmaktadır. Böylece sadece tek bir fiyat listesi, yani sadece yani temel yıla ait fiyatlar, bulunması yeterli olmakta ve her yıl için yeni bir fiyat listesi yapma gereği bulunmamaktadır. Bu karakteristik miktar endeks sayılarının hesaplanmasında Laspeyres formülünün bir avantaji sayılmaktadır. Diğer taraftan, eğer enflasyon hızı yüksek ise ve baz yılı çok eskide kalıp mallar karakter değiştirip ve yeni mallar önem kazanmışsa, baz yılına ait fiyat listesi mal/hizmetlerin cari yıldaki önemini yansıtmıyacaktır. Bu çeşit miktar indeksinde ise standard fiyat listesi (yani kullanılan fiyat ağırlıkları) cari yıla aittir. Cari yıldaki endeksi bulmak için önce cari yıl fiyat listesi kullanılarak cari miktarlar ile çarpılıp değerler elde edilip bu değerlerin toplamı (yani formula_20) tek bir pay değeri olarak elde edilir. Yine cari yıl fiyat listesi kullanılarak temel yıl miktarları ile çarpılıp değerler bulunup hepsi toplanınca bir payda değeri (yani formula_21) bulunur. Bu pay değeri ile payda değeri oranı o cari yıl için "Paasche miktar indeksi" olur. Yine görülmektedir ki hem pay hem payda değerdir; ancak pay ve payda da kullanılan cari fiyatlar listesi (yani formula_22 i=1...,n) aynıdır. Bu demektir ki oran miktar değişmelerini yansıtır. t yılı için Paasche Miktar Endeksi formula_23 için formül ÅŸeklindedir. Burada formula_10 : i mal/hizmeti için cari t yılındaki miktarlar; formula_22 : i mal/hizmeti için cari t yılındaki fiyatlar; formula_18 : i mal/hizmeti için temel 0 yılındaki miktarlar; Grup içinde bulunan tüm i (1'den n'ye kadar) mal ve hizmetleri üzerinde yapılan toplama işlemi formula_28 ile ifade edilmekte ve 100 ile çarpma ise indeksin normalize edilip 1 yerine 100 olmasını sağlamaktadır. "Paasche miktar endeks sayıları"' elde edilmesi için her yıl değişik bir standard fiyat listesi (ağırlıklar) kullanılmaktadır. Eğer bu yıldan yıla değişen ağırlıklar (standard fiyat listesi) kendi aralarında zaman içinde sistematik bir değişme gösterirlerse, elde edilen "miktar endeks sayıları" sadece miktar değişmelerini değil, kullanılan standard fiyat listelerindeki sistematik değişikliği de yansıtacaklardır. Ã–rnek 2: Dört malı kapsayan bir bileşik mal grubu için 2000 yılından itibaren fiyatlar ve miktarlar ve 2002 yıl bazlı "Laspayres miktar endeks sayıları" ve "Paasche miktar endeks sayıları" hesaplanıp şu tablolarda gösterilmektedir: Stewart teoremi Stewart teoremi, geometride, bir üçgenin herhangi bir kenarını kesen doğru ile kesilen kenarın parçaları ve diğer kenarlar arasında kurulan bir bağıntıdır. Matematikçi Matthew Stewart'ın onuruna teorem onun adı ile yayınlanmıştır. Stewart teoreminin kullanımı, yandaki üçgene göre aşağıdaki şekillerdedir. Bu teoremin ispatı bütünler açıları kullanarak kosinüs teoreminden bulunur. Yandaki şekillerde ADB ve ADC bütünler açılardır. ADB açısına formula_3 dersek, ADC açısı formula_4 olur. Trigonometrik fonksiyonlardan biri olan kosinüsün özelliğinden de aşağıdaki durum ortaya çıkar; Bunun üzerine ADB ve ADC üçgenlerinde kosinüs teoremi uygularsak; İkinci bağıntı trigonometrik fonksiyon özelliğinden dolayı aşağıdaki şekli alır; Üstteki bağıntı n, alttaki bağıntı m ile çarpılıp alt alta toplanırsa aşağıdaki bağıntı elde edilir; Bağıntıda sağ taraf formula_10 parantezine alınrısa: Gerekli düzenlemeler ile formula_10 ve formula_13 sol tarafa geçirilirse; elde edilir. Åžairin Kedisi Şairin Kedisi, Adnan Binyazar tarafından kaleme alınmış öykü kitabı. Paul Tortelier Paul Tortelier, bir marangozun oğlu olarak 21 Mart 1914 yılında Paris'te doğmuş, 18 Aralık 1990 yılında ölmüş Fransız çellist ve besteci. Annesi ve babası tarafından viyolonsel çalması için cesaretlendirildi ve 12 yaşında Paris konservatuvarı'na girdi. İlk ödülünü 16 yaşında konservatuvarda kazandı ve sonra Jean Gallon'un armoni sınıfında ders almaya başladı. 1935 yılında Monte Carlo Senfoni Orkestra'sına katıldı ve 1937 yılına kadar orada çaldı. Şef Bruno Walter ve Arturo Toscanini yönetiminde çeşitli performanslar gösterdi. Aynı zamanda Rishard Struss'un Don Kişot isimli eserindeki solo partisyonu çaldı. Bu parça adeta Tortelier ile bağdaşlaştı ve bu parçayı daha sonra birkaç kere daha çalarak kayıtlar yaptı. 1939 yılında şef Serge Koussevitsky yönetimindeki Boston Senfoni Orkestra'sına katıldı. 1947 yılında şef Beecham yönetiminde Büyük Britanya'da Don Kişot'taki performansını tekrarladı. 1950 yılında Pablo Casals tarafından Prades Festival Orkestra'sına baş çellist olarak seçildi. Tortelier katolik olmasına rağmen, 1948 yılında İsrail'deki yeni yapısal değişimlerinden aldığı heves ve heyecan ile zamanın bir kısmını karısı ve iki çocuğu ile orada harcadı. Tortelier'in 2 çello ve orkesta için konçertosu (1950), Re majör çello süiti, çello ve piyano için bir sonatı vardır. Aynı zamanda çello ve orkestra için yazdığı 'May Music Save Peace' isminde varyasyonlar, Kibuutz'da yaşadığı tecrübelerden yola çıkarak yazdığı "İsrail senfonisi" vardır. Jacqueline du Pré'ye de hocalık yapmasına rağmen onun asıl hocası değildir. 1970'li yıllarda verdiği bir dizi usta sınıf eseri ve TV için yaptığı kayıtlar onun dinamik çalma stilini gösterir. Tortelier'in oğlu Yan Pascal Tortelier şef, kızı Maria de la Pau ise piyanisttir. Pierre Fournier Pierre Fournier, (d. 24 Haziran 1906, Paris) Fransız ordusu generalinin oğlu olarak doğmuş, zarif müzisyenliği ve görkemli sesinden dolayı "Çellistlerin Aristokratı" olarak anılmış ve 8 ocak 1986 yılında ölmüş Fransız çellist. Annesinden piyano çalmayı öğrendi ama küçük yaşta geçirdiği çocuk felci yüzünden el ve ayak becerilerini kaybetti. Piyanodaki pedallara basmakta zorluk çektiğinden çello çalışmaya başladı. 1923 yılında Paris Konservatuvarı'ndan mezun oldu. Arşe tekniği ve virtüozitesinden dolayı aldığı övgüyle "geleceğin çellisti" olarak anıldı. Fournier, 1925 yılında Edouard Colonne Orkestrasıyla birlikte çalarken herkesçe bilinen bir kişi oldu. Daha sonra bütün Avrupa'yı kapsayan bir tura çıktı. Fournier, bütün zamanların en büyük müzisyenleriyle çaldı. Brahms ve Schubert gibi bestecilerin oda müziği eserlerini çaldı ve BBC için kayıt yaptı. Fournier, École Normale de Musique ve Paris konservatuvarı'nda 1937'den 1949'a yılına kadar hocalık yaptı. 1948 yılında ilk turunu Amerika'da yaptı ve New York ve Boston'da büyük alkış topladı. Evi İsviçre'de olmasına rağmen, Fransız vatandaşı olmaktan asla vazgeçmedi. 1963 yılında French Legion of Honor nişanı ile onurlandırıldı. 80 yaşındaki ölümünden 2 yıl önceye kadar performanslarını devam ettirdi. Ed-Dûrî Es-Sûrî Ed-Dûrî Es-Sûrî (), Suriye futbol liglerinin en üst seviyesidir. Lig 1966 yılında kurulmuştur. Ligde 16 takım mücadele ediyor, şampiyon takım AFC kupası elenmelerine katılır. Son sıradaki iki takım ise küme düşmektedir. Dead Can Dance (albüm) Dead Can Dance, Dead Can Dance'in 1984 yılında çıkardığı albüm. Grubun ismi ile aynı adlı albüm, diğer Dead Can Dance albümlerinden özellikle etnik müzik açısından farklı yapısıyla dikkat çekiyor. Müzik çevrelerince bu albüm Gothic, industrial olarak hatta post-punk olarak bile kabul edildi. Yapım görevlileri albüm kitapçığından alınmıştır. Fernando Redondo Fernando Carlos Redondo Neri (d. 6 Haziran 1969; Adrogué), Arjantinli eski futbolcudur. Argentinos Juniors, Tenerife, Real Madrid ve Milan kulüplerinde oynamıştır. Real Madrid formasıyla ikişer La Liga ve UEFA Şampiyonlar Ligi ile bir Kıtalararası Kupa, Milan formasıyla ise birer Serie A ve Coppa Italia şampiyonluğu kazanmıştır. Sakatlığı nedeniyle "En uzun süre oynayamayan en pahalı futbolcu"dur. Milan'a Real Madrid'den 11 milyon pound'a gelen Redondo. İlk maçında henüz 3.dakikada dizinden sakatlanmıştır.Yaklaşık 2,5 yıl sahalardan uzak kalmıştır. Bunun üzerine Redondo, yıllık kazanacağı ücret olan 2,74 milyon pound'u sakatlığı süresince almamak üzere askıya aldırmıştır. Hatta kendisine verilen ev ve arabayı Milan'a geri vermek istemiş ancak Milan bu teklifi geri çevirmiştir. Sergio Goycochea Sergio Goycochea (d. 17 Ekim 1963, Lima, Buenos Aires), Arjantinli emekli kalecidir. Özellikle penaltı kurtarışlarıyla ünlüdür. River Plate ve Internacional forması giymiştir. Nery Pumpido'nun yedeği olarak geldiği 1990 FIFA Dünya Kupası'nda, oynadığı 6 maçta sadece 3 gol yiyen El Goyco, hem Yugoslavya ile oynan çeyrek final, hem de İtalya ile oynanan yarı final maçlarında penaltı kurtarışları yaptı. Spleen and Ideal Spleen and Ideal, Dead Can Dance'in 25 Kasım 1985'te yayımlanan ikinci stüdyo albümü. Darkwave müziğin oldukça ruhani (Ethereal) formundadır. World ve Neoclassical müziğin doğuya kayan tonlarını içerir. Şarkı sözleri Charles Baudelaire ve Thomas de Quincey'e tesis edilmiştir. Yapım görevlileri albüm kitapçığından alınmıştır. Jan Tomaszewski Jan Tomaszewski (d. 9 Ocak 1948), Polonyalı eski kalecidir. "Tomek", "Palyaço" ("şaklaban") ve "İngiltere'yi durduran adam" olarak bilinir. En bilinen maçını 1974 Dünya Kupası'nda İngiltere'ye karşı oynamıştır. Tomaszewski, ilerki yıllarda dostlarından biri olan Brian Clough tarafından maçtan önce bir "palyaço" olarak adlandırıldı. Polonya'nın komünist devleti, 30 yaşından önce dış ülkelerde oynamayı yasakladığı için,uluslararası teklif gelse bile, Tomaszewski'nin kulüp kariyeri temel olarak ŁKS Łódź'daydı. 1978 Dünya Kupası'ndan sonra dış ülkelere hareket etti. 1982'de emekli olmadan önce, ilk olarak Belçika kulübü Beerschot ve sonra İspanya'da Hércules'e gitti. Tomaszewski, günümüzde bir spor yorumcusu ve gazetecisi olarak çalışmaktadır. Bezam Aşk (Çeçence: Bezam / Безам), Makka Sagaipova'nın 2005'te çıkardığı 2. albümüdür. Bu albümle Makka Sagaipova Rusya'da popüler bir sanatçı haline gelmeye başlamış,birkaç tv kanalında ve dergide röportaj vermiştir. Albüm piyasaya çıkar çıkmaz Суна Веза Хьо"Suna Veza Xho" Rusya'da birçok müzik listesinde 3. sırada yerini almıştır. http://www.muzkavkaz.ru/goods.php?gid=3150 2005-06 Türkiye Buz Hokeyi Süper Ligi TBHSL 2005-06 sezonu. Kocaeli Büyükşehir Belediyesi Kağıt Spor Kulübü Erkek Buz Hokeyi Takımı ligi ilk sırada tamamlamasına karşın Ukraynalı oyuncusu Oleg Vasylyev'in lisansının geçersiz olduğu gerekçesiyle ikinciliğe düşürülmüştür. Sezonu 20 maçta 19 galibiyet, 1 yenilgi ve 38 puanla ilk sırada tamamlayan Kocaeli Büyükşehir Belediyesi Kağıtspor takımının, GSGM Hukuk Müşavirliğinin 12 Mayıs 2006 tarihli kararı doğrultusunda 14 puanı silindi, ayrıca Polis Akademisi ve Koleji'ni yendiği 2 karşılaşmayı da hükmen yitirmiş sayıldı. Böylece puanı 32'den 36'ya yükselen Polis Akademisi ve Koleji şampiyonluğa ulaşırken, puanı 38'den 24'e düşen Kocaeli Büyükşehir Belediyesi Kağıtspor ligi ikinci sırada tamamlamış oldu. 2005-06 sezonunda maç sonucunda galibiyete 2 puan, beraberliğe 1 puan, mağlubiyete ise 0 puan verilmektedir. Normal bir sezonda her bir takım 4 tur üzerinden toplam 20 maç yapmaktadır. "Not: AG= Attığı gol, YG = Yediği gol" Masalını Yitiren Dev Masalını Yitiren Dev, zorlu hayat koşulları sebebiyle ilkokula 14 yaşında başlayan Adnan Binyazar'ın çocukluğu ve gençlik yıllarında yaşadıklarından oluşuyor. Diyarbakır'da başlayan, yoksulluk içinde geçen çocukluk yılları, dağılmış bir aile, küçük yaşta başlanan çalışma hayatı. Adnan Binyazar'ın kendi kaleminden kendi hayatını yazmış olduğu bu kitap bir anı kitabı ancak roman gibi okunan bir anlatıma sahip. Yazar duygusallığa yer vermeden, nesnel bir üslupla anlatıyor yaşadıklarını. Ağın'dan Diyarbakır'a, Elazığ'dan İstanbul'a kadar uzanan bir coğrafyada, annesini - babasını, ustasını, Valentino'yu, Möho'yu, Leylo'yu, Zeko Bibi'yi birer roman kahramanı gibi canlı ve kalıcı kılıyor. Kendi yaşam öyküsünü anlatırken, o dönemin Türkiye'sine de ışık tutuyor. Yazar, kendi yaşamöyküsü için Masalını Yitiren Dev adını seçmesini, "Çocukluk bir dev masalıdır. Masalı bozulmuş çocukluk neyse masalını yitiren dev de odur. Birbirlerini yitirdiklerinde çocukluk devin, dev çocukluğun büyüsünü bozar. Büyüsü bozulan çocuk ise yaşamı boyunca masalını arayan bir dev gibi savrulup durur." diye açıklıyor. Ağın'dan Diyarbakır'a Diyarbakır'dan Ağın'a Elazığ/Ağın Ä°stanbul Ağın DiyarbakÄ±r All Eyez on Me All Eyez on Me Batı Yakası rapçisi 2Pac'un dördüncü stüdyo albümüdür. 13 Şubat 1996'da çıkan albüm ilk haftasında yaklaşık 566,000 kopya satmıştır. Albüm, yayınlanmasından tam 7 ay sonra, 13 Eylül'de ölen 2Pac'ın yaşarken çıkan son albümüdür. Çoğu tarafından 2Pac'ın magnum opusu olarak kabul edilen albüm, hiphop tarihindeki ilk çift diskli albüm olmasıyla da müzik sektörünün en etkili albümlerinden biri olmuştur. Albüm, genellikle 90lar rap müziğinde en parlak başarılardan biri olarak görülür. RIAA'e göre, albüm tüm zamanların en çok satan rap albümlerinden biridir ve Nisan 1996 itibarıyla sadece ABD'de 5 milyon satmıştır. Haziran 1998'de ise yine RIAA tarafından 9x platin olarak belgelendirilmiştir. All Eyez on Me, Death Row Records CEOsu Suge Knight'ın, Death Row'la anlaşması karşılığında 2Pac'ın kefaretini ödeyip hapisten çıkartmasından sonra yayınlandı. Hapisten çıkar çıkmaz soluğu stüdyoda alan 2Pac, sadece iki hafta içinde albümün yapımını tamamladı. Adeta bir "güç gösterisi" olan albüm çift disk olduğundan 2Pac, üç albümlük anlaşmasının iki albümünü yapmış sayıldı. Albümdeki şarkılar genellikle "Thug Yaşamtarzı"nı kutlar ve savunur havadadır. Nadiren eski ve yeni arkadaşlarla ilgili anımsamalar bulunsa da, albüm 2Pacalypse Now'ın sosyal ve politik bilincinden kesinlikle uzaktır. Snoop Dogg'lar birlikte yaptıkları hit şarkı "2 Of Amerikaz Most Wanted" için 2Pac bir röportajında, bu şarkının Batı Yakası'nın marşı olacağını söylemiştir. 2pac'ın albümde düet yaptığı şarkıcılar arasında eski Thug Life üyeleri, The Outlawz, Snoop Dogg, Dr.Dre, George Clinton vardır. "Heartz of Men" şarkısında Richard Pryor'ın komedi albümü "That Nigger's Crazy"den örneklemeler kullanılmıştır. Çoğunun yapımcılığını Johnny "J" ve Daz Dillinger'ın yaptığı albümde, California Love ve "Can't C Me" şarkıları Dr.Dre işidir. 9X platin olarak belgelendirilen albüm, Greatest Hits albümüyle birlikte 2Pac'ın en çok satan albümüdür. 2008'de Me Against The World ile bu albümü değerlendiren The National Association Of Recording Merchandisers ve Rock and Roll Hall of Fame, iki albümü de müzik endüstrisindeki en nüfuzlu albümler olarak kabul ederek Definitive 200 listesine dahil etmişlerdir. Eyşan Özhim Eyşan Özhim (d. 5 Ekim 1970, İstanbul) Türk model ve oyuncudur. 1990 yılında Türkiye 2. Güzeli seçildi. 1992 Marmara Üniversitesi Güzel Sanatlar Fakültesi Resim Bölümü'nden mezun oldu. Piklaj Piklaj diğer bir adıyla pikle olarak geçer ve asitler yardımıyla deriyi krom tabaklama işlemine hazırlamaktır. Sama işleminde 8 olan pH 2,8-3,2 civarına düşürülür bu kadar ani pH düşüşleri deriye zarar vermesin diye önce tuz verilir ve bome 7 civarına çekilir. Tuz piklede tamponlayıcı etki yapar. Asitlerin direkt deriye nüfuz etmesini engeller. Bu sebepten asitlerden önce tuz verilir. Piklede sülfürik ve formik asit kullanılır. 2004-05 Türkiye Buz Hokeyi Süper Ligi 2004-05 sezonu playoff maçları sonucunda Polis Akademisi ve Koleji takımı sezonu şampiyon olarak tamamlamıştır. Bu sonucun ardından IIHF Continental Cup'ta Türkiye'yi temsil etmeye hak kazanmıştır. 2004-05 sezonunda maç sonucunda galibiyete 2 puan, beraberliğe 1 puan, mağlubiyete ise 0 puan verilmektedir. Normal bir sezonda her bir takım 2 tur üzerinden toplam 18 maç yapmaktadır. Sezonu ilk 4 sırada tamamlayan takımlar playoff maçlarına katılmaya hak kazanır. Playoff maçları tek maç üzerinden eleme usulüyle yapılmaktadır. "Not: AG= Attığı gol, YG = Yediği gol" 3üncülük maçı: Anka Spor Kulübü - İstanbul Paten : 5 - 8 Refik Epikman Refik Fazıl Epikman (d. 1902 İstanbul; ö. 17 Mayıs 1974 Ankara), Türk ressam Davutpaşa İdadisi’nden sonra 1918 yılında Sanayi-i Nefise Mektebi’ne girdi. 1924 yılında Milli Eğitim Bakanlığı’nın açmış olduğu Avrupa sınavını kazanarak öğrenimine devam etmek üzere Paris’e gitti. Paris’te Julian Akademisi’nde Paul-Albert Laurents atölyesinde çalıştı. 1928 yılında öğrenimini tamamlayıp yurda döndüğünde İstanbul Güzel Sanatlar Akademisi (Mimar Sinan Güzel Sanatlar Üniversitesi’ne öğretmen olarak atandı. 15 Nisan 1929 tarihinde kurulan Müstakil Ressamlar ve Heykeltıraşlar Birliği’nin kurucu üyeleri arasında yer alır. Birlik, Refik Epikman’ın dışında, Cevat Dereli, Şeref Akdik, Mahmut Cüda, Nurullah Berk, Hale Asaf, Ali Avni Çelebi, Zeki Kocamemi gibi ressam ve heykeltıraş Muhittin Sebati ile Ratip Aşir Acudoğlu gibi kurucu üyelerden oluşmaktadır. Müstakil Ressamlar ve Heykeltıraşlar Birliği, Türkiye Cumhuriyeti’nin resim alanında kurumsallaşmasının belirgin bir kanıtı olan, sanatçı birliği olarak kurulmuştur. Çağdaş Türkiye Cumhuriyeti’nin resim alanında “Müstakiller” hareketi, Avrupa’da sanat alanında hızla ortaya çıkan değişimleri Türkiye’ye getirmeleri, bir başka deyişle Müstakiller hareketinin, Türkiye Cumhuriyeti’nde eser veren sanatçıların ortak anlayış çerçevesinde bir araya gelerek “grup” kavramının ortaya çıkmasına neden olmaları bakımından önemlidir. 1931 yılında askerlik nedeniyle akademideki göreviden ayrılan sanatçı, askerde olduğu dönemde akademiye egemen olan, Osmanlı Ressamlar Cemiyeti üyelerinin engellemeleri nedeniyle, 1933 yılında askerlik görevinden döndüğünde, yeniden akademiye kabul edilmedi. Bunun üzerine Ankara Atatürk Lisesi’nde resim öğretmeni olarak göreve başladı, 1939 yılında ise Ankara Gazi Muallim Mektebi ve Terbiye Enstitüsü Resim-iş bölümüne atölye hocası olarak atandı. 1966 yılına kadar bu görevde kalan Refik Epikman, emekli olduktan sonra Halkevlerinde Güzel Sanatlar kolu başkanlığına getirildi. Resim uygulamalarının dışında çeşitli yayın organlarında yazdığı yazılar ile sanat olgusu adına önemli etkinlikler gerçekleştirdi. Sanat üzerine yazı ve kitaplarıyla, Türkiye’de sanat yayımcılığının emekleme aşamasının yaşandığı bir dönemde, önemli hizmetlerde bulundu. 1944’te düzenlenen 6. Devlet Resim ve Heykel Sergisi’nde üçüncülük ödülünü, 1974’te 35. Devlet Resim ve Heykel Sergisi’nde ise şeref ödülüne layık görüldükten 1 gün sonra 17 Mayıs 1974 tarihinde ölmüştür. Çalışmalarını karma sergilerde sergileyen; ancak kişisel sergi açmayan sanatçı, ilk Türkiye Büyük Millet Meclisi binasının toplantı salonuna açılan odalarına Cumhuriyet’in ilanını konu alan büyük boyutlu resimler yaptı. Epikmanın çalışmalarını resimsel dil açısından, dışavurumcu konstrüktif - kübist etkili ve soyut eğilimler olmak üzere iki grupta toplamak mümkün. Her iki grupta da konu seçiminde çeşitlilik hakimdir. Epikman yurt dışına çıkmadan önce Akademi’de Çallı’nın yanında çalıştı.Bu sürede izlenimci akımın etkisi altında yetişti. Ancak Fransa’daki eğitiminden sonra yurda döndüğünde izlenimcilik anlayışından tamamen uzaklaşarak konstrüktif bir temelden hareket ederek resim yapmaya başladı, süreç içerisinde kübist anlayışın yansımalarını çalışmalarına dahil etti. Bu dönem resimlerinde kullandığı renk ve ışık, izlenimci resim anlayışından tamamen farklı özelliklere sahiptir. Bu özellikleri yansıtan en önemli eseri 1928 yılında yaptığı “Bar” adlı resmidir. Bu resimde komposizyon içerisinde yer alan figürlerin kübist -kontrüktivist bir anlayışla biçimlendiği görülmektedir. Komposizyonda etkili olan ışık, loş bir ortamı betimleyecek niteliktedir. Komposizyonun merkezinde yer alan dans eden çift, belirgin bir hareket etkisini yansıtmaktadır. Bu hareket etkisi, figürler üstüne düşen parlak ışık ve devinimin gereği biçim bozma çabasıyla desteklenmektedir. Resmin solunda yer alan kırmızı giysili figür, komposizyonun temasını oluşturan bar ortamda dans eden çiftlerin çoğulluğunu vurgulamak adına tamamlayıcı ögedir. Bu figür aynı zamanda yaşanılan mekanın, resim çerçevesinin sınırlarıyla sınırlı olmadığını göstermektedir.Ayrıca resim yüzeyinde kullanılan kırmızı ve sarı renklerin nitelikleri expresif bir tavrın varlığını da göstermektedir. 1950’lerden itibaren başlayan soyut eğilimler Refik (Fazıl) Epikman’ın resimlerinde 1960’lı yıllardan sonra etkisini göstermeye başlar. 1966 yılında yapmış olduğu “Statik Düzen” adlı eseri soyut anlayışın egemen olduğu önemli bir örnektir. Bu tarihlerde “Soyut Komposizyon” adı altında yaptığı resimlerinde tuval yüzeyine dağılan geometrik kuruluşları ve lekesel değerler ile görsel ve duygusal çağrışımları ortaya koymaktadır. “Statik Düzen” adlı çalışmasından sonraki bir tarihte yapmış olduğu “Vizyon III” adlı çalışmasında komposizyona hakim olan erkek figürü ile komposizyonda yer alan diğer unsurlar arasında varolan oransızlık, yeni eğilimin yanısıması olarak karşımıza çıkmaktadır.Bunun yanında soyut anlayışla yapmış olduğu diğer resimlerinden farklı olarak biçime bağlı kalmasına rağmen kübist bir tavrın egemen olduğu gözlemlenmektedir. Ar, Ülkü, Güzel Sanatlar Dergisi gibi dönemin yayın organlarında sergi eleştirileri, sanat olayları ve sanat akımları ile ilgili yazılar da yazan sanatçı, Halkevi yayınları arasında çıkan 1944 yılında yazdığı 13-17. yüzyıllar arası “Klasik Ressamlar” , 1946 yılında yazdığı 17.,18. ve 19. Yüzyıl Dünya Sanatı adlı kitaplar sanat tarihi araştırmalarının ürünleridir. Lig-i Berter-i HalÃ®c-i Fars Lig-i Berter-i Halîc-i Fars (Farsça: لیگ برتر خلیج فارس) İran futbol liglerinin en üst seviyesidir. Lig 1989 yılında kurulmuştur. Ligde 16 takım mücadele etmektedir.Ligi son2 sırada bitiren takım bir alt lige düşerken, bu takımın üstündeki takım ise küme düşmemek için "play out" maçları yapmaktadır. 2007-08 Türkiye Buz Hokeyi Süper Ligi Buz Hokeyi Federasyonu'nun 2007-2008 sezonu Süper Lig play-off müsabakalarında, finalde Kocaeli Büyükşehir Belediyesi Kağıtspor'u 4-1 yenen Polis Akademisi ve Koleji, lig şampiyonu oldu. Polis Akademisi ve Koleji 19-21 Eylül tarihlerinde yapılacak Avrupa Kulüpler Kupası organizasyonunda Türkiye'yi temsil edecek. Maç sonucunda galibiyete 3 puan, beraberliğe 1 puan, mağlubiyete ise 0 puan verilmektedir. TBHSL maçları çift devreli deplasmanlı lig ve play-off sisteminde oynanmaktadır. Normal bir sezonda her bir takım 2 tur üzerinden toplam 14 maç yapmaktadır. Ligi ilk 4 sırada bitiren takımlar play-off'lara katılmaya hak kazanır. Lig maçları sonunda puan eşitliği durumunda genel averaja değil, takımların birbirleriyle yaptığı maçlardaki ikili averaja bakılır. Eşitlik halinde, genel averaja, eşitlik yine bozulmazsa atılan gol sayısına bakılır. Yine eşitlik var ise play-off'a kalacak takım son olarak kura atışı ile belirlenir. Play-off’da ligin 1. ve 4., 2. ve 3. takımları üç maç üzerinden birbirleriyle karşılaşırlar. Seride üstünlük sağlayan takımlar final, elenen takımlar ise 3.'lük ve 4.'lük için mücadele etmektedir. Bu maçlar da, 3 maç üzerinden oynanmakta olup seride üstünlük sağlayan takım sıralamayı belirlemektedir. Ligi son sırada tamamlayan takım ise Türkiye Buz Hokeyi 1. Ligi'ne düşmektedir . "Not: AG= Attığı gol, YG = Yediği gol" "Not: OM = Oynadığı maç; G = Goller; A = Asistler; P = Puanlar; PD = Penaltı Dakikası" Lochau Lochau, Avusturya'nın Vorarlberg eyâletinde bir belediyedir. Konstanz Gölü kıyısında Bregenz ili (Bezirk Bregenz) sınırları içerisinde yer alır. Arazisinin yarısı ormanlardan oluşmaktadır. Bezirk Bregenz'deki en önemli dağ olan Pfander dağı, bu belediye sınırları içerisindedir. Lochau Almanya sınırında yer alır. Almanya'daki en yakın şehir Lindau'dur. Belediye Başkanı Xaver Sinz olup nüfusu 5.323 kişidir. Lochau arazisi, 1814'te Almanya Bavyera sınırları içerisindeydi. 1861'de Avusturya burayı ele geçirdi. II.Dünya Savaşı sonrası 10 yıl Fransız işgali altında kalmıştır. Talaşlı imalat Talaşlı imalat (İng.; "machining", Alm.; "zerspanen") önceden dizaynı ve konstrüksiyonu yapılan, imalat süreci belirlenen makine elemanının, imalat sürecine uygun talaşlı imalat tezgâhlarında, belirlenmiş kesici takımlar marifetiyle kesme operasyonuna tabi tutularak şekillendirilmesini kapsayan imalat yöntemidir. Talaşlı imalat, kesici takım ve/veya iş parçasının birbirlerine göre izafi hareketi ile iş parçası üzerinde, gerilim oluşturarak gerçekleştirilir. Talaşlı İmalat Talaşlı imalat; metal, plastik, ahşap gibi malzemelere üzerinden veya iç kısmından malzeme kaldırılarak şekil verme işlemidir. Bir malzemeye istenen özellikleri kazandırmak (yüzey, şekil ve boyut) için bir takım ve güç kullanılarak yapılan, iş parçası üzerinden tabaka şeklinde malzeme kaldırma işlemine talaşlı imalat denir. Ayrılan malzeme tabakasına da talaş denir. Talaş tipi, kullanılan kesici takım geometrisi, ilerleme ve işlenen malzemeye göre farklılıklar gösterir. Talaşlı İmalatın Avantajları Talaşlı İmalatın Dezavantajları Başlıca çeşitleri; tornalama, frezeleme, delik delme, broşlama, raybalama, vargel ve planyalama, taşlama, honlama, lepleme, derin delik delme v.s. sayılabilir. TUI AG TUI AG eski adıyla "Touristik Union International AG" merkezi Almanya'nın Hannover kentinde bulunan uluslararası bir turizm şirketidir. 1923 yılında kurulmuş olan bir madencilik şirketinin 1990'lı yıllarda turizm şekline dönüşmesi fikrinin bir sonucudur. Madenlerde çalışan işçiler için bir tatil imkânı sunma fikri ile doğmuştur. Günümüzde Avrupa'nın en büyük turizm şirketine dönüşmüştür. Anonim şirket olarak borsada hisse senetlerinin bulunduğu TUI AG gurbunun bünyesinde 348'i Almanya dışında olmak üzere toplam 187 yan şirket vardır. TUI AG grubunun sahibi olduğu şirketlerin arasında oteller, seyahat acenteleri, uçak şirketleri ve gemi şirketleri vardır. Ayrıca yüklü miktarda mal transfer eden yük gemilerini de bünyesinde bulunduran TUI AG (A.Ş.) deniz taşımacılığında 141 filoluk yük taşıma gemisiyle dünya çapında 4. sırada bulunuyor. TUI AG, aynı zamanda ünlü Alman borsası DAX şirketleri arasında kayıtlı bulunuyor. 1968 yılında "Touristik Union International AG adıyla" "Touropa, Scharnow-Reisen, Hummel Reise ve Dr. Tigges-Fahrten" şirketleri tarafından kuruldu. 1970 yılında Airtours International ve TransEuropa şirketleri bu gruba dahil oldu ve ek olarak Robinson Club şirketini kurdular. 1972 yılında otel işine el attılar ve ilk oteller zinciri Iberotel kuruldu. 1977 yılında RIU ve nihayet 1981 yılında Grecotels otelleri marka olarak tescil edilerek yaygınlaşmaya başladı. 1978 yılında ilk özel yolcu treni TUI-FerienExpress şirkete dahil edildi. 1995 yılında TUI Hollanda ve TUI Avusturya kuruldu. 1996 yılında TUI İsviçre kuruldu. 1997 yılında TUI % uçak şirketi Hapag-Lloyd AG'nin % 45 hisselerine sahip oldu. Aynı yıl Deutsche Bahn AG'nin % 25 hisselerini devraldılar. [[Kategori:Almanya merkezli ÅŸirketler]] Gens Antik Roma'da gens (çoğul gentes) klan, kast, ya da ortak bir atadan geldiklerine inanılan ve aynı adı (nomen) paylaşan bir aile topluluğunu tanımlamak için kullanılırdı. Romalı şahıs isimlerinde bulunan ikinci ad kişinin ait olduğu "gens'i" ifade ederdi. Terim aynı zamanda klan sistemi içerisinde yer alan aileleri tanımlamak için de kullanılmıştır. Gensler, Romalıların ataları kabul edilen Remus ve Remulus'un bir kurt tarafından emzirilmesi sonucunda ortaya çıkmışlardır. Deutsche Bahn Deutsche Bahn AG (DB) Almanya'nın demir yolları şirketidir. Merkezi Almanya'nın Berlin kentindedir. 1994 yılında doğu ve batı Almanya demiryollarının birleşmesiyle ortaya çıkmıştır. Bu anonim şirketin bünyesinde 200 yan kuruluş vardır. Ama yaptıkları cironun %50'sini tren yolu taşımacılığından kazanmaktadırlar. Merkezleri daha önce Frankfurt kentindeydi. Daha sonra Berlin'e taşındı. Şirketin kuruluş sermayesi 2,15 milyar Eurodur. Bu miktarın 430 milyonu Alman borsası DAX'da dönmektedir. Alman devleti de bu şirkete önemli oranda hissedardır. Dedikodu Dedikodu başkalarının kişisel ve özel konuları hakkında yapılan konuşmalardır. Dedikodu bazen gerçek olaylar ve konular hakkında olsa da, genellikle kişiler arasında konuşulduğundan, kişilerin birbirlerine olayı veya haberi iletimi sırasında yanlışlıklar ve çarpıklıklar içermektedir. Hatta çocuk yuvalarında ve yabancı dil kurslarında bunun duyum yanlışlığından kaynaklandığını kanıtlamak amacıyla kulaktan kulağa (ingilizcede telephone game ya da chinese whispers) oyunu oynanmaktadır. Gazete ve dergi gibi yayın organlarında ise ünlüler hakkında yapılan dedikodu ve skandalları içeren bölümler mevcuttur. Ascanius Yunan ve Roma mitolojisinde Ascanius, Aeneas ve Creusa'nın oğludur. Truva savaşının ardından Aeneas yanmakta olan şehirden babası Anchises, oğlu Ascanius ve bu yolculuk sırasında ölecek olan karısı Creusa ile birlikte kaçarak İtalya'daki Latium'a gelmişti. Ascanius sonradan İtalyan savaşlarında boy göstermiştir. Virgil'in Aeneid adlı eserinde Alba Longa'nın ilk kralı olarak Romanın kuruluş mitinde yer alır. Ascanius aynı zamanda Iulus ya da Julus olarak da bilinir. Gens Julia ya da Julianlar olarak bilinen ve aynı zamanda Jül Sezar'ın da mensubu olduğu bu aile soylarının Ascanius/Iulus'a dolayısı ile de onun babası Aeneas, onun annesi Venüs'e dayandırırlar. Archaeopteryx Archaeopteryx, kuşumsu bir dinozor, uçamayan tüylü dinozorlar ve modern kuşlar arası geçiş, cinsidir. 19. yüzyıl sonu ve 20. yüzyıl başı arası dönemde "Archaeopteryx", paleontologlar ve popüler kitaplarca bilinen en eski kuş olarak kabul görmekteydi (Avialae grubu üyesi). İlerleyen süreçte Anchiornis, Xiaotingia ve Aurornis gibi daha yaşlı potansiyel avialanlar tanımlandı. "Archaeopteryx "yaklaşık 150 milyon yıl önce Geç Jura döneminde Güney Almanya'da yaşadı. Yaklaşık olarak Avrasya saksağanı boyutunda olup, en büyük bireyleri muhtemelen bir kuzgun boyutuna ulaşabilen "Archaeopteryx" 0.5 m uzunluğa ulaşabilmekteydi. Küçük boyutu, geniş kanatları ve uçabilme veya havada süzülebilme yetenekleri olduğuna kanaat getirilmesine rağmen "Archaeopteryx" diğer küçük Mesozoik dinozorlarla, modern kuşlarla barındırdığından daha çok ortak özellik barındırmaktadır. Keskin dişli çene, pençeli üç parmak, uzun bir kemikli kuyruk, ileri derecede genişletilebilen ikincil ayak parmağı, tüyler (ki sıcakkanlı olduğuna işaret eder) ve çeşitli iskeletsel özellikleri gibi yönleri bilhassa dromaeosauridler ve troodontidler ile paylaşmaktadır. Bu özellikler Archaeopteryx'i net bir şekilde uçamayan dinozorlar ve kuşlar arasında bir geçiş fosili adayı yapmaktadır. Bu nedenle "Archaeopteryx" sadece dinozorlar alanında değil aynı zamanda kuşların kökeni alanında yapılan çalışmalar için önemli bir role sahiptir. 1861 yılında bir tüyden yola çıkarak isimlendirilmiş ve aynı yıl ilk defa bütün halinde "Arhaeopteryx" örneği bulunduğu duyurulmuştur. İlerleyen süreçte on fosil daha gün yüzüne çıkarılmıştır. Bu fosiller arasında farklılıklar olmasına rağmen birçok uzman bulunan fosilleri tartışmalı şekilde tek bir tür olarak tanımlamıştır. Bu on bir fosilin çoğu tüy izleri barındırmaktadır. Fosillerdeki tüylerin gelişmiş bir formda (uçuş tüyleri) olması, tüylerin evriminin Geç Jura'dan önce başladığının ispatıdır. "Archaeopteryx"'in tür örneği, Charles Darwin'in Türlerin Kökeni kitabının yayınlanmasından iki yıl sonra keşfedilmiştir. "Archaeopteryx" Darwin'in teorilerini doğrulamakta ve bulunduğundan itibaren kuşların kökeni, ara geçiş formları ve evrim konuları için anahtar kanıt niteliğini taşımaktadır. Åžeftali Şeftali ("Prunus persica"), gülgiller (Rosaceae) familyasından bir yaz meyvesi. Dünyaya Çin'den yayıldığı düşünülen şeftali, uzun yaşam ve ölümsüzlük sembolüdür. Bol sulu ve tatlıdır. Ilıman iklimi seven bir bitkidir. Genellikle 30 yıl yaşar. Türkiye'de en çok Bursa ve Akdeniz bölgelerinde tarımı yapılır. Meyvesi taze tüketildiği gibi suyu çıkarılarak meyve suyu yapılır. Bu meyvenin ekonomik değeri yüksek olup çok tüketilmektedir. Ağaç boyu genellikle 2 ve 2,5 metre olup yaz mevsiminde meyve verirler. Dona karşı dayanıksızdır. Şeftalinin içinin geniş kullanım alanının dışında çekirdeği de yakıt olarak kullanılabilir. Çok sayıda olan ve ağacı örten yaprakları, sapında 2-5 adet balozu bezi bulunan kenarları dişli, yeşil renkli ve ok ucu biçimlidir. İlkbaharda erkenden ve yaprağından önce açan pembe renkli çiçekleri yabani güle benzer. Çeşitlerine göre Haziran'dan Eylül ayına kadar olgunlaşan şeftali meyvelerinin pek çok çeşidi (Türkiye'de yaklaşık 64 çeşit) vardır. Şeftali çekirdeği, kabuğu yakıt olarak kullanılabilir ayrıca bazı fiziksel işlemlerden sonra çekirdeğin içerisindeki tanecik hayvan yemi olarak da kullanılabilir. Şeftali çekirdeğinin kabuğu yakacak olarak kül oranı az ve kükürt oranı düşük bir temiz enerji kaynağıdır. Fırınlarda, seralarda, hamamlarda, kalorifer sistemlerinde, tavuk çiftliklerinde kullanılabilen alternatif bir enerji kaynağıdır. Şeftali çekirdeği gibi ürünler biyokütle olarak adlandırılan sıvı ve gaz yakıtların dışında tutulan yenilenebilir bir enerji kaynağı olarak küresel ısınma, kirlilik, doğal kaynakların azalması gibi sebeplerden dolayı tavsiye edilmektedir. Şeftali Farsça kökenli bir sözcüktür. Orijinali şaft-alu biçimindedir ve etli erik demektir. Televisión Española Televisión Española (TVE) (Türkçe: "İspanyol Televizyonu") İspanya'da devlete ait kamu yayıncılığı yapan televizyon kuruluşudur. TVE'nin faaliyetleri devlet bütçesinden verilen para ve reklam gelirlerinin birleşiminden oluşmaktadır. Cezayir Sokağı Cezayir Sokağı ya da Cezayir Çıkmazı. Beyoğlu, İstanbul'da yer alan bir sokak. Merdivenli çıkmaz sokak, Beyoğlu ile Tophane semtlerini bağlayan bir yaya yolu niteliği taşır. Galatasaray Lisesi'nin arka kısmında bulunan sokak, 2003 yılının son aylarında, binaların birçoğunu satın alan bir şirket tarafından kısmen düzenlendi ve "Fransız sokağı" adı ile tanıtıldı. Hem sokağın isminin değiştirilmesi, hem de binaların kullanımı çeşitli eleştirilere uğradı. Kafelerin açılışı sırasında sokaktaki güvenlik önlemlerini konu edinen gazeteci Ahmet Tulgar'ın ardından başka gazeteciler de konuyu ele aldılar. Bulunmaz Tiyatro, durumu eleştirmek amacıyla "Cezayir Sokağı Vesaire" adlı bir oyun oynadı. Fransa'nın Ermeni Soykırımı iddialarını kabul etmesiyle beraber sokağın ismi geniş biçimde tartışmalı hâle geldi. Asıl ve resmi adı olan "Cezayir Sokağı" olarak anılması talep edildi ve önce sokağın alt başındaki, daha sonra üst girişindeki tabelalar kaldırıldı. Günümüzde "Fransız sokağı" ibaresi sadece bazı işletmelerin girişinde kullanılıyor. MÃ– 239 Nizâmî-i Gencevî Nizâmî-i Gencevî (Farsça: نظامی گنجوی; d. 1141 – ö. 1209), Fars edebiyatında hamse türünün kurucusu şair. Felsefe, edebiyat, astronomi, tıp, geometri gibi alanlarda çalışmalar yapmış bir 12. yüzyıl filozofu ve şairidir. Eserlerinin çoğunu Farsça yazan şair, Fars edebiyatında hamse türünün kurucusu sayılır. destansı şiir türünü zirveye taşımış, manzum aşk hikâyelerinin en büyük üstadı unvanını kazanmıştır. Eserleri kendinden sonraki şair ve düşünürleri etkileyerek Sadi-i Şirazi'nin Bostan'ında, Mevlana Celaleddin Rumi'nin Mesnevi'sinde, Emir Hüsrev Dehlevi'nin "Hamse"'sinde, Arif Erdebili'nin "Ferhadname"sinde, Ali Şir Nevai ve Abdurrahman Cami’nin “"Hamsal"”larında, Fuzuli’nin "Leyla ve Mecnun"’unda yeniden işlenmiştir. Nizami'nin ailesi hakkında bilgi yoktur, eserlerinden babasının isminin Yusuf olduğu (etnik kökeni tartışmalıdır) ve annesinin kuzey Azerbaycan bölgesinden olduğu görülebilmektedir. TDV İslâm Ansiklopedisi'nde babasının Türk annesinin Kürt olduğu bilgisi yer alır. Nizami, kimi kaynaklarda Fars şairi olarak kabul edilegelmiş olsa da Azerbaycan kaynakları onun Türk asıllı olduğu konusunda hemfikirdir. Bir grup araştırmacıya göre Kıpçak, diğerlerine göre Oğuz boyundandır. Babasının Gence’ye gelip yerleştiği ve Nizâmî'nin orada doğduğu kabul edilmektedir. Doğum tarihi kesin olarak bilinmemekle birlikte, 1141-1145 yılları arasında Gence'de dünyaya geldiği düşünülür. Asıl adı "İlyas", lakabı ise "Nizammeddin"'dir. Aynı dönemde yaşamış olan başka Nizamilerden ayrılmak için "Nizami Gencevi" yani "Genceli Nizami" adı ile zikredilmiştir. Tam adı "Ebu Muhammed İlyas bin Yusuf bin Zaki bin Muayyed Nizami" şeklindedir Anne-babasını erken yaşta kaybeden Nizami’nin Gence’de dayısı sayesinde iyi bir eğitim gördüğü, dil ve edebiyat yanında astronomi, felsefe, coğrafya, tıp ve matematik okuduğu, müziğe ilgi duyduğu, Farsça ve Arapça’dan başka Pehlevîce, Süryânîce, İbrânîce, Ermenice ve Gürcüce gibi dilleri de öğrendiği anlaşılmaktadır. Kişisel gayretleri ile Orta Çağ döneminin ilimlerine vakıf olmuştur; Orta Doğu’nun sözlü ve yazılı edebiyatını öğrenmiştir. Eserlerinde, İslam ilimleri dışında, Antik Çağ Yunan Felsefesine de tamamıyla hakim olduğuna ve astronomi bilgisine dair kanıtlar bulunur. Eğitim döneminden sonra resmî bir görev almayıp çevredeki devlet adamlarına gönderdiği şiirlerden elde ettiği para ile geçindi; ancak bir saray şairi olmadı. Saray çevresinde yaşamak yerine mütevazı bir yaşamı tercih eden Nizami, üç kez evlenmiş ve üç eşi de erken yaşta hayatını kaybetmiştir. Eşleri içinden Derbend hükümdarı tarafından hediye edilen Kıpçak cariyesi Afak adlı eşinden 1174'te "Muhammed" adında bir oğlunun dünyaya geldiği bilinir; nasihatnameleri oğlu Muhammed'e hitaben yazılmıştır. Dindar bir kişi olan Nizami, Bâtınîliğe şiddetle karşı çıkıp, şiirlerinde Ehl-i sünnet inancını dile getirmiş, İslam peygamberi ve Dört Halife için övgüler yazmıştır. Nizami, edebiyata lirik şiirler yazarak başladı; ardından toplumsal, terbiyevi ve felsefi içerikli gazeller, kasideler, rubailer de yazdı. Şiirlerinde devrin kültür dili olan Farsçayı kullandı. Eserlerinde aşkı farklı boyutları ile ele aldı; insan ve