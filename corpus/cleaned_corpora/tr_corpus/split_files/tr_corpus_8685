bölgesinden, "PP" serisi pasaport ise Dışişleri Bakanlığı'ndan verilir. Pasaportlar her yaşta vatandaşlara verilir. 16 yaşına gelmiş her vatandaş bir pasaport almak için teşvik edilmekteydi fakat 19 Nisan 2012 tarihinde çıkarılan kararnameye göre bu 14 yaşa indirilmiştir. 1 Ocak 2008 yılına kadar, Belarus vatandaşları Belarus dışına seyahat etmek amacıyla pasaportlarına izin pulları için başvuruda bulunurlardı. Vatandaşların yurt dışına gitmesi için özel yasal kısıtlamaları olan izin pulları verilirdi. 2002 yılında, Belarus Anayasa Mahkemesi izin pullarının anayasal olmadığı kararını belirtmiştir. 17 Aralık 2007'de Belarus Cumhuriyeti Cumhurbaşkanının Kararnamesi ile izin pulları nihayet kaldırılmıştır. Henley Vize Kısıtlamaları Endeksi 2016 Ağustos Raporu'na göre Belarus vatandaşları sınır kapısında vize alarak veya vizesiz 67 ülkeye seyahat edebilirler. Bu sayede Beyaz Rusya vatandaşları Dünya'da seyahat özgürlüğü açısından 72. sırada yer almaktadır. Avrupa Birliği ile Belarus vatandaşları arasında vize kolaylaştırma müzakereleri Ocak 2014'te başlamıştır ve Haziran 2020'de anlaşma yürülüğe girecektir. Bizans mimarisi Bizans mimarisi, Bizans İmparatorluğu mimarisidir. İmparatorluk, Büyük Konstantin, Roma İmparatorluğu başkentini Roma'dan Byzantion'uma doğuya taşıdığı 330 yılından sonraki Roma İmparatorluğu'nun sanatsal ve kültürel varlığını adresler. Byzantion, "Yeni Roma", sonradan Konstantinopolis ismini almıştır, bugün İstanbul olarak adlandırılmaktadır. İmparatorluk, bir Milenyumdan fazla yaşamış, Avrupa'da Orta Çağ ve Rönesans mimarlığını etkin şekilde etkilemiş, 1453 yılında İstanbul'un fethinden sonra Osmanlı mimarisini etkilemiştir. Erken Bizans mimarisi, Roma mimarisinin devamı şeklindedir. Mimari sitillerdeki değişim, teknolojik gelişmeler ile politik ve egemenlik alanlarındaki gelişmelerin sonucu, Yakın Doğu'nun kesin etkisi ile dolmuş ve kilise mimarisinde kare-haç tip plan kullanarak ayrışmış bir stil en sonunda ortaya çıkmıştır. Erken dönem Bizans mimarisinin ana örnekleri, I. Justinianus hükümdarlığı döneminden gelir ve Sofya'da bulunan Aya Sofya Kilisesi yanında Ravenna ve İstanbul'da görülebilir. Batı mimarisinin tarihindeki en büyük atılımlardan biri Justinianus'un mimarlarının kiliselerin kare planından kemerler üzerine dairesel kubbelere geçmeleridir. Ravenna'da, uzunlamasına Sant’Apollinare Nuovo bazilikası ve on kenarlı, merkezi yapılı San Vitale Kilisesi mevcuttur. İstanbul'da bulunan Justinianus anıtları, kubbeli Aya Sofya ve Aya İrini kiliseleridir, fakat daha eski ve küçük Aziz Sergios ve Bacchos (Küçük Aya Sofya) kiliseleri hem boylamasına bazilika hem de merkezi bina elemanlarının her ikisini taşımaları nedeniyle bir model olarak düşünülebilirler. Kilise dışı yapılar arasında, Büyük Saray harabeleri, yenilikçi İstanbul Surları (192 kule ile) ve Yerebatan Sarnıcı (yüzlerce klasik sütunun yeniden kullanılması) sayılabilir. Ravenna'da bulunan Ostrogot sarayının bir duvar resminde erken dönem Bizans sarayı görülebilir. Selanik'in koruyucu azizi Hacı Demetrios'a adanmış mabet, Sina Dağı'nda bulunan Aziz Katerina Manastırı, Günümüz Gürcistan'ında bulunan Djvari Manastırı ve Eçmiadzin'in üç Ermeni kilisesi ana olarak 7. yüzyıldan sonra tarihli Justinianus dönemini izleyen Bizans illerinde bulunan mimari gelişmeler anlamında göze çarpan örneklerdir. 430 metre uzunluğunda ""Sangarios Köprüsü"" ve 17 metre kirişli tek kemerli ""Karamağa Köprüsü"" diğer önemli mühendislik örnekleridir. Bizans tarihinin orta döneminde çok iddialı mimari projeler görülmez. İkonoklazmdan yıllardan, Selanik'te bulunan Aya Sofya kilisesi günümüze ulaşmıştır. Bir diğer ana yapı, İznik'te 1920'li yıllarda yıkılıp günümüze ancak resimleri ulaşan bir kilisedir. Geleneksel olarak Bizans sanatının özü kabul edilen Makedon Hanedanı dönemi, arkasında mimarlıkta kalıcı miras bırakmamıştır. I. Basileios'un bugün her ikisi de günümüze ulaşmamış Faros (surlardaki deniz feneri) yanındaki Theotokos kilisesi ve Nea Ekklisia kilisesi döneminin kare-haç tip mabedlerine model olarak hizmet etmişlerdir. Bu döneme ait diğer eserler, 9. yüzyıla ait Güney İtalya'da bulunan Cattolica di Stilo ve yaklaşık 1000 yılına ait Yunanistan'da bulunan Hacı Lukas kilisesi, IX. Konstantinos'un Chios'ta bulunan Nea Moni ve yaklaşık 1050 yılına ait Atina yakınlarında bulunan Dafni Manastırı olarak sıralanabilir. Makedon döneminde Yunan misyonerler tarafından Hristiyan yapılan Slav ülkelerinde de kapalı haç tipi baskındır. Günümüz Kuzey Makedonya'da bulunan Ohri Aya Sofya Kilisesi ve günümüz Ukrayna'sında bulunan Kiev Aya Sofya Katedrali çoklu yan kubbeler ile yükseklik kazanmış ve zamanın modasına şahitlik eden örneklerdir. İstanbul ve Küçük Asya'da, Komnenos dönemine ait mimari Elmalı Kilisesi, Kapadokya kaya kiliseleri, İstanbul'da Pantokrator Manastırı ile Theotokos Kyriotissa Kilisesi dışında neredeyse yok olmuştur. Temel olarak, Bizans mimarisi, batıda, Romanesk ve Gotik mimarilerine yol açmıştır. Doğuda, erken İslami mimarisinde derin etkisi olmuştur. Emeviler döneminde (661-750), Bizans sanatı, erken İslam mimarisini etkilerken, Bizans sanatsal mirası özellikle Suriye ve Filistin'de olmak üzere yeni İslam sanatına temel kaynak olmuştur. Kudüs'te 691 tarihli Kubbet-üs-Sahra, Şam'da 709-15 tarihli Emevi Camii gibi Suriye ve Filistin'de ayırt edici erken İslam eserlerinde, önemli Bizans etkileri görülebilir. Kubbet-üs-Sahra, plan ve kısmen dekorasyon konularında Bizans sanatına açık bir referans verir. Emevi Camisi'nin planı, 6. ve 7. yüzyıl normal Hristiyan bazilikalarınınkiler ile belirgin bir şekilde benzerdir, ancak cami Hristiyan bazilikalarının aksine boyuna değil enine doğru değiştirilip, genişletilmiştir. Bu değişiklik cemaatin daha rahat ibadet etmesine hizmet etmiştir. Caminin orijinal mihrabı, kıble duvarının ortasında değil, neredeyse doğu parçasının ortasında yer alır. Bu özellik, mimarın, Hıritiyan yarım kubbe etkisinden kaçınmak için mihrabı enine duvarın ortasına koymaması olarak açıklanır. İslam ve Magribi mimarisini betimleyen çini işçiliği, geometrik şekiller, çoklu kemerler, kubbeler ve renkli tuğlalar ve taş işçiliği bazı boyutları ile Bizans mimarisnden etkilenmiştir. Bulgaristan, Rusya, Romanya, Sırbistan, Gürcistan, Ukrayna ve diğer Ortodoks ülkelerde, Bizans mimarisinin etkisi daha uzun olmuş ve sonuçta kendi yerel mimari ekollerinin doğumuna yol açmıştır. 19. yüzyıl Gotik uyanışında küçük bir takibe sahip Neo Bizans mimarisi, Londra'da Westminster Katedrali ve yaklaşık 1850 - 1880 yılları arası Bristol'da Magribi mimarisi ile Bizans sitilinin ögelerini birleştiren sanayi binalarında yaygın kullanılan "Bristol Bizansı" gibi mücevherler ile sonuçlanmıştır. Kevin Holland Kevin Ross Holland, Türkiye Basketbol Ligi'nde de forma giymiş Amerikalı basketbolcu (Long Beach/Kaliforniya, 1968). 1991 yılında De Paul Üniverstiesi'nden mezun oldu ve 1991-92 sezonunda Arjantin'in Atenas Cordoba takımında forma giydi . 2.04'lük boyuyla Power forvet pozisyonunda başarılı maçlar çıkardı. 1992-93 sezonunda Türkiye Basketbol Ligi'nde iki yabancıya izin verilmesi kararının ardından maliyeti yükselen Larry Richard'ı serbest bırakan ve aynı maliyete iki Amerikalı basketbolcu transfer etmeyi planlayan Fenerbahçe basketbol şubesi yönetimi Sam Williams ile birlikte Kevin Holland'ı kadrosuna kattı. Koraç Kupası'nda ilk üç turu 6 galibiyetle aşarak, 1984-85 sezonundan sonra ikinci kez çeyrek finallerine kalan Fenerbahçe'nin bu turda da 3 galibiyet alarak son maça kadar çeyrek final kovalamasında pay sahibi oldu. Savunmasıyla da dikkat çeken Holland, 12.0 sayı ve 5.7 ribaund ortalamasıyla oynadı . Türkiye Ligi'nde de Efes Pilsen ile şampiyonluk yarışına giren sarı-lacivertli takımda 17.0 sayı ve 7.0 ribaund ortalamalarıyla oynadı . İlerleyen haftalarda form grafiği düşen Holland, özellikle 83-81 yenilgiyle biten sürpriz Yıldırımspor maçında ortaya koyduğu oyunla yönetimin tepksini çekti ve sözleşmesi feshedildi . Yerine bir başka Amerikalı oyuncu Yamen Sanders geldi. 1993-95 yılları arasında Amerikan CBA liginde Rochester Renegade ve Yakima Sun Kings takımlarında oynayan Holland 1994-95 sezonunda şampiyonluk yaşadı. 1995-96 sezonunda İspanya'ya transfer olarak Gijón Baloncesto takımında forma giydiyse de bekleneni veremedi ve Yakima Sun Kings takımına döndü. Japon Ligi'nde NKK Sea Hawks takımında forma giydiği 1998-99 sezonu müstesna, 200'e dek Yakima Sun Kings'te oynayan Holland, 2000 yılında bir CBA şampiyonluğu daha yaşadıktan sonra aynı yıl ABA liginde Chicago Skyliners'a transfer oldu. 2001-02 sezonunda aynı ligin Las Vegas Slam takımında oynayarak aktif basketbolculuk hayatını noktaladı . Hatice Sultan (I. Selim'in kızı) Hatice Sultan (), Osmanlı sultanı, I. Selim ve Ayşe Hafsa Sultan'ın kızıdır. Onuncu Osmanlı padişahı I. Süleyman'ın kız kardeşidir. Hatice'nin doğum tarihi bilinmemekle birlikte, 1494'ten önce doğduğu tahmin edilmektedir. Şehzade Selim'in (gelecekteki I. Selim) ve Ayşe Hafsa Sultan'nın kızıdır. 1509 yılında, Osmanlı valisi olan Damat İskender Paşa ile evlendiği tahmin edilmektedir. Bir süre sonra İskender Paşa'nın idam edilmesiyle dul kalmıştır. Uzunca bir süre evlenmeyen Hatice Sultan'ın daha sonra Sadrazam Pargalı İbrahim Paşa ile evlendiğine inanılıyordu. Bununla birlikte, 2000'lerin sonlarında tarihçi Ebru Turan tarafından yürütülen araştırma, bu iddianın sağlam kanıtlara dayanmadığını ve aslında aralarında böyle bir evlilik gerçekleşmediğini ortaya koydu. Sonuç olarak, tarihçiler artık Hatice'nin İbrahim Paşa ile değil, başka bir kadın olan Muhsine Hatun ile evlendiğini kabul etmektedir. 2003 yapımı "Hürrem Sultan" dizisinde Ayten Soykök tarafından canlandırılmıştır. 2011-2014 yılları arasında yayınlanan "Muhteşem Yüzyıl" dizisinde ise Hatice Sultan'ı Selma Ergeç canlandırmıştır. VakıfBank SK kadroları Sezonlara göre VakıfBank kadroları şöyledir: AntrenÃ¶r: Giovanni Guidetti AntrenÃ¶r: Giovanni Guidetti AntrenÃ¶r: Giovanni Guidetti AntrenÃ¶r: Giovanni Guidetti AntrenÃ¶r: Claudio Lopes Pinheiro Vakıfbank Güneş Sigorta Bayan Voleybol Takımı Antrenör: Vladimir BUZAYEV Hasan Ünal Nalbantoğlu Hasan Ünal Nalbantoğlu (d. 1947, Ankara - ö. 19 Ocak 2011), Türk sosyolog ve felsefeci. Orta Doğu Teknik Üniversitesi'nde sosyoloji öğrenimi gördü. Londra Üniversitesi'nde yüksek lisans, Hacettepe Üniversitesi Edebiyat Fakültesi'nde doktora yaptı. 1968-1990 arasında Hacettepe, ODTÜ, Durham ve Kaliforniya Üniversitesi, Berkeley'de ders verdi. 1990'dan beri ODTÜ Sosyoloji Bölümü'ndedir. Hazırladığı Patikalar; Martin Heidegger ve Modern Çağ adlı derleme 1997'de İmge Kitabevi Yayınları'nca; Arayışlar - Bilim, Kültür, Üniversite derlemesi 2009'da İletişim Yayınları'nca yayımlanmıştır. 19 Ocak 2011 yılında kanser hastalığının ilerlemesi sebebiyle vefat etmiştir. Zahra Abdulla Zahra Abdulla (Somalice: Sahra Cabdulla; Arapça: زهراء عبد الله) (d. 1966, Somali), Somali doğumlu Fin siyasetçi. Yeşil Parti üyesidir. Eero Akaan-PenttilÃ¤ Eero Erkki Emanuel Akaan-Penttilä; Fin siyasetçidir. Ulusal Koalisyon Partisi üyesidir. 1943 doğumludur. Umayya Abu-Hanna Umayya Abu-Hanna; Fin siyasetçidir. Yeşil Parti üyesidir. 1961 doğumludur. Matti Ahde Matti Allan Ahde (23 Aralık 1945 - 20 Aralık 2019) Fin siyasetçidir. Finlandiya Sosyal Demokrat Partisi üyeliği yapmıştır. Fanny Ahlfors Fanny Augusta Ahlfors; Fin siyasetçidir. Sosyal Demokrat Parti üyesidir. 1884-1947 yılları arasında yaşamıştır. Esko Ahonen Esko Olavi Ahonen; Fin siyasetçidir. Merkez Parti üyesidir. 1955 doğumludur. Julius Ailio Julius Ailio; Fin siyasetçidir. Sosyal Demokrat Parti üyesidir. 1872-1933 yılları arasında yaşamıştır. Ivar Alanen Ivar Alanen; Fin siyasetçidir. Ulusal Koalisyon Partisi ve Fin Partisi üyesidir. 1863-1936 yılları arasında yaşamıştır. Sirkka-Liisa Anttila Sirkka-Liisa Anttila; Fin siyasetçidir. Merkez Parti üyesidir. 1943 doğumludur. 2007-2011 yılları arasında Tarım Bakanı olarak görev yapmıştır. Outi Alanko-Kahiluoto Outi Alanko-Kahiluoto; Fin siyasetçidir. Yeşil Parti üyesidir. 1966 doğumludur. Kerstin Alm Kerstin Alm, Fin siyasetçidir. 2003-2005 arasında Endüstri ve Ticaret Bakanlığı yapmıştır. 1949 doğumludur. Claes Andersson Claes Andersson (30 Mayıs 1937 – 24 Temmuz 2019) ; İsveççe konuşan Fin siyasetçi aynı zamanda psikiyatrist, yazar, şair, caz müzisyeniydi. Sol İttifak Parti ve Finlandiya Halk Demokratik Birliği üyesiydi. 1987 ila 1999 ve 2007 ila 2008 yılları arasında Fin Parlamentosu üyesiydi. Paavo Lipponen'in birinci kabinesinde Kültür Bakanı olarak görev yapmıştır. Janina Andersson Janina Maria Andersson; Fin siyasetçidir. Yeşil Parti üyesidir. 1971 doğumludur. Kasten Antell Per Kasten Samuel Antell; Fin siyasetçidir. Finlandiya Parlamentosu üyesidir. 1845–1906 yılları arasında yaşamıştır. Paula Björkqvist Paula Björkqvist; Fin siyasetçidir. Merkez Parti üyesidir. 1975-2006 yılları arasında yaşamıştır. Ulla Anttila Ulla Mari Ainikki Anttila; Fin siyasetçidir. Yeşil Parti üyesidir. 13 Aralık 1963 tarihinde Helsinki'de doğmuştur. Helsinki Üniversitesi'nde Sosyal Psikoloji alanında yüksek lisans derecesi almıştır. Tero Taponen ile evlenmiş olup, Alli (d. 1994) ve Taru (d. 1997) adlı iki çocukları vardır. Ulla Anttila'nın Resmi Websitesi Juhani Arajärvi Juhani Arajärvi; Fin siyasetçidir. Finlandiya Parlamentosu üyesidir. 1867-1941 yılları arasında yaşamıştır. Paavo Arhinmäki Paavo Erkki Arhinmäki; Fin siyasetçidir. Sol İttifak Partisi üyesidir. 1976 doğumludur. Ilmari Auer Ilmari Auer; Fin siyasetçidir. Finlandiya Senatosu üyesidir. 1879-1965 yılları arasında yaşamıştır. Teuvo Aura Teuvo Ensio Aura (28 Aralık 1912, Ruskeala – 11 Ocak 1999, Helsinki), Fin siyasetçi. Liberal Halk Partisi üyesidir. 1970 ve 1971-1972 yıllarında iki kez Finlandiya Başbakan olarak görev yaptı. Erik Berg Erik Berg; Fin siyasetçidir. Finlandiya Senatosu üyesidir. 1876-1945 yılları arasında yaşamıştır. Kaarlo CastrÃ©n Kaarlo Castrén (d. 28 Şubat 1860 Turtola - ö. 19 Kasım 1938 Helsinki) Finlandiyalı politikacı ve Başbakan. 1894 yılında politikaya atılan Castren, o yıl yapılan seçimlerde eyalet meclisine seçilmiş ve daha sonraki dönemlerde de Finlandiya Büyük Dükalığı'nda senatör olarak görev almıştır. Finlandiya'nın bağımsızlığını kazanmasından sonra KEP çatısı altında siyasete devam eden Castren kurulan ilk hükümette Maliye Bakanı olarak görev almıştır. Bu göreve müteakip 17 Nisan 1919 tarihinde başbakan olmuş ama bu görevi partisinin daha cumhuriyetçi bir hükûmet yapısı oluşturulması yönünde verdiği önerge nedeniyle sadece 4 ay gibi kısa bir süre sürdürebilmiş ve 15 Ağustos'ta görevinden ayrılmıştır. Tuija Brax Tuija Kaarina Brax; Fin siyasetçidir. Yeşil Parti üyesidir. 1965 Helsinki doğumludur. 2007-2011 yılları arasında Adalet Bakanı olarak görev yapmıştır. Aimo Cajander Aimo Kaarlo Cajander (4 Nisan 1879, Uusikaupunki – 21 Ocak 1943, Helsinki) Fin botanikçi ve siyasetçi. Kış Savaşı sırasında Finlandiya Başbakanı olarak görev yaptı. Arthur Brofeldt Arthur Brofeldt; (d. 27 Ocak 1868, Taipalsaari – ö. 27 Ağustos 1928, Helsinki) Fin siyasetçidir. Finlandiya Senatosu üyesidir. Helsinki Üniversitesi'nde hukuk öğrenimi görmüştür. Arthur CastrÃ©n Johan Arthur Castrén (10 Haziran 1866, Turtola - 29 Haziran 1946, Pietarsaari), Fin siyasetçi. Finlandiya Senatosu üyesidir. 1866-1946 yılları arasında yaşamıştır. Gun Carlson Gun Carlson; Fin siyasetçidir. Åland Adalarında değişik bakanlıklar yapmıştır. 1939 doğumludur. Jalmar Castrén Jalmar Castrén; Fin siyasetçidir. Finlandiya Senatosu üyesidir. 1873-1946 yılları arasında yaşamıştır. Abell S740 Abell S740, Erboğa takımyıldızı yönünde yaklaşık olarak 450 milyon ışık yılı uzaklıkta bulunan bir gökada kümesi. Kümenin merkezinde dev eliptik gökada ESO 325-G004 bulunmaktadır ve aynı zamanda kümenin en parlak gökadasıdır. Abell 2667 Abell 2667, Heykeltıraş takımyıldızı yönünde yaklaşık olarak 3,2 milyar ışık yılı uzaklıkta bulunan bir gökada kümesi. Genişliği 2,4 milyon ışık yılı olarak tahmin edilen küme, X-ışını dalga boyunda bilinen en parlak gökada kümelerinden birisidir. Kümedeki kütleçekimsel merceklenme etkisi iyi bilinmektedir. 2 Mart 2007 tarihinde gökbilimcilerden oluşan bir ekip, küme içerisinde Komet gökadası'nı tespit etmiştir. Bu gökada, kümenin yerçekimi alanı ve sert çevre koşulları yüzünden yavaş yavaş parçalanmaktadır. Bu etkiyle oluşmuş olan ve gökadaya ismini veren kuyruk, ardında parçalar bırakarak küme merkezine doğru büyük bir hızla hareket etmektedir. Zırhlı Zırhlı, veya muharebe gemisi topçu batarya ve bunun gibi ağır silahlara sahip, muhrip ve kruvazör'den daha büyük ve savaş kabiliyetine sahip savaş gemisidir. I. Dünya Savaşı öncesinde kullanılmaya başlandı ve bir zırhlı gemiye sahip olmak ülkelerin deniz kuvvetleri alanında ulaşabileceği en yüksek seviye olarak görüldü. II. Dünya Savaşı'ndan sonra ise hava gücü ve güdümlü füzelerin ortaya çıkışı ile zırhlı gemilere sahip olmak ülkelerin deniz kuvvetleri alanında etkin olması için zorunluluk haline geldi. Şehitler Meydanı Şehitler Meydanı (Arapça: ميدان الشهداء "Meydan eş Şüheda") ya da Kaddafi dönemindeki adıyla Yeşil Meydan (Arapça: الساحة الخضراء‎ "As Sāḥah āl Ḥaḍrā"), Libya'nın Trablus kentinin en büyük meydanı. Meydanı şehrin ana ticaret merkezi sayılan binalar çevreler. Meydan aslen İtalyan sömürgeci yöneticiler tarafından yaptırılmıştır. İki uzun sütun ile sahil yolunda kadar geniş bir caddesi bulunan meydan, o dönem Kızıl Kale ile çevrelenmiştir. Sütunların birinin üst kısmında bir demir döküm minyatür bir ahşap gemi, diğerinde ise at üzerinde bir binici vardır. 15 Şubat 2011'de patlak veren iç savaşın önemli merkezlerinden birisi de Yeşil Meydan olmuştur. Kaddafi karşıtı göstericilerin merkezi durumuna gelen meydan da zaman zaman Kaddafi yanlılarının da gösterileri olmuştur. 21-22 Ağustos 2011 gecesi Trablus Muharebesi sonucu Ulusal Geçiş Konseyi güçlerinin meydanı ele geçirmesinin ardından "Şehitler Meydanı" olarak yeniden adlandırılmıştır. Cenk Ã–zbey Cenk Özbey (d. 18 Nisan 1991, Konak), Türk futbolcudur. 1. Lig ekiplerinden Karşıyaka'da oynamaktadır. Futbola Karşıyaka başlayan Cenk, daha sonra İzmir Deniz Futbol, Altınordu ve Boluspor altyapılarında oynadı. Boluspor as takımına takviye olarak 2010 yılında profesyonelliğe geçiş mukavelesi imzalayarak as takıma alındı. Boluspor için ilk resmî karşılaşmasına 14 Kasım 2010 tarihinde Gaziantep Büyükşehir Belediyespor'a karşı oynanan 1. Lig karşılaşmasında çıktı. As takım için bu karşılaşma dışında birkaç resmî karşılaşmada yedek futbolcular arasında çıksa da başka bir karşılaşmada görev almadı ve daha çok A2 takımı için görev almaktadır. Doğancan Akkaya Doğancan Akkaya (d. 23 Ocak 1992, Bolu), Türk futbolcudur. 3. Lig ekiplerinden Kayseri Şekerspor'da oynuyor. Futbola Yeniağça SK başlayan Doğancan, daha sonra Boluspor altyapısında oynadı. Boluspor as takımına takviye olarak 2010 yılında profesyonelliğe geçiş mukavelesi imzalayarak as takıma alındı. As takımla sezon öncesi hazırlık kampına ve bazı antremanlara çıksa'da henüz bir resmî karşılaşmada görev almayan Doğancan, daha çok A2 takımı için oynamaktadır. Yeni transfer listesi açıklandığından beri kiralık olarak Sandıklı Belediyespor'da oynuyor. Gökhan Gümüşpala Gökhan Gümüşpala (d. 21 Mart 1990, Adapazarı), Türk futbolcudur. 1. Lig ekiplerinden Boluspor'da oynamaktadır. Futbola Sakaryaspor başlayan Gökhan, daha sonra Sakarya Demirspor ve Boluspor altyapılarında oynadı. Boluspor as takımına takviye olarak 2010 yılında profesyonelliğe geçiş mukavelesi imzalayarak as takıma alındı. Boluspor için ilk resmî karşılaşmasına 14 Kasım 2010 tarihinde Gaziantep Büyükşehir Belediyespor'a karşı oynanan 1. Lig karşılaşmasında çıktı. As takım için bu karşılaşma dışında birkaç resmî karşılaşmada yede kfutbolcular arasında çıksada başka bir karşılaşmada görev almadı vw daha çok a2 takımı için görev almaktadır. Celâlzâde Mustafa Çelebi Celâlzâde Mustafa Çelebi (d. Tosya - ö. 1567; İstanbul), Osmanlı Devleti döneminde yaşamış olan Türk devlet adamı, tarihçi. I. Süleyman'ın padişahlık yaptığı zamanlarda, devletin önemli tarihçileri arasında gösterilen Mustafa Çelebi, Tosyalı Kadı Celâl'in oğludur. Tosya'da dünyaya gelen Mustafa Çelebi, ilk öğrenimini burada yaptıktan sonra tahsilini İstanbul'da tamamladı. Genç yaşında devlette çalışmaya başladı ve 1519 yılında Divan Kâtibi oldu. 1534'teki Irakeyn Seferi'nde, Nişancı Seydi Bey'in ölümü üzerine Nişancılık pozisyonuna getirildi. 1557'ye kadar görevi sürdüren Celâlzâde Mustafa Çelebi, dönemin sadrazamı Damat Rüstem Paşa'nın ısrarıyla görevinden ayrıldı ve "Müteferrika başılık" rütbesinin sahibi oldu. 1566'daki Zigetvar Muharebesi esnasında hayatını kaybeden Nişancı Eğri Abdizâde Mehmet Bey'in ardından ikinci kez Nişancı olarak tayin edildi. Padişah Süleyman'ın muharebedeki vefatı üzerine yerine gelen II. Selim döneminde, yaklaşık 13 ay boyunca görevini sürdürdü. 1567 yılında, 75 ila 80 yaşlarında yaşamını yitirdi. Cenazesi, Eyyûb Sultan Nişancası'nda yaptırdığı caminin bahçesine, kardeşi Celâlzâde Salih Çelebi'nin mezarının yakınına defnedildi. Celâlzâde Mustafa Çelebi'nin aşağıdaki eserlerinin yanında Nişânî mahlasını kullanarak yazdığı bir "Dîvân"'ı da bulunmaktadır. Kaan Bozacı Kaan Bozacı (d. 23 Mart 1994, Zonguldak), Türk futbolcu. 1. Lig ekiplerinden Boluspor'da oynamaktadır. Futbola Şıle Yıldızspor başlayan Kaan Bozacı, daha sonra İstanbul DMO ve Boluspor altyapılarında oynadı. Boluspor as takımına takviye olarak 2010 yılında profesyonelliğe geçiş mukavelesi imzalayarak as takıma alındı. As takımla sezon öncesi hazırlık kampına ve bazı antremanlara çıksa'da henüz bir resmî karşılaşmada görev almayan Sefa, daha çok A2 takımı için oynamaktadır. Şahika Ercümen Şahika Ercümen (d. 16 Ocak 1985, Çanakkale), Türk serbest dalışçı ve sualtı hokeyi oyuncusu. Serbest dalışta Türkiye rekorunu elinde bulundurmaktadır. Başkent Üniversitesi Beslenme ve Diyetetik Bölümü mezunudur ve aynı zamanda Başkent Üniversitesi'nde yüksek lisans eğitimine devam etmektedir.. 2006'da, İspanya'nın Tenerife kentinde düzenlenen Serbest Dalış Dünya Şampiyonası'nda elde ettiği dereceyle Türkiye rekoru kırdı. 26-27 Mayıs 2007 tarihlerinde, Ankara ODTÜ kapalı yüzme havuzunda düzenlenen dinamik apnea (serbest dalışın havuzda yapılan branşlarından biri) Türkiye Şampiyonası'nda tek nefesle havuzda 145,35 metre giderek Türkiye rekoru kırdı. 2008 yılında, Türkiye Sualtı Hokeyi Millî Takımı ile Avrupa üçüncüsü, Serbest Dalış Avrupa Şampiyonası'nda geçirdiği sakatlığa rağmen Avrupa dördüncüsü oldu. 2009 yılında serbest dalış alanında Türkiye şampiyonluğu elde etti. 2010 yılında Türkiye rekoru ve dünya rekoruna en yakın derecenin (-65 metre) sahibi oldu. 11 Şubat 2011 tarihinde Avusturya'nın Weissensee bölgesinde buz altında tek nefeste 110 metrelik bir mesafeyi katetmiş hem erkekler hem de kadınlarda "Buzaltı Yatay Dalış" dünya rekorunu kırmıştır. Daha önceki rekor kadınlarda 70 erkeklerde ise 108 metre idi. 10 Kasım 2011 tarihinde Mısır'ın Dahab kentinde sabit ağırlıkla dikey dalış kategorisinde 70 metreye ulaşarak bu daldaki dünya rekorunun sahibi olmuştur. Aynı gün paletsiz olarak da 60 metreye dalarak bir rekor daha kırmıştır. 22 Temmuz 2014 tarihinde Antalya'nın Kaş ilçesinde paletsiz değişken ağırlıkla yaptığı dalışta 91 metreye ulaşarak dünya rekosunun sahibi olmuştur. Paletsiz değişken ağırlıkla kırdığı dünya rekorundan bir gün sonra paletsiz ip destekli serbest dalış kategorisinde 72 metrelik derecesiyle yeni bir dünya rekorunun sahibi olmuştur. 19 Ocak 2015 tarihinde Milliyet Gazetesi tarafından düzenlenen "61. Milliyet Yılın Sporcusu Ödülleri"'nde Ercümen 2014 yılının sporcusu ödülünün sahibi olmuştur. Çanakkale Zaferi’nin 100’üncü yılında şehitleri anmak amacıyla 24 metre derinlikteki İngiliz savaş gemisi Majestic’e dalarak şehitlerin anısına çelenk bıraktı. Yine Çanakkale boğazında Anzak gününde Avustralyalı ve Yeni Zelandalı sporcularla dalış yaparak su altından barış mesajı verdi. Ercümen 2015 yılının Haziran ayında 125 yıl önce Japonya'nın Kushimoto kenti yakınlarında batan Osmanlı gemisi Ertuğrul'a saygı dalışı gerçekleştirdi. Ercümen, Antalya'nın Kaş ilçesinde düzenlenen Serbest Dalış Türkiye Şampiyonası'nda paletli sabit ağırlık ip destekli dalış kategorisinde 72 metreye ulaşarak kendine ait 70 metrelik Türkiye rekorunu kırdı ve birinciliği elde etti. 22 Ekim 2016 tarihinde Antalya'nın Kaş ilçesi açıklarında Değişken Ağırlıklı Paletli alanında 110 metreye dalarak CMAS onaylı yeni bir dünya rekoru kırmıştır. Bu rekorunu "Şehitler İçin Tek Nefes Tek Yürek" pankartı açarak şehitlerimize adamış, şehit çocuklarına destek projesi "Turkuazın Çocukları Projesi"ne desteğini açıklamıştır. Bu rekorla su altında en derine inen insan unvanını almıştır. Ardından; 24 Ekim 2016'da, Kaş-Hidayet Koyu'nda Türkiye Cumhuriyeti'nin 93. yılına ithafen Değişken Ağırlıklı Paletsiz alanında 93 metre dalarak iki gün arayla ikinci bir rekora imza atmıştır. 21 Ocak 2017 yılında yayınlanan 2017 Survivor kadrosuna alınmış ve Ünlüler takımında yarışmıştır. 26 Nisan 2017 tarihinde Survivor'dan elendi. Ercümen Antarktika'da kurulan Türk Bilimsel Araştırma Kampının açılışı Horseshoe adasında özel dalış yaptı. 28 Ekim 2019 tarihinde Mersin'e bağlı Aydıncık ilçesinde bulunan Gilindire Mağarası'nda yaptığı dalışta, paletsiz kategoride tek nefeste 100 metreye dalarak, 90 metre sınırındaki dünya rekorunun yeni sahibi olmuştur. IOK-1 IOK-1 Berenis'in Saçı takımyıldızı yönünde yaklaşık olarak 12,88 milyar ışık yılı uzaklıkta bulunan bir gökada. Masanori Iye tarafından Nisan 2006 tarihinde keşfedilmiştir. Keşfedildiğinde bilinen en yaşlı ve en uzak gökadaydı. 2010 Eylül ayında Hubble ultra derin alan teleskobuyla daha uzak bir gökada olan UDFy-38135539 keşfedildi. "IOK", gözlemcilerinin isimlerinin baş harflerinden oluşmuştur (Iye, Ota, ve Kashikawa). Bu gökada 6,96 gibi olağan-dışı yüksek bir kırmızıya kayma içerisindedir ve bu da onun büyük patlamadan sadece 750 milyon yıl sonra oluştuğunu göstermektedir. Bazı bilim insanları diğer başka nesnelerin daha yaşlı olduğunu iddia ederler (Abell 1835 IR1916 gibi) ancak genel kabul, yaşı ve bileşimi daha güvenilir kabul edilen IOK-1'e öncelik vermektedir. TunÃ§ Murat Behram Tunç Murat Behram (d. 21 Temmuz 1990, Mersin), Türk futbolcudur. Şanlıurfaspor'dan kiralık olarak 2. Lig ekiplerinden Göztepe'de oynamaktadır. Futbola Mersin İdman Yurdu'nda başlayan Tunç, 2007 yılında profesyonelliğe geçiş mukavelesi imzalayarak as takıma alındı. Oyun tecrübesi edinebilmesi için 2007-08 sezonunda kiralık olarak 3. Lig ekiplerinden Oyak-Renault'da geçirdi. Orhanzgazispor için ilk resmî karşılaşmasına 7 Eylül 2008 tarihinde Yıldırım Bosnaspor'a karşı oynanan 3. Lig karşılaşmasında çıktı. 2009-10 sezonun başında tekrar Boluspor'a geri döndü ve düzenli olarak as takımda görev almaya başladı. 2011-12 sezonunun başında 1. Lig ekiplerinden İstanbul Güngörenspor'a transfer olmuştur. 2012-2013 sezonunda ise 1. Lig ekiplerinden Şanlıurfaspor'a transfer olmuştur. 2014-2015 sezonunun 2.yarısında da 3. Lig takımlarından Yeni Diyarbakırspor'a transfer olmuştur. George Boateng George Boateng, (d. 5 Eylül 1975) Hollanda vatandaşı orta saha Oyuncusu. Şu Anda Skoda Xanthi takımında forma giymektedir. Gana'da doğan boateng,futbola 1994 yılında Excersior takımında başladı.Excelsior ile 9 maça çıktı.Bu takımdaki Başarısıyla o dönemlerin ünlü kulübü Feyenoord ile 1995 yılında sözleşme imzaladı. Kısa zamanda Orta Saha'nın vazgeçilmezi haline gelen Boateng oynadığı 68 maçta 1 gol attı. 1999 yılında Aston Villa'ya transfer oldu. Aston Villadaki ilk gölünü villa park'ta Şubat 1999 yılındaki maçta attı. Toplamda 4 gol atan futbolcu,2002'de Kariyerinin dönüm noktası olan Middlesbrough'a transfer olur. Burada 182 maça çıkan Boateng,7 gol atarak kariyerinin en fazla golünü bu takımda atmıştır. Middles Broughla 2006 UEFA Kupası Finali'de oynayan Boateng, takımın 2008 yılında küme düşmesinden sonra Hull City'ye transfer olur.52 maça çıkan boateng burada 1 gol atar. 2010 yılından itibaren futbol yaşamına Skoda Xanthi takımında devam ediyor. Hollanda millî futbol takımı ile ilk maçına 2001 yılında 1-1 berabere biten Danimarka maçıyla başlayan boateng, 2006 yılına kadar toplamda 4 maça çıkmıştır. BÃ¶lge Bölge, çeşitli fiziksel, beşeri ya da insanlık ile çevre etkileşimlerine göre oluşturulan alandır. Bölgeler bazı verilere göre (örneğin demografi) altbölgelere ayrılır. Astrofizikte bazı bölgeler açık yıldız kümesi gibi bilimsel olarak özelleşmiş terimler mevcuttur. Coğrafyada, bölgeler fiziki özellikleri (fiziki coğrafya), insanların etkilerinin özellikleri (beşeri coğrafya) ve insan ile çevrenin birlikte etkileri (çevresel coğrafya) açısından geniş biçimde bölümlere ayrılabilir. Coğrafi bölgelerin sınırları genellikle kesin değildir; bunun istisnaları, hukuk tarafından net bir şekilde tanımlanan ülkeler ve sınırları gibi bölgelerdir. Pek çok ülkede "bölge", bir ""idari birim" adı" olarak kullanılır. 1905-06 Ä°stanbul Futbol Ligi 1905-06 İstanbul Futbol Ligi, İstanbul Futbol Ligi'nin ikinci sezonudur. Dört takımın mücadele ettiği ve her birinin, diğerleriyle ikişer maç yaptığı sezonun şampiyonluğunu tüm maçlarını kazanan Cadi-Keuy elde etti. Maçların tamamı Kuşdili Çayırı'nda oynandı. Takımların aldığı galibiyete 2, beraberliğe ise 1 puan verilmişti. 1906-07 Ä°stanbul Futbol Ligi 1906-07 İstanbul Futbol Ligi, İstanbul Futbol Ligi'nin üçüncü sezonudur. Beş takımın mücadele ettiği ve her birinin, diğerleriyle birer maç yaptığı sezonun şampiyonluğunu Cadi-Keuy elde etti. Bu sezonda lige katılan Galatasaray, herhangi bir futbol liginde mücadele eden ilk Türk takımı oldu. İzmir seyahatine çıkan Imogene, Elpis ve Galatasaray takımları son maçlarını oynamadılar. Sam Williams Samuel Keith Williams, Türkiye Basketbol Ligi'nde de forma giymiş Amerikalı basketbolcu (Los Angeles, 1959). 2.03'lük boyuyla forvet mevkiinde oynadı. 1981 yılında Arizona State Üniversitesi'nden mezun oldu ve aynı yıl Washington Bullets tarafından draft edildiyse de Jeff Ruland ile takas edilerek Golden State Warriors takımına transfer oldu. 1981-83 arasında bu takımda, 1983-85 arasında da Philadelphia 76ers takımında forma giydi ve 6.33 sayı ile 4.45 ribaun ortalamaları tutturdu . 1985 yılında İtalya Ligi'ne geçti ve 1985-86 sezonunda Virtus Bologna, 1987-88 sezonunda da Basket Napoli takımlarında oynadı . 1992-93 sezonunda Türkiye Basketbol Ligi'nde iki yabancıya izin verilmesi kararının ardından maliyeti yükselen Larry Richard'ı serbest bırakan ve aynı maliyete iki Amerikalı basketbolcu transfer etmeyi planlayan Fenerbahçe basketbol şubesi yönetimi Kevin Holland ile birlikte Sam Williams'ı kadrosuna kattı. Koraç Kupası'nda ilk üç turu 6 galibiyetle aşarak, 1984-85 sezonundan sonra ikinci kez çeyrek finallerine kalan Fenerbahçe'nin bu turda da 3 galibiyet alarak son maça kadar çeyrek final kovalamasında pay sahibi oldu. Savunmasıyla da dikkat çeken Williams, 17.7 sayı ve 7.0 ribaund ortalamasıyla oynadı . Türkiye Ligi'nde de Efes Pilsen ile şampiyonluk yarışına giren sarı-lacivertli takımda zaman zaman "triple double" performanslarına yaklaştı. Sarı-lacivertli takımın ligi ve play-off'u ikinci sırada bitirmesinde önemli pay sahibi oldu . Sezon sonunda Fenerbahçe'den ayrıldı. Seyhan Ã‡etinkaya Seyhan Çetinkaya (d. 25 Ocak 1989, Herne, Almanya), Almanya doğumlu Türk futbolcudur. Almanya'nın Herne kentinde bir işçi ailenin çocuğu olarak dünyaya gelen Seyhan, futbola Schalke 04 kulübünün altyapısında başladı. 2008 burada oynadıktan sonra Rot-Weiss Essen altyapısına transfer oldu ve kısa sürede Rot-Weiss Essen'nin ikinci takımı olan Rot-Weiss Essen II için oynamaya başladı. İki sezon burada görev aldıktan sonra şansını Türkiye'de denemeye karar verdi ve 2010-11 sezonunun başında 1. Lig ekiplerinden Mersin İdman Yurdu'na transfer oldu. Şehmus Özer Şehmus Özer, (10 Mayıs 1980, Ergani - 19 Aralık 2016, Sivrice), Türk futbolcudur. Erganili 9 çocuklu bir ailenin 4. ve ilk erkek çocuğudur. 6 erkek kardeş olan Şehmus'un kardeşleri Zülküf Özer, Nezir Özer. Sadettin Özer, Cihan Özer ve Oktay Özer'de kendisi gibi futbolcudur. 19 Aralık 2016 Tarihinde katıldığı bir düğün töreni sonrası geçirdiği trafik kazası sonucu hayatını kaybetmiştir. Erganispor altyapısında futbola başlayan Şehmus, 1998 yılında profesyonelliğe geçiş mukavelesi imzalayarak as takıma alındı. Genç yaşına rağmen as takımda kendine kısa süre içerisinde yer edindi. Erganispor için ilk resmî karşılaşmasına 29 Ağustos 1998 tarihinde Yüksekova Belediyespor'a karşı oynanan 3. Lig karşılaşmasında çıktı. Buradan Yeni Malatyaspor'a ardından da Malatyaspor'a transfer oldu. Malatyaspor'la ilk sezonunda Türkiye 1. Ligi Play-off Şampiyonluğunu kazanıp Süper Lig'e yükselmeyi başardı. Süper Lig'de dört karşılaşmada görev aldıktan sonra sezon sonuna kadar 1. Lig ekiplerinden Kayserispor'a kiralandı. Sezon sonu Gümüşhanespor'a transfer oldu ve bir sezon sonra Mardinspor'a geçti. Burada dört sezon düzenli olarak ilk onbirde görev aldı ve 119 lig karşılaşmasında 43 gol kaydetti. 2007-08 sezonunda İzmir ekiplerinden Karşıyaka'da, 2008-2010 yılları arasında da Altay için oynadı. 2010-11 sezonunda 1. Lig takımı Mersin İdman Yurdu'na transfer oldu. Mersin İdman Yurdu'yla sezon sonu 1. Lig şampiyonluğu yaşayıp tekrar Süper Lig'e yükselmeyi başardı. Ancak, Süper Lig kadrosunda düşünülmediği için sezon sonunda serbest bırakıldı. Bunun üzerine 2011-12 sezonunun yaz transfer döneminde 1. Lig ekiplerinden Akhisar Belediyespor'a transfer oldu. Akhisar Belediyespor'la 1. Lig'de şampiyonluk yaşayan Şehmus, 2012-2013 sezonu yaz transferinde PTT 1. Lig'e yükselen yeni takımlardan biri olan Şanlıurfaspor'a transfer oldu. 2013-2014 sezonunda eski takımı olan Altay'a dönüş yapan futbolcu, son olarak memleketi olan Diyarbakır takımlarından Amedspor'a transfer oldu. Amedspor'da 3 sezonda 86 maçta forma giyip 35 gol atan Şehmus 19 Aralık 2016 tarihinde Malatya'dan Diyarbakır'a giderken Elazığ'da geçirdiği trafik kazası sonucu hayatını kaybetmiştir. Şehmus Özer bir arkadaşının düğününe katıldıktan sonra Malatya'dan Diyarbakır'a dönerken geçirdiği trafik kazası sonrasında hayatını kaybetti. Cesedi uçurumdan yuvarlanmış halde iken yakınları tarafından bulundu. Amed başkanı Nurullah Edemen ise, Şehmus Özer'in kazadan yaralı olarak kurtulma ihtimali olduğunu fakat kimsenin haberi olmadığı için donarak öldüğünü belirtmiştir. Kerim Alıcı Kerim Alıcı (d. 21 Nisan 1991, Hendek) Türk futbolcudur. 1. Lig ekiplerinden Altınordu'da forma giymektedir Alıcı, futbola 2001 yılında Balıkesir Belediyespor'da başladı. Minikler, Yıldızlar, B Genç ve A Genç seviyelerinde forma giydi. Buradaki performansıyla millî takıma çağrılınca 2006 yılında Balıkesirspor'la iki yıllık profesyonel sözleşme imzaladı. 2007'de U-18 takımıyla Gençler liginde forma giymeye başladı. 11 Kasım 2007'de Yeni Ereğlispor ile oynanan 3. Lig maçıyla ilk kez Balıkesirspor forması giydi. Sezon içinde bir lig maçında daha giydi. Yeni Burdur Gençlikspor ile oynanan lig maçında takımının son golünü kaydeden Alıcı, maçın 6-1 kazanılmasına yardım etti. Gençler liginde ise 19 maçta 6 gol kaydetti. 2008-09 sezonunda da genel olarak gençler liginde oynayan Alıcı, 4 lig maçında forma şansı bulabildi. Bu maçların 3'üne ilk 11'de başladı. Gençler liginde ise takımı Türkiye şampiyonasına taşıyan isimlerden olan alıcı 22 maçta 8 gol kaydetti. 2010-11 sezonuna Türkiye Kupası eleme maçıyla başlayan Alıcı, daha sonra gençler ligine geri döndü. 2009 yılının sonlarında bir sakatlık geçirerek sezonun ikinci yarısı sadece bir gençler maçında forma şansı bulabildi. O maçta da attığı iki golle takımının galibiyetini getirdi. A takımla sadece 1 maç forma oynayabildi. 2010-11 sezonuna Balıkesirspor'da başlayan Alıcı forma şansı bulamadı ve devre arasında sözleşmesi karşılıklı olarak feshedildi. Şubat 2011'de Beşiktaş ile 2,5 yıllık sözleşme imzaladı. Beşiktaş A2'de oynaması için düşünülen Alıcı, ilk 18'e girse de forma şansı bulamadı. Beşiktaş'ın 1991 doğumlu oyuncularla yollarını ayırma kararı aldıktan sonra Kerim'im buradaki dönemi kısa sürdü. Genç futbolcu 3. Lig takımlarından Kastamonuspor'a transfer oldu. 2011-2012 sezonuna Kastamonuspor'da başlayan Alıcı, burada da forma şansı bulamayınca devre arasında sözleşmesi feshedildi. Sezonun ikinci yarısını bölgesel amatör lig ekiplerinden Sındırgı belediye Spor'a transfer olmuştur. 1 yıl sındırğıbelediyesporda oynayan kerim alıcı..daha sonra 2013 /2014 sezonunda ve 2014/2015 futbol sezonunda ayvalık cunda (adasporda oynamaktadır) Nisan 2006'da Belçika ile oynanan iki U-15 hazırlık maçı için kadroya çağrıldı. Alıcı iki maçta da forma giydi. Yetenek Çiftliği Yetenek Çiftliği (Özgün adı: "A.N.T. Farm"), Zack ve Cody Güvertede'nin yapımcısı Dan Signer tarafından yaratılmış olan şimdi yayınına başlamış olan bir Disney Channel orijinal dizisidir. 2010 Kasım ayının ortasında dizi duyurulmuştur ve çekimler 2011 başlangıcında başlamıştır. Dizi ABD'de 17 Haziran 2011'de başladı. Ondan önce dizinin ön gösterimi ABD'de 6 Mayıs 2011 günü Zack ve Cody Güvertede`nin final bölümünden sonra yayınlandı. Türkiye'de ise 10 Aralık 2011'de başladı. Ve şu an Disney Channel'de devam etmektedir. Dizinin 2. Sezonu ABD'de 1 Haziran 2012'de başladı. Türkiye'de 12 Ekim 2012'de başlamıştır. 2. Sezon Bölümlerinde Zendaya Diziye Konuk Oyuncu Olarak Gelmiştir.2. Sezonun Başlarında Yetenekliler Programına Sportif Bir Kız Katılmıştır ve Hala Dizide Oynamaktadır. İstanbul Üniversitesi Sağlık Bilimleri Fakültesi Sağlık Bilimleri Fakültesi, İstanbul Üniversitesi'nin bir enstitütüsü. Enstitütü, ilgili yönetmeliklerin yürürlüğe girmesiyle önce 6 şubat 1982′de İstanbul Tıp Fakültesi İç Hastalıkları Anabilim dalı'nda küçük bir büroda oluşan idari bir kadro ile göreve başlamış, daha sonraları öğrenciler ve yeni kadrolar ile bugünkü haline gelmiştir. Ali Talat Bey Ali Talat Bey (d. 1869, Tokat - ö. 1922), Türk mimar. Birinci Ulusal Mimarlık Akımı ile özdeşleştirilen birçok projesi vardır. 1896 yılında Tokat’ta doğan Ali Talat Bey, erken yaşta ailesi ile İstanbul’a gelmiştir. İlk ve ortaöğrenimini Eyüp Sultan İptidai mektebi ve Kocamustafapaşa askeri rüştiyesinde yaptıkyan sonra Sanayi Nefise’de resim bölümüne başlamıştır. 1888 ile 1895 yıllarında Hendese-i Mülkiye Mektebi’nde okuduktan sonra çeşitli devlet kurumlarında görev almıştır. Bu kurumlardan Evkaf Nezareti’nde çalışırken Mimar Kemalettin Bey ile tanışmıştır. Daha sonraları Birinci Ulusal Mimarlık Akımı olarak adlandırılacak olan ve bir Türk millî tarzını yaratmayı hedefleyen akımla özdeşleştirilen Mimar Kemalettin Bey ile birlikte Fenni Mimari adlı bir eser hazırlamıştır. Ayrıca sonradan İnşaat ve İmalatta İşçilik adlı dört ciltlik başka bir çalışmayı da yayınlamıştır. Tasarladığı önemli eserlerin başında Beşiktaş İskelesi (1913), Üsküdar İskelesi (1906- yıkıldı), Kuzguncuk İskelesi ve gelmektedir. Osman Şıklar Osman Şıklar, (d. 1929, Bilecik) - (ö. 2013), Merkez Bankası eski başkanı 1952 yılında İstanbul Yüksek İktisat ve Ticaret Okulu'ndan (Marmara Üniversitesi İktisadi ve İdari Bilimler Fakültesi) mezun oldu. 1954 yılında girdiği Merkez Bankası’nın her kademesinde çalıştı. 1981 yılı Ocak ayında Türkiye Cumhuriyeti Merkez Bankası Başkanlığına getirildi ve 1984 yılına kadar görevini sürdürdü ve bu esnada Türkiye Bankalar Birliği Yönetim Kurulu Başkanlığı da yaptı. Daha sonra Başbakan Başmüşavirliği, Merkez Bankası’nın Banka Meclisi Üyeliği ve Başdanışmanlığı görevlerinde bulundu. Evli olup iki çocuğu vardır. Fransızca biliyordu. Saat Saat, zamanı ölçmeye yarayan alettir. İki farklı zaman arasındaki farkı insanlar tarafından oluşturulan ölçüler dahilinde ölçmeyi sağlar.Saatin rakamları arasındaki açılar 30 derecedir. Saat, ilk defa MÖ 4000'lerde Mısır'da kullanılmaya başlanmıştır. Mısırlılar, Güneş'in her gün belirli bir düzende doğup battığını keşfetmişti. Bundan yararlanarak güneş saatini icat etmeyi başardılar. Bu saat çeşidinde dik duran bir cismin güneşin geliş açısına göre oluşturduğu gölge boyuna bakılarak saat hesaplanıyordu. Ancak güneş saatinin bir eksikliği vardı. Geceleri güneş olmadığından dolayı çalışamıyordu. Bunun üzerine Antik Mısırlılar kum saati ve su saatini icat ettiler. 1909-10 Ä°stanbul Futbol Ligi 1909-10 İstanbul Futbol Ligi, İstanbul Futbol Ligi'nin altıncı sezonudur. Altı takımın mücadele ettiği sezonun şampiyonluğunu, tüm maçlarını kazanan Galatasaray elde etti. Bu sezonda lige katılan Fenerbahçe, ligde mücadele eden ikinci Türk takımı oldu. Geçen sezonun aksine Imogene lige girmezken, çoğunluğunu Rumların oluşturduğu Strugglers lige dahil oldu. Sezonda yapılan maçların tamamı Union Club Sahası'nda düzenlendi. Cengiz Numanoğlu Cengiz Numanoğlu (d. 1941), Türk şair. 1941 yılında Antalya'nın Serik ilçesinde doğdu. İlk ve ortaokulu Akseki, liseyi Bursa Işıklar Askeri Lisesi'nde tamamladı. 1962 yılında Kara Harp Okulu'nu bitirerek ordu saflarına katıldı. 1982 yılında, kendi isteğiyle Kıdemli Binbaşı rütbesinden emekliye ayrıldı, halen Bursa ilinde yaşamaktadır. Wiseman hipotezi Tablet teorisi olarak da bilinen Wiseman hipotezi, P. J. Wiseman'ın (1888 - 1948) New discoveries in Babylonia about Genesis ("tercüme:" "Tekvin hakkında Babil'deki yeni keşifler") (1936) kitabında savunduğu üzere Tekvin'in yazarı ve kompozisyonu ile ilgili teorisidir. Güncellenmiş versiyonu olan Ancient records and the structure of Genesis: A case for literary unity ("tercüme": "Tekvin'in antik kayıtları ve yapısı: Yazınsal birlik olgusu") 1985'te oğlu Donald Wiseman tarafından yayınlandı. Teoriye göre, Tekvin'de Musa veya diğer yazarların bir araya getirdiği pasajlar, kil tabletler üzerine çivi yazısıyla yazılmış Mezopotamya kökenli tarih ve soyağacı kayıtlarıdır ve İbrahim tarafından İbranilere verilmiştir. Ahit eleştirisi açısından çok az kişi tarafından ilgi gören bu hipotez R. K. Harrison (1969) tarafından da desteklenmiştir. İngiliz Hava Tuğgenerali P. J. Wiseman, Orta Doğu'daki görevi sırasında birçok aktif arkeoloji sitelerinde bulundu ve antik tabletlerin sonunda genellikle belli bir formatta kolofon bulunduğunu farkına vardı. Kolofonlar üç bölümden oluşuyordu: Wiseman, Tekvin'de bu kolofonun bulunduğu 11 yer buldu, bu yerlere "toledot" ("nesiller"in İbranicesi) pasajları denmektedir. Wiseman, Tekvin'deki hikayelerin eskiden çivi yazısıyla yazılmış tabletlerin bir araya getirilip Musa tarafından tek bir parşömen veya papirüse yazılmasıyla oluştuğu iddiasını ortaya attı. Wiseman'ın bu görüşü, hem Musa'nın dış kaynaklar olmadan Tekvin'i tek başına yazdığı inancına hem de Belgesel hipotezin Tekvin'in sonraları redaktörler tarafından yazıldığı tezine ters düşüyordu. Tekvin'deki toledotlar ile antik kolofonlar arasında bağ kurulduğunda bir nokta daha ortaya çıktı: Hem kolofonlar hem toledotlar hikayelerin sonlarında yer alıyordu. Dolayısıyla Tekvin 2:4'te bulunan ilk toledot pasajı bir sonraki hikayenin giriş bölümü değil Tekvin 1'de başlayan yaratılış hikayesinin bitişidir. Geleneksel anlayışa göre toledotların ardından soy ağacı geldiği için bu pasajlar giriş kısmı olarak kabul edilmekteydi. Wiseman'a destek, metinsel eleştiri ve Eski Ahit edebi analizleri üzerinde çalışmaları bulunan "Introduction to the Old Testament" eserinin yazarı R. K. Harrison'dan geldi. "Onun [Wiseman'ın] yaklaşımı, Graf-Wellhausen ekolü'nün aksine, Tekvin'in altında yatan antik Mezopotamya kaynaklarının Mezopotamya yaşam durumu ile olan ilişkisi kendine has bir avantaj sağlıyordu; Tekvin'in yazılış ve derleniş metodu antik Babil yazıtlarıyla uyum içindeydi" dedi. Harrison, Tevrat'ın büyük kısmının, Musa'dan sonra yaşamış bilinmeyen redaktörler tarafından yazıldığına inanan Wellhausen ve Belgesel hipotez takipçilerinin bu teoriyi reddettiklerini belirtmektedir. Harrison, dolayısıyla bu uzmanların arkeolojik bulguları ve antik Yakın Doğu edebi gelenekleriniyle ilgili değerli bilgileri göz ardı ettiğini savunmaktadır. Donald Wiseman'ın, babasının, ilk olarak 1936'da basılmış kitabının güncellenmiş önsözünde Babil tabletlerinde birçok yeni kolofonların bulunduğunu dile getirmektedir. Suriye ve Mezopotamya'da bulunan metinlerde bu geleneğin iki bin yıl gibi bir süre devam ettiğini göstermektedir. Tekvin 1-37'nin, yazılmış en eski belge olabileceğini savunur. Wiseman teorisine göre, kolofonlarla ayrılmış tabletlerin dağılımı Gelenksel görüşe göre toledotlarla ayrılan bölümler. Portekiz cumhurbaşkanları listesi Portekiz cumhurbaşkanları listesi; Portekiz'in cumhuriyet rejimine geçtiği 1910'dan beri görev yapmış devlet başkanlarının listesi. Portekiz cumhurbaşkanı beş yıllık bir dönem için doğrudan halk tarafından seçilir. Yasaları veto etme ve meclisi (Assembleia da República) dağıtma gibi yetkileri bulunan cumhurbaşkanı, mecliste gerekli çoğunluğa dayanan parti liderini başbakan olarak atar. Fahrünnisa Kadıbeşegil Fahrünnisa Kadıbeşegil (d. 1926, Bursa - ö. 9 Ekim 2009, İzmir), Türk yazar, çevirmen ve ressam. Fahrünnisa Kadıbeşegil, 1926 yılında Bursa'da doğdu. Kenan Özbel ve Eşref Üren'den resim dersleri aldı. Gazi Eğitim Enstitüsü resim bölümünü kazandı. Bu bölüme devam etmeyerek, Dil ve Tarih-Coğrafya Fakültesi İngiliz filolojisine geçti. Bu bölüme de devam etmeyerek, tiyatro bölümünü bitirdi, ancak yaşamı boyunca resimle ilişkisini kesmedi. Özellikle 1970 yılından itibaren, yılda en az üç kez Anadolu'nun çeşitli il ve ilçelerinde resim sergileri açarak, halka resim sanatını tanıtmaya ve resim sergilerini ziyaret etme alışkanlığı kazandırmaya çalıştı. 1972 yılında, merkezi Vichy'de bulunan Birleşmiş Kadınlar Kültür ve Sanat Derneği'nin Türkiye şubesinin kurucuları arasında yer aldı. İki yılda bir yapılan bianellere, özel ve karma sergilere katıldı. Kadıbeşegil'in, yurt içinde ve yurt dışında 250'ye yakın eseri çeşitli koleksiyonlarda yer almaktadır. Kadıbeşegil, resim sanatı üzerine görüşlerini şöyle dile getirmiştir:""Sanat başlangıçta bir sevme işidir. Ağacı, çiçeği, hayvanı, insanı... İşte resim bu sevme işini söyleme şekillerinden biridir. Ve sesli düşünmenin görsel karşılığıdır diyebiliriz. Ama hep devinim içindedir. İnandığı değerler için ve değerler adına yaratır. ... Sanat sürekli aramak ve değişmek demektir. Bu da sürekli çalışmayı gerektirir. İyi bir resim baktığı şeyi kutsamalı ve ruhu usulca tutuşturmalıdır."" Snatçı, kendi resim anlayışı konusunda ise şunları söylemiştir: ""Renge önem veriyorum. Az sayıdaki renk arasında zengin ilişkilere ulaşmak çabasındayım. ... Manzaraya yönelmemin nedeni, kendimi daha özgür hissetmemdir. Hayali resim yapmam. Hep doğa karşısında resim yaparım ve onunla bütünleşmeye çalışırım. ... Plastik öğelerin başında ışık ve renk ilişkisi yatar. Işık ve renk anlayışımı boya ve onun doğal biçimlenişine verdiğim önem tamamlamaktadır."" Resmin yanı sıra, 1974 yılından itibaren, Ankara'da "Oluşum" adında bir aylık edebiyat dergisi çıkarttı. Tanınmış yazar ve şairlerin yanı sıra, genç yeteneklere de dergide yer verdi. Kadıbeşegil'in yaşamında tiyatro da önemli bir yer tuttu. Mary Howard'ın "Geçmişteki gölgem", Guiseppe Patroni Griffi'nin "Diyelim ki bir yemekte", Hubay Miklos'un "SphinX" gibi birçok tiyatro yapıtının çevirisini yaptı. Sandy Wilson'ın "Erkek arkadaş (The Boy Friend)" adlı müzikali, William Somerset Maugham'ın "Sadık zevce" ve Guiseppe Patroni Griffi'nin "Diyelim ki bir yemekte" çevirileri, sahnelenen eserler arasındadır. Kadıbeşegil, İngiliz, Macar, Polonya ve Çin edebiyatlarından seçilmiş öykü, şiir ve tanıtım yazılarını "Kendi kalemlerinden" adıyla kitaplaştırdı. 1974 yılında İmre Sarkadi'den çevirdiği "Korkak" ve 1981 yılında yazdığı "Mustafa Kemal'i anlamak" adlı yapıtlar, Kadıbeşegil'in Oluşum Yayınları'ndan çıkarttığı yapıtlar arasındadır. Fahrünnisa Kadıbeşegil, 9 Ekim 2009'da İzmir'de vefât etti. İlkadım (anlam ayrımı) Dörtlü Çete (anlam ayrımı) Dörtlü Çete şu anlamlara gelebilir: TenÃ¶r Tenör, bir cevherin içerisinde bulunan değerli metal miktarını belirtmek amacıyla kullanılan bir terimdir. Bakır, Demir ve benzeri, mineral yapısında yüksek değerlere sahip cevherler, ağırlık yüzdesi (wt%) ile ifade edilir, Altın ve benzeri asal metaller ise tonda gram (g/ton) şeklinde gösterilir. Bir cevherin işletilebilirliği çeşitli faktörlere bağlı olarak belirlenen tenör değerine (Ekonomik Minimum Tenör) sahip olup olmadığına göre belirlenir. Ekonomik Minimum Tenör şu faktörler kullanılarak belirlenir: Tüm bu faktörler her cevher için farklılık gösterir. Keloğlan Keloğlan, özellikle Türk ve Altay mitolojisinde, masal, fıkra ve benzer halk anlatılarında adı geçen saçsız masal kahramanıdır. Türk masal anlatı geleneği içerisinde olumlu ve olumsuz özelikleri ile halkı temsil eden bir tiptir. Başlıca özellikleri dürüstlüğü, mertliği, cesareti, yardımseverliği, cömertliği ve kurnazlığıdır. Yoksul bir karı-kocanın veya yoksul bir kadın oğlu yahut da yaşlı bir kadının torunu olarak anlatılan Keloğlan, masalların başında beceriksiz, tembel biri gibi bir izlenim sergilerken olayların gelişmesiyle kurnaz, cesur ve becerikli olduğu ortaya çıkar; yaşından ve boyundan umulmadık şekilde zorlukların üstünden gelir. Yalnız Anadolu sahası Türk ulusların masallarında değil, Arap ülkeleri, İran, Kafkasya, Orta Asya, Rus ve Batı Avrupa masallarında da farklı ad ve görünüşlerle yer bulan bu kahraman, Türk masallarında özel ve geniş bir yer edinmiş, sevilmiş ve zengin şekillere bürünmüştür. Anadolu’da Keloğlan adıyla bilinen bu masal tipi, Kazakistan'da "Taşza Bala", Azerbaycan'da "Keçel", "Keçel Memed" ya da "Keçel Yeğen", Kerkük'te "Keçeloğlan", Türkmenistan'da "Kelce Batır", Kırım'da "Tazoğlan", Altay bölgesinde "Tas", "Tastarakay", İran'da "Keçel", Gürcü rivayetlerinde ise "Kel Kafalı Kaz Çobanı", şeklinde bilinmektedir. Edebiyat tarihçisi Tahir Alangu, bu tipin şimdilik en son on yedinci yüzyıla kadar götürülebileceğini belirtmiş ise de kimi araştırmacılar Keloğlan ile benzer özellikler gösteren başka kahramanları inceleyerek Keloğlan tipinin geçmişini daha eskiye götürmüşlerdir. Kimi kaynaklara göre Altay mitolojisinde adı geçen "Keley" adlı yarı-tanrı, Keloğlan'ın Türk mitolojisi içindeki en eski biçimidir. Keley, Ülgen'in kızlarından biriyle, yerden doğan bir şamanın evliliğinden dünyaya gelen bir kişidir; peltek dillidir. Kırgız masalları arasında yer alan "Çınıbek" de Türk mitolojisindeki Keloğlan tipi ile simgesel olarak ilişkili görülmüştür. İddiasız bir tip olan Çınıbek, masalın sonuna doğru aşamalar silsilesi ile yükselerek sessizce kahramanlaşır. Kimi araştırmacılara göre Keloğlan tipinin en eski temsilcisi Çınıbek'tir. Keloğlan motifi, 16. yüzyılda Avrupa'da benzer sorun çözme yöntemlerine sahip Pikaro adlı kahramanın ortaya çıktığı dönemde güç kazanmıştır. Aklı ve iletişim dilini kullanarak kendinden daha güçlü kahramanları yenen bu tip, mitolojik bir atmosfer içinde yaşasa da modern aklın simgesi olmuştur. Türk kültüründe Keloğlan tipinin hâkim olduğu birçok masal anlatılır. Tahir Alangu, asıl Keloğlan masallarının 15 çeşidine rastladığını ifade etmiştir; ancak günümüzde Keloğlan macerası olarak anlatılan ve yayımlanan çok daha fazla masal bulunur. Bunlardan bir kısmı anlatıcı tarafından sonradan Keloğlan’a mal edilmiş masallardır. Ayrıca Keloğlan Masalı adı altında masal kimliğinden sıyrılmış bazı metinler de yayımlanmaktadır. Irk, milliyet ve görüş bildiren metinler, dini öğretme vurgusunu amaçlayan metinler, Keloğlan tipini kullanarak çocuklara ders vermeyi amaçlayan metinler, üslubu değiştirilip hikâye üslubunda yeniden kurgulanan metinler adı masal da olsa masal niteliği taşımazlar. Keloğlan'ın masalın asıl kişisi olduğu bazı Keloğlan masalları şunlardır: Birçok masalın birinci kahramanı olan “Keloğlan”, başında saçı olmadığından dolayı bu adı almıştır. Genellikle hayatta yaşlı ve dul anasından başka kimsesi olmayan, doğuştan kel, fakir bir delikanlı olarak anlatılır fakat bazı masallarda kardeşleri vardır. Eğer masalda Keloğlan’ın kardeşleri varsa Keloğlan en küçükleridir ve kendisinden “deli oğlan” olarak bahsedilir. Birkaç masalda Keloğlan’ın babasından da bahsedilmiştir. Keloğlan çoğu masalın sonunda padişahın kızıyla evlenir. Keloğlanın evli biri olarak anlatıldığı masallar da vardır. Hatta kimi masallarda üç hanımla evlidir; kimisinde ise ilk eşi öldükten sonra ikincisi ile evlenir. Keloğlan masallarda baş düşmanı olan Köse ile veya dev, peri, padişah, vezir, kadı, Yahudi, cimri gibi düşmanlarla mücadelelere girişir; aklını kullanarak, bazen de hileye başvurarak zafere ulaşır. Kimi masallarda şansının yaver gitmesiyle, kimi masallarda da olağanüstü yardımcılar veya tesadüflerle aynı sonuca ulaşır. Kendisine kötülük yapanları mutlaka cezalandırır. Aslan, balık, kuş, özellikle de Zümrüdü anka kuşu gibi hayvanlarla cinler, periler ve bunların hediye ettiği sihirli objeler bazı maceralarında Keloğlan’a yardımcı olur. Keloğlan, masallarda yerine göre hem olumlu hem de olumsuz yanları ile yer alır. Keloğlanın olumlu özellikleri; akıllı, cesur, gözü pek, kendine güvenen, korku bilmez, mücadeleci, muktedir, saf, temiz, başarılı, iyiliksever, güler yüzlü olmasıdır. Otoritenin karşısında halkı temsil eder. Haksızlığa, adaletsizliğe, zorbaya, kötülüğe karşı mücadele eder. Bazı masallarda Keloğlan, başta kurnazlık, düzenbazlık ve hilebazlık olmak üzere, kötü kalplilik, kabalık, acımasızlık, insanlara acı çektirmekten zevk alma, uykuculuk, tembellik gibi olumsuz özellikleri ile ön plana çıkarılır. Toplumdaki yanlışları, tuhaf ve eğlendirici şeyleri görebilme ve gösterebilme yeteneği onun önemli bir özelliğidir. Keloğlan masalları adı altında yapılan yayınlarda metinler dört ana başlık altında kesitlere ayrılmıştır: Keloğlan ve çevresindekilerin tanıtıldığı başlangıç durumu; Keloğlan'ı serüvene iten amaç ve sebebin belirlendiği kesit; serüvenin anlatıldığı kesit ve Keloğlan'ın serüvenden sonraki durumunun ortaya konduğu kesit. Masalın başında fakir, kimsesiz, herkesin iteleyip kakaladığı Keloğlan, masalın sonunda farklı bir kimliğe sahip olur. O, sıradan insanların hayal bile edemeyeceği başarı ile en iyiye hatta mükemmele ulaşmıştır. Bu bakımdan Keloğlan masallarının zıtlık temeli üzerine oturmaktadır. Keloğlan masalları çoğu zaman güldürü öğeleri taşıyan motifler içinde anlatılır. Mitolojik çağdaki destansı dil yerine komik bir söylem hakimdir. Keloğlan karakteri film, televizyon dizisi ya da animasyon gibi çeşitli formatlara uyarlanmıştır. 1970'lere gelince Rüştü Asyalı'nın Keloğlan'ı canlandırdığı Keloğlan filmleri oldukça popüler olmuştur. Keloğlan'ın sinemaya uyarlanması ilk defa 1948'de Vedat Örfi Bengü'nün senaryosunu yazdığı ve İsmail Dümbüllü'nün Keloğlan'ı canlandırdığı "Keloğlan" filmiyle olmuştur. Bir sonraki film Yavuz Yalınkılıç tarafından 1965 yılında aynı isimle çekilmiştir ve ana karakter, Öztürk Serengil tarafından canlandırılmıştır. 1971'de Semih Evin'in yazıp ve yönettiği "Keloğlan ve Yedi Cüceler" filmi gösterime girmiş, karakter Sami Hazinses tarafından oynanmıştır. Aynı yıl Turgut Özakman'ın senaryosunu yazdığı ve Süreyya Duru'nun yönettiği "Keloğlan"'da Rüştü Asyalı başrolde yer almıştır. Yine 1971'de Özakman'ın yazdığı ve Sırrı Gültekin'in yönettiği, Asyalı'nın başrolde olduğu "Keloğlan Aramızda" filmi gösterime girmiştir. Metin Erksan'ın yönettiği, Özakman'ın yazdığı ve Asyalı'nın başrolünde olduğu "Keloğlan ile Cankız", 1972'de yayımlanmıştır. 1975'te Özakman'ın yazdığı "Keloğlan İş Peşinde" filminde ekip değişmemiş, Asyalı yine ana karakteri canlandırmıştır. Filmin yönetmenliğini Nuri Ergun yapmıştır. 1976 yılında Asyalı'nın yine ana karakteri oynadığı "Ben Bir Garip Keloğlanım", Suavi Süalp tarafından yazılmış ve Süreyya Duru tarafından yönetilmiştir. 2006'da ise Tayfun Güneyer'in hem senaryosunu yazdığı hem yönettiği ve Mehmet Ali Erbil'in Keloğlan'ı canlandırdığı "Keloğlan Kara Prens'e Karşı" filmi gösterime girmiştir. Keloğlan karakteri çizgi dizi ve animasyon olarak "Bir Varmış Bir Yokmuş Keloğlan Masalları" adıyla TRT Çocuk'ta 16 Mart 2009 tarihinden itibaren yayınlanmaya başlamıştır. İkinci sezonu "Keloğlan", üçüncü sezonu ise "Keloğlan Odama Saklandı" adıyla yayımlanmıştır. Çizgi dizinin yapımcı ve yönetmenliğini Sevgi Kartarı, öykü ve senaryosunu Asker Kartarı yazmıştır. ANIMAX Stüdyoları'nda hazırlanan animasyonun müziğini İstanbul 12 Orkestrası'ndan Soner Şeker, Nihan Uç ve Hüsnü Haznedaroğlu yaparken TRT'de Güzin İlyasoğulları'nın yönetmenliğinde seslendirilmiştir. Mert Somay Mert Somay (d. , Bakırköy, İstanbul) Türk futbolcudur. Futbola İstanbul'da Beşiktaş altyapısında başlayan Somay, burada önemli altyapı antrenörleriyle çalışma fırsatı buldu. Altyapı kategorilerinde birçok Türkiye şampiyonluğu ve yurt dışı turnuvası deneyimi yaşadı. O zamanlar yetenekli bir orta saha oyuncusu olarak göze çarpan Mert, hava topu hakimiyeti ve yaşıtlarına göre güçlü fiziğiyle defansif bir oyuncu olarak değerlendirilmişti. Nitekim, yaşı profesyonel takımlar seviyesine geldiğinde ilk resmi maçına Bakırköyspor formasıyla 30 Ocak 2005 tarihinde bir orta saha oyuncusu olarak çıkmıştı. Fakat gol bölgelerindeki asist ve vuruş özelliği sebebiyle zaman zaman forvet bölgesinde de yer bulmuştur. 2007 yazında alt liglere göre hatırı sayılır bir bonservis bedeli ile o sezon TFF 1. lige yükselen Kartalspor'a transfer olmuştur. 2008-2009 sezonunda Göztepe'ye kiralık olarak giden Somay, burada lig şampiyonluğu yaşamış ve attığı gollerle bu şampiyonluğa büyük katkıda bulunmuştur. Bir sonraki sezon bonservisini alıp Göztepe oyuncusu olmuştur. Burada asıl kimliğini bulmuş, ikinci liglerde birçok takımda forma giyen ve tercih edilen bir forvet oyuncusu olmuştur . Kariyerinde 1 şampiyonluk, 1 final, 3 playoff oynamış olan Somay 307 resmi maçta toplam 54 gol atmıştır. Erdal Ã‡etin Erdal Çetin (d. 1948, Ankara - ö. 20 Ağustos 2008, Türk gazeteci, yazar ve sinema eleştirmenidir. Gazeteciliğe 1965'te Ankara'da Son Baskı gazetesinde başladı. Erdal Çetin, Dünya gazetesi Ankara bürosunda ve Anka, Aydınlık, Tercüman, Bulvar, "Milliyet" ve Sabah, "Yeni Ortam" gazetelerinde haber merkezi redaktör muhabiri ile Hürriyet Haber Ajansı Genel Müdürlüğü ve yurt haberler sorumlusu olarak çalıştı. Şubat 1986'da "Milliyet"te sinema eleştirisi yazmaya başladı, ağustos sonrasında gazetenin tek sinema eleştirmeni oldu. 1991'e kadar buradaki yazılarını sürdürdü. Bu konudaki yarışmalarda seçici kurul üyeliğinde bulundu. İlk olarak haftalık yazdığı eleştirilerini, sonrasında 15 günde bir ve en son da sinema sezonu içinde düzensiz olarak devam ettirdi. Sevinç Hanım ile evli ve Yavuz Çetin'in babası olan Çetin, eşinin ölümü sonrasında Hacer Hanım'la evlendi. 20 Ağustos 2008'de kanser sonucu hayatını kaybetti. Lise mezunu olan Çetin sarı basın kartı sahibiydi. Anılarını İbrahim Hitay ile beraber iki kitapta topladı. Fuat Onur Fuat Onur, (d. 20 Ocak 1987, Altınözü) Türk futbolcudur. Futbola Mezitlispor başlayan Fuat, 2007 yılında profesyonelliğe geçiş mukavelesi imzalayarak as takıma alındı. Mezitlispor için ilk resmî karşılaşmasına 7 Eylül 2008 tarihinde Yıldırım Bosnaspor'a karşı oynanan 3. Lig karşılaşmasında çıktı. 2009-10 sezonun başında tekrar Boluspor'a geri döndü ve düzenli olarak as takımda görev almaya başladı. 2011-2012 sezonunun yaz transfer döneminde 1. Lig'e yeni yükselen Göztepe'ye transfer oldu. Gerçekleştirme Programlama dillerinde gerçekleştirme, yarım bırakılmış bir öğe tanımının tamamlanmasıdır. Öğe tanımının eksik bırakılan kısmı "gerçekleştirim ayrıntısı" olarak adlandırılırken, kullanıcı ile paylaşılan kısmı "kullanıcı-gerçekleştirimci arayüzü" olarak adlandırılır. Bu ayrımın yapılmasının başlıca nedeni, kullanıcı ve gerçekleştirimci kodları arasındaki bağımlılıkları azaltıp değişme olasılığı düşük öğelere indirgemektir. Aynı anlayış, herhangi bir ürünün arayüz-gerçekleştirim ayrımında da görülür. Örneğin, bir müzikçaların kullanımında, kullanıcıyı ilgilendiren konsol üstündeki düğmelerdir; düğmelere basıldığında veya düğmeler çevrildiğinde kutunun içinde olanlar—yani gerçekleştirim—kullanıcı için ayrıntıdır ve kullanıcıdan saklanmalıdır. Bir diğer deyişle, gerçekleştirimci ürün arayüzünü kullanıcıyla paylaşırken, arayüzü tamamlayan gerçekleştirimi kullanıcıya sunmamalıdır. Kullanıcı-gerçekleştirimci arayüzünü tanımlamakta kullanılan programlam öğeleri ve bu amaçla kullanılan bilgi saklama (İng., information hiding) araçları programlama dilleri arasında değişkenlik gösterir. Java ve C# gibi programlama dillerince desteklenen arayüz kavramının varlığında, gerçekleştirme tanımlanan arayüzle arayüzü gerçekleştiren sınıflar arasındaki ilişki olarak tanımlanır. Böylesine bir ilişki, arayüzde listelenen iletilerin çokbiçimli kullanımına olanak tanır. Bunun için yapılması gereken, nesnelerin çokbiçimli bir şekilde kullanılması istenen arayüzün türündeki bir tutacak vasıtasıyla kullanılmasıdır. C programlama dilinde, dilin eksik bıraktığı kavramsal boşluklar gerçekleştirimci (ve kullanıcı) tarafından doldurulur. Gerçekleştirimci, arayüz tanımını yapmak için gerçekleştirim ayrıntılarını vermeyecek şekilde başlık dosyalarından yararlanır. Bu, kullanıcı ile paylaşılacak başlık dosyalarının fonksiyon imzaları, sabit tanımları ve tür öntanımları (İng., forward declaration) içerebileceği anlamını taşır. Başlık dosyasında ilan edilen işlevselliğin gerçekleştirimi ise tecihen aynı ada sahip bir C dosyasında sağlanarak gerçekleştirme ilişkisi kurulur. C++ gibi nesne yönelimli olmakla birlikte arayüz kavramını doğrudan desteklemeyen dillerde ise gerçekleştirme ilişkisi iki şekilde tesis edilebilir. İlk yöntemde, arayüz kavramı altalan ve fonksiyon gövdesi içermeyen bir soyut sınıf olarak tanımlanır ve gerçekleştirimci bu sınıftan kalıtladığı bir sınıfta fonksiyon gerçekleştirimlerini sağlayarak işini tamamlar. İkinci yöntem, C için önerilen yöntemin C++'a uygulanmasından ibarettir: başlık dosyasına konulmuş ve salt fonksiyon imzaları ile sabit tanımları içeren bir sınıf, aynı adlı bir C++ dosyasında gerçekleştirilir. Archie Thompson Archibald Gerald Thompson (d. 10 Ekim 1978, Otorohanga), Avustralyalı futbolcudur. Avustralya formasıyla Amerikan Samoası'na karşı attığı 13 golle, bir uluslararası futbol maçında en çok gol kaydeden oyuncu unvanının sahibidir. Archie Thompson, profesyonel futbol kariyerine Bathurst şehrinin yerel takımlarından Bathurst '75 kulübünde başladı. 1996 sezonunun sonlarına doğru National Soccer League'de mücadele eden Gippsland Falcons'a transfer oldu. 1999'da geldiği Carlton'da forvet hattının önemli isimlerinden biri olan Thompson, 2001'de Sidney'e dönerek Marconi Stallions ile anlaştı. Aynı yıl, Belçika kulübü Lierse ile sözleşme imzalayarak ilk Avrupa deneyimini yaşadı. Buradaki ilk sezonunda kaydettiği 9 golle kısa zamanda taraftarlar tarafından beğenisini kazandı. Belçika'daki dördüncü sezonunda attığı 14 gol, kendisini takımın en golcü oyuncusu yaptı. Belçika'da kötü bir performans sergilememesine rağmen 2005 sezonunun başında ülkesine geri dönerek Melbourne Victory ile anlaştı. Ligin sonlandığı mart ayıyla, Avustralya'nın ilk Dünya Kupası maçı arasındaki dört aylık boşluk için Thompson, Eredivisie ekibi PSV'ye kiralanmak istendi. Bu sayede hem PSV'nin hem de Avustralya'nın teknik direktörü olan Guus Hiddink de Thompon'u daha yakından izleme şansı elde etmiş olacaktı. En nihayetinde 13 Ocak 2006'da Thompson, altı aylığına PSV'ye kiralandı. Hollanda ekibine gitmeden önce takımının kaptanı olarak çıktığı Queensland Roar ile oynanan final maçındaki tek golü kaydederek lig şampiyonluğunun kazanılmasını sağladı. Bu golle birlikte Alex Brosque, Bobby Despotovski ve Stewart Petrie ile birlikte ligin gol kralı olan Thompson; A-League Altın Ayakkabı ödülünün sahibi oldu. PSV'deki günlerinde yalnızca iki maçta sonradan oyuna dahil oldu. Kulüp tarafından kendisine yapılan açıklamada sözleşmesinin daha fazla uzatılmayacağı bildirildiğinden 2006-07 sezonu için Melbourne Victory'e döndü. Döndüğü sezon, takımın forvet hattının diğer oyuncusu Danny Allsopp ve orta sahada forma giyen Fred ile etkili bir performans gösterdi. Üç oyuncunun hücumdaki katkılarıyla Melbourne, sezon sonunda şampiyonluğa ulaşan takım oldu. 18 Şubat 2007'de Adelaide United ile oynanan 2007 A-League Büyük Finali'nde attığı beş golle yıldızlaşarak takımının 6-0'lık galibiyetinde büyük pay sahibi oldu. Maçtaki performansının ardından maçın adamı seçilirken, kendisine Joe Marston Madalyası verildi. 2009-10 sezonu sonunda, 20 Mart 2010 tarihinde Sydney ile oynanan büyük finalin 12. dakikasında diz bağlarından yaşadığı sakatlık sebebiyle oyundan alındı. Maç sonrası yapılan röportajda Thompson, yaşadığı sakatlığın ciddi olduğunu ve 12 ay kadar sahalardan uzak kalabileceğini açıkladı. 6 Kasım 2010'daki Gold Coast United maçında ise yaşadığı sakatlık sonrasında ilk kez forma giydi. Avustralya formasıyla ilk maçına 28 Şubat 2001'de, Kolombiya ile oynanan hazırlık karşılaşmasında çıktı. Sonrasında, teknik direktör Frank Farina tarafından Nisan 2001'de başlayan 2002 Dünya Kupası elemeleri kadrosuna çağrıldı. 9 Nisan 2001'deki Tonga maçında sonradan oyuna girdi ve millî formayla ilk golünü attı. Maç ise 22-0'lık Avustralya galibiyetiyle sonuçlanırken bu maçta alınan skor, bir uluslararası futbol maçında alınan en farklı galibiyet olarak tarihe geçti. İki gün sonraki Amerikan Samoası maçına ilk 11'de başlayan Thompson, 31-0 kazanılan maçta 13 gol kaydetti. Böylece Avustralya iki gün arayla kendi rekorunu kırarken; Thompson da uluslararası bir maçta en çok gol kaydeden oyuncu olarak tarihteki yerini aldı. Bir ay sonra ülkesini 2001 FIFA Konfederasyonlar Kupası'nda temsil etti. Turnuvadaki iki maçta sonradan oyuna girerken, Avustralya şampiyonayı üçüncü olarak tamamladı. 2001 yılında toplamda 7 millî maça çıkan Thompson, attığı 16 golle oldukça yüksek bir gol ortalamasıyla oynadı. Fakat 2004'e kadar, üç yıl boyunca teknik direktör Farina tarafından millî takıma çağrılmadı. 12 Ekim 2004'te, Solomon Adaları ile oynanan 2004 OFC Uluslar Kupası Finali'nde sonradan dahil olarak uzunca bir aradan sonra Avustralya forması giydi. O günden itibaren düzenli olarak millî takıma çağrılsa da çoğu maça yedek olarak başladı. 2005 FIFA Konfederasyonlar Kupası'nda da mücadele eden Thompson, turnuvadaki iki maçta sonradan oyuna dahil oldu. 2005'te, Uruguay ile oynanan ve 2006 FIFA Dünya Kupası'na katılacak tarafı belirleyen play-off maçında oynarken, Avustralya kadrosundaki tek A-League oyuncusu oldu. Mücadeleyi kazanan ve kupaya katılma şansını elde eden taraf Avustralya olurken, Melbourne formasıyla iyi bir sezon geçiren Thompson da ülkesinin Dünya Kupası kadrosuna dahil edildi. Kadrodaki üç A-League oyuncusundan biri olurken, turnuvanın başlamasına birkaç ay kala PSV'ye kiralandı. Öte yandan turnuvada forma şansı bulamazken, Avustralya da ikinci turda elendi. 2007 AFC Uluslar Kupası'nda da millî takıma çağrılan Thompson, 2008 Yaz Olimpiyatları'nda mücadele eden Avustralya 23 yaş altı millî takımı kadrosuna dahil edilen 23 yaşın üzerindeki üç oyuncudan biri oldu. Thompson'un 13 gollük rekorun daha önceki sahipleri 14 Ağustos 1981 tarihinde Fiji'yle oynadıkları 1982 Dünya Kupası eleme maçında yedi gol kaydeden bir başka Avustralyalı Gary Cole ve 2 Temmuz 1997'de Maldivler'e karşı 1998 Dünya Kupası eleme maçında yedi gol kaydeden İranlı Karim Bagheri'ydi. Maçta 8 gol atan David Zdrilic birçok kez bir uluslararası maçta en fazla gol atan ikinci futbolcu olarak anıldı. Fakat bu rakam, daha önce 10 gol kaydetmiş olan Sophus Nielsen (Danimarka ile 1908 Olimpiyatları'nda) ve Gottfried Fuchs'ün (Almanya ile 1912 Olimpiyatları'nda) gerisinde kalmıştı. Tüm zamanlarda olmasa da Zdrilic son 90 yılda en çok gol atan ikinci oyuncu oldu. Archie Thompson kırdığı rekorun yanında, 1885 yılında Scottish Cup'ta Arbroath'ın Bon Accord'ı 36-0 yendiği maçta attığı 13 golle, dünya futbol tarihinde profesyonel karşılaşmalarda bir maçta en çok gol atan futbolcu olarak bilinen John Petrie'nin rekorunu da egale etmiş oldu. !Toplam||34||21 Babası Yeni Zelandalı, annesi ise Papua Yeni Gineli olan Thompson'un üç erkek, iki de kız kardeşi vardır. Kollarının iç kısımlarında çocukları Isabella ve Axel'in adlarının yazılı olduğu dövmeler bulunur. Thompson, "FIFA 08" adlı video oyununun Avustralya ve Yeni Zelanda'da yayınlanan versiyonlarının resmî temsilcisi konumunda olmuştur. Ekim 2010'da, Michael Winkler ile birlikte yazdığı "What Doesn't Kill You Makes You Stronger" adlı kitabı satışa sunulmaya başlandı. Gürcistan'daki havaalanları listesi Gürcistan, Avrasya bölgesinde Kafkasya'da yer alan bir ülkedir. Gürcistan, batıda Karadeniz, kuzeyda Rusya, güneyde Türkiye ve Ermenistan, doğuda Azerbaycan ile çevrili, Doğu Avrupa ve Batı Asya'nın birleştiği noktada bulunmaktadır. Gürcistan'ın yüzölçümü 69.700 km², nüfusu 4,385 milyon. Başkenti ve en büyük şehri Tiflis'tir. "Kalın" olarak gösterilmiş olan havaalanı isimleri ticari havayolları tarafından tarifeli seferler yapılan havaalanlarıdır. (*)Acara, Gürcistan'ın bir özerk cumhuriyetidir. Thunderbolt (arabirim) Thunderbolt (kod adı: Light Peak) çevre birimlerini bağlamak için kullanılan bir arabirimdir. Intel tarafından geliştirilmiştir. Thunderbolt basitçe PCI Express ve DisplayPort arabirimlerini birleştirip daha ucuz ve daha uzun ömürlü kablolar oluşturmayı amaçlamıştır. Başta Fiberoptik kablolar kullanılması amaçlanmışsa da gelişen teknolojiyle geleneksel bakır kablolarla 10 Gb/s bant genişliğine daha ucuza ulaşılmasından bakır kabloların kullanılması tercih edilmiştir. İlk görüşte aşk İlk görüşte aşk Batı edebiyatında, bir kişinin, karakterin ya da yazarın kendisinin, daha önce hiç görmediği bir yabancıya ilk görüşte hissettiği romantik duyguyu karşılayan kinayedir. Şairler ve eleştirmenler tarafından üzerinde çok durulan bu tema, Batı edebiyatının vazgeçilmez unsurlarından biri haline gelmiştir. Sevgilinin gözleri, ok, ilk görüşte aşkın yıkılması; Rönesans ve Barok edebiyatlarında işlenmeye devam edildi ve Jean Rousset'ye göre Batı kurgusunda özellikle de romanda önemli rol oynadı. Yetmez mi? Yetmez mi?, İbrahim Tatlıses'in 2001 yılında piyasaya çıkmış Universal - S Müzik etiketli olan albümüdür. Hamza Yanılmaz Hamza Yanılmaz (3 Ocak 1963 - 22 Mart 2011), Türk siyasetçi. Fırat Üniversitesi Mühendislik Fakültesi Makine Mühendisliği Bölümü'nü bitirdi. 1994-2004 yılları arası Elazığ Belediye Başkanlığı, Elazığspor Kulübü Başkanlığı, Tarihi Kentler Birliği'nin Kurucu Üyeliği ve özel sektörde bir yapı firmasının Genel Koordinatörlüğü yaptı. TBMM 23. dönem Elazığ milletvekilliği yaptı. Evli ve üç çocuk babasıdır. Ã‰vreux FC Évreux FC, 2009 yılında kurulan Fransız futbol kulübüdür. Évreux Football Club 27, ("Évreux FC" ya da kısacası "Évreux") 2009 yılında Fransa millî futbol takımı oyuncuları Bernard Mendy ve Mathieu Bodmer tarafından Évreux şehrinde kurulmuştur. Maçlarını, 2.000 kişi kapasiteli Stade Jean Bouin'de oynamaktadır. Fransa amatör 2 ligi A Grubu'ndaki ilk sezonlarında iyi bir performans sergileyip ligi 4. bitirmişlerdir. Kulübün başkanı ise Paris Saint-Germain FC'li futbolcu Mathieu Bodmer'dir. "31 Ağustos 2010 itibarıyla" Francisco da Costa Gomes Francisco da Costa Gomes (d. 30 Haziran 1914, Chaves - ö. 31 Temmuz 2001, Cascais, Portekiz), Portekizli asker ve devlet adamıdır. 1974-1976 yılları arasında Portekiz cumhurbaşkanı olarak görev yaptı. Football Bourg-en-Bresse PÃ©ronnas 01 Football Bourg-en-Bresse Péronnas 01, 1942 yılında Péronnas şehrinde kurulan, Fransız futbol kulübüdür. Renkleri; mavi-beyaz'dır. Maçlarını 6,600 kişilik Stade Municipal de Péronnas'da oynamaktadırlar. "Ağustos 2012 itibarıyla" ResmÃ® Site Américo Tomás Américo de Deus Rodrigues Tomás (d. 19 Kasım 1894 - ö. 18 Eylül 1987), Portekizli amiral ve siyasetçi. 1944'te donanma bakanı olan Américo Tomás, 1958'de seçildiği cumhurbaşkanlığına, Temmuz 1965 ve Temmuz 1972'de yeniden seçildi. 1974'teki Karanfil Devrimi'nden sonra bir süre sürgünde kaldı. 1907-08 Ä°stanbul Futbol Ligi 1907-08 İstanbul Futbol Ligi, İstanbul Futbol Ligi'nin dördüncü sezonu. İki devreli olarak oynanan sezonu Moda takımı şampiyon olarak tamamladı. Bu sezonda oynanan Galatasaray-Moda maçında ayağı kırılan Galatasaray oyuncusu Ali Sami Yen, futbolu bırakmak zorunda kaldı. Ronan Leaustic Ronan Leaustic (d. Frans覺z Polinezyas覺), Frans覺z Polinezyal覺 eski futbol hakemidir. 2000 OFC Uluslar Kupası'nda görev alan Leaustic, teki üçüncülük maçı olmak üzere iki maçta görev aldı. 2002 FIFA Dünya Kupası Okyanusya elemelerinde düdük çalan Leaustic, Avustralya'nın Amerikan Samoası'nı 31-0 yenerek bir uluslararası futbol maçında alınan en farklı skor rekorunu elde ettiği maçı da yönetti. 1904-05 Ä°stanbul Futbol Ligi 1904-05 İstanbul Futbol Ligi, İstanbul Futbol Ligi'nin ilk sezonudur. Dört takımın katıldığı ve tek devreli lig sistemiyle oynanan sezonun şampiyonu Imogene oldu. Francisco Craveiro Lopes Francisco Higino Craveiro Lopes (d. 12 Nisan 1894 - ö. 2 Eylül 1964), Portekizli asker ve siyasetçi. 1951 ile 1958 yılları arasında Portekiz cumhurbaşkanı olarak görev yaptı. Stade Lavallois Mayenne FC Stade Lavallois, Fransa'nın Laval şehrinde 1902 yılında kurulan futbol kulübüdür. Stade Lavallois Mayenne Football Club ("Stade Lavallois" veya kısacası "Laval"), 1902 yılında Laval şehrinde kurulmuştur. Renkleri; Turuncu - Siyah'dır. Aynı zamanda avrupa kupalarında da maçlar yapan bir kulüp. 1983-84 sezonunda UEFA Kupası'nda Fransa'yı temsil etmiştir. 1.turda FK Dinamo Kyiv'i sürpriz bir şekilde eleyip dikkat çekmişlerdir. 2.turda ise Austria Wien'e elenmiştir. Şu an Ligue 2'de mücadele etmektedir. Maçlarını 18,467 kişi kapasiteli Stade Francis le Basser'de oynamaktadır. HÃ¼cumbot Hücumbot, anti-gemi füzeleri ile donanmış, küçük bir savaş gemisi'dir. Ülkelerce ucuz bir şekilde donanma oluşturmak için tercih edilen popüler bir araçtır. Hücumbotlar yüksek hareket kabiliyeti sayesinde füze araçlarının daha etkin kullanılmasını sağlar ve sıklıkla bu nedenle kullanılır. Eser Altın Eser Altın, (d. 6 Ekim 1980, Ankara) Türk futbolcudur. İzmirspor altyapısın'da futbola başladı Eser Altın, 1998-99 sezonunda as takımlar antremanlara çıkmaya başladı ve İzmirspor için ilk resmî karşılaşmasına 20 Mart 1999 tarihinde Petrolofisi'a karşı oynanan 1. Lig karşılaşmasında çıktı. İlk iki sezonunda amatör sözleşmeyle 12 lig karşılaşmasında görev aldıktan sonra 2000 yılında profesyonelliğe geçiş mukavelesi imzaladı. 2002-03 sezonunun başında başka bir 1. Lig ekibi olan Çanakkale Dardanelspor'la anlaşarak buraya transfer oldu. Dardanelspor'da üç buçuk sezon ilk onbirde görev aldı ve 2005-06 sezonun ikinc devresini İstanbulspor'da kiralık futbolcu statüsünde geçirdi. Dardanelspor'un sezon sonu ligden düşmsiyle takımdan ayrılma kararı aldı ve yeni sezon 1. Lig ekiplerinden Gaziantep Büyükşehir Belediyespor'a transfer oldu. Burada üç sezon oynadıktan sonra yarımşar sezonda Giresunspor ve Çanakkale Dardanelspor geçirdi. 2010-11 sezonunda 1. Lig takımı Mersin İdman Yurdu'a transfer oldu. Burada yedek kalecı olarak görev aldı ve sadece iki Türkiye Kupası karşılaşmasında forma giydi. Mersin İdman Yurdu'nun 2010-11 sezonunda 1. Lig şampiyonu olup Süper Lig yükselisindan sonra Hakan Arıkan ve İbrahim Šehić gibi tanınımış kaleciler transfer edildi ve Eser Altın neticesinde serbest bırakıldı. Bunun üzerine serbest kalan Eser 2011-12 yaz transfer döneminde 1. Lig ekiplerinden Boluspor'a transfer oldu. Bu takımda ise ilk sezonunda biri Beşiktaş maçı olmak üzere 2 kupa maçına çıkan Eser, lig maçında oynayamadı.Sonraki sezonda ise 12 lig maçına çıktı. Haziran 2013'te ise kulüp ile anlaşarak sözleşmesini çift taraflı fesh etti. 1 Temmuz 2013 tarihinde İstanbul Büyükşehir Belediyespor ile sözleşme imzalamıştır. Chamois Niortais FC Chamois Niortais Football Club, 1925 yılında Niort şehrinde kurulmuştur. Renkleri;Mavi - Beyaz'dır. Maçlarını 10,898 kişilik Stade René Gillard'da oynamaktadır. 2011-12 sezonunda Championnat National ligini 2. olarak bitirdi ve Ligue 2'ye yükselmeye hak kazandı. "13 Haziran 2012 itibarÄ±yla" Nurullah Kaya Nurullah Kaya, (d. 20 Temmuz 1986, Batman) Türk futbolcudur. Süper Lig ekiplerinden Mersin İdman Yurdu'nda oynamaktadır. Futbola Mersin İdman Yurdu başlayan Nurullah Kaya, 2003 yılında profesyonelliğe geçiş mukavelesi imzaladı fakat bir sezon daha altyapı'da oynadı. Yeni sezon as takıma alındı fakat hiçbir resmî karşılaşmada görev alamadı ve sezonun ara transfer döneminden 3. Lig ekiplerinden Mezitlispor'a transfer oldu. Mezitlispor için ilk resmî karşılaşmasına 30 Ocak 2005 tarihinde Nisaybin Demirspor'a karşı oynanan 3. Lig karşılaşmasında çıktı. 2009-10 sezonun başında tekrar Mersin İdman Yurdu'na geri döndü ve düzenli olarak as takımda görev almaya başladı.Daha sonra Adana Demirspor ile yarım sezon kiralık sözleşme imzaladı. 2012-2013 sezonunda 14 maça çıkıp 5 gol atarak başarılı bir sezon geçirdi. Sözleşmesi bitince tekrar Mersin İdman Yurdu'na döndü. O sezon sonunda ise 34 maça çıkıp 1 gol atan Nurullah, takımıyla Süper Lig'e çıktı. Yamen Sanders Yamen Sanders, Türkiye Basketbol Ligi'nde de oynamış Amerikalı basketbolcu (Detroit, 1968). 1991 yılında Güney Kaliforniya Üniversitesi'nden mezun oldu. 2.05'lik boyuyla pivot mevkiinde oynadı. Amerikan CBA liginde bir sezon geçirdikten sonra, 1992-93 sezonunun ikinci yarısında Fenerbahçe tarafından, performansından memnun kalınmayarak sözleşmesi feshedilen Kevin Holland'ın yerine, transfer edildi . Oynadığı 9 normal sezon maçında 17.6; 7 play-off maçında ise 15.9 sayı ortalamalarına ulaşarak sarı-lacivertli takımın finale yükselmesinde pay sahibi olmasına rağmen, Efes Pilsen'e karşı son final maçında 2.500 Dolar alacağını bahane ederek maça çıkmadı . Sezon sonunda da takımdan ayrıldı. Sanders 1993-95 yılları arasında CBA Ligi, 1995