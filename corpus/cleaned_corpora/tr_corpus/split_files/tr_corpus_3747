çok başarılısın, bütün kadınları, kızları geçebilirsin fakat bir tanrıçanın gücü, sanatı her şeyin üstündedir. Kendini o kadar büyük görme. "Ben gurura kapılmıyorum, kendimi büyük görmüyorum, gerçeği söylüyorum. İsterse Athena gelsin, ben onunla da yarışa girerim" dedi. "İşte geldi" diyerek zeka tanrıçası ihtiyar kadın şeklinden çıktı ve kendi tanrısal görüntüsüne büründü. Bunun üzerine, "Sen ölmeyeceksin fakat benimle boy ölçüşme cesaretini gösterdiğin için hayatını ağ üstünde asılı olarak geçireceksin" diyerek Arakne'yi bir örümceğe çevirdi. Bu nedenle Arakne, Athena'yı ve Athena'nın çocuklarını asla kendi çocuklarının rahat bırakmayacağımı söyleyerek onu lanetlemiş. Bu yüzden Athena melezleri örümceklerden çok korkar. Ve örümceğin ağ örmesini Arakne'den aldığı anlatılır. Sistemik yanlılık Sistemik yanlılık, bir sürecin doğasındaki, belli bir neticenin oluşması lehine olan eğilimdir. Genellikle insanları ilgilendiren sistemlerde görülür ve bilimsel gözlemler gibi insanî olmayan sistemlerde ise sistemik hata ile parallelik arzeder. Bu ve önceki daha yaygın terim olan "sistematik yanlılık" genellikle aynı şey olmasına rağmen bazı kişiler; sistemik ön yargının, daha çok iltimas (kayırmacılık) ile ilişkili olduğunu fakat aslında altında yatan görünmez mekanizmanın veya sistemdeki bireylerin kasıtlı olmayan algılamalarının bir sonucu olduğunu söyleyerek, aralarında fark olduğuna dikkat çekerler. Sistemik, sistematik, veya kurumsal yanlılığa örnek olarak, kadınların, erkeklerin, veya etnik azınlıkların katkılarının değerinin küçük gösterilmesi verilebilir. Örneğin, sürekli olarak kadınların kazandığı bir şiir yarışması, eğer yarışmanın doğasında, kadınların devamlı en iyi şair olmalarını gerektirecek bir neden yoksa, şüpheleri toplayacaktır. Böyle bir yanlılık, katılımcılar tarafından ya kasıtlı olarak ya da tamamen bilinçsizce yapılmış olabilir. Örneğin, bir şiir yarışmasının hakemleri, "ödül alan şairlerin bir şiir yarışmasını en iyi değerlendirebilecek kişiler olacağı" gerekçesinden hareketle, önceki yarışmalarda kazanan kişilerden oluşturulabilir. Ancak bu hakemler, şiirsel kabiliyete ilaveten, ya şiirle ya da başka konularda ortak değerlere sahip oldukları kişileri seçme eğiliminde olabilirler ve bu da, sürekli olarak kadınların en iyi şair seçilmeleri sonucunu doğurur. Bu durumda, ya cinsiyet ve etnik menfaatlerin bilinçli veya bilinçsizce savunulmasından ya da ortak bakış açılarından kaynaklanan bir yanlılık ortaya çıkar ki, her iki durumda da, şiir ve şairin kalitesi gerçeği yanlı olarak temsil edilmiş olur. Kavramsal yanlılığın, insanların günlük yaşamlarındaki deneyimlerinin, sadakatlerinin, ve ilişkilerinin doğasında olması nedeniyle, eğitim veya egzersizle ortadan kaldırılamaz, fakat ön yargı hakkındaki farkındalık arttırılarak bu durumu düzeltici mekanizmaların benimsenmesi sağlanabilir. Sistemik veya sistematik sözcüklerinden hangisinin kullanılması gerektiği üzerine bazı tartışmalar yaşanmaktadır. "Tesadüfî hata" ile çelişen anlamda kullanıldığında -eğer olay sadece yanlış sonuç veya yanlış okuma olmayıp sonuçların bariz bir şekilde belli yönde yanlış olması ise, bu durumda yaygın kullanım "sistematik yanlılık" veya "sistematik hata" dır. Bazı kişiler, sistemik ile sistematik arasında, birisi planlanmamış diğeri planlı; veya, birisi sistemin karakteristiklerinden diğeri bireysel hatalardan kaynaklanan, şeklinde bir ayrım yapmak isterler. Basitçe anlatmak gerekirse, "sistemik" yanlılıkların sistemin doğasından, "sistematik" yanlılıkların ise belli bir çıktıya ulaşmak için düzenli bir gayret içinde olmaktan kaynaklandığı söylenebilir. Hurşit Kemal Cantürk Hurşit Kemal Cantürk (1926, Kemah - 29 Mart 2012, Ankara), Türk siyasetçi. 1946 yılında Ankara Üniversitesi Siyasal Bilgiler Fakültesi'ni bitirdi. Maliye Müfettişliği, Hazine Genel Müdürlüğü, Maliye Bakanlığı Müsteşarlığı, Hacettepe Üniversitesi Öğretim Görevliliği, DPT Müsteşarlığı, Cumhuriyet Senatosuna Cumhurbaşkanınca Seçilen Üye (21 Ekim 1977 - 12 Eylül 1980), Cumhuriyet Senatosu Başkanlık Divanı Katip Üyeliği ile dışarıdan Ticaret Bakanlığı yapmıştır. Evli ve bir çocuk babasıdır. Cihad Baban Mustafa Cihad Baban (1911, İstanbul - 28 Eylül 1984), Türk gazeteci ve siyasetçi. İstanbul Üniversitesi Hukuk Fakültesi'ni bitirdi. İstanbul Hakim Muavinliği, Yeni Sabah ve Cumhuriyet Gazeteleri yazı işleri müdürlüğü, Tasvir Gazetesi sahibliği ve başyazarlığı, VIII.ve 1.(XII) Dönem İstanbul, IX.ve X. Dönem İzmir, 2.(XIII) Dönem Çanakkale Milletvekilliği, Kurucu Meclis Cumhuriyet Halk Partisi Temsilciliği (6 Ocak 1961 - 25 Ekim 1961), Basın, Yayın ve Turizm Bakanlığı ve dışarıdan Kültür Bakanlığı yaptı. Evliydi. Eski Piyade dairesi başkanlarından Borlu Mirliva Pirizade Sadık paşa ile eski Hicaz ve Yanyavalisi Mustafa Zihni Paşa'nın torunu olan Cihad Baban 1911 de İstanbul'da doğdu, annesi Seniha hanım, babası Süleyman Hikmet Bey'dir. İlk ve orta öğrenimini Galatasaray Lisesi'nde tamamlayan Cihad Baban bu okuldan 1931 yılında mezun olduktan sonra 1934'te de İstanbul Hukuk fakültesini bitirdi. Cihad Baban bir süre Adliyeye hizmet etti, İstanbul Ağır Ceza Mahkemesi'nde aza yardımcılığı yaptı, daha üniversitede iken gazetelere çeviri yapar yazı işleri müdürlüğünde çalışırdı. Doğunun kalkındırılması çalışmaları sırasında Erzurum Doğu gazetesini çıkamaya gitti, dönüşünde Yeni Sabah ve Cumhuriyet gazetelerinde çalıştı, Tasvir-i Efkar yazı işleri müdürü oldu. Bu gazetenin Başyazarı Velid Ebüzziya'nın vefatından sonra 1946'da Tasvir gazetesinin başına geçti. 1946 seçimlerinde İstanbul Milletvekili olan Cihad Baban 1950 ve 1954'te İzmir Milletvekili oldu. 27 Mayıs 1960'ta Basın Yayın ve Turizm Bakanlığı'na getirilen Baban, 1961'de İstanbul'dan, 1965'te de Çanakkale'den Milletvekili şeçildi. Bütün bu faaliyetleri arasında kalemini elinden bırakmadı. Ankara'da Yeni Gün, Ulus başyazarlığı yaptı, 1980'de de Kültür Bakanlığı vazifesine getirildi. Kitapları arasında (Politikası galerisi, Büstler ve portreler) çok okundu, bu kitap (İsa Öncesinden Günümüze Kadar Çin Tarihi) son eserinden biridir. Yenimahalle, Bakırköy Yenimahalle, İstanbul'un Bakırköy ilçesinde bir mahalledir. Bakırköy'ün en eski mahallelerinden biridir. Yenimahalle, 4 mahalle ile sınırdır. Doğusunda Zeytinburnu bulunur. Potomac Nehri Potomac Irmağı, ABD'nin ortadoğu kesiminde ırmak. Batı Virjinya'daki Apalaş Dağlarından doğan Kuzey ve Güney kollarının Maryland eyaletindeki Cumberland kentinde birleşmesiyle oluşur. Güneydoğuya doğru akarak Washington'u geçtikten sonra Chesapeake Körfezine dökülür. Su toplama havzası yaklaşık 38,000 km²'dir. Toplam uzunluğu 665 km'dir ve yaklaşık 1/3'lük kesimi gelgit olayının etkisindedir. Potomac, Kuzey Kolu'yla birlikte, Batı Virjinya'daki kaynağından Harpers Ferry'e kadar Maryland ile Batı Virjinya arasındaki sınır, buradan denize döküldüğü yere kadar da Maryland ile Virjinya arasındaki sınırı çizer. Başlıca kolları Shenandoah, Monocacy ve Anascostia'dır. Washington'a kadar ulaşıma elverişli olan ırmak, daha yukarıdaki Piedmont bölgesinde bir dizi ivinti ve çavlan oluşturur; bunların en önemlisi 11 metre yüksekliğindeki Büyük Çavlandır. Güzel manzarasıyla da tanınan Potomac tarihsel bakımdan da büyük önem taşır.Potomac'a koşut uzanan Chesapeake ve Ohio kanallarının Georgetown'dan Cumberland'e kadar olan bölümü 1850'de tamamlandı. 1920'lerin başlarında trafiğe kapanan kanal bir gezinti alanı olma özelliğini bugün de korumaktadır. Şenlikköy Şenlikköy ya da bilinen adıyla Florya, İstanbul'un Bakırköy ilçesinde bir mahalledir. 2000'den sonra daha da gelişmeye başlayan Florya'da, büyük balkonlu, geniş bahçeli, havuzlu evler ve siteler yoğunluktadır. Ayrıca Bakırköyspor'un maçlarını oynadığı Şenlikköy Stadyumu ile Galatasaray'a ait Florya Metin Oktay Tesisleri bu mahalle sınırları içerisindedir. 1873 yılında Rus ordularının İstanbul önlerine kadar gelmesi sonucunda bölge Rusların egemenliğine geçti ve Ayastefanos Antlaşması ile 93 Harbi anısına Şenlikköy sırtına Ayastefanos Rus Anıtı inşa edildi. Anıt, I. Dünya Savaşı'nın ilan edilmesiyle beraber Mahmut Şevket Paşa tarafından ortadan kaldırılmıştır. 1915 yılında Rusya'daki devrimden kaçan Beyazruslar bölgeye yerleşmiş Balkan savaşlarından sonra yurtlarını kaybetmiş kalabalık müslüman Türkler bu bölgeye yerleşmeye başlamış ve bağcılıkla ilgilenmişlerdir. 1928 yılında köy statüsüne sahip olan Şenlikköy'ün eski adı Yunanca kökenli bir sözcük olan Kalitarya olarak geçmekteydi. Cumhuriyetin kuruluşundan sonra da bu bölge gelişme göstermemiştir. 1930'lu yılların başında Atatürk'ün İstanbul'un çevresinde yaptığı bir gezi sırasında Yeşilköy'e kadar gelmiştir. Ailesinin Florya'da bağları bulunan İstanbul milletvekilli Şükrü Oğuz Bey'in ısrarıyla deniz yolundan Florya'ya geçmişler. Bir geceyi Florya'da geçiren Atatürk, ertesi gün sahili ve içerlerdeki toprak yapısını incelemiş hemen burada bir orman çiftliği ve sahilde bir cumhurbaşkanlığı konutuyla lojmanlar yapılması için emir vermiştir. Üç ay sonra ele alınan projler arasında sahilde deniz üstünde bir köşk karada çeşitli boylarda villalar, lojmanlar, plajlar, parklar, bahçeler ve seralar içeren projeyi Atatürk onaylamış hemen yapımına başlanmasını emretmiştir. Sekiz ay içinde proje bitirilmiş ve Florya Atatürk Deniz Köşkü tamamlanmıştır. Bunun yanında, 350 dönümlük, içinde Türkiye'de yetişmeyen ağaçların da bulunduğu, bir orman oluşturulmuştur. Atatürk'ün ölümünden sonra, özelikle 1950'li yıllardan sonra, bu bölgenin plajları, yeşil alanları, gece kulüpleri ve çay bahçeleri yazlık dinlenme alanı olmuşur. 1960'lı yıllarda başlayan ve 1970'li yıllarda da artarak devam eden köyden kente göç sonucunda, İstanbul'un hızla artan nüfusu sebebiyle yazlık yeri olma özeliğini kaybetti. Yine de, 1980'li yılların ikinci yarısında hızla zenginleşen yeni bir sınıfın ortaya çıkması, lüks konut ihtiyacının artmasını beraberinde getirdi. Boş arsalarla dolu olması ve Atatürk Havalimanı ile fuar alanına yakınlığı gibi sebepler dolayısıyla şehir dışında ama aynı zamanda yakınında olan bu köye hızla bir talep patlamasına sebebiyet verdi. Bunu gören inşaat firmaları da birçok lüks konut yapmaya başlamıştır. 2000'li yıllara yaklaşırken, villa yapmak için arazinin çok zor bulunur hâle gelmesiyle nüfus artış hızı düşmüştür. Mahalle Küçükçekmece ilçesiyle komşudur. Basınköy ile Yeşilköy arasında yer alır. Mahallenin güney kısmı Marmara Denizi'ne sınırdır. 1923 yılındaki nüfusu 92 kişi olan Şenlikköy'ün etnik yapısını 4 Bulgar, 20 Beyazrus, 26 Türk, 6 Ermeni, 5 Yahudi ve 31 Rum oluşturmaktaydı. Sakızağacı, Bakırköy Sakızağacı, İstanbul'un Bakırköy ilçesinde bir mahalledir. Güney kesimi Marmara Denizi'ne sınırdır. Kapanan Sümer Bez Fabrikası ve İstanbul Caddesi bu mahallededir. Ayrıca bir tane TCDD İstasyonu vardır. Güney Dinç Güney Dinç (d. 1936, İzmir - ö. 9 Ekim 2015, İzmir), hukukçu, yazar, insan hakları savunucusu. Karşıyaka Lisesi’nden sonra 1958’de İstanbul Hukuk Fakültesi’ni bitirdi. Öğrencilik yıllarının ürünleri olan şiir, öykü ve denemeleri, Şairler Yaprağı, Onüç, Galeri, Salkım, Varlık, Seçilmiş Hikayeler dergilerinde yayınlandı. İstanbul, Rami Kışlası’ndaki yedek subaylık görevi sırasında gerçekleşen 27 Mayıs 1960 darbesi’ni yakından izleme olanağı buldu. Askerlik dönüşü halk oylaması öncesinde 1961 Anayasası’nın benimsenmesi amacıyla yürütülen tanıtım çalışmalarına katıldı. 1964-1970 yılları arasında Türkiye İşçi Partisi’nin Karşıyaka İlçe Başkanlığı, İzmir İl Başkanlığı ve Genel Yönetim Kurulu Üyeliği görevlerinde bulundu. TİP’in Ege’deki örgütlenme ve seçim çalışmalarına katıldı. 1967 seçimlerinde İzmir İl Genel Meclisi Üyesi seçildi. Güney Dinç, 12 Mart Darbesi’nden sonra TCK 141/1. maddeye aykırılık savıyla tutuklandı. Maden-İş Sendikası’nın eğitim seminerinde yaptığı konuşma nedeniyle Ankara Sıkıyönetim Mahkemesi’nde başlayan ceza davası sonucunda 5 yıl hapis cezasına çarptırıldı. Sekiz aylık tutukluluğun ardından Askeri Yargıtay’ın bozmasından sonra bu suçlamalardan aklanmasına karar verildi. 12 Eylül Darbesi’nden sonra, İzmir Barosu Başkanlığı’na seçildi. Üç yıl bu görevde kaldıktan sonra, 1984-1989 yılları arasında Türkiye Barolar Birliği Yönetim Kurulu Üyeliği’nde bulundu. 1983 yılından itibaren Aziz Nesin’in öncülüğünde gelişen Anayasa ve Demokrasi Kurultayları gibi bir dizi etkinliğe katıldı. Aydınlar Dilekçesi sanıkları arasında Ankara Sıkıyönetim Mahkemesi’nde yargılandı. 1988 yılında Bakanlar Kurulu kararı ile Avrupa İnsan Hakları Komisyonu’nun bireysel başvuruları inceleme yetkisinin benimsenmesinden sonra, bu kuruluşa Türkiye’den giden ilk başvuruları yaptı. SARGIN, YAĞCI ve TBKP davaları ile, İbrahim İncal, Mehmet Göç, Hasan Balıkçı, Erol Güngör adlarına yürütülen başvurular sonucunda, ülkemizdeki insan hakları ihlallerine kaynaklık eden başta Anayasa, TCK, CMUK olmak üzere birçok yasanın değiştirilip yenilenmesi sağlandı. Yasal olmayan gözaltı, haksız tutuklama, 1402’likler sorunu, düşünceyi açıklama ve örgütlenme özgürlüğüne aykırı uygulamalar, işkence, uygun süreleri aşan tutukluluk ve ceza davaları, siyasal partilerin kapatılması, kamulaştırma bedelinin zamanında ödenmemesi, kamu personeline getirilen siyasal ve sendikal yasaklar ile bunlara karşı yargı yolunun kapalı tutulması, Devlet Güvenlik Mahkemeleri’nin yapılanması, faili meçhul cinayetler gibi çeşitli konularda Güney Dinç’in savunmanlığını üstlendiği kişi ve kuruluşlar adına yaptığı başvurular sonucunda Avrupa İnsan Hakları Mahkemesi’nce verilen kararlar hukukun demokratikleşmesi açısından önemli yenilikler getirdi. Çağdaş Hukukçular Derneği’nin her yıl yinelenen “Hukuk Mücadelesi’nde Emek Ödülü”, 1998 yılında Güney Dinç’e verildi. Aynı yıl İzmir Barosu Yönetim Kurulu,Avukat Güney Dinç’in, insan hakları hukukunun gelişimine katkıları nedeniyle özel olarak ödüllendirilmelerini kararlaştırdı. Güney Dinç’in edebiyat, hukuk ve insan hakları alanındaki kısa yazıları Bilim ve Sanat, Yarın, Gündem, Yeni Gündem, Düşün, Nokta, Yeni Düşün, Gün gibi birçoğu basındaki tekelleşme nedeniyle yayın yaşamından çekilmek zorunda bırakılan dergilerde ve Cumhuriyet Gazetesi’nde, özgün araştırma ve incelemeleri Türkiye Barolar Birliği, İzmir, Ankara ve diğer baroların dergilerinde, çeşitli etkinliklerden sonra çıkarılan sempozyum ve kongre bildiri kitaplarında yayınlandı. Türkiye Barolar Birliği’nin 2002 yılında kurduğu “İnsan Hakları Araştırma ve Uygulama Merkezi’nin Bilim ve Danışma Kurulu ile Yürütme Kurulu üyeliklerinde görevlendirilen Dinç, 2013 yılında gerçekleşen TBB Genel Kurulu'na kadar bu görevini sürdürmüştür. TBB’nin, çeşitli baroların ve üniversitelerin düzenlediği Hukuk Kurultayları ve Sempozyumlara bildirileriyle katılan Güney Dinç 1961 yılından beri İzmir’de serbest avukat olarak çalışıyor. Güney Dinç, Mimarlar Odası’nın İzmir’deki hukuk danışmanı olarak, Eriytrai Antik Kenti’nin, İzmir-Konak Alanı’nın yapılaşmaya açılmasını önleyen, İzmir'in simgesi Kordonboyu'nun tarihi sit olarak korunmasını sağlayan kıyıların ve kamusal varlıkların yok edilmesini önleyen davaların savunmanlığını üstlendi. Türkiye İnsan Hakları Kurumu Vakfı (TİHAK) kurucu üyesidir. Celal Eyiceoğlu Celal Eyiceoğlu (1914, İstanbul - 26 Mart 1983) Türk asker. 6. Deniz Kuvvetleri Komutanı'dır. 1935'te Deniz Harp Okulu'nu, 1941'de de Deniz Harp Akademisi'ni bitirdi. Türk Silahlı Kuvvetleri'nde çeşitli kademelerde görev yaptıktan sonra 1959 yılında Tuğamiral rütbesine terfi etti. Bu rütbede sırasıyla İstanbul Boğazı Müstahkem Mevki Komutanlığı ve Harp Filosu Komutanlığı görevini yürüttü. 1962 yılında Tümamiral rütbesine terfi etti. Bu rütbede sırasıyla Genelkurmay İstihbarat Başkan Vekilliği, Kuzey Deniz Saha Komutan Vekilliği görevini yürüttü. 1964 yılında Koramiral rütbesine terfi etti. Bu rütbede sırasıyla Kuzey Deniz Saha Komutanlığı ve Donanma Komutanlığı görevini yürüttü. 1967 yılında Oramiral rütbesine terfi etti ve Deniz Kuvvetleri Komutanlığı'na atandı. 30 Ağustos 1972 tarihinde emekli oldu. 12 Mart 1971'de saat 13.00'de TRT Radyolarından okunan 12 Mart Muhtırası'nda Genelkurmay Başkanı Memduh Tağmaç, Kara Kuvvetleri Komutanı Faruk Gürler ve Hava Kuvvetleri Komutanı Muhsin Batur ile birlikte imzası bulunmaktadır. Emeklilik döneminde 1974-1978 yılları arasında Türkiye'nin Tokyo Büyükelçisi olarak görev yaptı. Evli ve iki çocuk babasıydı. 26 Mart 1983 tarihinde vefat etti. Osmaniye, Bakırköy Osmaniye, İstanbul'un Bakırköy ilçesinde bir mahalledir. Zeytinburnu, Bahçelievler ve Güngören ilçeleriyle komşudur. Veliefendi Hipodromu, Fildamı Sarnıcı ve bir kısım fabrikalar bu mahallededir. Mahalledeki iki ilköğretim okulundan biri, Osmaniye İlköğretim Okulu diğeri ise, İbni Sina İlköğretim Okulu'dur. Mahallede iki tane lise bulunmaktadır. Biri Gürlek Nakipoğlu Anadolu Lisesi diğeri ise, Osmaniye Anadolu Sağlık Meslek Lisesi'dir. Bu okullardan Osmaniye İlköğretim Okulu ile Osmaniye Anadolu Sağlık Meslek Lisesi aynı sınırlar içindedir. Bu okullarla sınırı paylaşan diğer bir okul ise Nefus Nakipoğlu Eğitim ve Uygulama Okulu'dur. Bu okul zihinsel ve bedensel engellilerin rehabilitasyon hizmetlerini görmektedir. Nazlı Ilıcak Ayşe Nazlı Ilıcak (d. 14 Kasım 1944, Ankara) Türk gazeteci ve siyasetçi. Demokrat Parti döneminde Nafia (Bayındırlık) sonra da Münakalat (Ulaştırma) bakanlıkları yapmış olan Muammer Çavuşoğlu'nun kızıdır. Notre Dame de Sion Fransız Lisesi (1963) ve Lozan Üniversitesi Siyasal Bilgiler Fakültesi'nde (Ecole de Sciences Sociales et Politiques, 1967) eğitim gördü. Tercüman gazetesinde başyazar oldu. 1988'e kadar Tercüman grubunun ikinci gazetesi olan Bulvar gazetesinin imtiyaz sahipliğini üstlendi. 1992 ile 1994 arasında TRT'de "Söz Meclisten İçeri" adlı programı yaptı. Tercüman dışında Meydan, Hürriyet, Akşam, Yeni Şafak, Dünden Bugüne Tercüman, Bugün ve Takvim gazetelerinde yazarlık yapmış, sonrasında Sabah gazetesinde yazarlık yapmıştır. 17 Aralık 2013 tarihinde yapılan yolsuzluk operasyonu sonrasında adı yolsuzluk iddialarına karışan bakanların istifa etmesi gerektiğini savunmuş, bir gün sonra fikir ayrılığı gerekçesi ile Sabah gazetesi ile yolları ayrılmıştır. 2014 yılında Bugün gazetesine geri dönmüştür. Bugün gazetesine 26 Ekim 2015'te kayyum atanmasıyla buradaki işine son verildi. Ardından 30 Ekim - 13 Kasım tarihleri arasında ‘konuk yazar’ sıfatıyla T24 gazetesinde yazdı. Daha sonra, 17 Kasım'dan itibaren Bugün'den gelen ekibiyle beraber Özgür Düşünce gazetesini kurdu ve burada yazmaya başladı. 1999 Türkiye genel seçimleri'nde Fazilet Partisi'nden İstanbul milletvekili seçildi, yemin töreni sırasında İstanbul milletvekili Merve Kavakçı'nın meclis salonuna türbanlı olarak girmesine koluna girerek eşlik etmiştir. 22 Haziran 2001'de, Anayasa Mahkemesi'nin Fazilet Partisi'ni kapatılmasına karar verdiği dava sonucunda milletvekilliği düşürüldü ve 5 yıl siyaset yasağı getirildi. 2011 genel seçimlerinde AK Parti'den milletvekili aday adayı oldu ancak aday gösterilmedi. 2 Mart 2014'te Kanal D'de yayına başlayan "Pazar Gezmesi" programını sundu. Bu programda her pazar günü ünlü kişilerin evini ziyaret etti. Ancak program 1 Kasım 2015 Türkiye genel seçimleri sonrası 24 Aralık 2015'te kanal yöneticileri tarafından alınan kararla sonlandırılmış, Nazlı Ilıcak ve Kanal D'deki ekibinin işine son verildi. Nazlı Ilıcak 1991 yılında yazdığı bir köşe yazısında, dönemin Cumhurbaşkanı Turgut Özal’ın ANAP’ı kontrol ettiğini ve ANAP’lı milletvekillerinin mecliste Özal ne derse onu yaptığını eleştirmek için “"Pavlov'un Köpekleri"” ifadesini kullandı. Bunun üzerine Özal, ANAP’lı 102 milletvekiline tek tek hakaret davası açtırdı. Ilıcak, açılan tazminat davalarında faiziyle birlikte ANAP'lılara 500 milyon lira tazminat ödemeye mahkûm edildi. Ilıcak, tazminat kararlarının bozulması için Yargıtay'a başvurdu ancak karar Yargıtay tarafından da onandı. Fethullah Gülen ve Gülen Hareketine karşı Türkiye hükumetlerine darbe teşebbüsünde bulunmaktan başlatılan Paralel Devlet Yapılanması operasyonlarına karşı çıkan Ilıcak, 2015 yılında köşe yazarlığı yaptığı Bugün gazetesinde kaleme aldığı "Murat Sancak'a suikast ve Star" başlıklı yazısında AKP Hükûmeti döneminde başlatılan 17-25 Aralık yolsuzluk ve rüşvet operasyonlarının darbe teşebbüsü olmadığını, MİT tırlarında silah taşındığını ve bunu ortaya çıkaran savcıların casus ilân edildiğini savunmuş, AK Parti iktidarının 1 Kasım seçimleri öncesinde mağdur rolünü oynadığını savunmuş, 2016 Ankara saldırısı sonrası twitter hesabından hükumetin istifa etmesi ve AKP-CHP koalisyonu kurulmasını isteyen Ilıcak'a oğlu Mehmet Ali Ilıcak tepki gösterdi. 2016 Türkiye askerî darbe girişimi sonrasında 42 gazeteciyle birlikte hakkında gözaltı kararı çıkarılan Ilıcak, 26 Temmuz 2016 tarihinde Bodrum' da gözaltına alındı. 29 Temmuz 2016 tarihinde çıkarıldığı Nöbetçi Sulh Ceza Hakimliğince "silahlı terör örgütü üyeliği" suçlamasıyla tutuklandı. 14 Nisan 2017'de tamamlanan "FETÖ'nün darbe girişimine iştirak eden medya unsurları soruşturması" sonucunda Nazlı Ilıcak hakkında, "Türkiye Büyük Millet Meclisini ortadan kaldırmaya veya görevini yapmasını engellemeye teşebbüs etme", "Türkiye Cumhuriyeti Hükümetini ortadan kaldırmaya veya görevini yapmasını engellemeye teşebbüs etme" ve "Anayasal düzeni ortadan kaldırmaya teşebbüs etme" suçlarından üçer kez ağırlaştırılmış müebbet cezası talep edildi. Yargılama sonucunda Şubat 2018'de aldığı müebbet hapis cezası 3 Ekim 2018'de onandı fakat 5 Temmuz 2019'da Yargıtay 16. Ceza Dairesi tarafından bozuldu. Eylül 2019'da basına yansıyan ve yaklaşık bir yıl öncesinde yazdığı mektubunda Cumhurbaşkanı Erdoğan'dan özür dilediği ve salıverilmesini talep ettiği ortaya çıktı. İstanbul 6. Ağır Ceza Mahkemesi'nin 4 Kasım 2019 tarihli kararıyla “örgüte üye olmamakla birlikte bilerek ve isteyerek yardım etmek” suçundan 8 yıl 9 ay hapis cezasına çarptırıldı ve adli kontrol şartıyla tahliye edildi. 21. ve 22. Hükumetlerde bakanlık yapmış Muammer Çavuşoğlu'nun kızıdır. Valilik, 29., 31., 32., 39. ve 41. hükumetlerde bakanlık yapmış olan Turhan Kapanlı dayısıdır. 1969'da ilk eşi Tercüman gazetesi sahibi Kemal Ilıcak'la evlendi, bu evliliğinden Mehmet Ali Ilıcak (d. 1970) ve Aslı Ilıcak (d. 1972) adında iki çocuk annesi oldu. Kemal Ilıcak'ı 7 Nisan 1993'te kaybeden Ilıcak, iş adamı ve siyasetçi Emin Şirin'le 1994'te evlendi. 9 yıl süren evlilikten sonra 2003 yılında çift boşandı. Irene Khan Irene Zubaida Khan (doğ. 24 Aralık 1956; Dakka, Bangladeş) Uluslararası Af Örgütü'nün yedinci Genel Sekreteridir. Bu görevi 2001 yılında Pierre Sané'den devralmıştır. Temmuz 2010'da görevi son bulmuştur. Kartaltepe, Bakırköy Kartaltepe, İstanbul'un Bakırköy ilçesinde bir mahalledir. Bahçelievler ilçesi ile komşudur. 5 mahalleye sınırı vardır. Cevizlik, Bakırköy Cevizlik, İstanbul'un Bakırköy ilçesinde bir mahalledir. İstanbul Deniz Otobüsleri'nin Bakırköy İskelesi bu mahallededir ve Kadıköy'e giden vapurlar buradan kalkmaktadır. Cevizlik'in 4 mahalleye sınırı vardır. Saarlouis Saarlouis, Almanya'nın Saarland eyaleti'nde yer alan bir şehirdir. Fransa sınırına yakın olan bu yerleşim yerinin nüfusu 34.319'dur. Yüzölçümü 43,27 km² olan şehrin belediye başkanlığını SPD'li Roland Henz yürütmektedir. Saarlouis aynı zamanda 196.611 nüfuslu Saarlouis İli'nin de merkezidir. Burada her sene değişik amaçlı festivaller düzenlenmektedir. Eyaletin en önemli eğlence merkezlerindendir. Saar Nehri, şehri ikiye böler. Kent merkezi nehrin güneyindedir. Kent merkezinde çok sayıda kafe ve birahane vardır. Kentteki en yoğun yabancı nüfusunu Fransızlar ve İtalyanlar oluşturmaktadır. Türkiye'den gelen göçmenler özellikle şehrin Fraulautern ve Roden mahallelerinde ikamet etmektedirler. Saarlouis'e bağlı toplamda sekiz mahalle bulunmaktadır. Saarlouis, Federal Otoban 8 (Lüksemburg --> Perl, Stuttgart, Münih, Bad Reichenhall --> Avusturya) ve Federal Otoban 620 (Saarlouis-Saarbrücken) ile ulusal ve uluslararası yollara bağlanmaktadır. Saarlouis'te ulusal ve uluslararası öneme sahip birçok sanayii kuruluşu vardır. Amerikalı otomobil üreticisi Ford'un fabrikası bulunmaktadır. Ford'ta 6500 kişi çalışmaktadır. Şehirde bunun dışında Liqui Moly Holding'e bağlı Meguin Sanayii Yağ fabrikası ve Krüger Holding'e bağlı 1200 çalışanı bulunan Ludwig Schokolade fabrikası bulunmaktadır. Basınköy, Bakırköy Basınköy, İstanbul'un Bakırköy ilçesinde bir mahalledir. Küçükçekmece ilçesi ile sınırı bulunan bir sahil semti olan Basınköy, Bakırköy ilçesinin batısındadır. Bu semte, basın mensupları ve yazarların üye olduğu konut kooperatifi yapılması sebebiyle bu ad verilmiştir. Mahallenin eski adı Zümrütyuva olarak geçer. Basınköy, Bakırköy'ün en batı ucudur ve en tenha mahallesidir. Küçükçekmece ilçesi ile komşudur. Cumhurbaşkanlığı Köşkü ile Belediye Başkanlığı Köşkü bu semttedir. Ayrıca Aybars Ak Ortaokulu da buradadır. KIIS-FM KIIS-FM, Amerika Birleşik Devletleri'nin Kaliforniya eyâletinde Los Angeles'ta yayın yapan bir radyo istasyonudur. İstasyonun sahibi, Clear Channel Communications() adlı bir şirkettir. 102.7 FM bandından yayın yapan istasyon Amerika'nın en çok dinlenen 40 radyo istasyonu arasındadır. Bazı müzik listeleri, ABD müzik piyasası için belirleyici olmaktadır. 2008-09 UEFA Kupası UEFA Kupası 2008-2009 sezonu, Avrupa'nın en önemli futbol organizasyonlarından biri olan UEFA Kupası'nın 51. ve son sezonudur. Final maçı 20 Mayıs 2009 tarihinde İstanbul, Fenerbahçe Şükrü Saracoğlu Stadyumu'nda yapıldı. Son UEFA Kupası'nı SV Werder Bremen'i 2-1 yenen Shaktar kazandı. Birinci eleme turu için kuralar 1 Temmuz 2008'de çekildi. İlk maçlar 17 Temmuz 2008 ve rövanş maçları 31 Temmuz 2008 tarihlerinde oynandı. Sadece Nordsjælland ve TVMK takımları arasındaki maç 29 Temmuz 2008'de oynandı. !colspan="5"|Güney-Akdeniz bölgesi !colspan="5"|Merkez-Doğu bölgesi !colspan="5"|Kuzey bÃ¶lgesi Bu turun kuraları 1 Ağustos 2008'de İsviçre'nin Nyon kentinde çekildi. İlk maçlar 14 Ağustos 2008 ve rövanş maçları da 28 Ağustos 2008 tarihlerinde oynandı. !colspan="5"|Güney-Akdeniz Bölgesi !colspan="5"|Merkez-Doğu Bölgesi !colspan="5"|Kuzey BÃ¶lgesi İkinci ön eleme turundan gelen 32 takım UEFA Şampiyonlar Ligi'nden elenerek gelen 16 takım bu turda mücadele etmiştir. !colspan="5"|Grup 1 !colspan="5"|Grup 2 !colspan="5"|Grup 3 !colspan="5"|Grup 4 !colspan="5"|Grup 5 !colspan="5"|Grup 6 !colspan="5"|Grup 7 !colspan="5"|Grup 8 Çeyrek final maçları 9 ve 16 Nisan'da oynandı. Yarı final maçları 30 Nisan ve 7 Mayıs'ta oynandı. 2008-09 UEFA Kupası finali 20 Mayıs 2009'da, İstanbul Fenerbahçe Şükrü Saracoğlu Stadyumu'nda yapılmıştır. 2008-09 UEFA Åžampiyonlar Ligi 2008-09 UEFA Şampiyonlar Ligi, Avrupa futbolunun kulüpler arasındaki en yüksek seviyedeki turnuvasının 54. sezonudur. Kupa'nın format değiştirmesi sonucu, şimdiki ismi ile UEFA Şampiyonlar Ligi'nin 17. sezonudur. Turnuvaya 53 ülkeden 76 takım katılmış, üç ön eleme turundan sonra takım sayısı gruplarda 32'ye düşmüştür. Final maçı Roma'nın Olimpiyat Stadyumu'nda, 27 Mayıs 2009’da oynanmış ve İspanyol ekip FC Barcelona İngiliz ekip Manchester United'ı 2-0 mağlup ederek kupayı 3. kez müzesine götürmüştür. Ülkelerin turnuvaya katılacak olan takım sayıları 2007 UEFA ülkeler sıralaması ile belirlenir. Birinci ön eleme maçlarına 25 ve 53. sıralar arasındaki ülkelerin 28 şampiyonu katılacak. İkinci ön eleme maçlarına: Üçüncü ön eleme maçlarına: Grup aşamasına katılacak takımlar ise: Bu maçların kuraları 1 Temmuz 2008'de İsviçre'nin Nyon kentinde çekildi. İlk maçlar 15 Temmuz ve 16 Temmuz'da, rövanşları ise 22 Temmuz ve 23 Temmuz 2008'de oynandı. Bu turun ilk maçları 29 Temmuz ve 30 Temmuz 'da, rövanş maçları ise 5 Ağustos - 6 Ağustos 2008 tarihlerinde oynandı. Bu turun ilk maçları 12 Ağustos ve 13 Ağustos'ta, rövanş maçları ise 26 Ağustos ve 27 Ağustos'ta oynanmıştır. Aşağıdaki takımlar grup aşamasına direkt olarak katılmaktadırlar. Sedat Altınöz İ. Sedat Altınöz (d. 24 Mayıs 1957, Sakarya), Türk sanatçı. İlk, orta ve lise öğrenimini Sakarya'da tamamlayan Altınöz, İstanbul Türk Müziği Belediye Konservatuvarı İcra Heyeti'nde klasik kemençe sanatçısı olarak görev yaptı. 1985 yılında Kültür Bakanlığı İzmir Devlet Klasik Türk müziği korosuna girdi. Aynı yıl Ege Üniversitesi Türk Müziği Devlet Konservatuvarı'nda öğretim görevlisi olarak görev yaptı. 1986 yılında İzmir Radyosu klasik kemençe sanatçısı olarak görev aldı. Yurt içi ve yurt dışında konserler verdi. 2002 yılında CRR'de düzenlenen Ebru Kongresi'nde karma sergiye katıldı ve aynı kongrede Mustafa Düzgünman'ın bestelediği ilahileri notaya alarak anma konseri verdi. 2003 yılında Kültür Bakanlığı İzmir Devlet Korosu sazlarıyla tekrar Mustafa Düzgünman'ın eserlerinden oluşan anma konseri düzenledi. Sonrasında da Manisa, Hollanda, İtalya'da kişisel sergiler açtı. Ebru ustası Mustafa Düzgünman’ın icazetli talebesi Sabri Mandıracı'dan ebru dersi alarak 1998 yılında ebru icazetnamesi aldı. 2004 yılında da Hüseyin Yalçınkaya'ya ebru icazetnamesi vermiştir. Çalışmalarına İzmir'de devam etmektedir. Asar-Ä± Tevfik Asar-ı Tevfik (Osmanlı Türkçesi: آثار توفیق, Anlamı: Tanrının Yardımının Eseri), sınıfının tek üyesi olan 1860'larda inşa edilen Osmanlı donanmasının zırhlı bir savaş gemisiydi. Aslen Mısır hidivi olarak ""İbrahimiye"" ismiyle sipariş edilmiş, daha sonra Osmanlılar tarafından alınmıştır. Kırım Savaşı'ndan sonra 1860'larda Osmanlı filosu için büyük bir genişleme programının bir parçası olarak inşa edildi. "Asar-ı Tevfik", sekiz adet 220 mm toptan oluşan bir ana batarya ile donatılmış 4.600 metrik tonluk barbetli bir merkezî bataryalı zırhlıydı. 1890 ve 1892 arasında Tersane-i Amire tarafından İstanbul'da modernize edildi, 1903-1906'da gemi Almanya'da kapsamlı şekilde yeniden inşa edildi ve üç 150 mm, yedi 120 mm seri ateşli toplardan oluşan yeni ana bataryası eski silahların yerini aldı. "Asar-ı Tevfik", yirmi yılı aşkın bir süre Osmanlı filosunda görev yaptı. Gemi, 19. yüzyılın sonlarına doğru Osmanlı Donanması'nın sancak gemisiydi ve Bahriye Nazırı Arif Hikmet Paşa tarafından komuta ediliyordu. Bu dönemde iki büyük savaşta, 1877-1878 93 Harbi'nde ve 1913'te Birinci Balkan Savaşı'nda çatışmalarda bulundu. İlk çatışma sırasında bir Rus torpido botu tarafından torpidolandı; ancak sadece hafif hasar gördü. Aralık 1912'de Birinci Balkan Savaşı sırasında İmroz Deniz Muharebesi'nde Yunan Donanması'na karşı çatışmada yer aldı. Şubat 1913'te Bulgar mevzilerine karşı harekatta karaya oturdu; Bulgar topçusu daha sonra gemiyi topçu ateşine tuttu. Topçu atışları ve dalgalı denizin verdiği hasar gemiyi tahrip etti. 1853-1856 Kırım Savaşı esnasında Rus filosunun gerçekleştirdiği Sinop Baskını'nda tüm bir filosunu kaybetmesinin ardından Osmanlı İmparatorluğu, donanmayı yenilemek için bir gemi inşa programı başlattı. Program, kronik olarak zayıf olan Osmanlı ekonomisi sebebiyle sınırlı büyüklükteydi. Bu program kapsamında inşa edilen "Asar-ı Tevfik'in" tasarımı, "Colbert" sınıfı gibi çağdaş Fransız savaş gemilerine dayanıyordu, ancak boyutları kayda değer oranda daha küçüktü. "Asar-ı Tevfik" 83,01 m dikmeler arası uzunlukta, 16 m genişlikte ve 6,5 m su çekimindeydi. Geminin deplasmanı normal yükte 4.687 metrik tondu. Gemide dönemin zırhlı korvetleri için alışılmış olduğu üzere kısmi çift tekne ve burun mahmuzlu, demirden inşa edilmiş bir gövde vardı. 320 subay ve denizciden oluşan bir mürettebatı vardı. 1903-1906'da gemi büyük ölçüde yeniden inşa edildi. Her iki ucu da kesilerek, tek bir askeri gemi direği kuruldu ve yeni bir kumanda kulesi inşa edildi. Gemi, bir vida pervaneyi çeviren tek bir yatay bileşik buhar motoruna sahipti. Buhar, gemi ortasında bulunan tek bir bacaya bağlı altı adet kömürle çalışan kutu kazan tarafından sağlanıyordu. Motorlar ve kazanlar La Seyne tersanesi tarafından üretilmişti. Motorlar 3.560 belirtilen beygir (2.650 kW) gücündeydi ve gemileri en çok saatte 13 deniz mili (24 km/sa) hıza ulaştırabiliyordu, ancak kötü bakım sebebiyle 1895'de geminin son hızı saatte 8 deniz miliydi (15 km/sa). Buhar motorları bir barka yelken yelken teçhizatı ile desteklenmekteydi. Geminin yeniden inşası sırasında yelken teçhizatı kaldırıldı ve eski kazanlar daha yeni Niclausse kazanlarla değiştirildi. Gemiye ayrıca yeni bir motor takıldı. "Asar-ı Tevfik"in ana bataryası Armstrong Whitworth tarafından üretilen sekiz adet 220 mm namludan dolma toptan oluşuyordu. Topların altısı geminin ortasındaki merkezi bataryada her bordada üçer tane olarak, ikisi ise açık barbetlerin doğrudan üzerine monte edilmişti. 1891'de iki barbet topu 210 mm Krupp kamadan dolma topla değiştirildi, iki 87 mm ve iki 63,5 mm Krupp top ve iki 25,4 mm Nordenfelt top ilave edildi. Geminin silahlandırılması 1903-1906 yeniden inşası sırasında tamamen değiştirildi. Tüm eski silahlar çıkarıldı ve Krupp tarafından üretilen orta kalibreli hızlı ateş eden (QF) silahlar takıldı. Üç SK L/40 top, biri baş kasara ikisi kumanda kulenin yanlarında olmak üzere tekli zırhlı kundaklar üzerine monte edildi. Merkezi batarya topları altı adet 120 mm SK L/40 top ile değiştirildi; yedinci bir 120 mm top kıç tarafına eklendi. Altı 57 mm ve iki 37 mm seri ateşli top da ilave edildi. İlk inşa edildiği halinde gemi 200 mm kalınlığında bir demir zırhlı kemerle korunuyordu. Kemerin her iki ucunu birbirine bağlayan enine bölmeler 75 mm kalınlığındaydı. Merkezi batarya 150 mm kalınlığında daha ince demir zırha sahipti, barbet silahları 130 mm zırh ile korunmaktaydı. Yeniden inşada 75 mm kalınlığında zırhlı güverte eklendi, yeni komuta kulesi 150 mm kalınlığında zırh kaplamaya sahipti. "Asar-ı Tevfik", 1865 yılında Mısır hükümeti tarafından "İbrahimiye" adıyla sipariş edildi ve iki yıl sonra La Seyne'deki Fransız "Société Nouvelle des Forges et Chantiers de la Méditerranée" tersanesinde inşasına başlandı. Gemi 1868'de denize indirildi, 1869'da deniz denemeleri tamamlandı. Bu arada Mısır, Osmanlı hükümeti tarafından doğrudan yönetimden, özerk Mısır Hidivliği'ne dönüştü; siyasi sebeplerle Hidivlik gemiyi 29 Ağustos 1868'de Osmanlı donanmasına devretti. Gemi 1870 yılında "Asar-ı Tevfik" adıyla donanmaya katıldı. Tamamlanmasının ardından "Asar-ı Tevfik" ile daha sonra İngiltere ve Fransa'da inşa edilen diğer zırhlı korvetler, 1866-1869 Girit İsyanı'nın ardından adaya istikrar kazandırmak üzere Girit'e gönderildi. Bu dönemde Hobart Paşa yönetimindeki Osmanlı filosu, çevrilmiş İngiliz talimat kılavuzları okumakla sınırlı eğitim ile büyük ölçüde etkisiz kalmıştır. Gemi 1877-1888 Rus-Türk Savaşı sırasında (93 Harbi) çatışmalarda yer aldı. Savaşı Karadeniz filosunda geçirdi. Hobart Paşa tarafından yönetilen Osmanlı filosu, Rus Karadeniz Filosu'ndan çok daha üstündü; Rusların bölgedeki iki zırhlısı "Vitse-Admiral Popov" ve "Novgorod" başarısız tasarımlar olan dairesel gemilerdi. Osmanlı filosunun üstünlüğü, Rusları iki kolorduyu kıyı savunma için yedekte tutmak zorunda bıraktı, ama Osmanlı genelkurmayı bu üstünlüğü Balkanlarda Rus ilerleyişini engellemek için anlamlı bir şekilde kullanamadı. Hobart Paşa filoyu Doğu Karadeniz'e götürerek Kafkasya cephesinde Ruslarla mücadele eden Osmanlı kuvvetlerini desteklemek için daha agresif şekilde faydalanmaya çalıştı. Filo Poti'yi bombardımana tuttu ve Batum savunmasına destek verdi. Haziran ayında, Rus Baltık Filosu, çekili ve spar torpidolarla donatılmış torpido botları kullanarak Osmanlı zırhlılarını etkisiz hale getirmek için bir operasyon başlattı. 23-24 Ağustos 1877 gecesi Rus torpido botları "Miner", "Navarin" ve "Sinop" gemiyi Sohum'da demirliyken spar torpido ile batırmaya teşebbüs etti. Osmanlı gemilerinden ve kıyıdaki birliklerden açılan ateş Rus saldırısını zorlaştırdı. "Sinop" torpidolarını "Asar-ı Tevfik'i" koruyan bir tekneye isabet ettirdi. Ruslar ilk başta zırhlı korveti batırdıklarını düşündüler; ancak gerçekte gemide sadece küçük hasara neden olmuşlardı. Gemi kendi gücüyle Batum'a giderek tamire alındı. Saldırganlara, sahilde yanan bir ateşin limandaki Osmanlı gemilerini aydınlatması yardım etmişti. Osmanlı filosu, savaşın sonuna kadar Batum'daki Osmanlı garnizonunu sürekli Rus saldırılarına karşı desteklemeye devam etti. Savaşın sona ermesinden sonra gemi, diğer Osmanlı zırhlıları gibi 1878'de atılmıştır Konstantinopolis'te yedeğe alındı. 1890-1892 arasında Haliç'teki Tersane-i Amire'de geminin kazanları yenilendi. Osmanlı filosunun ciddi sorunlarını ortaya çıkartan 1897'deki Osmanlı-Yunan Savaşı'nın ardından hükümet, bir donanma modernizasyon programı başlatmaya karar verdi. İlk aşama "Asar-ı Tevfik" de dahil olmak üzere eski zırhlı savaş gemilerini yeniden inşa etmekti. Teklif talepleri yabancı tersanelere gönderildi. Ekim 1898'de Cenova'daki Gio. Ansaldo & C. tersanesi, "Asar-ı Tevfik" ve "Mesudiye"yi inceleme izni istedi. Her iki gemi de Ocak 1899'da Cenova'ya gönderildi ve 28 Ocak'ta şehre ulaştı. Orada kısa süre kızağa alındılar. Daha sonra "Asar-ı Tevfik" 29 Mayıs 1900'de "İzmir" nakliye gemisiyle beraber kapsamlı bir yeniden inşa için Almanya'nın Kiel şehrindeki Germaniawerft tersanesine transfer edildi. Kiel'e demirledikten sonra "Asar-ı Tevfik" mürettebatı "İzmir'e" transfer edildi, ancak kömür almak için fonları olmayan mürettebat Almanya'da mahsur kaldı. Germaniawerft öncelikle "Asar-ı Tevfik"in ekipmanlarını söktü, ama ardından ilk Osmanlı ödemesini beklemek üzere çalışmaları durdurdu. 1901'in ortalarına gelindiğinde, mürettebat önemli miktarda borç biriktirmişti, Osmanlı hükümeti ise mürettebatı geri getirmek ya da modernizasyon programının taksitlerini ödemek için hiçbir çaba sarf etmemişti. Kayzer II. Wilhelm bile, Osmanlı hükümetine denizcilerin maruz kaldığı borçları çözmek üzere baskı yapma girişiminde bulundu. Bunun yerine Osmanlılar, Germaniawerft tersanesinin sahibi Krupp'ın 6.000 lira avans ödeme yapmasını ve "İzmir" gemisinin İstanbul'a yolculuk için hazırlanmasını talep etti. Osmanlılar o zamanlar Krupp ile ordu için büyük bir silahlanma anlaşması yapmak üzere görüşüyorlardı ve bunu kaldıraç olarak kullandılar; 1901'in sonlarına doğru Krupp bir kazançlı sözleşmeyi riske atmak yerine bu talebi kabul etti. Kiel'deki borçlar ödendi ve "İzmir" nihayet ülkeye döndü. Sonraki iki yıl boyunca gemide herhangi bir iş yapılmadı. 18 Ocak 1904'te Osmanlı müzakerecileri, Krupp ile yeni bir müzakere turu başlattı ve modernizasyon maliyetinin 282.000 liradan 65.000 liraya düşürülmesini talep etti; bu miktar yeniden inşa bir yana, başlangıçta yürütülen hazırlık çalışmalarını bile karşılamıyordu. Bunun karşılığında Osmanlı hükümeti Germaniawerft'ten bir çift "Peyk-i Şevket" sınıfı torpido kruvazörü sipariş edecekti. Krupp yeni gemilerin satış sözleşmesi halen müzakere aşamasında olduğu için yeniden yapılanma anlaşmasını önemli mali zarara rağmen kabul etmek zorunda kaldı. Nisan ayına kadar yeni gemi satış sözleşmesi imzalandı ve böylece "Asar-ı Tevfik" üzerinde çalışma yavaşça başladı. Çalışmalar 1906 yılı sonlarında tamamlandı. Yeniden inşa edilen gemi 19 Kasım'da Kiel'den ayrıldı ve 4 Ocak 1907'de İstanbul'a geldi. 1909'da Osmanlı Donanması tarafından yirmi yıl sonra yapılan ilk filo manevrasına katıldı. Trablusgarp Savaşı (1911-1912) sırasında "Mesudiye" ve torpido kruvazörü "Berk-i Satvet" ile birlikte ihtiyat filosuna atandı. Osmanlı donanması savaşı limanda geçirdiğinden herhangi bir çatışmaya girmedi. Bu durum kısmen daha sonra Balkan Savaşları'nı başlatan Balkanlardaki artan gerilimlerden kaynaklanıyordu; Osmanlılar filolarını limanda tuttu, böylece kaçınılmaz çatışmaya hazırlıklı oldular. Gemi 1912-1913 Birinci Balkan Savaşı sırasında önemli hizmet gördü. Savaşın başlangıcında, "Asar-ı Tevfik", 9 Kasım'a kadar süren onarımları gerektiren kazan sorunları çekiyordu. Daha sonra Çatalca Hattı'nı Bulgar birliklerine karşı savunan Osmanlı birliklerini desteklemek üzere gönderildi. Topçu desteği sağlamak için Tekirdağ'da pozisyon aldı. Bulgarlar şehri işgal ettikten sonra düşman mevzilerini bombaladı, ancak saldırının etkisi azdı. Gemi daha sonra Büyükçekmece'ye giderek filonun geri kalanına katıldı. Bu dönemde Bulgar güçleriyle temasa girmedi. 16 Aralık 1912'de Rus-Türk Savaşı'ndan bu yana büyük savaş gemilerini içeren ilk Osmanlı deniz muharebesi olan İmroz Deniz Muharebesi'nde yer aldı. "Asar-ı Tevfik", ön dretnot savaş gemileri "Barbaros Hayreddin", "Turgut Reis", "Mesudiye" ve birkaç küçük savaş gemisinden oluşan filoya dahildi. Osmanlı donanması Çanakkale Boğazı'ndan saat 9.30'da ayrıldı; küçük gemiler boğazda kalırken, zırhlılar kuzeye doğru yola çıktı ve kıyıya yakın ilerledi. Limni adasından gelen zırhlı kruvazör "Georgios Averof" ve üç Hydra sınıfı zırhlı içeren Yunan filosu, Osmanlı savaş gemilerinin ilerlemesini engellemek için kuzeydoğuya doğru yön değiştirdi. Osmanlı gemileri 09.40'da 14.000 metre mesafeden Yunanlara ateş açtı. Beş dakika sonra, "Georgios Averof" Osmanlı filosunun diğer tarafına geçti ve Osmanlıları her iki taraftan da ateş altında kaldıkları elverişsiz bir pozisyona düşürdü. Yunan filosunun yoğun baskısı altında, Saat 09.50'de Osmanlı gemileri rotalarını tersine çeviren 16 noktalık bir dönüşü tamamladı ve Çanakkale Boğazı'nın güvenli bölgesine yöneldi. Dönüş başarısız bir şekilde gerçekleştirildi ve gemiler formasyondan düşerek birbirlerinin ateş alanlarını engelledi. 10.17 itibarıyla her iki taraf da ateş etmeyi bıraktı, Osmanlı donanması Çanakkale Boğazı'na çekildi. Boğaza yaklaştıklarında, "Asar-ı Tevfik" ve "Mesudiye", hasar gören ön dretnotların geri çekilmesini koruyacak şekilde pozisyon aldı. Gemiler saat 13.00'te limana ulaştı ve kayıplarını hastane gemisi "Reşit Paşa"ya nakletti. "Asar-ı Tevfik" isabet almamıştı. Savaş Yunan zaferi olarak kabul edildi, çünkü Osmanlı filosu abluka altında kaldı. 10 Ocak 1913'te "Asar-ı Tevfik", filo tarafından başka bir sortiye daha destek verdi. "Asar-ı Tevfik" Çanakkale Boğazı'nı devriye ederken, filonun geri kalanı Gökçeada'ya baskın düzenledi. Gemi filonun kanadını korurken Yunan muhripleriyle karşılaştı ve birkaç atış yaptıktan sonra onları geri çekmeye zorladı. Her iki taraf da çatışmada herhangi bir isabet almadı. Gemi Karadeniz'de Bulgar kuvvetlerine karşı çalışırken kaybedildi. 7 Şubat'ta gemiye, ordu tarafından yapılacak bir baskını desteklemek üzere Yalıköy'e geçmesi emredildi. Ertesi gün saldırı başlatıldı, ancak güçlü Bulgar direnişi yüzünden Osmanlı ordusu geri çekilmek zorunda kaldı. "Asar-ı Tevfik"e kasabayı bombalaması emredildi, ancak gemi 12.45'te daha önce keşfedilmemiş bir kum tepesinde karaya oturdu. 10 Şubat'ta kurtarma çalışması başlatıldı ve ekipmanları sökülmeye başlandı. 12 Şubat'ta tüm silahlar ve kömür gemiden çıkartılmıştı, ancak gemi hala karaya oturmuş durumdaydı. Dalgalı deniz ve Bulgar topçuları gemiye hasar vermeye devam etti ve geminin tamamen kaybedilmesine sebep oldu. BeÅŸevler 1994 San Marino Grand Prix 1994 San Marino Grand Prix (resmî adıyla 14° Gran Premio di San Marino), 1 Mayıs 1994 tarihinde İtalya'nın Imola şehrinde Autodromo Enzo e Dino Ferrari pistinde düzenlenen Formula 1 yarışıdır. San Marino yarışı, 1994 Formula 1 sezonunun toplamda üçüncü ve Avrupa kıtasındaki ilk yarışıydı. Yarış haftasında Avusturyalı pilot Roland Ratzenberger ve 3 kez dünya şampiyonu olan Brezilyalı pilot Ayrton Senna kaza yapıp, hayatlarını kaybettiler. İngiliz televizyon kanalı BBC spikeri Murray Walker bu yarışı "Bir Grand Prix için en kara günlerden biriydi, bunu hatırlayabiliyorum." şeklinde tanımladı. Yarışı Michael Schumacher birinci olarak tamamladı. Kupa töreninin sonunda yapılan basın toplantısı esnasında konuşan Schumacher "Kendimi ne memnun ne de mutlu hissedebildim." şeklindeki açıklamasıyla, yarışta yaşanan kazadan dolayı duyduğu üzüntüyü dile getirdi. Nicola Larini kariyerindeki ilk Formula 1 puanını alarak, podyumda ikinci sırada kendine yer buldu. Fin pilot Mika Häkkinen ise yarışı üçüncü sırada tamamladı. Yarış haftasında yaşanan kazalar yetkilileri, motor sporlarında sürekli olarak artan kazalar hakkında güvenlik önlemleri almaya itti. Grand Prix Sürücüler Birliği 12 yıl sonra yeniden kuruldu, Formula 1 araçlarında ve pistlerinde önemli değişikliklere gidildi. Yarıştan sonra birçok kural yeniden ele alındı ve Bahreyn Uluslararası Pisti gibi büyük kaçış alanları ile araçların bariyerlere çarpmadan önce yavaşlamasının sağlandığı yeni pistler inşa edildi. HANS sistemi (Kafa ve Boyun Destek Sistemi) adı verilen destek sistemleriyle sürücülerin başından darbe almasının engellenmesi amaçlandı. San Marino'da hayatını kaybeden Senna, yaklaşık 500.000 kişinin katıldığı devlet töreni ile ülkesi Brezilya'da toprağa verildi. İtalyan savcılar altı kişi hakkında Ayrton Senna'nın ölümü ile ilgili olarak adam öldürmek suçundan dava açtı; fakat sonraları bu kişilerin beraatine karar verildi. Toplam 11 yıldan uzun süren temyiz süreci sonucunda, verilen beraat kararı onaylandı. Pilotların yarışa başlayacakları sıralamayı belirleyecek turların 29 Nisan Cuma günü yapılan bölümünde Jordan pilotu Rubens Barrichello "Variante Bassa" virajında 225 km/sa (140 mil/sa) süratle, pisti sınırlayan bordürlere ("kerb") çarpınca, otomobili havalandı. Araç, yere düşene kadar, havada birkaç kez takla attı. Brezilyalı pilot, lastik bariyerlerin üstüne düşen araçtan bilinci kapalı olarak çıkarıldı. Sağlık ekiplerinin olay yerinde müdahalesinin ardından hastaneye kaldırıldı. Barichello bir sonraki gün piste dönse de burnundaki kırık ve kolundaki alçı yarışmasına engeldi. Kazadan on yıl sonra, San Marino'da Williams-Renault takımıyla yer alan Damon Hill o anki duygularını ""Hepimiz içimizdeki sesi dinlemeyerek yarışa devam ettik; kendimizi araçlarımızın tank gibi sağlam olduğuna, ufak sorunlar olsa da önemli bir şey olmayacağına inandırdık"" şeklinde dile getirdi. Sıralama turlarının bitimine yirmi dakika kala, Simtek ile yarışan Roland Ratzenberger Villeneuve virajını alamadı; neredeyse dik açıyla karşı bölümdeki beton bariyerlerle çarpan pilot ağır yaralandı. Aracın sürücü bölümü zarar görmemiş olsa da, çarpmanın etkisi bazal kafatası kırığına neden oldu. Formula 1'de ilk sezonunu geçiren Ratzenberger'in, kazadan bir önceki turda "Acque Minerali" şikanında bordürlerden geçince, aracının ön kanadı hasar görmüştü. Olayın arkasından Avusturyalı pilot pite girmek yerine turuna devam etti. 306 km/sa (190 mil/sa) hıza ulaşan aracın ön kanadındaki bu problem, pilotun kontrolü kaybetmesine yol açtı. Doktorlar Ratzenberger'e müdahale ederken sıralama turları durduruldu. Yaklaşık 25 dakika sonra mücadele yeniden başladı ancak Williams ve Benetton'un da içinde olduğu takımlar sıralamalara devam etmedi. Olayların ardından hastaneden yapılan açıklamada Ratzenberger'in kazadaki yaralanmalara bağlı olarak hayatını kaybettiği duyuruldu. Böylece Riccardo Paletti'nin 1982 Kanada Grand Prix'teki kazasından sonra, ilk kez ölümlü bir yarış haftası yaşandı. Elio de Angelis'in Paul Ricard Pisti'nde Brabham'la yaptığı test sürüşlerinde ölümünün üzerinden ise sekiz yıl geçmişti. O dönemde Formula 1 pist sağlık ekibinin başında olan Profesör Sid Watkins anılarında Ayrton Senna'nın, ölüm haberine tepkisini "Ayrton yıkılmıştı ve omuzumda ağladı." şeklinde aktardı. Watkins "Daha ne yapman lazım? Üç defa şampiyon oldun, açık farkla en hızlı sürücüsün. Hadi burada bırak ve balık tutmaya gidelim" diyerek Senna'yı yarışmamaya ikna etmeye çalıştığını; ancak onun "Sid, bizim kontrolümüzde olmayan şeyler var. Yarışı bırakamam, devam etmeliyim." şelinde karşılık verdiğini yazdı. Senna sıralamalarda, şampiyona lideri Michael Schumacher'in önünde yer almayı başararak, pol pozisyonunun sahibi oldu. Gerhard Berger üçüncülüğü ve Senna'nın takım arkadaşı Damon Hill dördüncü sırayı aldı. Ratzenberger'in kaza yapmadan önce yaptığı derece ise yarışa 26. sırada başlamasına imkân tanıyordu. Yarışın başlamasıyla birlikte motoru çalışmayan Benetton sürücüsü J.J. Lehto pist üzerinde kaldı. Arka bölümden kalkan Pedro Lamy, görüş açışı diğer araçlar tarafından kapatılınca, Lehto'nun Benetton'unu göremeyerek arkadan çarptı. Çarpışmanın etkisiyle aracın lastikleri ve gövdeden parçalar koptu; seyircileri koruyan güvenlik bariyerini aşan bu cisimler dokuz kişide küçük yaralanmalara sebep oldu. Kazanın ardından güvenlik aracı piste girdi. Geçişlerin yasak olduğu güvenlik aracının pilotların önünde yer aldığı bu bölüm, pilotlar düşük hızda seyrettiğinden lastik sıcaklıklarının düşmesine yol açtı. Yarıştan önce pilotların basın toplantısında, Senna ve Gerhard Berger 1993 sezonunda Formula 1'e tekrar giren güvenlik aracının, lastiklerin sıcaklığını koruyacak hızla gitmediği için kaygılarını dile getirmişti. Daha sonra parkurun temizlendiği uyarısıyla güvenlik aracı pistten çıktı ve mücadele yeniden başladı. İki tur sonra, Micheal Schumacher'in önünde yer alan Senna'nın aracı, "Tamburello" virajında yoldan çıktı; hızı 306 km/sa (190 mil/sa)'ten 211 km/sa (131 mil/sa)'e kadar düşen Senna beton duvara çarparak durabildi. Yerel saatle 14:17'de gerçekleşen kazadan sonra yarışan durduğunu gösteren kırmızı bayraklar sallandı ve Senna'nın tedavisi için, Sid Watkins olay yerine geldi. Bir yarışta kırmızı bayraklar sallandığında araçların yavaşlaması, pit alanına dönmesi ve yeni uyarıya kadar beklemesi gerekiyordu. Bu sağlık ekipleri ve diğer pist görevlilerinin kaza alanına rahat ulaşması ve güvenli bir şekilde çalışmalarını sağlıyordu. Senna'nın kazasında yaklaşık on dakika sonra Larrousse takımı yanlışlıkla pilotlarından Érik Comas'a, yarış hâlen kırmızı bayraklarla durdurulmuş durumdayken, piste çıkış izni verdi. Görevliler neredeyse son sürat kaza bölgesine yaklaşan sürücüyü durdurmak için öfkeyle müdahale etti. Eurosport yorumcusu John Watson durumu "Şu ana kadar hayatımda gördüğüm en saçma şey" sözleriyle aktardı. Hiçbir kişiye veya araca çarpmayan Comas, kazayı gördükten sonra yarış alanını terk etti. Senna'nın tedavisi sırasında gösterilen (ana yayıncı RAI tarafından) sahneler durumu çok canlı olarak gösterince, BBC kendi kamerasını pit alanına çevirmeyi tercih etti. BBC yorumcusu Murray Walker sıkça, dünyaya canlı yayınlanan bu görüntüleri kesmeye çalışırken, bir yandan da izleyenlere aktarmak zorunda olmanın ne kadar üzücü olduğunu belirtti. Hurdaya dönen Williams'tan çıkarılan Senna havayolu ile Bologna yakınlarındaki Maggiore Hastanesi'ne kaldırıldı. Kazadan 37 dakika sonra, yerel zaman ile 14:55'te, yarış yeniden başladı. Yeniden başlayan mücadelede sonuç, durdurulan ilk yarış ve sonraki ikinci yarışın toplamına göre belirlenecekti. Başlangıçtan sonra liderliği alan Gerhard Berger olsa da, kazayla kesilen ilk bölümde Berger'den önde olan Schumacher, toplamda da birinci durumdaydı. Alman pilot 12. turda yarışta ilk sırayı ele geçirdi; bundan dört tur sonra aracında kontrol problemi yaşayan Berger yarış dışı kaldı. Daha sonra Schumacher pite girince geçici olarak yerini Larini aldı ancak onun da pite girmesiyle sıralama eski haline döndü. Bitime on tur kala, Minardi sürücüsü Michele Alboreto pit alanını terkederken kopan arka lastiği, iki Ferrari ve bir Lotus mekanik çalışanına çarptı; bu kişiler tedavi için hastaneye götürüldü. Michael Schumacher, Nicola Larini ve Mika Häkkinen'in önünde yarışı kazanarak 1994 Formula 1 sezonunda yapılan 3. yarışta alınabilecek en fazla puan olan 30'a ulaştı. Larini ise kariyerinde ilk kez podyuma çıktı; San Marino ayrıca pilotun kariyerinde puan kazandığı iki yarıştan biri oldu. Ödül töreninde Ayrton Senna ve Roland Ratzenberger için şampanyalarla kutlama yapılmadı. Schumacher'in yarışı tamamlamasından iki saat yirmi dakika sonra, yerel saat ile 18:40'ta, Dr. Maria Teresa Fiandri Ayrton Senna'nın öldüğünü açıkladı. Senna'nın resmî ölüm saati 14:17 olarak duyuruldu; bu da sürücünün kaza anında hayatını kaybettiğini gösteriyordu. Yapılan otopside ölüme, aracın süspansiyonundan bir parçanın sürücünün kaskı ve kafatasını geçerek verdiği zararın yol açtığı tespit edildi. 1981'de yapılan 1994 Imola parkuru bir daha Formula 1 yarışlarına ev sahipliği yapamadı. Pistte yarıştan sonra büyük değişiklikler yapılmıştı. Bunlar arasında Gerhard Berger (1989), Nelson Piquet (1987) ve son olarak Ayrton Senna kazalarının yaşandığı, hızlı dönüşten sonra yavaş şikandan oluşan Tamburello virajı da bulunmaktaydı. Bunun yanında FIA Formula 1 aracının özelliklerini belirleyen kurallarını yeniden yapılandırdı; 1995'te tüm takımlara 1994 sezonundaki araçlardan tamamen farklı yeni otomobiller tasarlamaları zorunluluğu getirildi. Yarış sabahı Senna ve Berger'in dillendirdiği endişeler, Grand Prix Sürücüler Birliği'ni (GPDA) bir sonraki yarış olan Monako Grand Prix'te yeniden oluşuma yöneltti. İlk olarak 1961'de kurulan GPDA, 1982 yılında dağılmıştı. Imola'daki kazaların ardından tekrar ortaya çıkışın amacı, standartların yükseltilmesi için sürücülerin fikirlerinin ortaya konmasına imkân tanımaktı. 1994 Monako Grand Prix'te başlama çizgisindeki ilk iki yer Brezilya ve Avusturya bayraklarının renkleriyle boyandı ve hayatın kaybeden iki pilotun anısına boş bırakıldı. Williams ve Simtek takımları Monako'ya tek araçla katıldı. Ayrıca yarış öncesi bir dakikalık saygı duruşunda bulunuldu. Senna için 5 Mayıs 1994'te Brezilya'nın São Paulo kentinde devlet töreni düzenlendi. Yaklaşık 500.000 kişi caddelerde tabutun geçişini takip etti. Senna'nın rakiplerinden Alain Prost, tabutunu taşıyanlar arasındaydı. Formula 1 çevrelerinin büyük bölümü cenazeye katılırken, Formula 1'in yönetim teşkilatı FIA'nın başkanı Max Mosley ise 7 Mayıs 1994'te Avusturya'nın Salzburg kentinde Ratzenberger için yapılan törene katıldı. 10 yıl sonraki bir basın toplantısında Mosley "Ben onun törenine gittim çünkü herkes Senna'nın cenazesine katıldı. Oraya da birilerinin gitmesinin önemli olduğunu düşündüm." diye açıklamıştı. Ekim 1996'da FIA, McLaren ve Mercedes-Benz ile işbirliği yaparak, sürücülerin kafalarına gelebilecek etkileri sınırlamak için araştırmalara başladı. Mercedes HANS (Kafa ve Boyun Desteği) sisteminin üreticileriyle, Formula 1'e uyarlama için bağlantıya geçti. HANS, ilk olarak 1991'de, kazalarda kafa ile boyunu koruyarak, Ratzenberger'in ölümüne yol açan bazal kafatası kırıklarını engellemek üzere üretilmişti. İlk testleri başarılı olan sistem için 2000 San Marino Grand Prix'inde sunulan son raporda HANS kullanımının tavsiye edildiği açıklandı. 2001 sezonunun başından itibaren ise kullanım zorunlu hale geldi. 2000 İtalya Grand Prix ve 2001 Avustralya Grand Prix'te kazaların direkt etkisiyle hayatını kaybeden pist görevlileri olsa da, Senna hâlen bir Formula 1 kazasında Jules Bianchi'den önce ölen son sürücüdür. İtalyan savcılar Senna'nın ölümü ile ilişkili olarak altı kişi hakkında yasal işlem başlattı. Bu isimler Williams takımından Frank Williams, Patrick Head ve Adrian Newey; Autodromo Enzo e Dino Ferrari pistinin sahiplerini temsilen Fedrico Bendinelli; pist direktörü Giorgio Poggi ve yarış direktörü Roland Bruynseraede'ydi. 16 Aralık 1997'deki mahkeme kararı bu altı kişinin, ölüme sebebiyet suçlamasından, beraatine hükmetti. Mahkemede pilotun ölüm sebebi, aracın ön bölümünde yapılan değişiklik olarak belirtildi. Aracın bu kısmı Senna'nın isteğiyle parçalanmış ve daha rahat edebileceği şekilde kaynaklanmıştı. Mahkeme kararının ardından, savcı Patrick Head ve Adrian Newey için temyize başvurdu. 22 Kasım 1999'da ortaya çıkan yeni bir kanıt olmadığı için yapılan başvuru reddedildi. İtalyan Ceza Kanunu'nun 530. maddesi gereğince suçlamalar "oluşmamış fiil" olarak nitelendi. Bu karar Ocak 2003'te İtalyan Yargıtayı tarafından 530. maddenin yanlış yorumlandığına hükmedilerek bozuldu ve yeniden yargılama istendi. Son olarak 27 Mayıs 2005 tarihinde Head ve Newey suçsuz bulundu. Nami Tamaki Kariyeri, 2003’te düzenlenen Sony Müzik Japonya Yarışması’nda, dans ederek seslendirdiği Destiny's Child’ın “Survivor” parçası ile 5.000 kişi arasından seçilince başlamıştır. Japon anime ve oyun endüstrisi ile çeşitli ticari bağlantıları vardır; ayrıca bir sahne müzikalinde ve bir de filmde rol almıştır. 18. Japon Altın Disk Ödülü (第18回日本ゴールドディスク大賞): Yılın Yeni Sanatçısı (2004) Payidar Tüfekçioğlu Payidar Tüfekçioğlu, (d. 1 Ocak 1962, İzmir - ö. 18 Mayıs 2017, İstanbul), Türk tiyatro, sinema, dizi oyuncusu ve seslendirme sanatçısı. Payidar Tüfekçioğlu, Mimar Sinan Güzel Sanatlar Üniversitesi Tiyatro Bölümü'nden mezun oldu. Konservatuvar eğitiminden sonra Devlet Tiyatroları'nda çalışmaya başladı. Bursa Devlet Tiyatrosu, Antalya Devlet Tiyatrosu ve İstanbul Devlet Tiyatrosu'nda çalıştı ve 2009'da İstanbul Devlet Tiyatrosu'ndan emekli oldu. Oyuncu, 18 Mayıs 2017'de İstanbul'da tedavi gördüğü bir hastanede karaciğer yetmezliğinden öldü. Mezarı Çengelköy Mezarlığı'ndadır Sylvester Stallone, Bruce Willis, Samuel L. Jackson, Morgan Freeman, Clint Eastwood, Alain Delon, Marcello Mastroianni, Yul Brayner, Paul Newman seslendirdiği ünlülerden bazılarıdır. "Deli Yürek" dizisinde Kenan İmirzalıoğlu'nu seslendirmesinin yanı sıra, "Sağır Oda" dizisinde Orhan Kılıç'ı ("Aras Dağlı") seslendirmiştir. Ve 2010 yılından beri "Şefkat Tepe" adlı dizide Mert Kılıç Üsteğmen Serdar Mert'i seslendirmektedir. Cemal Kaya Cemal Kaya (d. 15 Nisan 1962, Diyadin, Ağrı), Türk iş adamı ve milletvekilidir. Erzurum Narman Ziraat Teknisyen Okulu'ndan mezun oldu. Kaya evli ve üç çocuk babasıdır. 3 Kasım 2002 seçimlerinde CHP Ağrı milletvekili olarak meclise giren Kaya, Adalet ve Kalkınma Partisine geçti. Hakkındaki yolsuzluk iddiaları yüzünden bu görevinden 30 Temmuz 2005'te istifa eden Kaya, 22 Temmuz seçimlerinde AK Parti Ağrı 2. sıra milletvekili olarak tekrar meclise girdi. Kaya, Enerji Bakanlığı ihalelerinde yolsuzluk yaptığı iddiasıyla açılan davada "ihaleye fesat karıştırmak, örgüte yardım" suçlarından 7 ay 15 gün hapis cezasına çarptırıldı ancak cezası ertelendi. Wend Halkının Partisi Wend Halkının Partisi (Sorb dili: "Serbska Ludowa Strona", Almanca: "Wendische Volkspartei", SLS kısaltmasıyla bilinir), Almanya'nın doğusunda Sorb azınlık tarafından kurulan siyasi parti. 2005 Mart'ında Cottbus'da kuruldu. Parti kuruluşunda Schleswig-Holstein eyaletinde, Almanya'daki Danimarkalı azınlığın haklarını savunan SSW örnek alındı. Ancak Sorb azınlık Wend Halkının Partisi'ne halen temkinli yaklaşmaktadır. Sorbların genel eğilimini yansıtan Domowina'da, Sorb halkının çıkarlarının bir azınlık partisi yerine tüm partilerle iş birliği yapılarak korunması görüşü ağır basmaktadır. Nükleer reaktörler listesi Bu listede dünya çapında, ticari elektrik üretme maksatlı bütün nükleer santraller vardır. Askeri, deney, araştırma, gemi vb özel santraller kapsam dışıdır. Listeye, hâlen hizmette bulunanların yanı sıra hizmetten çıkan ve inşaatı sürenler de dahildir. Dünya çapında 2006 yılının sonuna kadar, toplam 31 ülkede 435 adet reaktör ünitesi 210 adet Nükleer santralde toplam 367.398 Megawatt (MW) kapasite ile ticari kullanım için elektrik üretmiştir. 39.125 MW toplam kapasiteli 125 reaktör ünitesi hizmet dışına alınıp, 23.641 MW toplam kapasiteli 29 adet reaktör ünitesi yeni inşa halindedir. (Aralarında 10 adetinin inşaat süresi 15 seneyi geçmektedir.) Finlandiya (Power Reactor Information System of IAEA) UVERworld , rock, elektronik, beat-boxing gibi zor müzik türlerini harmanlamalarıyla bilinen Japon rock grubudur. UVERchan, grubun maskotu, ayı-yarasa tarzı bir karakterdir ve bazı albümlerinin kapaklarında görülür. Fatma Salman Fatma Kotan (d. 10 Ekim 1970, Doğubayazıt Türkiye), Türk siyasetçi. İlk ve orta öğrenimini Ağrı'da, lise eğitimini de İstanbul'da bitirdi. Atatürk Üniversitesi İşletme bölümünden mezun oldu. Ağrı'da mali müşavirlik yaptı. 22 Temmuz 2007 Türkiye genel seçimleri'nde AK Parti 4. sıradan Ağrı milletvekili seçildi. 23. Dönem'de Türkiye Büyük Millet Meclisi Başkanlık Divanı Kâtip Üyesi oldu. 24. Dönem Ağrı Milletvekili olarak TBMM'ye tekrar girmiştir. Türkiye-Hırvatistan Parlamentolararası Dostluk Grubu başkanvekili, Türkiye-Birleşik Arap Emirlikleri ve Türkiye-Romanya Parlamentolararası Dostluk Grupları üyesidir. Snowdon Snowdon (Galce: "Yr Wyddfa"), 1.085 metrelik irtifasıyla Galler'in en yüksek zirvesi. Tepenin ismi İngilizce "snow dun" - "kar tepesi" kelimelerinden gelir. Ancak tepedeki kar miktarı hızla düşmektedir, 1994'ten beri %55 kadar azalmıştır. Snowdon, Büyük Britanya'da en çok yağış alan yerlerden biridir, yıllık yağış ortalaması 4.500 mm'nin üzerindedir. Snowdon'ın dik sırtları kaya tırmanışına uygundur. Edmund Hillary, ilk Everest tırmanışının antrenmanlarını burada yapmıştır. Snowdon, Britanya'daki Üç Doruklar Yarışı'nda tırmanılan zirvelerden biridir. "İngilizce Vikipedi", Snowdon maddesinden çevrilmiştir. AbdÃ¼lkerim Aydemir Abdulkerim Aydemir (d. 4 Mart 1954, Taşlıçay, Ağrı, Türkiye), Türk siyasetçi. Anadolu Üniversitesi İş İdaresi Bölümü'nü bitirdi. Patnos, Eleşkirt ve Yerköy'de Mal Müdürlüğü, Sinop ve Manisa'da Muhasebe Müdürlüğü, Başbakanlık'ta İdari ve Mali İşler Daire Başkanlığı, Türkiye Büyük Millet Meclisi'nde Muhasebe ve Satınalma Müdürlüğü yaptı. Evli ve üç çocuk babasıdır. 22 Temmuz 2007 Türkiye genel seçimleri'nde AK Parti Ağrı milletvekili seçildi. Rozhlad Rozhlad (Almanca: "Umschau"), Sorb dilinde yayın yapan aylık kültür dergisi. 1950'de kurulduğundan bu yana aralıksız olarak yayımlanmaktadır. "Serbski kulturny časopis" ("Sorb kültür dergisi") alt başlığıyla yaptığı yayında, Sorb dilinin Aşağı ve Yukarı lehçelerinde yazılara yer verilmektedir. Errico Malatesta Errico Malatesta (d. 14 Aralık 1853, Santa Maria Maggiore, Campania, İtalya — ö 22 Temmuz 1932, Roma), İtalyan anarko komünist, aktivist yazar. İsmi Pierre-Joseph Proudhon, Bakunin ve Pyotr Kropotkin ile birlikte anılan anarşizmin büyük teorisyenlerindendir. Hayatının büyük kısmını ülkesi İtalya'dan uzakta sürgünde ve on yıldan fazla bir süreyi hapishanede geçirdi. Birçok radikal gazetede yazdı ve editörlük yaptı. PÅ‚omjo Płomjo (Almanca: "Flamme", Türkçe: "Kıvılcım"), Sorb dilinde yayın yapan aylık çocuk dergisi. Domowina yayınevi tarafından yayımlanmaktadır. 2004 yılında aylık tirajı 1600 olarak açıklanmıştır. Yayında, Sorb dilinin Aşağı ve Yukarı lehçelerinde yazılara yer verilmektedir. Carrauntoohil Carrauntoohil, 1.038 m'lik irtifasıyla İrlanda'nın en yüksek zirvesi. Macgillycuddy's Reeks sıradağlarında, Kerry ilinde yer alır. Ülkede 1.000 metreyi geçen üç zirveden biridir. Zirvede 5 m yüksekliğinde metal bir haç dikilmiştir. "Carrauntoohil" ismi İrlandaca "Tuathal'in orağı" anlamındaki "Corrán Tuathail" kelimelerinden gelir. Zirveye genellikle kuzeydoğu cephesinden Hag's Glen boyunca yükselip Carrauntoohil ile Cnoc na Péiste arasındaki boyundan geçip kuzey batıdaki dik "Şeytan Merdiveni"'nden ("Devil's Ladder") tırmanılır. Hiçbir teknik tırmanış aracı gerekirmese de, son zamanlarda bu yol kalabalık ve gevşeyen kayalar yüzünden tehlikeli hale gelmiştir, dikkatli olmak önerilir. Alternatif olarak yakındaki 1.000 metrelik iki zirveden sırt tırmanışıyla da bu zirveye ulaşılabilir. Zirvede hava koşulları çok değişkendir. Yaz aylarında ince giyimli turistlerin zirve denemelerinde birkaç ölüm gerçekleşmiştir. Katolski Posoł Katolski Posoł (Almanca: "Katholischer Bote", Türkçe: "Katolik elçi"), Sorb dilinde yayın yapan haftalık dini dergi. 1863'te Michał Hórnik tarafından kuruldu. Nazi rejimi döneminde yayımına yasak getirildi. 1950'den itibaren tekrar yayınına başlandı. Günümüzde ortalama tirajı 2 bin 300'ün üzerindedir. Behruz Ã‡inici Behruz Çinici veya tam ismiyle Veli Behruz Çinici (1932 - 18 Ekim 2011), Türk mimar. Erzurum Atatürk Üniversitesi kampüsü, ODTÜ kampüsü yapıları, TBMM Camiisi ve Kitaplık Kompleksi gerçekleştirdiği başlıca projelerindendir. Çinici, ODTÜ proje çalışmalarını mesleki denetimiyle birlikte 18 yıl sürdürdü. Mimarlık pratiğinin yanı sıra, İTÜ Mimarlık Fakültesi'nde Şehircilik Kürsüsü'nde asistanlık, Ankara Devlet Mühendislik ve Mimarlık Akademisi'nde ve Eskişehir Anadolu Üniversitesi Mimarlık Fakültesi'nde öğretim üyeliği yaptı. Ağa Han Mimarlık Ödülü (1995) ve Sinan Mimarlık Ödülü (2004) sahibidir. 1932 yılında İstanbul'da doğdu. 1949 yılında Vefa Lisesi'ni bitirdi. İTÜ Mimarlık Fakültesi'nden 1954 yılında mezun oldu ve aynı fakültede asistan olarak göreve başladı. İTÜ'deki görevleri devam ederken ulusal ve uluslararası pek çok yarışmaya katıldı, çeşitli dereceler aldı. Enver Tokay, Hayati Tabanlıoğlu, Ayhan Tayman ile birlikte katıldığı Atatürk Üniversitesi Kampüsü Planlama Yarışması'nda birincilik kazandı. Ardından 1957 Ankara Petrol Ofisi Yönetim Binası yarışmasında (Ayhan Tayman ile), 1958 DSİ genel müdürlük yapısı yarışmasında (Enver Tokay, Teoman Doruk ile) ve 1959 Eminönü çarşı kompleksi yarışmalarında da birincilik kazandı. Bu projeleri, DSİ binası hariç, uygulanmıştır. 1960'ta Altuğ Çinici'yle birlikte çalışmaya başladı. 1961'de öğrencisi ve eşi Altuğ Çinici ile birlikte ODTÜ Kampüsü yarışmasını kazanmalarının ardından 1962'de atölyesini Ankara'ya taşıdı. Bu tarihten sonra 1980'e değin ağırlıklı olarak ODTÜ yapılarını gerçekleştirdi. Ankara'da ülkenin ilk fen lisesinin projeleme ve uygulamasını da yaptı. 1966 yılında İstanbul Teknik Üniversitesi yerleşkesi yarışmasında birinci oldu. Aynı yıl Hindistan Cumhurbaşkanlığı tarafından davet edilerek gittiği Hindistan'da ve İran'da konferanslar verdi. . 1972 -1974 yılları arasın da Turizm Bakanlığı danışmanlığında bulunan mimar 1977 yılında TBMM Vakfı Sanatçı Üyeliği'ne seçildi. 1970'li yıllarda Orta Anadolu’da toplu konutlar tasarladı ve uygulattı. Çorum'daki 3000 konutluk ""Binevler"" projesi bekârlar ve çocuksuz aileler için özel tasarlanmış birimleriyle bu dönemdeki çalışmalarının bir örneğidir. 1980'li yıllarda ise TBMM kampüsü için Halkla İlişkiler Binası, Milletvekilleri Sitesi, TBMM Camiisi ve Kitaplık Kompleksi gibi yapılar planladı, uygulamalarını yönetti. 1995 yılında, TBMM Camisi'nde gösterdiği, cami mimarisine getirilen cesur ve yenilikçi yaklaşımları dolayısıyla, oğlu Can Çinici ile birlikte Uluslararası Ağa Han Mimarlık Ödülü'nü aldı. 1981 yılında Fransız Mimarlar Odası tarafından "Sir Robert Matthew" ödülüne, aynı yıl ODTÜ'den "Pritzker" ve ülke içinde ise "Atatürk" ödüllerine aday gösterildi. 1993 yılında T.C Başbakanlık Şehircilik Mimarlık Başdanışmanlığı'na atandı. Devlet tarafından "Büyükelçilik" unvanı verildi. Resmi görev süresi Edirne, Isparta, İzmir, Şanlıurfa'dan Kazakistan'a kadar çeşitli planlama ve restorasyon çalışmaları yaptı. 2004 yılında Mimarlar Odası tarafından Mimar Sinan anısına düzenlenen IX. Ulusal Mimarlık Sergisi ve Ödülleri'nde Meslek yaşamı boyunca ürettiği proje ve yapılar nedeniyle "Büyük Ödül'e (Sinan Ödülü)"' layık görüldü. Çinici'nin planladığı ve inşa edilen projeler arasında, Burhaniye AR-TUR, Bodrum ve Güllük Tatil Köyleri, Ankara'da İran İlkokulu, İstanbul'da Soyak, Mercan ve Platin konutları bulunur. 18 Ekim 2011 tarihinde vefat etti. Dietrich Bonhoeffer Dietrich Bonhoeffer (d. 4 Şubat 1906 - ö. 9 Nisan 1945), Nazizm'e karşı durmuş Alman teologdur. Bonhoeffer, 1933'te Nazilerin iktidara geldiği ilk günlerden başlayarak rejime, özellikle de antisemitizme karşı çıktı. Londra'da iki küçük Alman cemaatinin papazlığını yaptığı 18 ay (1933-1935) dışında, Nazi rejimine karşı Alman Protestan direnişinin odağı olan Bekennende Kirche'nin sözcülüğünü yürüttü. 1939'da ABD'ye sığınmayı düşündüyse de, New York kentinde 15 gün kaldıktan sonra geri döndü. Amerikalı ilahiyatçı Reinhold Niebuhr'a yazdığı bir mektupta, diyordu. 5 Nisan 1943'te tutuklandı ve Berlin'de hapsedildi. Hitler'e karşı 20 Temmuz 1944'te düzenlenen suikastın başarısızlıkla sonuçlanmasının ardından, Bonhoeffer'in suikastçılarla yakın ilişkide olduğunu kanıtlayan belgelerin ortaya çıkarılması üzerine soruşturma genişletildi ve Bonhoeffer'in idam edilmesine karar verildi. Pomhaj Boh Pomhaj Boh (Almanca: "Hilf Gott"), Sorb dilinde yayın yapan aylık dini dergi. Protestan Sorblara seslenen derginin yazı işleri müdürlüğü Trudla Mahlinkowa tarafından yürütülmektedir. 1891'de yayımına başlanan dergi Nazi rejimi döneminde yasaklandı. 1950'den itibaren tekrar yayınına başlanan dergi Sorb Protestan Derneği'nin mali desteğini görmektedir. Ryan Sheckler Ryan Allen Sheckler (d. 30 Aralık 1989), Amerikalı profesyonel kaykaycı. Ryan, San Clemente, Kaliforniya kentinde doğdu. Ebeveynleri Randy ve Gretchen Sheckler'dır. Shane ve Kane adından 2 erkek kardeşi vardır. Ryan 18 aylıkken babasının eski okul çağı kaykayını buldu. Bir süre sonra kendi çabalarıyla kaykayın üstünde durmayı öğrendi. 6 yaşından beri haftada 22 saat kaykayıyla çalışıyor. 2003 yılında X Games, Gravity Games, Vans Triple Crown ve Slam City Jam yarışmalarını kazanarak profesyonel oldu. Kariyeri 1995 yılının yazında, babasının ona küçük bir kaykay pisti yapmasıyla başladı. Birkaç yıl sonra Kaliforniya Amatör Kaykay Ligi'ne (CASL) katıldı ve turnuvayı kazandı. Ryan, Tony Hawk'ı hep idolü olarak gördü ve 7. yaş gününde onu doğum günü partisine davet etmek istedi. Hawk partiye katıldı ve ara sıra Ryan'la birlikte çalıştılar. 1997 ve 2002 yılları arasında CASL turnuvasını Ryan kazandı. 2006 senesinde Avustralya'daki Global Assault adlı turnuvayı kazandı ve Florida'daki Tampa Pro turnuvasını da 5. olarak tamamladı. Ryan, 27 Ağustos'ta MTV'de yayınlanan bir programa başladı. "The Life Of Ryan", Ryan'ın gerçek hayatını anlatıyor. Kaçkar Kaçkar adı, Türkiye'nin Karadeniz Bölgesi'nde çeşitli coğrafi yer isimlerinde geçer: Jakub Bart Cisinski Jakub Bart-Ćišinski (d. 20 Ağustos 1856 Kuckau; ö. 16 Ekim 1909 Panschwitz) Sorb şair. Sorb dilinin önemli yazarları arasında kabul edilir. Eserlerindeki "Ćišinski" imzası Sorb dilinde "sükûnet" anlamına gelir. Sone ve baladların yanı sıra tiyatro metinleri de kaleme aldı. Sorpça ilk roman denemesine "Narodowc a wotrodźenc" (""Patriot und Renegat"") adını verdi. Gençlik yıllarında kaleme aldığı "Moje serbske wuznaće" (""Sorpça itirafımdır"") başlıklı şiiriyle ün kazandı. Akyumak, Iğdır Akyumak, Iğdır ilinin Merkez ilçesine bağlı bir köydür. Köyün adı, 1901 ve 1928 yıllarındaki kaynaklarda Kızılzakir olarak geçmekte olup 1960 yılında "Akyumak" olarak değiştirilmiştir. Köy, Iğdır il merkezine 5 km uzaklıktadır. Köyde 1886 yılında 184 Ermeni ve 300 Azeri Türkü yaşamaktaydı. Abas Abas, Yunan mitolojisinde adı geçen iki farklı insanın adıdır. Abas (kahraman) Abas, Yunan mitolojisinde adı geçen bir kahramandır. Denizlerin ve dünyadaki tüm suların tanrısı Poseidon ile Arethusa adlı bir nymph'in çocuklarıdır. Truva savaşına katılmıştır ve ilyada'da adı geçmektedir. Abantlar boyuna adını verdiği söylenegelmiştir. Ã–teki (roman) Öteki veya Öteki Ben (Rusça: Двойник, "Dvoynik"), Fyodor Dostoyevski'nin 1846 yılında yayımlanan novellasıdır. 9. dereceden devlet memuru Jakov Petroviç Golyadkin, bir sabah işyerindeki masasının karşısında, kendisiyle aynı adı taşıyan, kendisine tıpatıp benzeyen bir memurun oturduğunu görür. Bu onun ikizi, kendisinin "öteki ben"i gibi bir şeydir. Bu ikisi arasında, sonunda Golyadkin'i deliliğe kadar sürükleyecek gülünç bir mücadele başlar. Golyadkin, Dostoyevski'nin "Ecinniler"'de, "Delikanlı"'da, dolaylı da olsa "Suç ve Ceza"'nın Raskolnikov'unda da karşımıza çıkaracağı bir sorunsalın; kişilerin, özdeşliğini arayan, onu kurmaya çalışan "yarılmış" tiplerin ilk örneklerindendir. Dostoyevski bu romanda, Kafka'da da gördüğümüz, bireyin dünyasını içten dışa, bilinç açısından kurma tekniğinin de en yetkin örneklerinden birini sunar. Parçalanmış bilincin kurduğu dünya ise tuhaf olduğu kadar ürkütücü, anlamsız ve tehlikelidir. Golyadkin'in, kendisinin akıl sağlığından şüphe duyan ve yaşama tarzının bir şekilde antisosyal olduğunu söyleyen Doktoru Rutenspitz ile sonraki hayatını son derece etkileyecek tartışmanın ardından kendisine doktoru tarafından yazılan reçeteyi denemeye karar verip doktorun ofisini terk eder.Ardından ofis müdürünün kızı olan Klara Olsufyevna doğum günü partisine gitmek için yol alır.Partiye davetsiz olarak gizlice girmesi, bir kaç uygunsuz harekette bulunması nedeniyle partiden sürüklenip kapı dışarı atılır.Karakterimiz kar fırtınası sırasında kendi evine dönerken, tam olarak ona benzeyen bir adamla karşılaşır, ikiziyle. Romanın bundan sonraki çoğu kısmında, Golyadkin'in dış görünüş olarak tıpa tıp benzeyen kendisi ve ikizi ile gelişen ilişkileri ele alır.İlk başta, Golyadkin ve onun ikizi arkadaş olurlar, ancak bu arkadaşlık ikizinin onun hayatını çalmaya başlamasıyla birden düşmanlığa dönüşür. Golyadkin'in ötekisi, Gerçek Golyadkin'in sahip olmadığı tüm çekiciliğe, ve yapmacık davranışlarla üstün sosyal becerileri sayesinde tüm ofis arkadaşları tarafından sevilmeye başlanır.Hikayenin sonuna doğru, Golyadkin kendisinin birçok kopyasını görmeye başlamasıyla, psikotik bir kriz geçirir ve Doktoru Rutenspitz tarafından bir deli hastanesine götürülmek üzere roman biter. Öteki,Dostoyevski'nin eserleri arasındaki en Gogolestik romandır.Dostoyevski'nin Öteki adlı eserinin, Gogol'un diğer Petersburg Öyküleri arasındaki ilişkisi çoğu insan tarafından vurgulanmıştır.Çağdaş bir eleştirmen olan Konstantin Aksakov, "Dostoyevski'nin Gogol’ün cümlelerini aynen değiştirdiğini ve bütün yanlarıyla tekrarladığını da belirtmiştir.Yine de, çoğu eleştirmen, Öteki'yi Dostoyevski’nin Gogol’un çalışmalarına verdiği bir yanıt veya yenilik olarak tanımıştır. Örneğin, A.L. Bem, Dostoyevski'nin Öteki'sini "Gogol'un "Burun" öyküsüne karşı "eşsiz bir edebi çürütme" olarak adlandırmıştır.Bu yakın ilişki,Dostoyevski'nin Alman Romantizminin daha derin geleneğine girişinin bariz belirtisidir, özellikle E. T. A. Hoffmann'ın yazılarına. Abas (kral) Abas, efsanevi Argos kralı. Hypermestra ile Lynkeus'un oğulları ve Akrisios'la Proitos'un babalarıdır. Aigyptos oğulları amcaları Danaos'un kızlarıyla zorla evlenince, gerdeğe girdikleri gece eşleri tarafından öldürülürler. Yalnız Hypermestra kocası (ve aynı zamanda kuzeni) Lynkeus'u esirger, ikisinin birleşmesinden Abas adlı bir erkek çocuk doğar. Abas Argos'ta kral olur, evlenerek Akrisios'la Proitos'u meydana getirir. Akrisios'tan Danae, Danae'den Perseus doğar. VerÃ§enik Verçenik, Kaçkar Dağları yöresinde kullanılan coğrafi yer ismi. Hypermestra Hypermestra, Danaos'un kızı, Lynkeus'un karısı ve Abas'ın annesi olan Yunan mitolojisi karakteri efsanevi bir kişilikdir. Ünlü Yunan kahramanları Perseus ve Herakles'in atalarındandır. Danaos kızlarının en küçüğüydü. Aigyptos'un elli oğluyla evlenmek zorunda kalan Danaos'un elli kızı babalarından gerdeğe girerken kocalarını öldürmek emrini alınca Hypermestra'dan başka hepsi babalarına uyup kocalarını hançerlemişlerdi, yalnız Hypermestra kocası Lynkeus'u esirgemiş ve onunla birleşerek Abas'ı dünyaya getirmiştir. Babasına baş kaldırmak suçundan yargılanan Hypermestra'nın Argos mahkemesinde beraat ettiği anlatılır. Altıparmak Dağları Altıparmak Dağları, Kaçkar Dağları'nın doğuda kalan kesimi. En yüksek zirvesi Altıparmak Dağı (3.472 m). Kaçkar Dağları'nın ulaşımı en zor ve en az turist çeken kesimidir. Silsilenin hem güney hem de kuzey cephesinde derin vadiler vardır. Kuzeydoğu kesiminde buzul gölleri bulunur. Zirveye tırmanış için kullanılan en uygun rota dağın batısında yer alan Karagöl'ün yanından geçen Kuzey-batı rotasıdır. Rotanın son kesimi 2-3 derece zorlukta kaya tırmanışları içermektedir. Ouran Kōkō Host Club Seri "LaLa" dergisinde yayınlanan bir manga olarak 5 Ağustos 2003’te başladı. "Ouran", 5 Nisan 2006’da Japonya’da galası yapılan 26 bölümlük bir anime serisine Bones tarafından uyarlandı. İngilizce'ye "Ouran High School Host Club" şeklinde çevrilmiştir. "Ouran Kōkō Host Club", genel olarak, müthiş derecede zengin ailelerden öğrenciler için özel bir okul olan "Ouran Lisesi"’nde geçen bir hikâyedir. Tek istisna düşük-orta sınıftan bir aileden gelen burslu öğrenci Haruhi Fujioka’dır. Okul üniformasının olağanüstü fiyatından dolayı Haruhi, uzun pantolon, gömlek ve hırka giymektedir, büyük gözlüğü ve kısacık kesilmiş saçı da eklenince aynı bir erkek gibi görünmektedir. Sonuç olarak, okula girdiğinden beri, çoğu tarafından, erkek zannedilmekteydi. Ouran Lisesi’nin kütüphaneleri dedikodu yapan öğrencilerle dolu olduğu için ders çalışmak isteyen Haruhi, kullanılmıyor olması gereken Üçüncü Müzik Odası’nı arar. Fakat Haruhi, bu odanın "Host Kulübü" "(Host: Ev sahibi erkek)" - okulun kız öğrencilerini, kâr için, eğlendirip onlara sevimli görünerek zamanlarını geçiren altı çekici erkek öğrenci grubu- tarafından kullanılmakta olduğu keşfeder. İlk karşılaşmalarında Haruhi, onların davranışlarından şok olur ve 8.000.000¥ değerinde çok pahalı bir vazoyu kazara kırar. Bu durum Haruhi’yi Host Kulübü’ne karşı büyük bir borca sokar. Haruhi bunu ödeyebilmesi için kulübün “köpeği” olarak işe alınır ve sürekli olarak üyeler için yemek servisi veya temizlik yapmak gibi ayak işlerine zorlanır. Kulüp başkanı, gerçekte onun bir kız olduğunu bilmeden, potansiyelini keşfeder keşfetmez “host”luğa terfi eder. Gerçek, kulüpte ortaya çıktıktan sonra bile Haruhi, borcunu ödeyebilmek için müşterilerden kimliğini saklayarak bir host olarak çalışmaya devam eder. Fujioka Haruhi Haruhi, hikâyenin ana karakteridir, burslu bir öğrencidir.Ouran'a geldikten sonra Ouran Host Club'ın kullandığı müzik odasındaki değeri neredeyse 8,000,000 yen olan bir vazoyu kırar.Bunun sonucundada Host club'ın köpeği olur Ama Güzel bir yüzü olduğundan kırdığı vazonun parasını ödemek karşılığında Host Club üyesi yapmaya karar verirler.Önceden onu erkek sanırlar ama daha sonradan kız olduğunu öğrenirler.Onun doğal cazibesi ve rahat tavrı kulübün müşterinin hoşuna gider. Çok hassas ve zeki biridir.Kulüp üyeleri ile gittikçe iyi bir arkadaşlık geliştirir.Özellikle Hitachiin Kardeşler Haruhi ile çok uğraşır,Tamaki Haruhi'yi çok sever kulüpte Haruhi'yi kızı yapmıştır.Annesi çok küçükken ölmüştür ve Haruhi'de annesi gibi bir avukat olmak istiyordur.Ouran'a aslında bu rüyasını gerçekleştirmek için girer.Lüks bir yemek olan ootoro'yu çok sever. Sık sık bunun diyogloglarınıda animede görmekteyiz. Son bölümde Tamaki'den hoşlandığı belli olmuştur. Suou Tamaki Uyruğu yarı Fransız yarı Japondur, Host club'ın başkanıdır ve sürekli yeni fikirler üretir.Kulüpte en popüler Tamaki'dir,bir sürü ziyaretçisi vardır.Tiyatro sanatına oldukça eğilimlidir.Tamaki'nin Büyükannesi ile arasında birçok huzursuzluk vardır.Çünkü babası annesini ve yasal karısını boşamıştır ve ardından Tamaki doğmuştur.Bunun nedenide Suou ailesine diğer hiçbir varisin olmamasıdır.Büyükannesi bir Suou olduğu için Tamakiyi onaylar yalnız bir şartla; annesi ile görüşmeyecektir.(Mangada Annesi onun