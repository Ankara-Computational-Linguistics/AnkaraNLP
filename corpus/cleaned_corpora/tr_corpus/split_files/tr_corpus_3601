yılgınlık yaşadı. Bu durum Martin'i hayal gücünü kısıtlamadan tekrar kitap yazmaya itti. Martin aynı zamanda büyük bir J. R. R. Tolkien hayranıydı ve yazdığı epik fantezi kitaplarda Tolkien'den büyük ölçüde etkilendi. Martin 1991 yazında Hollywood projeleri ile uğraşırken, bir yandan da Avalon isimli yeni bir bilimkurgu romanı yazmaya başladı. Üç bölüm sonra, ilerde "Taht Oyunları"'nın girişi olacak, bir çocuğun bir adamın kafasının kesilmesine şahit oluşu ve karda bulunan kurt yavruları sahneleri zihninde canlandı. Avalon'u bir kenara bırakarak bu zihninde canlanan yeni bölümü birkaç gün içinde yazıp bitirdi ve bunun büyük bir hikâyeye dönüşeceğine inancı arttı. Birkaç bölüm sonra Martin bu yeni kitabını fantezi türü olarak belirledi ve haritalarla soyağaçları çıkarmaya başladı. Fakat Martin'in bu kitabı yazma işi TV dizileri üzerinde çalışmasından dolayı birkaç yıl aksadı. 1994 yılında "Taht Oyunları"'nı yazmaya kaldığı yerden devam etmeye başlayan Martin, kitabın ilk 200 sayfasını yayınevine verdi. Martin 1400 sayfa sonunda hala hikâyenin sonuna varmadığını fark edince kitabın dört veya beş farklı kitap halinde bir seri şeklinde yayınlanması gerektiğini hissetti. Muğlak başlıkları seven Martin seriye "Buz ve Ateşin Şarkısı" adını verdi. Martin duvarın ötesinde yaşayan "ötekiler"'in mücadelesini buz, ateş saçan ejderhaları da "ateş" olarak gördü. "Taht Oyunları"'nın 1996'da yayınlanan revize edilmiş ve bitmiş hali 1088 sayfa idi. Wheel of Time'ın yazarı Robert Jordan kitap için bir kapak yazısı yazdı. "Ejderha Kanı" adıyla yayınlanan kısa bir hikâye de 1997 yılında Hugo ödülünü kazandı. "Taht Oyunları"'ndan çıkartılan 300 sayfa, ikinci kitap olan "Kralların Çarpışması"'nın giriş kısmı oldu. Bu ikinci kitap ABD'de 1999 yılında 1184 sayfa halinde yayınlandı. "Kralların Çarpışması" serinin en çok satanlar listesine giren ilk kitabı oldu. New York Times'ın 1999'da en çok satanlar listesine 13. sıradan girdi. Yüzüklerin Efendisi'nin başarısından sonra, Martin de kendi kitabıyla ilgili olarak film yapımcılarından teklifler aldı. Martin üçüncü kitabı "Kılıçların Fırtınası"'nı bitirmekte birkaç ay gecikti. Yazdığı son bölüm çok şiddet içeren "Kırmızı Düğün" ile ilgiliydi. "Kılıçların Fırtınası" 1521 sayfa uzunluğundaydı. Bantam Books kitabı 2000 yılında ABD'de iki parça halinde yayınladı. Kitap başka dillerde ikiden fazla parça şeklinde yayınlandı. "Kılıçların Fırtınası", New York Times'ın en çok satanlar listesine 12. sıradan girdi. "Taht Oyunları", "Kralların Çarpışması" ve "Kılıçların Fırtınası"'ndan sonra Martin üç kitap daha yazdı. Dördüncü roman "Ejderhaların Dansı" olacaktı ve Daenerys Targaryen'ın Westeros'a dönmesi ve oradaki olaylar işlenecekti. Tüm karakterlerin yaşlarını bir anda büyütüp Westeros'taki karışıklığı anlatmak istedi. Beş yıllık zaman dilimini kitabın giriş bölümünde anlatacaktı. Demir Adalar'daki Kral Şurası'nda olan Aeron Buharsaçlı'nın ağzından anlatılacak olan kitap için yayımcılarla anlaştı. Üç yeni karakter bakış açısı eklendi. 2001'de Martin bu planını uygularken zaman atlamanın tüm karakterlere uygun olmadığını anladı. Bu plan sonradan değiştirildi ve bunun yerine hikâye üçüncü kitabın kaldığı zaman diliminden devam etti. 250 sayfalık beş yılı anlatan giriş bölümü iptal edildi. Hikâye baştan yazılmaya başlandı, bu da dördüncü romanın basım tarihini çok fazla geciktirdi. "Kargaların Ziyafeti"'nde serideki karakterlerin bir kısmını anlatmayı tercih etti ve bu sırada geri planda kalan Kralın Şehri ve Westeros'un diğer yerleri (Demir Adalar, Dorne) daha detaylı işlendi. Kitap yayımlandıktan sonra "New York Times" en çok satanlar listesine bir numaradan giriş yaptı. Kitabın sonunda yer alan ufak açıklamada, diğer karakterlerin kaderinin ne olduğunu anlattı. Bu arada 2007 yılında HBO kanalı ile anlaştı ve serinin Game of Thrones adıyla dizi olması kararlaştırıldı. 2011'de ilk bölüm prömiyeri yapıldı. 1600 sayfa civarındaki "Ejderhaların Dansı" 2011 yılının Temmuz ayında yayımlandı. Hikâye, dördüncü roman olan "Kargaların Ziyafeti" ile paralel şekilde ilerledi. Yayımlanan son kitap "Ejderhaların Dansı"'nda Martin, okuyucuyu heyecanlandırmak adına iki büyük savaş öncesi sahnesi yazdı ve bıraktı. Martin serinin son iki kitabı olan "Kış Rüzgarları" ve "Bahar Rüyası"'nın ayrı ayrı 1500 sayfadan fazla olacağını söyledi. Son kitabın adını "Kurtların Zamanı" olarak duyurdu fakat 2006'da adını "Bahar Rüyası" olarak değiştirdi. 2012 yılının Mart ayında, serinin son iki kitabında Ak Gezenler'in daha çok rol oynayacağını söyledi. "Kış Rüzgârları" adını verdiği serinin altıncı kitabının, "Ejderhaların Dansı" adlı beşinci kitabın kaldığı yerden devam edeceğini söyledi. Kitabın başında, iki büyük savaş sahnesinin olduğunu söyledi. 2010 yılının ortalarında ilk beş bölümünü bitirdiğini duyurdu. Sansa Stark, Arya Stark, Arianne Martell ve Aeron Greyjoy bölümlerinin 100 sayfa civarında olduğunu söyledi. 2011'de yayımlanan "Ejderhaların Dansı"'ndan sonra yeni kitabı yazmaya Ocak 2012'de başlayacağını bildirdi. Aralık 2011'de "Kış Rüzgârları"'ndan Theon Greyjoy bölümünü yayımladı. 2011'de kitabın yazım sürecinin üç yıldan fazla olacağını bildirdi. "Kargaların Ziyafeti" anlatım tarzı gibi karakterleri coğrafi bölgelere ayırmayacağını söyledi. 2015'te altıncı kitabın, dizinin altıncı sezonundan önce yayımlanabileceğini duyurdu. Fakat daha sonra 2016 yılının sonuna kadar çıkmayacağını doğruladı. Şubat 2016'da diğer tüm projelerini bıraktığını ve sadece kitaba odaklandığını söyledi. Serinin yedi kitapla sona ereceğini söyledikten sonra kitap sayfalarının da buna oranla artacağını bildirdi. Ana karakterlerin sonlarının nasıl biteceğini çoktan planladığını belirten Martin, "mutlu son" istemediğini belirtti. "Yüzüklerin Efendisi" gibi bir son istediğini ve "buruk ama tatlı" bir son yazacağını duyurdu. Lost dizisindeki gibi her karakterin ayrı bir sona erişeceğini ve hepsinin tamamen ölü ya da tamamen mutlu şekilde olmayacağını söyledi. 2015'te "Bahar Rüyası"'nı "Kış Rüzgârları" ile birlikte yazmadığını doğruladı. Son kitabın ise dizinin son sezonundan önce yayımlanmayacağını söyledi. George R. R. Martin en derin etkilerin çocukluk dönemindeki deneyimlerin olduğuna inanır. Genç yaşta H. P. Lovecraft, Robert E. Howard, Robert A. Heinlein, Eric Frank Russell, Andre Norton, Isaac Asimov, Fritz Leiber ve Mervyn Peake gibi yazarları okudu. Martin bu yazarların yaratıcı edebiyatlarını bilimkurgu, fantezi ya da korku gibi türlerle kategorize etmediği için bugün kendisi bütün bu türlerde kolayca yazabilmektedir. Martin, "Buz ve Ateşin Şarkısı"'nı epik fantezi olarak sınıflandırdı ve özellikle Tolkien ile Tad Williams'dan çok etkilendiğini ifade etti. Çağdaş yazarlar arasında Jack Vance, Martin'in favorilerindendir. Orta Çağ kurgusu temalı serinin arka planında epik fantezi anlatılmaktadır. Tarihsel kurgu içeren seride okuyuculara karakterler üzerinde empati yapılması amaçlanmıştır. Martin her ne kadar tarihsel kurgu gibi hissetse de dünyanın Orta Çağ etkileri ve gerçekçiliği seride hissedilir. Seri yazılırken yazar, realizm ve tarihsel kurguyu harmanlayıp en iyi fantezi kurguları kullanmak istedi. Ayrıca klişe iyi ve kötü savaşını da kullandı ve bunu da kitaplarındaki başarısına yansıttı. Martin, fantezi kurgu türünün yetişkinlere yönelik içeriklerinde mevcut olan ensest, pedofili ve cinsellik temalarını da kitaplarında kullandı. "The Washington Post" yazarı Amber Taylor, kitaplar için "ağır fantezi" tanımını kullandı ve karakterlerin okuyucuları yönlendirdiğini ve etkilediğini savundu. Martin seriyi kafasında sekiz yüz sayfadan üç kitap halinde yayımlamayı tasarladı. 1990'daki ilk orijinal taslağı bittiğinde serinin diğer iki kitabının çok daha uzun olacağına kanaat getirdi. 2000 yılında diğer iki kitabının da toplam yazma aşamasının on sekiz aydan iki yıla kadar değişeceğini göze aldı ve seriyi altı kitap haline çecirdi ve beş ya da altı yılda yayımlayabileceğini düşündü. Ardından "Buz ve Ateşin Şarkısı" serisinin kendisinin yaptığı en iyi iş olduğunu fark etti. 2016 yılında serinin son iki kitabını yazmaya başladı. Martin, kurgusal dünyaya girip kendisini yazmaya odaklaması için Santa Fe, New Mexico'daki ofisinde olması gerektiğini söyledi. Romanı DOS sistemli bilgisayarlarda WordStar programıyla yazdığını bildirdi. Her gün sabah saat 10'da yazma işlemine başlayıp önceki günleri de düzenleyip işini bitirdiğini söyledi. Düzenlediği bölümlerden çıkarılan eski kısımlarını da kaydettiğini, silmediğini yazdı. Martin, "Buz ve Ateş" hikâyesinin Tolkien'in bahsettiği ikinci evrende yazdığını söyledi fakat arasındaki farkın da kullanılan diller, mitolojiler ve Orta Dünya tarihlerinin çok uzun zaman öncesi olduğunu belirtti. Hikâyesi için birçok taslak hazırladığını ve çoğunu da Orta Çağ tarihinden esinlendiğini belirtti. İlham sürecini de Avrupa'daki tarihi yapıları ve bölgeleri gezerken edindiğini söyledi. Serideki Ned ve Robb Stark karakterlerini 3. York Dükü Richard ve IV. Edward ile özdeşleştirdi. Kraliçe Cersei'yi ise Margaret of Anjou ve Elizabeth Woodville'den esinlenerek yazdı. Orta Çağ hakkındaki bilgilerini kıyafetleri, yemekleri, ziyafetleri ve turnuvaları araştırarak geliştirdi ve yazma sürecinde ihtiyacı olduğunda tekrar araştırma yaptı. Hikâyenin kurgusal dünyada geçtiğini sürekli hatırlatan yazar, hikâyenin sonunu çoktan planladığını belirtti. Kitaplar belirli karakterlerin gözünden anlatılan bölümlere bölündü. Her bakış açısı karakteri farklı coğrafi bölgelere yerleştirildi. Taht Oyunları'nda dokuz bakış açısı karakteri varken Ejderhaların Dansı'nda toplam otuz bir karaktere yükseldi. Kısa zamanlı anlatılan karakterler genellikle giriş ve son bölümlerine yerleştirildi. "The New York Times" gazetesinden David Orr, hanedanları "Starklar (iyi adamlar), Targaryenlar (en azından biri iyi), Lannisterlar (işbirlikçiler), Greyjoylar (daha çok işbirlikçiler), Baratheonlar (karışık), Tyreller (belirsiz) ve Marteller (aynı şekilde) olarak tanımladı. Yüzüklerin Efendisi serisini model alan Buz ve Ateşin Şarkısı'nda olaylar Winterfell'daki küçük bir gruba (Daenerys dışındaki herkes) odaklanmasıyla başlar ve tüm karakterler tek tek kıtada dağılmaya başlar. Martin bu yöntemi seçmesinin amacının "Westeros ve Essos'da gerçekten neler olduğunu" okuyucunun kendi gözüyle görmesini istediği için seçtiğini söyledi. Okuyucuların en çok sevdiği karakterler olarak Arya Stark, Tyrion Lannister, Jon Snow ve Daenerys Targaryen'ı söyleyen Martin, Tyrion'ın da kendisinin favori karakteri olduğunu söyledi. Ayrıca yazması en zor karakterin ise Bran Stark olduğunu açıkladı. Sihir ve büyü içinde olan karakterin hikâyesinin olağanüstü olaylarla yazılmasında çok dikkat ettiğini vurguladı ve en genç bakış açısı karakteri olduğu için serideki yetişkin temanın aksine yalnızlık, aksilik ve kızgınlık teması içinde yazdığını belirtti. Genç karakterlerin bölümler arasında hızla büyümesi sorunu için iki farklı kitap arasındaki geçişin bölümler arasındaki geçişe kıyasla daha uzun zaman süreci geçmesini neden olarak sundu. "Buz ve Ateşin Şarkısı" serisinde modern epik fantezi teması kullanıldı ve genel olarak Orta Çağ realizmine uyduğu için yazım tarzı ve teması övüldü. Büyünün ve fantezi ögelerinin az kullanılmasına dikkat eden yazar, daha çok savaşları, politikal entrikaları ve karakterleri ön plana çıkarmaya dikkat etti. Seri ilerledikçe ejderhaların ön plana çıkmasını ve büyü tarzı ögelerin kullanılmasının artmasını modern fantezi tarzına bağladı. Martin, "Buz ve Ateşin Şarkısı" serisinde kurgusal dünyayı oluştururken gerçeklik payını ön plana çıkarıp fantezi kısmını arka plana almaya çalıştı. Dünyanın alternatif bir versiyonunda "ikinci dünya" oluşturdu ve hikâyenin ana konusunu Westeros kıtasında, diğer kısmını Essos kıtasında geçirmek üzere yazmaya başladı. Karakter oluşturma esnasında Daenerys'in egzotik görünümünün Westeros kıtasındakilerinden daha farklı oluşturdu ama her aşamada Orta Çağ Avrupası'na bağlı kalmaya çalıştı. Westeros kıtasını oluştururken büyüklüğünü Kuzey Amerika ile kıyasladı. Her bakış açısı karakterini ayrı noktalara yerleştirdi ve serideki yeni kitaplarla beraber bilinmeyen yerlerin de doğaları ortaya çıktı böylece okurların kurgusal kıtaların şehirlerini görebileceğine inandı. Kurgusal dünyanın günümüzdeki tarihe kıyasla 1200'lerde olduğunu söyleyen Martin, etkilendiği tarihi mekanlardan esinlenerek Westeros ve Essos kıtalarına eklemelerde bulundu. Dönemin tarihine uygun karakterler yarattı fakat fantezik ögeleri; ejderhalar ve Ak Gezenler'in görünüşlerini hayal gücü ile oluşturdu. Essos kıtasındaki Valyria İmparatorluğu'nu yazarken Roma İmparatorluğu'ndan esinlendi. Westeros'daki Duvar için Kuzey İngiltere ve İskoçya'yı ayırmak için yaptırılan Hadrian Duvarı'ndan ilham aldı. "Buz ve Ateşin Şarkısı" dünyasında insanlar, mitolojik devler, Diğerleri (Ak Gezenler) ve Ormanın Çocukları gibi yaratıklar oluşturdu ve bunların çoğunu Westeros'ta bulunan Duvar'ın kuzey bölgesine yerleştirdi. Ayrıca Buzul Çağı'ndaki megafauna, mamut ve ulukurt gibi ögeleri ve ejderhalar, krakenler, deniz kızı gibi mitolojik yaratıkları kullandı. Seride Ormanın Çocukları diye bahsettiği insan boyunun yarısı kadar olan canlıları da mitolojik olarak sınıflandırdı. Ak Gezenler'i Westeros'taki Duvar'ın kuzey bölgesine konumlandırdı. Politika ve toplum yapısı için Avrupa ve Westeros'u karşılaştıran Westeros, Güller Savaşı'ndan öncesi ve sonrası olarak esinlendi. "Tek tahta oturmak için büyük ailelerin savaşması," olarak tanımladı. Toplum yapısında doğumun ve sosyal sınıflandırmanın serideki önemini belirten Martin, Arya Stark'ın ve Theon Greyjoy'un çeşitli karakter isimleri aldıklarını ve bu isimlere göre toplumdan çeşitli tepkiler gördüklerini yorumladı. Gideon Sundback Gideon Sundback (24 Nisan 1880, İsveç – 21 Haziran 1954, ABD) İsveçli elektrik mühendisi. Gideon Sundback fermuarın geliştiricisi olarak bilinir. Otto Fredrik Gideon Sundback İsveç'te doğdu. Çok zengin bir çiftçinin oğluydu. İsveç'te eğitimini tamamladıktan sonra Almanya'ya gitti. 1903 yılında mühendislik sınavına girdi. 1905 yılında Amerika Birleşik Devletleri'ne göç etti. 1905 yılında Pittsburgh'da Westinghouse elektrik şirketinde çalışmaya başladı. 1906'da New Jersey'deki Universal Fastener şirketine geçti. Daha sonra aynı şirkette baş tasarımcılığa terfi etti. 1909'da Elvira Aronson ile evlendi. Sundback 1906 ile 1914 yılları arasında Talon isimli bir firmada çalışırken fermuar ile ilgili birçok gelişmeye imza attı. Elias Howe, Max Wolff, ve Whitcomb Judson gibi kendinden önceki mühendislerin bu alandaki çalışmalarını ilerletti. Sundback fermuarın gelişimine büyük katkılarda bulundu. Ayrıca fermuar üreten bir makine de yaptı. 1951 yılında mühendislik alanındaki başarılarından ötürü İsveç Kraliyet Akademisi tarafından altın madalya ile ödüllendirildi. 1954 yılında geçirdiği bir kalp krizi neticesinde yaşamını yitirdi. 2006 yılında Amerikalı National Inventors Hall of Fame vakfı tarafından fermuar ile ilgili yaptığı çalışmalarından dolayı onurlandırıldı. Sundback'in 1917 tarihli fermuar patenti: BRLix BRLix eski adıyla Famelix, Debian tabanlı ön tanımlı kde masaüstüne sahip bir linux dağıtımıdır. BRLix'i diğer dağıtımlardan ayıran en önemli özelliği, görsel açıdan Windows'u takip etmesidir. Arayüz olarak bir benzerlik olsa da bu BRLix geliştiren ekibin yaptığı bir temadır. BRLix linux dağıtımı yapım olarak Brezilya'dır. En son sürümü 1.2-rc4 dür. BRLix genel olarak birçok linux dağıtımı gibi ücretsizdir, ancak ücretli versiyonu da mevcuttur. Kubilay PenbeklioÄŸlu Kubilay Penbeklioğlu (d. 10 Mart 1967, Ankara), Türk tiyatro sanatçısı, oyuncu. Penbeklioğlu ilk, orta ve lise öğrenimini Ankara'da tamamladıktan sonra 1990-1991 Öğretim Yılında Ankara Üniversitesi Dil ve Tarih-Coğrafya Fakültesi Tiyatro Bölümü Oyunculuk Anabilim Dalını kazandı. 1995 yılında Dario Fo'nun "Bir Anarşistin Kaza Sonucu Ölümü" adlı tez oyunumla mezun oldu. Oyunculuk Lisans Eğitimim sırasında Ankara Devlet Tiyatrosu ve TRT Kurumu'nda Çocuk Ve Gençlik Dramalarında (Mavi Gezegen, Masallar, Uçan Balon bazıları) oyunculuk yaptı. Üniversite döneminde oyunculuk dersleri dışında Çocuk Draması ve Çocuk Tiyatrosu üzerine kapsamlı dersler aldı.(Sevinç Sokullu) Bunun üzerine gerek öğrencilik yıllarımda gerekse mezun olduktan sonra çeşitli ilk ve ortaöğretim okullarında (Aşye Abla Koleji, Evrensel Koleji, Anadolu Lisesi-Ankara; İstek Vakfı Bilge Kaan Koleji, Uğur Koleji-İstanbul) drama öğretmenliği yaptı. Temmuz 1997'de evlendi. Eşinin görevi dolayısıyla İstanbul'a yerleşti. Ekim 1997 Sezonunda İstanbul Şehir Tiyatrosu'na oyuncu olarak başvurdu ve kabul edildi. Halen ayını kurumda oyuncu olarak çalışmalarını sürdürmektedir. Tiyatro aktörlüğünün yanı sıra televizyon ve sinema çalışmaları da yapmaktadır. [[2007 yılında [[11. Afife Jale Ödülleri]]nde [[Ceza Kanunu (oyun)|Ceza Kanunu]] adlı oyun ile, yardımcı erkek oyuncu dalında aday gösterilmiştir. [[Kategori:1967 doğumlular]] [[Kategori:Türk erkek tiyatro oyuncuları]] [[Kategori:YaÅŸayan insanlar]] [[Kategori:Devlet tiyatroları sanatçıları]] [[Kategori:Ankara Üniversitesi Dil ve Tarih-Coğrafya Fakültesi'nde öğrenim görenler]] [[Kategori:İstanbul Şehir Tiyatroları sanatçıları]] [[Kategori:İstanbul Şehir Tiyatroları sahne yöneticileri]] Der Judenstaat Der Judenstaat (Almanca, "Yahudilerin Devleti", ya da diğer adıyla "Yahudi Devleti"), Theodor Herzl tarafından yazılıp 1896 yılında Leipzig ve Viyana'da yayınlanmış kitap. Kitap altyazısı ile, "Versuch einer modernen Lösung der Judenfrage" yani "Yahudi sorunu için modern çözüm önergesi."'dir. Erken Siyonizmin en önemli metinlerinden biri olarak kabul edilen bu kitapta ifade edildiği gibi Herzl, 20. yüzyıl sırasında bağımsız bir Yahudi devletinin kurulmasını öngörüyordu. Çünkü Herzl, en iyi ve en doğru yolun Avrupa'daki Yahudi düşmanlığından dolayı bağımsız bir Yahudi devleti kurmak olduğunu savunuyordu. Özellikle Dreyfus Olayı sırasında Avrupa'da Yahudi düşmanlığı büyük bir yükselişe geçmişti. Kitabın anafikri, Yahudilere karşı önyargılar ve düşmanlıkları Avrupa toplumunun içine işlemiştir ve bu önyargıları asimilasyon veya entegrasyon yoluyla kırmak mümkün değildir. Anti-semitizm hastalığının tek bir ilacı vardır: O da Yahudilerin kendilerine ait bağımsız devletlerini kurmasıdır. Herzl, laik biri olmasının yanı sıra büyük oranda asimile olmuş bir Yahudi idi ve İbranice ile Yidiş dilini bilmiyordu. Onun Yahudi kültür ve entelektüel akımlarıyla olan eksik bağlantısı ve bunun yanı sıra Yahudilerle olan sınırlı bağlantısı Siyon'a dönüş fikrini önceleri güçsüzleştiriyordu. Ancak Nathan Birnbaum tarafından ortaya çıkarılan Siyonizm terimiyle birlikte Herzl, daha tanınmaya başladı. Bu milliyetçi hareketler 1948 yılında İsrail'in doğuşuyla sonuçlandı. Çarşaf Çarşaf aşağıdaki anlamlardan birine gelebilir: Quetzal Quetzallar, kemirgen gagalılar takımından çarpıcı renklere sahip bir kuş türüdür. Ormanlık alanlarda yaşar. Neotropik bölgede bulunur fakat Kulaklı quetzal alt türü sadece Batı Meksika'da bulunur. Diğer kemirgen gagalı türlerine göre biraz daha büyüktür. (32 cm-13inç) Quetzallar yanar-döner yeşil veya altın-yeşil renklerle örtünür. Sırt, göğüs, göbek kısımları kırmızı renkte olabilmektedir. Belirgin seksüel dimorfizme sahiptirler. Dişi ve erkekler arasında kahverengi ve gri renk farklılıkları görülebilmektedir. Bu kuşlar genellikle meyve, çilek, böcek ve küçük omurgalılarla (örneğin kurbağa) ile beslenirler. Parlak tüylerine rağmen ormanlık habitatlarda görülmesi zor olmaktadır. Quetzallar, yakın tehdit altında bulunmasalar da gelecekte nesilleri tehdit altına girebilir. Bu nedenle NT sınıfında bulunmaktadır. Quetzal sözcüğünün kökeni Nahualt dilidir. "Amerikan Mirasi Sözlüğüne" göre "büyük parlak kuyruk tüyü" anlamına gelmektedir. Quetzal, Guatemala'da ulusal kuş türü olarak görülmekte ve ülkenin simgesi olarak kabul edilmektedir. Guatemala'nın para biriminin ismi Guatemala quetzalı olup paranın üzerinde Şaşaalı Quetzal resmi vardır. Quetzal ailesine bilimsel adlandırmada Antik Yunandaki Pharomarchus adı verilir. "Euptilotis neoxenus" cinsi, Amerikan Kuş Bilimciler Birliği tarafından "Pharomachrus" cinsine bağlı olarak da tanımlanarak "Kulaklı Quetzal" olarak adlandırılır. Diğer yetkililer ise "kulaklı kemirgen gagalı" olarak adlandırır. Alfred Phiri Alfred Maimane Phiri (d. 22 Haziran 1974, Alexandra, Gauteng), Güney Afrikalı eski futbolcudur. Futbola memleketinin takımı Alexandra United'da başlayan Phiri, daha sonra Jomo Cosmos takımına transfer oldu. 1996 yılında John Moshoeu, Andre Ngole Kona ve Donald Khuse'nin takımdan ayrılmasının ardından ikinci dalga Afrikalı oyuncu furyasıyla Roger Lukaku, Zola Kiniambi gibi oyuncularla birlikte Türkiye'de Gençlerbirliği takımına transfer oldu. Bir dönem Vanspor'a kiralık verilen oyuncu 2001 yılına kadar takımda kaldı ve daha sonra bir sezon da Samsunspor'da oynadıktan sonra eski takımı Jomo Cosmos'a döndü. Ülkesinde çeşitli takımlarda oynayan Phiri 2008 yılında futbolu bıraktı. İlk olarak 1998 yılında millî takıma çağrılan oyuncu, Güney Afrika Cumhuriyeti millî futbol takımının 1998 FIFA Dünya Kupası kadrosuna girmeyi de başardı. Fakat turnuvadan sonra çok fazla forma şansı bulamadı. Donald Khuse Donald "Ace" Themba Khuse (d. 8 Eylül 1968, Johannesburg), Güney Afrikalı eski futbolcudur. Şu anda, 2012 yılında geçici olarak teknik direktörlüğünü yaptığı Güney Afrika'nın Kaizer Chiefs takımında yardımcı antrenör olarak görev yapmaktadır. 1993 yılında İlhan Cavcav'ın Gençlerbirliği'ne John Moshoeu ve Andre Ngole Kona ile birlikte Afrika'dan getirdiği üç futbolcudan biri olan Khuse 3 sezon boyunca Gençlerbirliği forması giydi ve 1996 yılında Kona ile birlikte Antalyaspor takımına transfer oldu. Burada da bir sezon geçirdikten sonra ise ülkesine döndü. Dumisa Ngobe Vincent Dumisa Ngobe (d. 5 Mart 1973, Witbank, Mpumalanga), Güney Afrikalı eski millî futbolcudur. Ülkesinde Kaizer Chefs ve Orlanda Pirates takımlarında oynayan Ngobe, 1999 yılında Türkiye'den Gençlerbirliği takımına transfer oldu. Burada bir sezonun ardından 2000-01 sezonunu bir başka Ankara takımı MKE Ankaragücü'nde geçiren oyuncu 2001-02 sezonunda ülkesine döndü. Eski takımı Orlando Pirates ve daha sonra City Sharks'da birer sezon geçirdi. 2003 yılında kısa süreli olarak Türkiye'ye geri dönerek Akçaabat Sebatspor'la anlaştı fakat burada forma şansı bulamadı. Daha sonra tekrar ülkesinde çeşitli takımlarda şansını denediyse de istikrar yakalayamadı ve Vietnam takımı An Giang ve Malezya kulübü Sabah'ta da birer sezon geçirdi. Son olarak ülkesinde Wits University takımında futbolu bıraktı. 1996-2001 yılları arasında sık sık millî takım kadrosunda kendine yer bulan Ngobe, bu dönemde 1997 FIFA Konfederasyonlar Kupası, 1998 Afrika Uluslar Kupası, 2000 Afrika Uluslar Kupası ve 2000 Yaz Olimpiyatları'nda forma giyerken sadece 1998 FIFA Dünya Kupası kadrosunda yer alamadı. M203 M203, tüfeklerin alt kısmına eklemek için tasarlanmış bir mekanizmadır. 40 mm bomba kullanılır. Normal silahlara göre geri tepmesi düşüktür. Elle atılan bombalara göre daha güvenlidir. Iskalama oranı düşüktür ve ele nazaran atış mesafesi oldukça yüksektir. Çok yönlü ve çok sayıda tüfek modeli ile uyumlu olsa da, M203 başlangıçta ABD M16 ve onun türevi M4 Karabina için tasarlanmıştır. Atış esnasında ihtiyaca göre özel nişangah yerleştirilebilir. 1969'dan bu yana kullanılmaktadır. Bomba dışında işaret fişeği, biber gazı, göz yaşartıcı bomba atabilme yeteneğine sahibtir. Atış esnasında hedefe direkt nişan alınmaz. Örneğin, 100 metre uzaklıktaki bir araç vurulmak istendiğinde nişan alındıktan sonra namlu 4 ile 6 parmak yukarı kaldırılır. Atış yaparken sağ el tetikte durur, sol el ise bomba atarı tutar. Sağ kol aşağı yukarı tam açıkken sağ el hemen bel izasında olmalıdır. Sol kol ise dirsekten 90 derece açı ile kırılmış şekilde bomba atarı tutmaktadır. Adventure Game Studio Adventure Game Studio (ya da kısaca AGS), öncelikli olarak point-and-click tarzı olan macera oyunları ya da Sierra tarzı eski klasik oyunlar yapımında kullanılan ücretsiz bir yazılımdır. (Space Quest 4, King's Quest 5-6, vb.). Kolaylıkla oyun yapılabilir ve aşırı yüksek programlama gerektirmez. Kendinizi geliştirerek en güzel oyunları yapabilirsiniz. Daha gelişmiş oyun yapımcıları içinde kullanılabilir. Daha ileri düzey yapımcılar kodlama yaparak oyunlarında kullanabilirler.AGS sadece kendi arayüzünde değil kendi yaptığınız ve düzenlediğiniz birçok kodlamayıda kabul edebilmektedir. AGS genellikle Sierra macera oyun yapımı üzerine kurulmuştur. Semboller ve işaretler ile oyundaki yönlendirilen karaktere görevler verilebilir.(el,yürüme,inceleme vs.) Ancak bu programın Sierra üzerine kurulmuş olması başka tür oyunlar yapamayacağınız anlamına gelmez. AGS'de aynı zamanda kayıtlı oyun/oyunu kaydetme gibi seçenekler kurabilir,karakter ve nesneler ekleyebilir bunlara animasyonlar verebilirsiniz. Herhangi bir oyun yaparken/çalıştırırken dikkat edeceğiniz gereksinimler : Görüntü boyutu ve renk görünümü hakkında dikkat etmeniz gereken sistem gereksinimleri : Bilgisayarınızdaki programın hız sorunu başka bir programın engellemesi ya da bilgisayarınızın kasması sonucu ile oluşabilir.Oyununuzun kasmasıda aynı şekildedir.Yüksek ihtimalle indirdiğiniz sürümün eskimiş olması ya da bilgisayar hızınızın düşük olmasıdır. Erfurt Birliği Erfurt Birliği (), Alman devletlerinin bir federasyon çatısı altında toplandığı kısa ömürlü bir birlik. Erfurt Birliği Meclisi "Erfurter Unionsparlament" 20 Mart 1850'de açılmış, 29 Nisan'da kapanmıştır. Prusya Krallığı tarafından ortaya atılan birlik etkin olarak hayata geçememiş ve Avusturya İmparatorluğu'nun baskısı sonucu 29 Kasım 1850'de Olomuts Antlaşması'yla feshedilmiştir. Marifetullah Mârifetullâh "(Ehl-i Sünnet)" ya da İrfân "(Onikicilik)" veya Gnosis "(Hristiyanlık)"; Allah’ı tanımak, bilmek demektir. Ehl-i Sünnet vel Cemaat Akîdesine göre "Mârifetullâh", Allah’ı Kur'an-ı Kerîm’in bildirdiği gibi tanımak, sıfat ve isimlerini ve bunların sonsuz kemâlde olduğunu bilmek ve ilâhî hakikâtlere vakıf olmak şeklinde özetlenebilir. Allah’a inanan insanın kalbi imânla nûrlanmıştır. Bu, kör gözün açılmasından, işitmeyen kulağın duymaya başlamasından çok ileri bir inkişafla ruhun, Rabbine kavuşması, Ona inanması ve kendini Onun mahlûku bilmesidir. Şimdi sıra, Onu tanıma vadisinde mesafeler almaya gelmiştir. Kur'an-ı Kerîm, mümine daima marifet dersleri verir. Allah’ın adıyla başlar ve hemen Allah’ın Rahman ve Rahim olduğunu bildirir. Bu bir marifettir, yâni Rahman ve Rahim olarak Allah’ı tanımaktır. “Yaratan Rabbinin ismiyle oku!” emriyle Allah’ın resulü Muhammed’e ve O’nun şahsında da bütün ümmetine marifet sahasında mesafeler kat etme emri verilmiştir. Biz bu emirdeki Rab isminden dersimizi alarak, öncelikle kendimizde tecelli eden ilâhî terbiyeyi okuruz. Yüzümüzü gözümüzü; kalbimizi ruhumuzu, kanimizi, hücremizi okuruz. Hepsini en güzel ve en faydalı biçimde terbiye eden Rabbimizin rahmetini, keremini okuruz. Okudukça O’nun terbiye ediciliğine ve O’nun rahmetine olan marifetimiz artar. İhsanını daha güzel, daha net, daha açık seyreder oluruz. Ayetin devamına geçer, nutfeden yaratıldığımızı ibretle düşünürüz. Bizi her şeyimizle o küçücük şifrede yerleştiren ve onu açıp her organımızı yerli yerine koyan Rabbimizin lütfuna, rahmetine hayran kalırız. Rab ismi üzerindeki bu düşüncelerimiz, bizi Fatiha Suresi'ne götürür. Rabbimizi, “Rabb-ül-âlemin” olarak tanırız. O, bizim Rabbimiz olduğu gibi, bütün hayvanlar ve bitkiler âleminin de Rabbidir. Sema, arz, melek ve cin âlemlerinin, arşın, kürsinin, Cennet ve Cehennem'in de Rab'bidir. Bunları düşündükçe, O’nun marifetinde daha da terakki ederiz. Rab ismi ilâhî isimlerden sadece birisi. Diğer isimleri ve tecellilerini de aynı şekilde tefekkür ederiz. Allah’ı Rab olarak tanıdığımız gibi, Rezzak, Muhyi "(hayat verici)", Kerim ve Kadir olarak da tanırız. Böylece marifetimiz daha da artar. Sonra, bütün bu isimlerin İlâhî sıfatlardan geldiğini düşünürüz. Marifetimiz sıfatlar aleminde derinleşir ve genişlenir. Ve sonunda, bütün bu sıfatların bir tek zata ait olduğunu bilmekle tevhit sahasına girer, Allah’ı hiçbir mahlukuna benzemeyen, bütün sıfatları gibi zatıyla da eşi ve benzeri olmayan tek zat olarak biliriz. Bu felsefi düşünceye göre, Allah’ın yarattığı olarak tasavvur edilen eşya üzerinde bilim insanlarının dünya yaratıldığından beri kafa yormaları ve her gün yeni keşiflerde bulanmaları, varlık alemini her geçen gün biraz daha tanımaları göstermektedir ki bu eserlerin tümünü yaratan Allah’ı tanımanın, O’nun marifetinde ilerlemenin sonu yoktur. Muhammed peygamber Miraç mucizesinin son durağında, “Ben seni hakkıyla tanıyamadım.” buyurmakla, hem bu sahanın sonsuzluğunu, hem de marifetimizi kesinlikle yeterli görmeyip ömrümüzün sonuna kadar bu yolda ilerlememiz gerektiğini bize ders vermektedir. Dört durak; Birinci Durak: Şeriat; İkinci Durak: Tarikât Kapısı'ndan geçilerek içine girilen "Tarikât"; Üçüncü Durak: Hakikât Kapısı'ndan geçilerek varılan "Hakikât"; Dördüncü durak olan ve görünemediği tasavvur edilen Gnostisizm ise Mârifet Kapısı'ndan geçilerek erişilebilen ve Hakikât Bölgesi'nin tam merkezinde yer alan ve Dört Durağında da Öz/Cevheri'ni teşkil eden "Mârifetullâh"tir. Azurit Bir çeşit bakır cevheridir. Kristal yapısı birbirine dik ama farklı uzunlukta olan eksenlerden oluşur. Çoğunlukla malahit ile birlikte bakır yataklarında bulunur. Frankfurt Meclisi Frankfurt Meclisi (), tüm Almanya'yı temsil eden bağımsız ve seçilmiş ilk meclisti. Oturum 18 Mayıs 1848'den 31 Mayıs 1849'a kadar Frankfurt'taki Aziz Pavlus Kilisesi'nde gerçekleştirildi. Meclisin kurulması Alman Konfederasyonu devletlerindeki "Mart Devrimi"nin bir parçası ve sonucudur. Uzun ve ihtilaflı görüşmeler sonunda meclis, parlamenter demokrasi temellerine dayanan bir Alman İmparatorluğu'nu ilan eden Frankfurt Anayasası'nı ("Paulskirchenverfassung", Paulskirche Anayasası ya da "Verfassung des Deutschen Reiches") ortaya çıkardı. Bu anayasa, Vormärz'ın liberal ve milliyetçi hareketlerinin taleplerini karşıladı ve temel haklar için zemin hazırladı. Bu anayasa ve dayandığı noktalar, Metternich'in Restorasyon sistemine muhalefet olarak ortaya çıktı. Anayasa ayrıca hanedan üyesi imparator ("Kaiser") tarafından yönetilen bir parlamenter monarşi de öneriyordu. Prusya Kralı IV. Friedrich Wilhelm, kendisine bu yönetim önerildiğinde Alman devletlerinin prenslerinin haklarının kısıtlanacağı gerekçesiyle öneriyi reddetti. Fakat, 20. yüzyılda Frankfurt Anayasası'nın temel unsurları 1919 tarihli Weimar Anayasası ve 1949 tarihli Grundgesetz için model oluşturdu. 2012 Güney Sudan-Sudan sınır çatışmaları 2012 Sudan-Güney Sudan Sınır Çatışmaları 26 Mart 2012'de Sudan'a yasal olarak ait, petrol zengini Higlig Bölgesi'nin Güney Sudan birlikleri tarafından saldırıya uğramasıyla başladı.1 hafta içinde Güney Sudan bölgeyi ele geçirdi.Ancak dış baskılara dayanamayarak geri çekildi.Sudan askerleri ise Güney Sudan'a ağır silahlar ile saldırdı.Güney Sudan karşılık verdi ve sıcak çatışma tekrar başladı.Sudan ordusu, sınırdan 10 km içeri girdi.Çatışma tüm sınıra yayıldı.Birçok uzman çatışmayı "Sudan-Güney Sudan Savaşı" olarak tanımlıyor. Higlig Bölgesi, bölünme olmadan önce Sudan petrolünün %55'ini oluşturuyordu.Uluslararası çevrede bölgenin Sudan'a ait olduğunu kabul etmişti.Ancak her iki ülkede bölgede hak iddia ediyor. Ahmed Şah Bahadır Ahmed Şah Bahadır (23 Aralık 1725 - 1 Ocak 1775), 26 Nisan 1748 - 2 Temmuz 1754 yılları arasında hükümdarlık yapmış on beşinci Babür İmparatorluğu hükümdarıdır. 1748'de tahta geçtiği zaman 22 yaşındaydı.Mücâhidüddin Ebû Nasr unvanını taşıyan Ahmed Şah Bahadır (1748-1754), annesi Udam Bai ve harem ağası Câvid Han’ın tesirinde kaldı. Ahmed Şah Dürrânî onun zamanında Pencap’ı istilâ ederek yağmaladı. Bu arada İskenderâbâd’daki Maratalar ayaklandılar; 1750’de yakın adamı Safder Ceng Maratalar’a katıldı. Bu ayaklanmadan sonra gücünü epeyce kaybeden Bahadır tahttan indirildi. 1775'te 50 yaşında iken ölmüştür. Sadece Nadir Şah'ın (1688? - 1747) doğuya seferler yapmasını durdurmuştur. Ahmed Şah Bahadır 1725'te babası Muhammed Şah'ın oğlu olarak dünyaya geldi. Babasının hukümdarlığı devam etmekteydi. 1748'de tahta geçmiştir. Ahmed Şah Dürrani 1748 yılında İndus Nehri çevresibi ele geçirmiştir. 1748'de Muhammed Şah'ın ölümüyle yapılan oylamayla hükumdar oldu. 2 Temmuz 1754'te istifa etti. Yerine seçimle II. Alemgir geçti. Ahmet Şah 1 Ocak 1775'te 50 yaşında öldü. Naaşı Delhi'de bir mezara konuldu. Hristiyan Bilim Hristiyan Bilim, çağımızda kurulmuş olan, özellikle Batı medeniyetinde ortaya çıkan dinî akımlardan Yeni Düşünüş ailesine mensup bir mezheptir. Mary Baker Eddy (1821-1910) tarafından 19. yüzyılda ABD'de insanlara sunuldu. Bu konulara ilk kez, 1875'te yayımlanan "Science and Health" (Bilim ve Sağlık) kitabında değindi. Bu kitap Eddy'nin kurduğu mezhebin İncil'le birlikte diğer kutsal kitabı oldu. Dört sene sonra Eddy, Boston'da İlk Bilimci İsa Kilisesi'ni kurdu. Mezhebin yaygın olduğu 1936'da yapılan bir sayımda ABD'de 270 bin civarında Hristiyan Bilim mensubu vardı. 2010'da ABD'de 1100, diğer ülkelerde 600 civarında Hristiyan Bilim kilisesi ve dünya genelinde 100 bine yakın Hristiyan Bilimci mevcuttu. Bu nevzuhur mezhebin, Hristiyan Bilimciler olarak bilinen, bağlıları ruhanî gerçekliğin asıl gerçeklik, maddî âlemin ise bir yanılsamadan ibaret olduğunu kabul eden felsefi ideacılığı benimserler. Onlara göre hastalıklar ve ölümler hatalı inançlardan kaynaklanan yanılsamalardan ibarettir. Hastaların ilaç kullanımıyla değil, o yanlış inançları düzeltecek özel dua uygulamalarıyla tedavi edilmeleri gerektiğine inanırlar. 1880'lerden 1990'lara kadar geniş bir dönemde, tıbbi tedavinin ve aşı gibi hıfzısıhha uygulamalarının reddedilmesi bazı yetişkinlerin ve çocukların ölmesine sebep oldu. Bazı ebeveynler ve çocuk sahibi olmayan yetişkinler bu yaşananların müsebbibi olmaları iddiasıyla kasten veya ihmalle adam öldürmekten yargılandılar. Bu davalardan bazıları mahkûmiyetle sonuçlandı. 2010'da Kilise'nin bir sözcüsü, Kilise'nin günümüzde bu tür vakaların yaşanmasına müsaade etmeyeceğini beyan etti. Eddy, zamanında Hristiyan Bilimci şifacılığa tıbbi ilaçların dahil edilmesine kesin olarak karşı çıktıysa da buna rağmen Kilise 2000'li yıllardan beri maddî tıbbı, ruhanî tıbba bir alternatif olmamak üzere, sadece yardımcı bir kültür olarak dahil etme çabasındadır. Hristiyan Bilim Yayın Cemiyeti, "Christian Science Monitor" 'ın da dahil olduğu birkaç sürekli yayını yayımlamaya devam ediyor. "Christian Science Monitor", 1908'de kurulan, 1950'den itibaren birkaç Pulitzer ödülü almış uluslararası itibara sahip bir haber kuruluşu. Caroline Fraser, ABD tarihinin, kişinin enfüsi gücünü kutsallaştıran dinî grupların tarihi olduğunu, bu gruplardan bazılarının Anglikan Kilisesi'nden ayrılan tarikatların bölünmesinden doğan tarikatlar olduğunu savunurken, New England'ı örnek çalışma sahası olarak ele alır. Birinci ve İkinci Büyük Uyanış (sırasıyla 1734-1740 ve 1820-1860) olarak bilinen, 18. ve 19. asırların Protestan Hristiyan reform dönemlerinde yeni düşünce ekolleri doğdu ve yeni tarikatlar ve hizipler filizlendi. Hristiyan Bilim de bunlardan birisidir. Bunun dışında Yeni Düşünüş, Millerizm, Mormonluk, Yedinci Gün Adventistleri, Shakerlar, Yeni Kiliseciler, Birlemeciler grupları ortaya çıktı. Bunlarla eşzamanlı olarak astrolojiye, homeopatiye, manyetizmaya ve hipnotizmaya ilgi arttı. Ayrıca beslenme tercihlerinin (diyetin) kişinin bedeniyle ve manevi dünyasıyla olan alakası da bu dönemde Batı'da revaç bulmaya başladı. Fraser bu dönemi tasvir ederken "manevi yaşamda özgürleşme ve manevi yaşamda kaos" nitelemesini yapar. Hristiyan Bilimci ve Fizikötesi eksenli nevzuhur mezhepler ailesi, akademik dünyada "New Thought" (Tr. "Yeni Düşünüş") adıyla anılır oldu. John Saliba'ya göre Hristiyan Bilim ve Yeni Düşünüş birebir örtüşmüyor, bu yüzden de biri diğerinin yerine zikredilemez. Yeni Düşünüş kategorisi içinde Hristiyan Birlik Ekolü, Birleşik Dini Bilimler Kilisesi ve İlahi Bilimler Kilisesi de var. Bütün bunların savunduğu ortak düşünce insan zihninin, fiziki sağlığın anahtarı olduğu ve Saliba'nın da yazdığı gibi Tanrı gibi olmanın insanın nihai gayesi olması gerektiği inancıdır. James R. Lewis "science" (Türkçesi "bilim") kelimesinin bu gruplar tarafından ve Scientology, Şuur Bilimi toplulukları tarafından, 19. asırda ve 20. asrın başlarında pozitif bilimlerin adeta din gibi benimsenişine atfen, tasvip edildiğini dile getirir. Onlar, uhrevi kurtuluşa odaklanmak yerine, bilimsel yöntemle elde edilmiş her keşfi, insanların hayatlarını iyileştirmeyi sağlayacak yeni manevi kurallar olarak hayata tatbik etmeyi savunuyorlar. Dell deChant'a göre Yeni Düşünüş, kökenleri Eflatun'a kadar giden, mutlak gerçekliğin duyularımızın algıladığının ötesinde olduğunu savunan felsefi ideacılığın çağımızdaki rağbet edilen bir şekli olarak ABD toplumunda yerini aldı. İlk ortaya çıktığında Zihinsel Tedavi ve Şuur Bilimi olarak da bilinen Yeni Düşünüş'ün kilit önemdeki düşünsel temelleri New England mentalisti Phineas Parkhurst Quimby'nin (1802-1866) düşüncelerine ve Eddy'nin 1880'lerdeki öğrencisi Emma Curtis Hopkins'in düşüncelerine dayanıyor. Mezhebin kurucusu Eddy, vaktiyle, Quimby'den fikir hırsızlığı yapmakla suçlandı. Emma Hopkins (1849-1925) Christian Science Journal'ın eski yayın yönetmenlerindendi, kendisi aynı zamanda Yeni Düşünüş ekolünün kurucusudur. DeChant, Yeni Düşünüş'ün çekirdeğini iyiliğin kádir-i mutlaklığı inancının oluşturduğunu dile getirir. DeChant, ideacılığa yoğunlaşan, kendi kurduğu akımın rengini belli edecek şekilde adına "Hristiyan" sıfatını ekleyen Eddy'nin Yeni Düşünüş'ün gelişimine belirgin bir katkısının olup olmadığını sorgular. Eddy'nin şifacılara özgü bir eğitim programı hazırlaması ve hareketinin sesini kamuoyuna duyurmak için çağa uygun yayın araçlarını kullanması, Hristiyan Bilimciler ile Yeni Düşünüş arasındaki önemli birer farktır. İki hareket de hastaların manen iyileştirilmesini esas almasına rağmen Yeni Düşünüş, madde alemini de gerçekten mevcut olarak kabul ederken Hristiyan Bilim madde alemini gerçekte var olmayan bir yanılsama olarak görerek göz ardı eder. Neticede, Yeni Düşünüş'ün şifacıları hastalıklarla savaşırken ilaç kullanmaya karşı çıkmazlar. Mary Morse Baker olarak 16 Temmuz 1821'de New Hampshire'ın Bow kentinde dünyaya geldi. Üç erkekten sonra dünyaya gelen üç kızkardeşin en küçüğüdür. Ailesi Protestan ve cemaatçiydi. Babası Mark Baker (ö. 1865) dinine çok bağlı biriydi. Fraser ondan, dindar ve her sabah ve her akşam ailesine -o da onlara katılarak- uzun dualar, ibadetler yaptıran biri olarak bahseder. Onun zamanındaki kadınlarda çok yaygın görüldüğü üzere Eddy, resmî bir eğitim almadı. Bununla birlikte, evde uzun vakitler kitap okurdu. Eddy çocukluğunu ve ilk gençliğini -kendisi ve tanık olanların yaptığı teşhislere göre- kronik hazımsızlık, sinir ağrısı, mide pamukçuğu, omurilik iltihabı hastalıklarıyla mücadele ederek geçirdi. Edebiyat eleştirmeni Harold Bloom, 1992'de Eddy'yi "olağan dışı bir insan enkazı, klasik ölçülerde abidevi bir histeri hastası, 19. asrın sinir hastalıklarını kendinde toplamış biri" olarak sert bir dille eleştirdi. Fraser, çocukluktan kazanılan bir davranış biçimi olarak, Eddy'nin, dikkatleri üzerine çekmeye yarayan bir yöntem olduğuna kanaat getirerek çok ciddi bir hastalığın pençesine yakalanmış gibi yapıp sonra da çabucak iyileştiğini öne sürer. 1907-1908'de Eddy hakkında 14 makalelik sert bir eleştiri dizisi yayımlayan "McClure" dergisinin derlediği hatıralara göre, Eddy hastalandığında babası atına atlar, doktor Ladd'i getirmek üzere onun hánesine doğru dört nala atını kırbaçlayarak sürer ve bir yandan da heybetli sesiyle bağırırdı: "Mary ölüyor!" Hristiyan Bilimciler, Eddy'nin histeri hastası olarak nitelendirilmesini cinsiyetçi ve ádil olmayan bir niteleme olarak görürler. Histeri hastası nitelemesi, Hristiyan Bilimci yazar Jean A. McDonald'ın anlatımıyla 19. asır ABD'sinde kadınların aleyhinde sık sık dile getirilen basit fikirli ve ancak delilik ürünü sayılabilecek bir biyolojik etiketlemedir. Eddy, kurduğu aykırı mezheple, o sırada erkeklerin egemenliğinde olan iki güçlü toplumsal sınıfın açık hedefi háline gelmişti: din adamları ve tıp çevreleri. Eddy'nin 1888'de Kilise'nin itibarını korumak için kurduğu Yayın Komitesi'nin eski üyelerinden Stephen Gottschalk (1931-2005), 2001'de, Eddy'nin gerçekten ciddi bir hastalık yaşamış olduğuna ve trajik kişisel kayıplar yaşadığına dikkatleri çekmek istedi. Eddy henüz 23 yaşına basmadan kocası vefat etmişti. Altı aydır evliydiler ve Eddy hámileydi. Kocasının ölümüyle tamámen yoksul duruma düştü. Oğlu dört yaşına geldiğinde, annenin sağlığı kötü durumda olduğu için oğluna bakamayacağı gerekçesiyle, oğlunu vesayet altına aldılar. Onun bu vesayet tesisini engellemeye muktedir olup olmadığı konusunda muhtelif rivayetler var. İkinci kocası, 13 yıllık evlilikten sonra onu terkederken çocuğun yasal vasisi olacağına söz verdi. Kilise'nin iddiasına göre o yıllarda ABDli kadınlar çocuklarına vasi olarak atanamıyordu. İkinci eşinin sözünde durup durmadığı bilinmiyor. Bilinen tek şey, Eddy'nin, oğlu otuzlu yaşlarına gelene kadar onunla görüşemediğidir. Üçüncü eşi Asa Gilbert Eddy, evliliklerinden beş sene sonra öldü. Eddy'nin hayat hikâyesini kaleme alanlardan Gillian Gill, bu kişisel kayıpların Eddy'yi aile hayatından soğuttuğunu ve belki de öyle olmasaydı toplumsal çalışmalarının önünde bir engel olacağını öne sürer. Onu tanıyanların anlattıklarının hülasası, Eddy'nin karizmatik, insanları etkisi altına alma yeteneği olan ve etrafındakilere sadakat aşılayan biri olduğudur. Onunla ilgili olarak bir öğrencisi şunları kaleme aldı: Mezhebin kuruluşundan itibaren, en yakın bağlılarının de karıştığı birçok ihtilafa rağmen, Hristiyan Bilim, Eddy'nin garip kişiliğinin de kısmí etkisiyle insanların hayâllerinde yer etti ve zihinlerde kök saldı. "McClure", onun sıradışılığı hakkında şunları yazmıştı: "Bu renksiz toplumlarda, o bir parça renk gibiydi. Onu misafir eden insanların anlatımıyla, o hiçbir zaman sıkıcı veya sıradan olmadı. Her zaman ortama hakim olan bir havası vardı, odaya girişi ve çıkışında diğer insanlardan farklı bir yanı vardı. İnsanların heyecanını sürekli canlı tutan bir háli vardı, onunla birlikteyken ortamdakiler kendilerini önemli bir işin içinde hissederlerdi." Mark Twain (1835–1910) onu çok eleştirse de onun hakkında 1907'de şunları yazmıştı: "Birkaç yönden o, şu an hayatta olan en sıradışı ve en ilginç kadındır." Eddy hastalıklarını tedavi etmek için elde edebildiği her tedaviyi deniyordu: homeopati, canlısal duyumculuk, hidropati ve "bütün ilaçlar aslen kötülüktür" diyen Sylvester Graham'ın (1794–1851) vejetaryen Graham diyeti. Ronnie Numbers ve Rennie Schoepflin'in deyişiyle, fizik tedavi doktorları hastalarını kusturdukça, kanlarını akıttıkça ve ishal ettikçe alternatif tıpçılara olan ilgi de gitgide artmaya başlamıştı. 1862'de Eddy, Phineas Parkhurst "Park" Quimby tarafından icad edilen bir tedavi yöntemi olan Quimbycilikten haberdar oldu. Kendisi eski bir saatçi olan Quimby, profesyonel bir duyumcu oluverdi. Maine eyaletinin Portland şehrinde işini yürütüyordu. 1907'de Cather ve Milmine, otoriteye dair her şeye karşı olduğu için Quimby'nin -sadece altı haftalık bir eğitim almasına rağmen- yerel halk tarafından New England'ın zarif tavırlı Sokratesi olarak kabul edildiğini yazdı; yerel halkın dilinde Quimby'nin verem hastalarını iyileştirip körlerin gözünü açtığı rivayetleri dolaşıyordu. Quimby, kendisini "mutluluğun ve sağlığın bilimi öğretmeni" olarak nitelendirmişti ve iş felsefesi şuydu: "Gerçekler, tedavidir". Bunun bir yansıması olarak örneğin kimi zaman, bacakları kötürüm olan hastalarına iyileştirmek için şöyle bağırırdı: "Yürüyebilirsin!" O, "hastalara sirküler" adını verdiği ílanında tedávi yöntemini, hastalarının yanlış kanaatlerini düzelterek onların vücut sistemlerindeki sıvıları değiştirmek olarak anlatıyordu: Dr. P. P. Quimby ____ ve çevresindeki vatandaşlara saygıyla bildirir. Kendisi ____'de olacak ve sağlık durumlarıyla ilgili olarak yardımına başvurmak isteyen hastaları kabul edecektir. Onun tedávi etme şekli diğer bilinen yollardan olmadığı için hatırlatmak gerekir; kendisi ilaç tatbik etmez ve dışarıdan gözlemlenebilecek bir uygulama yapmaz, sadece hastalarının yanına oturur ve onlara onların aslında ne hissettiklerini anlatır vb. Onun anlatımları tedávinin kendisidir. Eğer yanlış kanaatleri düzeltmekte başarılı olabilirse, hastanın vücudunun sıvılarını değiştirmiş ve hakikati, diğer adıyla sağlığı, tésis etmiş olur. Eddy, 1862’nin Ağustosunda Quimby’ye yazdığı mektupta zorlukla ayağa kalkabildiğini söyleyerek yardımını istedi. Tedavi için ona gittiğinde, muayenehanesi üst katta olduğu için, Eddy’yi oraya taşımak zorunda kaldılar. Tedaviyle birlikte iyi hissetmeye başladı, 1863’te ve 1864’te tekrar ona tedavi olmaya gitti. Ancak, ileride sadece Quimby’nin gözetimindeyken iyileşmeye başladığını, daha sonra tekrar eski háline döndüğünü, Quimby’nin aslında hastalığı ortadan kaldıramadığını ímá ederek, yazacaktı. Onun yöntemlerini kendi hastaları üzerinde tatbik etmeye başlayan Eddy, daha sonra kısmí başarı sağladı, ancak bazen de Quimby’nin vaktiyle uyardığı şekilde, iyileştirdiği bázı hastalarındaki araz onda tezáhür ediyordu. 1865’in Ekiminde, o 44 yaşındayken babası öldü, birkaç ay sonra 1866’nın Ocağında da Quimby öldü. Bundan iki hafta sonra Şubat’ın ilk günü Eddy bir kaza geçirdi, Hristiyan Bilimciler bu olayı mezheplerinin doğum günü olarak kabûl eder ve “Lynn’deki düşüş” olarak anarlar. Eddy’ye göre bu vaka bir tür vahiydi, ancak bilinen vahiyden farklı olarak, Tanrı’dan kula indirilen bir kelâm olarak değil, onun kendi tabiriyle “insan ile tanrısal olanın bir rastlaşması”ydı. O, Massachusetts’in Lynn kasabasında yürüyüşe çıkmıştı ve buzda kayıp yere düştü. Omurgası zedelenmişti, yerde bilincini kaybetmiş hâlde kalakaldı. Bu hâldeyken onun bakımıyla ilgilenen iki kadın, onun bu olayda felç olduğunu anlattılar. Anlatılanlara göre, kazanın üçüncü gününde Eddy, İncil’den İsa'nın bir şifa mucizesini okurken yatağından kalkmaya muvaffak oldu. Etrafındakilerin tanıklığına göre öyle hızlı bir gelişmeydi ki bir mucize olarak gördüler. Hristiyan Bilimciler ise onun bu iyileşmesini Hristiyan Bilimci şifacılığın bir örneği olarak kabûl ederler. Yaşadığı yaralanmanın ağırlığı ve iyileştiğini söylediği olayda ne kadar iyileştiği tartışma konusudur. Yaşadığı kazadan sonra onu muayene etmiş olan Alvin M. Cushing, kırk seneyi aşkın bir zaman sonra 1907’de McClure’a verdiği röportajda yaralanmanın ciddi bir vaká olmadığını, ayrıca Eddy’nin yarasının homeopati prensiplerine göre hazırlanmış bir ilaca (yüksek düzeyde seyreltilmiş öküzotu) ve afyona olumlu tepki verdiğini anlattı. Quimby’nin bir arkadaşı olan Julius Dresser’a (1838-1893) kazadan iki hafta sonra yazdığı mektupta, düştükten sonra bilinci yerine geldiğindeki durumunu “Doktor Quimby’yi görmeden önce áciz bir felçliden ibárettim” sözleriyle ifade ederek, Dr. Quimby’nin onu muayene etmesini talep etti. Bundan başka Eddy, şehir idáresinden yaşadığı zararın tazminini, kazadan aylar sonra talep etti. Talebinde, iyileşme umudu olmayan kişisel yaralanmalara máruz kaldığını gerekçe gösteriyordu. Gill, onun bu davranışının sebebi olarak içine girmek üzere olduğu málí bunalımı işáret eder; ikinci kocası Daniel Patterson ile duygusal ve ekonomik yönden gergin bir ilişki yaşıyorlardı ve birkaç ay içinde kendi başının çáresine bakmak zorunda kalacağını öngören Eddy bu ayrılıktan birkaç ay önce şehir yönetiminden tazminat talebinde bulunmuştu. Kendi hayat hikâyesini anlattığı "Retrospection and Introspection" (1891) eserinde Eddy, Hristiyan Bilim'i keşfedişini Lynn'de yaşadığı kazaya kadar götürerek o olaydan "büyük keşif" diye bahseder. Buna rağmen "Science and Health"'in (1875) ilk baskısında o Hristiyan Bilimci şifacılığı ilk kez çocukluğunda hazımsızlık, Gill'in fikrine göre bir beslenme bozukluğu olan sıkıntıyı, çekerken keşfettiğini dile getirdi. Eddy birbirinden farklılık gösteren birkaç hazımsızlık anısı hikâyeledi. "Science and Health" 'in birinci basımında o hazımsızlığını tedavi etmek için gençlik yıllarının birkaç senesini Graham diyetinin bir çeşidini uygulamakla geçirdiğini anlatır: günlük bir dilim ekmek çeşitli sebzeler ve su. Bunu şu cümlelerle anlatır:"Bu yüzdendir ki biz gençlik senelerimizin çoğunu birçoklarının tahmin edeceği üzere açlık, ızdırap, zayıflık ve yoksunluk ile geçirdik." Şöyle devam eder:"Senelerce süren ızdıraptan sonra... birden gözlerimiz açıldı ve gördük ki acı insanın kendisine aşıladığı bir inançtan ibarettir yani hakikatte mevcut değildir... Ve vardığımız nokta şu oldu ömrümüzün geri kalanını hastalar ve acı içinde kıvrananlar için tüketeceğimize ve maddenin insana hükmettiği şeklindeki yanlış inanışlarını ortaya sereceğimize dair Tanrı'ya söz verdik" "Science and Health" 'in sonraki baskılarında (meselá 1889'daki 40. baskısında) Lynn'deki kazayı şifacılığının başlangıcı olarak kabul ettiğinden itibaren yazar hazımsızlık ve Graham diyetini tanıdığı bir kadının tecrübesi olarak ve Hristiyan Bilimci şifacılığın bir örneği olarak anlattı. Başka baskılarda ise bu hazımsızlığı tanıdığı bir adamın yaşadığı tecrübe olarak anlatır oldu. Stephen J. Stein'a göre Eddy'nin İncil'i tefsir ediş açısı şu eksende dönüyordu; İncil yanlış anlaşılmıştı çünkü gerçekliğin ne olduğu yanlış anlaşılmıştı. O, Tekvin'de geçen yaratılış hikâyesinin aslında iç içe terkip edilmiş biri bátıní diğeri záhirí anlamları olan bir tahkiye olduğunu düşünürdü. Gottschalk'a göre, Eddy, batıní ruhsal tahkiyeyi esas kabul etmişti. O, ruhsal gerçekliği tek gerçeklik olarak görüyordu, varlıklara atfedilen iyi ve kötü nitelemelerinin, hastalığın ve hatta ölümün bile bir yanılsamadan ibaret olduğuna inanıyordu. O, kendi varlık felsefesinin ne olduğuna dair kesin bir fikir veren "varlığa dair bilimci tespit"ini Hristiyan Bilim'in temel taşı olarak görüyordu. Hristiyan Bilimcilerin hizmet faaliyetlerinde bu doktrin defaatle dile getirildi. Nicholas Rescher bu aşırı ideacılığı, filozof George Berkeley'nin (1685–1753) immateryalizmine ya da eski uzakdoğunun panpsişizmine benzetir. Eddy, "Tanrı'nın maddi olmaktan münezzeh, ilahi, en yüce, mutlak Şuur, Ruh, Can, Öz, Hayat, Hakikat ve Sevgi" olduğunu yazdı. Ona göre, Tanrı can veren değil, maddi varlığımızın ötesindeki canımızın ta kendisidir ve can, farkındalıktır, onun deyişiyle "hiç bitmeyen benlik". O, Tanrı'dan bahsederken "Anne-Baba Tanrı" tabirini kullanır. Bununla Tanrı'nın cinsiyet üstü kuşatıcılığını ve erkekteki ve dişideki vasıfların özünün Tanrı'nın yüceliğinde mündemiç olduğunu anlatır. Hristiyan Bilimciler, Kıyamet Günü yargılamasına, Cehennem'e ya da Cennet'e -çeşitli farkındalık hâlleri olmaları inancı dışında- inanmazlar ve ölümün var olduğuna da inanmazlar. Öldüğü söylenen kişinin aslında başka bir farkındalık boyutuna geçiş yaptığına, hayatta olduğu söylenen kişilerin bu farkındalığa geçiş yapmamış kişiler olduğuna inanırlar. Eddy, birisinin bedenini gömdüğümüzde aslında kafamızda o kişi hakkında oluşmuş bir algılamayı gömdüğümüzü savunur. O, Hristiyanların geleneksel yaygın ahiret inancı ve bunun toplumsal yaşamdaki tezáhürlerine şu şekilde karşı çıkıyordu: Eğer kendisinden tövbe eden değişkenlik, bazılarının kurtulup bazılarının kaybedenler olacağına dair ayrımcılık, yine bazılarının duasını kabul etmesi ve bazılarınınkini kabul etmemesi, hastaları iyileştiremeyen acizlik, sevmeyecek kalpsizlik, sınırlı yıllara mahsus günahlar için sonsuz azap verme merhametsizliği, işte Tanrı'ya dair anlayışımız bunlar olursa, kendi hayatımızı da bu anlayışı yansıtacak şekilde şekillendiririz ve bu vasıflarımızı diğer insanlara da yayarız. Gill'e göre Hristiyan Bilimciler, Eddy'nin İncil'de İsa'ya atfedilen şifa uygulamalarını ihya ve izah ettiğine inanıyor. Eddy, İsa'yı Tanrı'yla insanlar arasında bir yol gösterici, bağlantı kurucu olarak görüyordu. Hristiyan Bilimciler, İsa'nın yaptığı şifa ve ölü diriltme amellerini mucize olarak görmezler. Onlara göre bu ameller doğru farkındalıktan kaynaklanan bir şifa kudretiydi. Eddy, İsa'nın doğal ve tanrısal bir Bilimci, bir Hristiyan Bilimci olduğu inancındaydı. Hristiyan Bilimciler, İsa'nın çarmıhta ölmediğine, yaralı halde kabirdeyken kendisini iyileştirdiğine inanırlar. Bunun neticesi olarak, kefaret öğretisine, yani İsa'nın çarmıhta ona inananların günahlarına kefaret olarak can verdiği ve sonra da dirildiği şeklindeki Hristiyan akidesine inanmazlar. Onlar çarmıhta çekilen acıları ve sonrasındaki iyileşmeyi Tanrı ve insan arasındaki kopmaz bağın bir örneği olarak kabul ederler. Eddy, kurduğu mezhebi İsa'nın ikinci gelişinin bir şekli olarak gördüğünü söyledi: "İsa'nın ikinci gelişi, hiç şüphe yok ki, Hristiyan Bilim örneğindeki gibi bir Tanrı inancındaki artışın manevi olarak tecellisi súretinde gerçekleşiyor." Eddy, bizzat veremi, difteriyi, kanseri, görmeyenlerin gözünü, duymayanların kulağını iyileştirdiğini, dilsizleri konuşturduğunu, kötürümleri yürüttüğünü söylüyordu. Fraser'a göre Kilise 1969'dan 1988'e kadar 10 bin civarında iyileştirme vakası rapor etti. Bunlardan 2337'si daha önceden doktorlar tarafından teşhis konulmuş hastalıklardı. 2001'de New York Review of Books'a konuşan bir kilise sözcüsü Hristiyan Bilim şifacılığının insanların kanserden, şeker hastalığından, astımdan ve hatta AIDS'den iyileştiğine şahit olduğunu dile getirdi. Eddy, hastalığın bir hata olduğuyla ilgili şunları söylemişti: Diğerleri ağladığı için ağlarız, diğerleri esnediği için esneriz, diğerleri çiçek hastalığına yakalandığı için biz de hasta oluruz; hastalığı madde değil, ölümlü şuur, içinde barındırır ve başkalarına da bulaştırır. ... Felç, ölümlülere korku üzerinden saldıran ve bedeni hareketsiz hále getiren bir inançtan ibarettir. ... Korkuyu mahvedin, ölümlü şuura -Şuur en üstün olduğu için- hiçbir kas gücünün aslında yok olmadığını gösterin, böylece felci tedavi edeceksiniz. Cemile Sultan Korusu Cemile Sultan Korusu, "İstanbul Ticaret Odası Eğitim ve Sosyal Hizmetler Vakfı" tarafından canlandırılarak Oda'nın ve Üniversite'nin hizmetine sunulan, Kandilli'de bulunan bir koru. Koru Restoran, Hünkar Köşk, Sultan Köşk, Taş Bahçe, Koru Teras gibi kargir yapıları bulunan koruda, Havuz Başı, Kırtepe ve Şehzade isimli davet mekanları bulunuyor. Yüzme havuzu, tenis kortu, gezi ve yürüyüş alanları, satranç ve mini golf platformları da üyelerin ve rezervasyon sahiplerinin kullanımına sunulmuş durumda bulunuyor. =Tarih= Sultan Abdülmecid'in kızı olan Cemile Sultan anısına padişah tarafından satın alınan zaman içinde bir Osmanlı prensinin, Yunan bir armatörün, bir film yapımcısının mülkü olan koru, nihayet İstanbul Ticaret Odası Eğitim ve Sosyal Hizmetler Vakfı tarafından kiralanarak tekrar ağaçlandırılıp dokusunu yenilemiş ve yapıları inşa edilerek canlandırılmıştır. İstanbul Ticaret Odası mensupları ve İstanbul Ticaret Üniversitesi öğrencilerinin doğal üyesi ve kullanıcısı oldukları koru, kamuya kapalıdır. Fakat, çeşitli etkinlikler için rezervasyon suretiyle kullanım mümkündür. 68. Altın Küre Ödülleri 68. Altın Küre Ödülleri 16 Ocak 2011 tarihinde Beverly Hills, California'daki Beverly Hilton Hotel'de verilmiş ve NBC'de canlı yayınlanmıştır. Törenin sunuculuğunu Ricky Gervais yapmıştır. 69. Altın Küre Ödülleri adayları, kazananlar koyu yazılmıştır. Ryoji Ikeda Ryoji Ikeda (池田亮司), Japon ses ve video sanatçısı ve çağdaş elektronik dans müziğinin en yenilikçi müzisyenlerinden biridir. 1966 yılında Gifu, Japonya'da doğdu. Paris, Fransa'da çalışmakta ve yaşamaktadır. Japonyanın önde gelen elektronik kompozitör ve görsel sanatçılarındandır. Uluslararası alanda ses ve görüntü çalışmalarıyla iyi bir üne sahiptir. Yeni medya alanında, insanların etrafındaki dünyadaki bilgileri algılama potansiyellerini konu edinen çalışmalar yapmıştır. 'Test pattern' (2008) projesi yeni medya çalışmalarına örnek olarak verilebilir. Bu projede elimizdeki her türlü bilgi barkodlar ve ikili 1-0 sistemine çevrilerek insanın ve makinelerin kritik algılama sınırını inceler. Aynı zamanda müzik alanında da çalışmalar yapmıştır Sonuncusu 2010'da olmak üzere toplam 8 albüme sahiptir (dataphonics, test pattern, 1000 fragments, dataplex, op., matrix, time and space, 0 °C, +/-). sanatçının uluslararası alanda birçok performansı ve sergisi olmuştur. Ryoji Ikeda(DHC/ART, Montréal, Kanada 2012), datamatics(LABoral Centro de Arte y Creación Industrial, Gijón, İspanya 2013), db(Hamburger Bahnhof, Berlin,Almanya 2012),datamatics(Museo de Arte, Universidad Nacional de Colombia, Bogotá, Kolombiya 2011), the transfinite (Park Avenue Armory, New York,ABD 2011),test pattern [nº3](Théâtre de Gennevilliers, Fransa 2010), Gallery Koyanagi(Gallery Koyanagi, Tokyo, Japonya 2010),the transcendental(French Institute Alliance Française, New York, ABD 2010), spectra(Grec Barcelona Festival and Sonár, Barcelona, İspanya 2010), data.tron(data.tron, Ikon Gallery, Birmingham, İngiltere 2009), data.tron/data.scan (Surrey Sanat Galerisi, Vancouver, Kanada 2009), +/- (Tokyo çağdaş sanat müzesi, Japonya 2009), V≠L (Le Laboratoire, Paris, Fransa 2009), data.tron (MIC Toi Rerehiko, Medya ve disiplinler arası sanat merkezi, Auckland, Yeni Zelanda 2008), spectra (dream amsterdam 2008, Amsterdam, Hollanda), datamatics (Yamaguchi medya ve sanat merkezi (YCAM), Japonya 2008), data.tron (prototip)(De Vleeshal, Middelburg, Hollanda 2007), db(NTT InterCommunication Center (ICC), Tokyo, Japonya 2002) www.ryojiikeda.com Kara Mehmed Paşa (1811 ölümlü kaptan-ı derya) Kara Mehmet Paşa (o. 12 Aralık 1811), idareci ve 1811'de kaptan-ı derya görevi yapmış bir devlet adamıdır. Kara Mehmed Paşa 1792 tarihinden beri III. Selim tarafından kaptan-ı deryalığa tayin edilen Küçük Hüseyin Paşa'nın kethüdalığına Koca Hüsrev Mehmed Paşa'nin yerine geçti. Kaptan-ı derya olan Küçük Hüseyin Paşa'nın çok yakın destekçi idarecisi olarak görev yaptı. Akdeniz'deki korsanları temizleme konusunda başarılı oldu. Osmanlı donanmasındaki reformlar ve Mühendishane-i Berr-i Hümâyun'dan ayrı olarak Mühendishane-i Bahr-i Hümâyun'un kurulması konusunda çalıştı. 1810'da birinci imrahor görevine tayin edildi. 18 Kasım 1811'de kaptan-ı derya görevine getirildi. Ortaköy'de çıkan bir yangına görevi dolayısıyla gitmiş iken soğuk aldı. Hemen şiddetli bir hummaya uğradı ve 12 Aralık 1811'de vefat etti. Mezarı Eyüp'teki Küçük Hüseyin Paşa mezarının yanındadır. En İyi Özgün Müzik Altın Küre Ödülü En İyi Özgün Müzik Altın Küre Ödülü, Hollywood Foreign Press Association tarafından Altın Küre Ödülleri kapsamında verilen ödüllerden birisidir. Kazananlar mavi arka plan ile belirtilmiÅŸtir. HD 16754 HD 16754 (s Eri), Irmak takımyıldızı yönünde yaklaşık olarak 130 ışık yılı uzaklıkta bulunan ve çoklu yıldız sisteminin birincil bileşeni olan, A-tipi beyaz ana kol yıldızıdır. Gökada içinde Güneş'e göre 26,9 km/sn'lik bir hızla hareket eder. Gökada merkezinden uzaklığı, 20.400 ile 24.200 ışık yılı aralığında tahmin edilmektedir. 17 Eridani 17 Eridani (v Eri), Irmak takımyıldızı içinde yer alan ve yaklaşık olarak 404 ışık yılı uzaklıkta bulunan bir yıldızdır. Tayf sınıfı B9Vs olan mavi altdevin görünen parlaklığı +4,73 kadirdir. Gökada içinde Güneş'e göre 17,7 km/sn'lik bir hızla hareket etmektedir. Rifle Rifle, İtalya merkezli giyim markası. 1958 yılında İtalya'nın Prato kentinde kurulan Rifle, 1980'ler de özellikle kot pantolon modelleriyle SSCB, Bulgaristan, Polonya, Çekoslovakya ve diğer Doğu Avrupa ülkelerinde başarılı satış rakamlarına ulaşmıştır. Firma diğer Avrupa ülkeleri ile birlikte satış anlamında altın çağını 1975-1990 yılları arasında yaşamıştır. Ayrıca 1998-1999 yılları arasında Fenerbahçe'ye forma sponsoru olmuştur. Bahçeşehir Okulları Stadyumu Bahçeşehir Okulları Stadyumu ya da sponsor adı olmaksızın Alanya Oba Stadyumu, Antalya'da bulunan çok amaçlı stadyum. 10.842 kapasitelidir. Alanyaspor tarafından kullanılmaktadır. Bu stadyumda ilk maç ise Galatasaray ve Hannover 96 arasında oynanmıştır. Galatasaray bu maçı Hakan Balta, Sabri Sarıoğlu ve Colin Kâzım Richards'ın golleriyle 3-0 kazanmıştır. Tamamı kapalı tribünlerden oluşan stadyumda VIP, soyunma, basın, hakem ve bilgi işlem odaları bulunmaktadır. Stat dışına da 40 dönüm alan üzerine 2 antrenman sahası, açık tenis kortu, voleybol, basketbol sahası ve 100 yataklı kamp eğitim merkezi yer almaktadır. Stadyum, UEFA ve TFF standartlarındadır. Deborah Raffin Deborah Iona Raffin (13 Mart 1953 - 21 Kasım 2012), Amerikalı dizi ve sinema oyuncusu, yönetmen. 1973 yılında oyunculuğa başlayan Raffin, 1981 yapımı "Touched By Angel" adlı filmdeki rolüyle "Altın Küre" ödülü kazanmıştır. Lösemi nedeniyle 59 yaşında ölmüştür. HD 22663 HD 22663 (y Eri), Irmak takımyıldızı içinde yer alan ve yaklaşık olarak 230 ışık yılı uzaklıkta bulunan bir yıldızdır. Tayf sınıfı K1III olan turuncu devin görünen parlaklığı +4,59 kadirdir. Gökada içinde Güneş'e göre 14,5 km/sn'lik bir hızla hareket eder. Gökada merkezinden uzaklığı, 22.900 ile 28.800 ışık yılı aralığında tahmin edilmektedir. Tabasaranca Tabasaranca ya da Tabasaran dili (kendilerince табасаран чIал "tabasaran ç’al"), Rusya'ya bağlı Dağıstan'ın güneyinde yaşayan Tabasaranlar tarafından konuşulan Kuzeydoğu Kafkas dillerinin Lezgi dilleri grubundan bir dil. Gramer ve kelime haznesi bakımından Lezgice ile ortak özellikleri yüksektir. Alfabe, harf sistemi ve glotal gırtlaksı harfleriyle diğer Kafkas dilleriyle büyük benzerlik taşır. Lezgicenin yanında, Azerbaycan Türkçesinden ve geçmişte Arapça ve Farsçadan alınmış çok sayıda kelimeyi lügatinde barındıran otokton bir dildir. 39 Eridani 39 Eridani (A Eri), Irmak takımyıldızı içinde yer alan ve yaklaşık olarak 242 ışık yılı uzaklıkta bulunan üçlü yıldız sistemidir. Birincil bileşeni ikili yıldızdır (AB). A bileşeni, tayf sınıfı K3III olan bir turuncu devdir ve görünen parlaklığı +4,90 kadirdir. Gökada içinde Güneş'e göre 56,3 km/sn'lik bir hızla hareket eder. Gökada merkezinden uzaklığı, 15.100 ile 26.900 ışık yılı aralığında tahmin edilmektedir. Kitty Wells Ellen Muriel Deason (bilinen adıyla Kitty Wells; 30 Ağustos 1919 - 16 Haziran 2012), Amerikalı country müzik şarkıcısı. Nashville, Tennessee'de doğmuştur. Country müzik kraliçesi takma adıyla tanınan sanatçı 16 Haziran 2012'de 92 yaşında ölmüştür. Télé Sahel Télé Sahel Nijer devletine ait yayın yapan televizyon kanalıdır. Télé Sahel kanalı Afrika yerel dilleri dışında büyük ölçüde Fransızca yayın yapmaktadır. Türkiye'de Teledünya platformundan yayın yapmaktadır. Miguel Muñoz Ödülü Miguel Muñoz Ödülü () İspanyol spor gazetesi Marca'nın, Real Madrid'in efsanevi eski teknik direktörü ve futbolcusu Miguel Muñoz anısına La Liga'da ve 2. Lig'de en iyi teknik direktöre verdiği ödüldür. İlk ödül 2005-06 sezonunda Alman Bernd Schuster'e ve İspanyol Unai Emery'e verilmiştir. Ödül Marca'nın en öznel puanlama sistemine dayanmaktadır. Oynanan her maç için teknik direktörler puan alırlar. La Liga ve 2. Lig'de, sezon sonunda en çok puanı toplayan teknik direktör ödülü almaya hak kazanır. Luke Harangody Luke Harangody (d. 2 Ocak 1988), Amerikan profesyonel basketbolcudur. 2.03 metre boyundaki oyuncu uzun forvet pozisyonunda görev almaktadır. Kolej kariyerini 2010 yılında Notre Dame Üniversitesi'nde tamamlamıştır. Big East Conference finallerinde maç başına 20 sayı ve 10 ribauntla oynayan tarihteki tek oyuncudur. 2008 yılında Big East yılın oyuncusu ödülünü almıştır. Mustali fıkhı Mustâ‘li fıkhı ya da Tâyyîb’îyye; Mustâ‘lî Mezhebi'nin fıkıh sistematiğidir. İmâmet Et-Tâyyîb Ebû’l-Kâsım ile sona ermiştir. Bu görev "Dâ'î el-Mutlaklar" aracılığıyla icra edilmektedir. Tâyyîb, Davudî İsmailîlik, Süleymânî, Kutbî ve Alavî Buhralarca ""Gizlenen son imâm"" olarak bilinir. İsnâ‘aşer’îyye'deki Muhammed Mehdi'nin rôlünü üstlenen İmâmdır. 0. Ali bin Ebâ Tâlib Merkedî (İmâm olarak sıralandırılır fakat Peygamber Muhammed'in "Vâsi/Sâmit" ya da "Esâsı" olarak kabul edildiğinden dolayı numaralandırmaz.) 1. Hasan el-Mûctebâ 2. HÃ¼seyin ibn Ali 3. Ali Zeyn el-Âb’ı-Dîn 4. Muhammed el-Bakır 5. Cafer-i Sâdık 6. İsmâil bin Câ'fer el-Mûbarek 7. Muhammed bin İsmâ‘îl eş-Şâkir 8. Vâfî ʿAhmed "(ʿAbd Allâh bin Muhammed)" 9. Takî Muhammed "(ʿAhmed bin ʿAbd Allâh)" 10. Razî ʿAbd Allâh "(Hüseyin bin ʿAhmed)" 11. Birinci Fâtımî Hâlife/İmâmı Ebû Muhammed ‘Ubayd Allâh ibn el-Huseyn el-Medhî 12. İkinci Fâtımî Hâlife/İmâmı Kaim "(Muhammed el-Kaim bi-Emri’l-Lâh)" 13. Üçüncü Fâtımî Hâlife/İmâmı Mansur "(İsmail Mansur bi-Nasri’l-Lâh)" 14. Dördüncü Fâtımî Hâlife/İmâmı Mu‘izz "(Ebu Tamim el-Mu‘izz Li-Dîn’il-Lâh)" 15. Beşinci Fâtımî Hâlife/İmâmı Ebu Mansur Nizar el-Aziz Billah 16. Altıncı Fâtımî Hâlife/İmâmı EbûʿAlî el-Mansûr el-Hâkim bi-EmrʿAllâh "(Dürzîler'in ortaya çıkışı)" 17. Yedinci Fâtımî Hâlife/İmâmı ʿAli ez-Zâhir Li-İʿzâz Dîn’il-Lâh 18. Sekizinci Fâtımî Hâlife/İmâmı Ebû Tamîm Ma’add el-Mûstensir bil-Lâh 19. Dokuzuncu Fâtımî Hâlife/İmâmı ʿAhmed el-Mustâ‘lî 20. Onuncu Fâtımî Hâlife/İmâmı El-Âmir bi'Ahkâmi’l-Lâh "(Hâfızîlik)" 21. Et-Tâyyîb Ebû’l-Kâsım "(Davudî İsmailîlik, Süleymânî, Kutbî, ve Alavî Buhralarda "Gizlenen son imâm" olarak bilinir. İsnâaşerîyye'deki Muhammed Mehdi'nin rôlünü üstlenen İmâmdır.)" Fâtımî/İsmâ‘îlî/Davudî Bohra'ya göre "Eş-hedu enne Mevlânâ Aliyen Veli ul-Lâh" ("Ali'nin Allâh-u Zülcelâl-i vel-İkrâm'ın Vekili olduğuna şahadet ederim") cümlesi ezânda söylenir ama ikâmede yer almaz, ve "Eş-hedu enne Muhammeden-rasūl ul-Lâh" şeklinde ikişer defa tekrarlanır. Ayrıca "Muhammedun -ve- Ali-un Khayr-ul-beşer ve itrât-u- humâ Khayr-ul-itâr" "(Muhammed ve Ali en yüce insanlar ve onların soyları da en yücelerdendir.)" denir. Yedinci kısımdaki "Hayya 'âla-Khayri'l-amel" ifadesinden den sonra Eimmet Fatimiyyîn'den beri "İki" kez tekrarlanır. "(İkâmede ise bunun yerine yine İki defa "Kad kamatis Salât" denir)." Bundan başka, Rasūlu l-Lāh'ın ölümünden sonra Ezân-ı Muhammed‘îyye'den çıkarılan "Hayyâ 'âla-Khayri'l amel" de yüksek sesle, Muhammed Nebi'nin sünnetine uygun şekilde İki kez söylenir. Okudukları ezân'ın tamamı aşağıdaki şekildedir: Türkmenistan Devlet Kütüphanesi Türkmenistan Devlet Kütüphanesi (), Türkmenistan'ın ulusal kütüphanesidir. Türkmenistan′ın en büyük ve en önemli kütüphanelerinden olan Türkmenistan Devlet Kütüphanesi başkent Aşkabat'ta bulunmaktadır. Kütüphane 1895 yılında kurulmuştur. 1997 yılında kütüphaneye Türkmenistan Devlet başkanı Saparmurat Niyazov'un adı verildi. Hayali anÄ± sendromu (psikolojik kurmacalar) Hayali anı sendromu veya sahte anı sendromu, aslında hiçbir zaman var olmamış olmasına rağmen gerçek mekan ve gerçek kişilerle zihinde yaratılan bir hikâyeleme senaryosu sonrası oluşan bir fantezi-düş türü olan psikolojik kurmacadır. Genelde bir kaza veya trajik bir travma sonrası geçici şoka girme sürecinden çıktıktan sonraki süreçte olayın nasıl olduğu hakkında beynin fikir üretme ve konuyu kişinin kendi savunma bilinç mekanizması noktasında olayı tam hatırlamadığı için olayda en çok kusurlu olanın kendi olabileceği düşüncesiyle diğerlerinin daha hatalı olduğu düşüncesiyle yaratılan ve genelde olay yerindeki diğer kişileri suçlayan ifadelere dönüşen durumlara sebep olabilmektedir. Sıklıkla uzak yerlerde (yurt dışı) oturan yakın akrabalarına düşkün çocukların, uzak yerlerde çekilen fotoğraflardaki çocukların, kendileri olduğunu sanmasıyla, sanki oralara da kısa bir süre yaşadığı yönünde fikirlerinin oluşması ve resimlerdeki gerçek hikâyelerle örtüşür senaryolar ürettikleri olmuştur. Bu tarz durumlar hoş bir anı olarak aile içerisinde komik anı olarak da anlatılabilir. Bazılarına göre ise bu durum kuantum, reenkarnasyon veya paralel evrendeki diğer yaşamına 3. gözle bir bakış gibi metafizik yorumlarla harmanlanıp topluma sunulabilir. İlgili terimler: Konfabulasyon (İng. "confabulation") Koyu Kırmızı Koyu K覺rm覺z覺, 2012'de Star TV'de yay覺nlanan, Televizyon Dizisidir. TMC ve Star TV iş birliğiyle hazırlanan dizide böbrek hastası olan kız kardeşini kurtarmaya çalışan Cemil'in Hikâyesi anlatılmıştır. Senaristliğini Neşe Şen'nin yaptığı dizinin yönetmenliğni ise Atıl İnaç ve Ulaş İnaç yapmıştır. Resul Dindar Resul Dindar, (d. 24 Ocak 1982, Hopa, Artvin), Türk halk müziği ses sanatçısı. 2008 yılı Temmuz ayında arkadaşlarıyla birlikte Karmate ("değirmen") grubunu kurdu ve grubun solistliğini yaptı. Karmate, "Nani" ve "Nayino" adlı iki albüm çıkardı. Resul Dindar gruptan 2012 yılında ayrılarak müziğe tek başına devam etme kararı aldı ve 1 Nisan 2013 tarihinde "Divane" adlı ilk solo albümünü yayınladı. Resul Dindar'ın seslendirdiği eserler Türkçenin yanı sıra, Doğu Karadeniz Bölgesi'nde konuşulan Lazca, Megrelce, Gürcüce ve Hemşince gibi dilleri de kapsamaktadır. Alternatif tarih Alternatif tarih, tarihte hiç gerçekleşmemiş bir olayın gerçekleştiğini varsayarak ya da bir olayın sonucunu farklı kabul ederek oluşturulan bilimkurgu edebiyatı türüdür. Philip K. Dick'in Hugo Ödülü'ne sahip Yüksek Şatodaki Adam eseri örnek verilebilir. Harry Turtledove'dan genellikle bu türün en büyük ustası olarak bahsedilir. Steampunk Steampunk ya da buhar çılgınlığı, buharlı makinelerin hâlâ yaygın olarak kullanıldığı, 19. yüzyılda veya sıklıkla Viktorya Dönemi İngiltere'sinde geçen H. G. Wells ve Jules Verne'in çalışmalarında da olduğu gibi kurgusal teknolojiler ya da bilgisayarın erken dönemde icadı gibi gerçek teknolojik yenilikler de içeren bir retrofütüristik bilimkurgu alt-türüdür. Edebi kökenleri bazen siberpunk türü ile ilişkili olsa da, steampunk çalışmaları genellikle buhar gücünün ana akım kullanımını sürdürdüğü bir gelecekte 19. yüzyıl Victoria devrinin alternatif tarihinde ya da Amerikan "Vahşi Batı"larında kurulur. Tamamen Newton fiziğinin hakim olduğu bu dünyada buharla çalışan her türlü makine ve robotlar, mekanik bilgisayarlar, göklerde dolaşan zeplinler (hava gemileri) ve balonlar vardır. Steampunk, eğer teknoloji bu kadar hızlı gelişmeseydi ve Sanayi Devrimi tüm hızıyla devam etseydi nasıl bir dünyada yaşardık sorusuna cevap verir. Günümüz yazarlarından Philip Pullman, Scott Westerfeld ve China Miéville'in eserleri de bu türe dahil edilebilir. Funda Eryiğit Funda Eryiğit (d. 6 Kasım 1984 , Zwolle, Hollanda) Türk dizi, sinema ve tiyatro oyuncusu. Aslen Samsun Bafra'lıdır.. Kadir Has Anadolu Lisesi'ni bitirdikten sonra İstanbul Üniversitesi Siyasal Bilgiler Fakültesi uluslararası ilişkiler bölümünü bitirdikten sonra İstanbul Üniversitesi Devlet Konservatuvarı Tiyatro bölümünden mezun olmuştur. İstanbul Devlet Tiyatrosu'nun 2012-2013 sezonunda sahnelediği "Sessizlik" adlı oyundaki performansıyla 18. Sadri Alışık Tiyatro ve Sinema Oyuncu Ödüllerinde müzikal/komedi dalında en iyi kadın oyuncu ödülünü aldı. Ayrıca 17. Afife Tiyatro Ödüllerinde en iyi kadın oyuncu dalında aday olmuştur. 2016 yılında Poyraz Karayel dizisine 3. sezonundan itibaren dahil olmuştur. Biutiful Biutiful, yönetmenliğini Alejandro González Iñárritu'nun yaptığı 2010 yılı Meksika-İspanya yapımı filmdir. Filmin başrolünde Javier Bardem oynamaktadır. Filmin ismi "Biutiful", İngilizce "beautiful" (güzel) kelimesinin İspanyolca telaffuzundan kaynaklanmaktadır. Film 2011 yılında En İyi Yabancı Dilde Film ve En İyi Erkek Oyuncu dallarında Akademi Ödülü'ne aday gösterilmiş ancak sırasıyla "In a Better World" ve "The King's Speech"'deki rolüyle Colin Firth'e kaybetmiştir. Bununla birlikte Javier Bardem filmdeki performansı ile Cannes Film Festivali'nde En İyi Erkek Oyuncu Ödülünü kazanmıştır. Yusuf Ziya Arpacık Yusuf Ziya Arpacık (d. 21.05.1958, Erzurum) 1 Mayıs 1958 yılında Erzurum'da doğdu. Çocukluk yılları zor tabiat şartlarıyla mücadele içerisinde geçti. İstanbul Üniversitesi’nde Tarih ilmi tahsil ederken, 13 Şubat 1978’de hapse mahkûm edildi. Tamamı yaklaşık on yıl olan hapis hayatının yarısını hücrelerde geçirmek zorunda bırakılmış, kitaplar vasıtasıyla kendi kendine yabancı dil öğrenirken, cezaevlerindeki ecnebi tutuklularla bu lisanların pratiğini yapabilmiştir. Hapishaneden çıktıktan sonra, 1992 yılında Karabağ savaşında kardeşlerine yardım için Kafkaslar’a, 2003 işgaline karşı Kerkük’te savaşa katılmış ve birçok ülkede Türk düşmanlarına karşı 'fiziki etkinlikler’' örgütlemiş ve kendisi de faal olarak katılmıştır. Bu arada çıkan öğrenci affından faydalanarak devam ettiği üniversiteden, 27 sene sonra da olsa tahsilini tamamlayarak diplomasını alabilmiştir. Amcam Önceki Hayatlarını Hatırlıyor Lung Bunmi raluek chat (, , ), Apichatpong Weerasethakul tarafından yazılan ve yönetilen 2010 yapımı Tayland filmidir. 2010 Cannes Film Festivali'nde Altın Palmiye'nin sahibi olmuştur. Film, ana karakterinin son yıllarını konu almaktadır. Boonmee daha önce yaşamını yitirmiş eşi ve kayıp oğlunun ruhuyla birlikte hastalığının nedenlerini bulmaya çalışmaktadır. Nandikishore Patel Cricinfo internet sitesi "Patel" ve "Kishore"'u farklı set istatistikleriyle farklı iki oyuncu olarak gösterir (aşağıda dış bağlantılara bakınız) oysa kriket arşivinin özet sayfası birinci sınıf kariyerinden hiç bahsetmez. Daha İyi Bir Dünyada Daha İyi Bir Dünyada (, "intikam"), senaryosu Anders Thomas Jensen tarafından yazılan ve yönetmenliğini Susanne Bier'in yaptığı 2010 Danimarka yapımı drama ve gerilim filmidir. Filmin başrollerinde Mikael Persbrandt, Trine Dyrholm, ve Ulrich Thomsen yer almaktadır. Konusu Danimarka'da küçük bir kasabada ve Afrika'da bir mülteci kampında geçmektedir. Daha İyi Bir Dünyada filmi 2011 yılında 68. Altın Küre Ödülleri ve 83. Akademi Ödülleri'nin her ikisinde de En İyi Yabancı Dilde Film Ödülünü kazanmıştır 14 Eridani 14 Eridani, Irmak takımyıldızı içinde yer alan ve yaklaşık olarak 111 ışık yılı uzaklıkta bulunan bir yıldızdır. Tayf sınıfı F5V olan beyaz ana kol yıldızının görünen parlaklığı +6,16 kadirdir. Gökada içinde Güneş'e göre 9 km/sn'lik bir hızla hareket eder. Gökada merkezinden uzaklığı, 24.000 ile 37.900 ışık yılı aralığında tahmin edilmektedir. Rosetta (film) Rosetta, Dardenne kardeşler tarafından yazılan ve yönetilen 1999 yapımı filmdir. Bir tır parkında alkolik annesiyle yaşayan 17 yaşındaki bir kızı konu almaktadır. Film, Belçika'da asgari ücretin altında gelir sağlayan çocuk işçilerin durumunu iyileştirici yasalara zemin hazırlamıştır. Zarra Ödülü Zarra Ödülü İspanyol spor gazetesi Marca'nın, La Liga'da ve 2. Lig'de en çok gol atan İspanyol futbolcuya verdiği ödüldür. Ödül ismini eski Athletic Bilbao forveti Telmo Zarra'dan almıştır. Ödülü ilk kazanan futbolcu 2006 yılında Valencia takımından İspanyol forvet David Villa, 2. Lig'de Real Madrid Castilla takımının forveti Roberto Soldado ve Ciudad de Murcia takımından José Juan Luque olmuştur. Villa ödülü 25 gol atarak kazanırken, Soldado ve Luque ise 19 gol atarak ödülün sahibi olmuşlardır. Kalın yazılar aynı sezonda Pichichi Ödülü'nü kazananları temsil eder. Iurie Leancă Iurie Leancă (d. 20 Ekim 1963, Cimişlia), Moldovalı siyasetçi ve Moldova eski başbakanı. Birinci ve İkinci Vlad Filat kabinesinde Dışişleri ve Avrupa Entegrasyon Bakanı idi ve 25 Nisan-30 Mayıs 2013 tarihleri arası Başbakan vekili olarak görev yapmıştır. 25 Nisan 2013 - 18 Şubat 2015 tarihleri arası ise Başbakanlık görevini yürütmüştür. Ayrıca 2005-2007 yılları arası Ulusal Azınlıklar Avrupa Yüksek Komiserliği Güvenlik ve İşbirliği Teşkilatının bir Kıdemli Danışmanı oldu. 2005-2009 yılları arası Dış Politika Derneği başkan yardımcılığı yaptı. 2009 Ocak ayından itibaren Moldova Liberal Demokrat Parti üyesi olmuştur. Temmuz 2009 seçimlerinde milletvekili seçildi. 58 oy ile Parlamento'dan güvenoyu aldıktan sonra hükûmet tarafından yeni başbakan olarak atandı ve 30 Mayıs 2013'te yemin etti. Aida Leanca ile evli ve iki çocuk babasıdır. Macarca, Bulgarca, Romence, Rusça, İngilizce ve Fransızca, konuşabilmektedir. Rosetta (anlam ayrımı) "Rosette ile karıştırılmamalıdır." Rosetta ÅŸu anlamlara gelebilir: 15 Eridani 15 Eridani, Irmak takımyıldızı içinde yer alan ve yaklaşık olarak 254 ışık yılı uzaklıkta bulunan ikili yıldızdır. Sistemin birincil bileşeni, tayf sınıfı K0III olan bir turuncu devdir ve görünen parlaklığı +4,87 kadirdir. Gökada içinde Güneş'e göre 25 km/sn'lik bir hızla hareket eder. Gökada merkezinden uzaklığı, 24.200 ile 28.900 ışık yılı aralığında tahmin edilmektedir. Şeytanın Güneşi Altında Şeytanın Güneşi Altında (Fransızca: Sous le soleil de Satan), Maurice Pialat tarafından yönetilen 1987 yapımı filmdir. Georges Bernanos'un aynı adlı romanından uyarlanan yapım bir kadın katille ilişki yaşamaya başlayan bir papazı konu almaktadır. Şeytanın Güneşi Altında 1987 Cannes Film Festivali'nde Altın Palmiye'nin sahibi olmuştur. Delta Eridani Delta Eridani (δ Eri, δ Eridani), Irmak takımyıldızı içinde yer alan ve yaklaşık olarak 29 ışık yılı uzaklıkta bulunan bir yıldızdır. Tayf sınıfı K1III-IV olan turuncu altdevin görünen parlaklığı +3,51 kadirdir. Yıldızın geleneksel ismi olan Rana, Latince "kurbağa" anlamına gelir. Gökada içinde Güneş'e göre 32,7 km/sn'lik bir hızla hareket eder. Gökada merkezinden uzaklığı, 24.100 ile 62.500 ışık yılı aralığında tahmin edilmektedir. Delta Eridani, Irmak takımyıldızının kuzey bölümünde kendisinden biraz daha parlak olan ε Eridani'nin 3° doğusunda yer alır. Bazen RS Canum Venaticorum değişeni olarak listelenir ama bu tanımlama muhtemelen hatalıdır ve şu an için "şüpheli" bir değişen yıldızdır. Delta Eridani, hidrojen yakan dönemin artık sonuna gelmiş ve helyum tüketmeye başlamış bir altdevdir. Genişleme sonucunda tıpkı bir ana kol yıldızı gibi sıcak olacaktır. Şimdiye kadar yapılan dikey hız araştırmaları, yıldızın yörüngesinde herhangi bir gaz devi tespit etmekte başarısız olmuştur. Matteo Villani Matteo Villani ile aşağıdaki kişiler kastedilmiş olabilir: Matteo Villani (tarihçi) Matteo Villani (ö. 1363), İtalyan