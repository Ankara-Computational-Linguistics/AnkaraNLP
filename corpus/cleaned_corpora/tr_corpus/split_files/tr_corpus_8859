"Ascari" (1.645 ton) ve "Lanzerotto Malocello" (2.125 ton)'yu batırmıştır. 7 Mart'ta bir konvoya saldırmış ve İtalyan topido botu "Ciclone"yi (910 ton) batırmıştır. Ali Cevat Ali Cevat, (? - 1914 İstanbul) Osmanlı tarihçi ve coğrafyacı. Ali Cevat'ın doğum yeri ve tarihi hakkında kesin bir bilgi ve kaynak yoktur. Ali Cevat, Harp Okulu'nu bitirdi. II. Meşrutiyetten sonra kısa bir süre sürgüne gönderildi. Osmanlı coğrafyasına ve tarihine ilişkin eserleri vardır. Tarih ve coğrafyaya ilişkin eserleri çağımızda bile sık sık başvurulan kaynak yapıtlardandır. Avrupa Birliği'nde rüzgâr gücü Avrupa Rüzgâr Enerjisi Birliği istatistiklerine göre rüzgâr gücü kapasitesi 2006 yılında artmaktadır. 2006 yılında Avrupa Birliği'nde kurulan 7,588 MW'lık rüzgâr kapasitesi, 9 milyar € değerinde olup, 2005 yılına göre %23 'lük bir artış demektir. Almanya ve İspanya yatırımların büyük çoğunluğunu kendilerine çekmeye devam etmektedirler. Bu iki ülke 2006 yılında Avrupa Birliği rüzgâr gücü pazarının %50 sini temsil etmektedirler. Halihazırda 25.000 den fazla rüzgâr tarlası Avrupa içinde çalışmaktadır. Kapasitelerinin 2005 yılına göre ikiye katlanması umulmaktadır. Avrupa Rüzgâr Enerjisi Birliği'ne göre bu endüstri 2020 yılına kadar 109 milyar $ değerinde olacaktır. Çeşitli ülkelerdeki geniş değişik kaynaklardan yapılan araştırma genel halkın yüzde 70 ve 80 arasında sürekli olarak rüzgâr gücünü desteklediğini göstermektedir. Tablo 2006 sonu ve 2007 deki 10 üst seviye ülkedeki kurulu rüzgâr gücünü göstermektedir. Bugün rüzgâr gücü (bir rüzgâr yılı ortalamasında), Danimarka'nın elektrik kullanımının %20 üzerindeki kısmını oluşturur. Almanya, 2006'da 20.621 megawattlık ve 2009'da 25.000 MW'lık gücüyle dünyada Amerika Birleşik Devletlerinden sonra rüzgâr gücünü kullanan ikinci en büyük ülkedir. Ondan sonra 2006'daki kurulu gücü 11.615 MW ve 2008 sonu itibarıyla 16.700 MW'lık gücüyle İspanya gelir. Almanya federal alanında 18.000'den fazla rüzgâr türbini kurulmuştur ve sayılarını daha da arttırma planları yapılmaktadır. Almanya'da rüzgâr gücü, ülkenin toplam gücünün yaklaşık %7'sine denk gelmektedir. Almanya'da rüzgâr gücü 64.000'den fazla kişiye istihdam sağlamaktadır. İspanya, Avrupa'da rüzgâr güç üretiminde Almanya'dan sonra ikinci en büyük ülkedir ve dünyada Amerika Birleşik Devletleri ile ikincilik sırası için rekabet halindedir. Danimarka'da rüzgâr gücü, ülkenin elektriğinin %20'sini karşılar ve dünyada önde gelen rüzgâr gücü bölgesidir. Danimarkalılar 1970'lerde rüzgâr gücünün ticari olarak gelişmesine öncülük ettiler ve bugün dünyadaki rüzgâr türbininin neredeyse yarısı Vestas gibi Danimarkalı üreticiler tarafından üretilir. Danimarka rüzgâr türbin endstrisi dünyada ilk sıradadır ve Danimarkada üretilen rüzgâr türbinlerinin %90'ı uluslararası pazarlarda satılır. 2003'te Danimarkalı üreticiler dünya pazarının yaklaşık %38'ine hakimdi ve üretim cirosu hemen hemen 3 milyar Euroydu. Endüstride 20.000 kişi çalışıyordu. Şubat 2007'de Birleşik Krallık'ta rüzgâr gücünün kurulu kapasitesi 2 GW'ı aşmıştı ve bu da iki kömür yakıtlı güç istasyonununa denkti. Birleşik Krallık rüzgâr gücüne sahip dünyada yedinci büyük ülkedir. 2008 itibarıyla Romanya'da rüzgâr gücü, 76 MW'lık kurulu kapasiteye sahipken 2007'de 7 MW idi. 2009'da Romanya kurulu rüzgâr kapasitesini iki rüzgâr tarlası inşaatını 2009'un yazında tamamlayarak 1.200 MW daha arttıd. romanya 14.000 MW ile büyük rüzgâr güç potansiyeline sahiptir ve güç üretim kapasitesi 23 TWh'dır. Büyük rüzgâr potansiyeline sahip ana bölgeler Dobruca ve Boğdan Prensliği'dir. 2004'te 18 MW olan Türkiye'nin kurulu rüzgâr gücü, 2007'de 140 MW'a ve 2009'da da 802,8 MW'a ulaştı. Litvanya hükümeti, Baltık komşusu olan Danimarka'nın izinden gitmektedir ve enerjisinin %20'sini rüzgâr türbinleri vasıtasıyla sağlamaktadır. Litvanya hükûmeti 200 megawattlık yenilenebilir rüzgâr enerjisini 2010 itibarıyla rüzgâr türbinlerinden sağlamayı planlamaktadır. Minato Namikaze 4. Hokage (Japonca: 四代目火影 Yondaime Hokage), asıl adı: Minato Namikaze (波風ミナト Namikaze Minato - Naruto' nun babası). Güçlü ve çok zeki bir ninjadır. Zaten genç yaşta Hokage seçilme nedeni de budur. Ayrıca Jiraiya'nın öğrencisidir. Geliştirdiği birçok jutsu yani teknik vardır. Örneğin Jiraiya'yla rasengan adlı bir teknik geliştirmiştir. Bu teknik süper A-rank zorluğundaki güçlü bir tekniktir. Ayrıca 3. Hokage'yle de "Death god" adlı bir teknik geliştirmiştir. Bu teknik çok güçlüdür fakat bu tekniği kullanan kahraman ölür. Dizide de görüldüğü gibi 3. Hokage bu tekniği kullanarak Orochimaru'nun ellerini mühürler ve bir daha kullanılamaz hale getirir. Konoha'nın Sarı Şimşeği (木ノ葉の黄色い閃光, Konoha no Kiiroi Senkō; English "Yellow Flash of the Leaf") olarak bilinir. Özel geliştirdiği, orijinal adı "Hiraishin no Jutsu" olan teknikle işaretlediği özel yerlere ışınlanabilir. Bu tekniği daha çok önceden üzerinde işareti yazılı olan olduğu kunailer yardımıyla kullanır. Akademi yıllarında tanıştığı Uzumaki Kushina ile evlidir ve hikâyenin kahramanı olan Uzumaki Naruto'nun babasıdır. 4.Hokage, Naruto Pain ile dövüştüğü sırada iradesini tamamen Kyuubi'nin ele geçirdiği zaman kuyruk sayısı 8'e çıktığında kendi iradesinin bir kısmını Naruto'nun içinde aktif olacak şekilde yaptığı mühür sayesinde Naruto'nun hayatını kurtarmıştır. 16 yıl önceki Kyuubi felaketinin arkasında kim olduğunu açıklamış ve Naruto'nun mührünü yenilemiştir. Damnation Damnation, Opeth'in 22 Nisan 2003'te çıkan yedinci albümüdür. Mikael Åkerfeldt, Damnation ve Deliverance albümlerini, bu albümlerin kayıtları sırasında ölen büyükannesine ithaf etmiştir. Death Whispered a Lullaby dışındaki bütün şarkılar, Mikael Åkerfeldt tarafından yazılmıştır. Steven Wilson konuk sanatçı olarak katılmıştır. Roman Dmowski Roman Stanisław Dmowski (9 Ağustos 1864 - 2 Ocak 1939), Polonyalı devlet adamı. Polonya'nın ulusal kurtuluşu için Çarlık Rusyası ile iş birliğini savunmuştur. Varşova'da öğrenciyken, Polonya bağımsızlık hareketine katıldı. 1895'te Lvov'da etkili bir yayın organı olan "Przeglad Wszechpolski"nin kurucuları arasında yer aldı. Ulusal Demokrat Parti'nin (1897) önderlerinden biri olarak, bağımsız bir Polonya kurmak üzere devrimci yöntemlere başvurulmasına karşı çıktı ve Rus Çarlığı içindeki ulusal özlemlerin özerklik yoluyla karşılanabileceğini savundu. Rus-Japon Savaşı (1904-1905) sırasında, sonradan Polonya devlet başkanı olan Józef Piłsudski ve öteki Polonyalı devrimcilerin ulusal ayaklanmaya hazırlanmak için Japonya ile anlaşma tasarılarına bütün gücüyle karşı koydu. İkinci (Mart-Haziran 1907) ve üçüncü (Kasım 1907-Haziran 1912) Rus Duma'sında Rusya-Polonya iş birliğinin başsavunucusu olarak öne çıktı. Bu iş birliği politikası büyük ölçüde gözden düştüğünden Ekim 1912'de yapılan seçimlerde dördüncü Duma'ya (Kasım 1912-Mart 1912) giremedi. I. Dünya Savaşı'nın ilk aylarında, Rusya ve Batılı müttefikleriyle iş birliği yaparak Polonya'nın ulusal hedeflerini gerçekleştirmeye çalışan bir Ulusal Komite kurulmasına yardım etti. Ama 1915 yazından sonra Polonya'nın kurtuluşu için yalnızca Batılı devletlerin desteğini sağlamaya yöneldi ve yıllardır savunduğu özerklik politikasını bırakarak, tam bağımsızlık isteyen bir programı benimsedi. Ağustos 1917'de Lozan'da yeni bir Ulusal Komite kurdu. Bu komite, daha sonra, Müttefiklerce Polonya halkının resmi temsilcisi olarak tanındı. I. Dünya Savaşı'ndan sonra toplanan Paris Barış Konferansı'nda (1919) Polonya'nın yeni ulusal hükümetini temsil eden Dmowski, Haziran 1919'da Versailles Antlaşması'nı imzaladı. Ardından 1922'ye değin kurucu Ulusal Meclis ("Sejm") üyesi olarak görev yaptı. 1923'te kısa bir süre dışişleri bakanlığı görevinde bulundu. Daha sonra etkin siyasetten çekildi. Yayımlanan çok sayıda yapıtı arasında, "Niemcy, Rosya i kwestya polska" (1908; Almanya, Rusya ve Polonya Sorunu), savaş öncesi görüşlerini yansıtan ilginç bir yapıttır. Dorothea Dix Dorothea Lynde Dix (d. 4 Nisan 1802 - ö. 17 Temmuz 1887), Amerikalı toplumsal reformcu ve hümanist. Akıl hastalarının sağlıklı bir ortama kavuşması için gösterdiği çabalar, ABD'de ve dünyada yaygın reformlara yol açmıştır. 1821'de Boston'da bir kız okulu açtı. Sağlık durumunun bozukluğu nedeniyle sıkı sık kesintiye uğrayan öğretmenlik mesleğini 1835'e değin sürdürüdü. 1841'de East Cambridge (Massachusetts) cezaevindeki Pazar okulunda ders verme çağrısını kabul etti. Burada kadın ve erkek suçlularla birlikte cezaevine atılan akıl hastalarının durumundan büyük ölçüde etkilendi. Sonraki 18 ay boyunca Massachusetts'te akıl hastalarının kapatıldığı çeşitli kurumları dolaştı. Karşılaştığı korkunç koşulları eyalet meclisine gönderdiği bir raporda açıkladı (1843). Gerekli reformların yapılmasından sonra, dikkatini komşu eyaletlere ve daha sonra da Batı ve Güney eyaletlerine yöneltti. Yaşadığı süre içinde 15'i aşkın eyalette ve Kanada'da akıl hastaları için özel hastaneler kuruldu. Bu arada ülkenin her yanında ileri tedavi yöntemleri uygulanmaya başladı. Tasarıları için bazı kamu arazilerinin sonuçsuz kaldıysa da, ABD'nin yanı sıra Avrupa'da da akıl hastalarının sorunlarına karşı bir ilgi uyanmasını sağladı. Ray McAnally Ray McAnally, "(d. 30 Mart 1926 – ö. 15 Haziran 1989)" İrlandalı aktör. Onadığı filmlerden bazıları My Left Foot, The Mission ve A Very British Coup'tır. Oscar'a en iyi film dalında aday gösterilen My left Foot filminde Christy Brown'un babası rolündeydi. Ray McAnally, Kuzey İrlanda'da, Donegal şehrinin, Buncrana kasabasında dünyaya geldi. 1947'de Abbey Tiyatosu'nda çalışmaya başladı ve kendisi gibi oyuncu olan Ronnie Masterson ile burada tanışıp evlendi. 1950'li ve 1960'lı yıllarda tiyatroda çalıştı.Daha sonraları televizyon dizilerinde ve filmlerde rol aldı. Ray McAnally'nin, Conor, Aongus, Maire ve Niamh adında dört çocuğu vardır. Aongus İrlanda'da ünlü bir televizyon sunucusudur. Ray McAnally,15 Haziran 1989'da geçirdiği kalp krizi sonucu hayatını kaybetti. Doğu mazısı Doğu mazısı ("Platycladus orientalis"), servigiller (Cupressaceae) familyasından süs bitkisi olarak yetiştirilen herdem yeşil bir ağaç türü. Anavatanı Kuzey Çin'dir, geniş ölçüde Güney ile Kuzey Hindistan, Kore, Japonya ile Batı ve Kuzey İran'da naturalize olmuştur. Doğu mazısı botanikçiler tarafından çok farklı sınıflandırmalara dahil edilmiştir. Çok eski kaynaklarda "Thuja" cinsinin bir türü olduğu görüşü benimsenmiş ve "Thuja orientalis" olarak adlandırılmıştır. Kokusuz yaprakları, kanatsız tohumları ve mahmuzlu kozaklarıyla "Thuja" cinsinden farklı özelliklere sahiptir. 20 m'den daha fazla boylanan ve 1 m genişliğe ulaşabilen herdem yeşil bir evcikli ağaçtır. Ancak anavatanı dışında yetiştirildiğinde fazla boylanmayan küçük bir çalı görünümündedir. Kabuk kızıl kahverengi ile açık gri kahverenginde, ince, uzunlamasına soyularak dökülür. Tacı önceleri yumurtamsı-piramidal olgunlaşınca geniş yuvarlak veya düzensizdir. Bir düzlem üzerinde dizilen sürgünler yatay veya yükselmiş vaziyette yassıdır. Yapraklar çaprazvari, 4 sıralı, pulsu, dip kısmı dekurrent, 1–3 mm uzunluğunda ucu biraz sivri alt yüzeyinde reçine bezeleri bulunur. Yanal yaprakların bir yüzü üst üste binmiş sandal (bot) şeklinde, çıkıntılı, ucu hafif kavisli, alt yüzeyi beyaz stoma bantlı fakat ortası olukludur. Yüzey yaprakları romboid, ince ve uzun (linear), alt yüzeyinin ortasında salgı bezi göze çarpar. Erkek çiçekler yumurtamsı, 2–3 cm uzunluğunda, sarımsı yeşil, 8-12 mikrosporofilli, her iki yanında 3-6 kadar polen kesesi bulunur. Kozalaklar tekli uçta yer alır bir yıl sonunda olgunlaşarak açılır, olgunlaşmadan önce rengi mavimsi yeşildir, olgunlaşınca kızıl-kahverenginde yuvarlak, 3 cm genişliğinde yumurtamsı, 1.5-2(-2.5) × 1-1.8 cm'dir. Kozalak pulları 6-8 kadar düz, kalın, odunsudur sadece ortada iki çift verimli pul bulunur. Tohumlar 5-7 × 3–4 mm, kanatsız bazen dar kanatlı gri-kahverengi veya mor-kahverengi yumurtamsı veya eliptik hafif çıkıntılıdır. The Liberator The Liberator, 1831 yılında William Lloyd Garrison tarafından kurulan kölelik karşıtı bir gazeteydi. Garrison, "The Liberator"'ı 1 Ocak, 1831 tarihinden itibaren başlayarak en son yayınlandığı tarih olan 1 Ocak 1866'ya kadar 35 yıl boyunca haftalık olarak yayımlamıştır. Okurunun üçte ikisi Afro Amerikalılardan oluşan gazetenin 3.000'lik bir tirajı olmasına rağmen, ABD'de "her türlü köleliğin derhal ve tamamen kaldırılması"nın tavizsiz savunması yüzünden ülke çapında itibar kazandı. Garrison, gazetenin sesinin tonunu ve yaklaşımını ilk sayıda "Halkımıza" başlığı ile yayınlanan ünlü açık mektubunda belirtti. "The Liberator", çeşitli eyaletlerde sert kısıtlamalarla karşılaştı: örneğin, Güney Carolina'da gazeteyi dağıtanlar 1.500 $ cezaya (2005 ölçülerine göre $25,957.20) çarptırılıyordu. "The Liberator", Amerikan İç Savaşı'nın sonuna kadar otuz yıl yayımlanmayı sürdürdü. Garrison, 1865'in sonunda, 13. Ek Madde ile ABD'de kölelik kaldırılınca, bir veda yazısıyla gazetenin yayımına son verdi. Fernando Meirelles Fernando Meirelles (d. 9 Kasım, 1955 - São Paulo, Brezilya) Akademi Ödülü'ne aday olmuş film yönetmeni. 2004 yılında Brezilya yapımı "City of God" filmiyle En İyi Yönetmen Akademi Ödülü'ne aday gösterilmişti. Film Brezilya'da 2002, ABD2de 2003 yılında gösterime girdi. Ayrıca 2005 yılında "The Constant Gardener" filmiyle En İyi Yönetmen dalında Altın Küre adaylığı bulunmaktadır. 2007 yılında Nobel ödülü sahibi José Saramago'nun Ensaio Sobre a Cegueira (Blindness) isimli romanından uyarlanan "Blindness" isimli filmi yönetmiştir Film Temmuz 2007'de São Paulo'da çekilmeye başlanmıştır. Filmde Julianne Moore ve Mark Ruffalo rol almaktadır ve film 2008 Cannes Film Festivali'nin açılış filmi seçilmiştir. Karakteristik fonksiyon Olasılık kuramı içinde herhangi bir rassal değişken için karekteristik fonksiyon bu değişkenin olasılık dağılımını tüm olarak tanımlar. Herhangi bir rassal değişken "X" için, reel doğru üzerinde, bu fonksiyonu tanımlayan formül şöyle yazılır: Burada "t" bir reel sayı, "i" sanal birim değer ve E beklenen değer olurlar. Eğer "F" yığmalı dağılım fonksiyonu ise, kareteristik fonksiyon Riemann-Stieltjes integrali kullanılarak şöyle ifade edilebilir: Rassal değişken için bir olasılık yoğunluk fonksiyonu, yani "f", var ise karekteristik fonksiyonu şöyle ifade edilir: Eğer "X" bir vektör-değerli rassal değişken ise, "t" değeri bir vektör olarak ve "tX" bir nokta çarpan olarak kabul edilip tanım değiştirilmez. R üzerinde veya R üzerindeki her olasılık dağılımının bir karekteristik fonksiyonu bulunur, çünkü sınırlı bir fonksiyonunun ölçümü sonsuz olan bir uzayda integrali alınmaktadır. Her bir karekteristik fonksiyonu için tek bir olasılık dağılımı vardır. (İçinde formula_4 olan) bir simetrik olasılık yoğunluk fonksiyonu için karekteristik fonksiyon reeldir; çünkü formula_5 ifadesinden elde edilen ile formula_6 ifadesinden elde edilen sanal parçalar birbirini elimine etmektedir. Bu özellikten daha kapsamlı bir özellik daha vardır. İki gayet iyi belirlanmış yığmalı olasılık dağılımı hiçbir karekteristik fonksiyonuna ortak sahip değildirler. Bir karekteristik fonksiyon, φ φ, verilmiş ise, karşıtlı bağlı olup çıkartıldığı yığmalı dağılım fonksiyonu "F" yeniden şöyle meydana getirilir: Genel olarak bu bir uygunsuz entegraldir; çünkü Lebeşgue entegralı olacağına koşullu olarak entegralı çıkartılmış olan bir fonksiyonu olabilir. Yani mutlak değerinin entegralı sonsuz olabilir. Herhangi bir fonksiyon formula_8 belli bir olasılık yasası olan formula_9 karşılığı olan bir karekteristik fonksiyon olması için yalnızca ve yalnızca şu üç koşulun sağlanması gerekir: Levy'nin süreklilik teoremi dolayısıyla karakteristik fonksiyonlar merkezsel limit teoremini ispat etmek için çok defa kullanılmaktadır. Bir karekteristik fonksiyonunun kullanılmasıyla yapılan hesaplarda atılacak en becerikli adım eldeki fonksiyonun belli bir dağılımın karekteristik fonksiyonu olduğunun farkına varmak suretiyle ortaya çıkar. Bağımsız olan rassal değişkenlerin fonksiyonları ile uğraşmak için özellikle karekteristik fonksiyonlar kullanılır. Örneğin, "X", "X", ..., "X" bir seri bağımsız (ama mutlaka aynı şekilde dağılım göstermeyen) rassal değişken iseler ve "a"ler sabit olup ise "S" için karakteristik fonksiyon şöyle verilir: Ã–zellikle olur. Bunu görmek için bir karekteristik fonksiyonun tanımı yazılısın: Burada gözlenebilir ki üçüncü ve dördüncü ifadelerin eşitliğini sağlamak için gereken koşul formula_18 ve formula_19 nin bibirinden bağımsız olmasıdır. İlgi çekebilen bir diğer hal de, formula_20 oldiuğu halde formula_21nin örneklem ortalaması olmasıdır. Bu halde ortalama yerine formula_22 konulursa olur Karekteristik fonksiyonlar bir rassal değişkenin momentlerini bulmak için de kullanılabilir. Eğer "n"inci moment mevcut ise, karekteristik fonksiyonun "n" dereceye kadar arka arkaya türevi alınabilir ve olur. Örneğin, formula_18 bir standart Cauchy dağılımı göstersin. O halde bunun formula_26 noktasında türevinin bulunmadığını göstermek Cauchy dağılımı için hiçbir beklenen değer olmadığını gösterir. Aynı örneğinde formula_27 tane bağımsız gözlem için örneklem ortalaması olan formula_22in karakteristik fonksiyonu olur ve bunu standart bir Cauchy dağılımı için karakteristik fonksiyon olduğu gözümlenebilir. Böylece Cauchy dağılımı için örneklem ortalaması için dağılım anakültle dağılımı ile aynı dağılım olduğu anlaşılmaktadır. Bir karakteristik fonksiyonun logarıtması bir kumulant üreten fonksiyon olur ve bu fonksiyon kumulantları bulmak için yararlıdır. George Dixon (boksör) George Dixon (29 Temmuz 1870 - 6 Ocak 1908), Amerikalı boksör. Dünya boks şampiyonu olan ilk siyahi boksördür. Gelmiş geçmiş en iyi horoz ve tüy sıklet dövüşçülerinden bir kabul edilir. 1887'de Boston'a yerleşen Dixon, İngiliz Nunc Wallace'ı 27 Haziran 1890'da Londra'da 18. rauntta nakavt ederek dünya horoz sıklet şampiyonluğunu kazandı. O yıl unvanını bir kere koruduktan sonra horoz sıkleti bıraktı ve tüy sıklette dövüşmeye başladı. Bu sıklette Avustralyalı Abe Willis'i 28 Temmuz 1891'de San Francisco'da 5. rauntta nakavt ederek elde ettiği şampiyonluğu, 4 Ekim 1897'ye değin korudu. Bu tarihte, San Francisco'daki 20 rauntluk maçın sonunda Solly Smith'e hakem kararıyla yenildi. 1898'de New York'ta, Dave Sullivan'ı 10. rauntta yenerek şampiyonluk unvanını yeniden kazandı ve 9 Ocak 1900'de gene New York'ta Terry McGovern'a 8. rauntta nakavt olana değin korudu. Yirmi yıllık profesyonel boks yaşamında (1886-1906) 33 unvan karşılaşmasıyla birlikte toplam 158 (bazı boks tarihçilerine göre 700) maç yaptı. Zarf (anlam ayrımı) Zarf, ÅŸu anlamlara gelebilir: Kromatit Kromatit, DNA'nın hücre bölünmesi esnasında sentezlenen, protein bir zarf ile paketlenerek sentromer ile birbirine tutturulmuş iki kopyasından her biridir. Kromatitlere aynı zamanda eş kromozomlar denir. Kromozom eşlenmesi sonucunda oluşurlar ve iki kromatit bir araya gelerek kromozomu oluşturur. Mitoz bölünme esnasında her bir kromatit profaz evresinde eşlenerek yeni oluşacak hücrelere yönetici moleküller olarak geçerler ve böylece her iki hücre de aynı kalıtsal özelliklerine sahip olmuş olur. Hilmi Ok Hilmi Ok (18 Ocak 1932, İstanbul - 14 Şubat 2020, İstanbul), eski Türk futbol hakemi. 1948-1960 yılları arasında Defterdar, Kasımpaşa, Galatasaray ve Beylerbeyi'nde futbol oynadı.1977'de FIFA kokartı taktı. 1980 Avrupa Futbol Şampiyonası'nda Çekoslovakya ile Hollanda arasında oynanan grup maçını yönetti. Aynı yıl hakemliği bıraktı. Daha sonra hakem hocalığı ve Merkez Hakem Komitesi başkanlığı yaptı. 14 Şubat 2020'de vefat eden Hilmi Ok, Küplüce Mezarlığı'na defnedildi. Avrupa Posta ve Telekomünikasyon İdareleri Birliği Posta ve Telekomünikasyon İdareleri Avrupa Konferansı - CEPT (Fr.: "Conférence européenne des administrations des postes et des télécommunications") 26 Haziran 1959 tarihinde Avrupa ülkelerinin Posta ve Telekomünikasyon idareleri arasında koordinasyonu sağlamak amacı ile kurulmuştur. CEPT 1988 yılında Avrupa Telekomünikasyon Standartları Enstitüsünün (ETSI) kurulmasını sağlamıştır. CEPT iki ana grup olarak organize olmuÅŸtur: "2007 Ekimi itibarı ile 48 ülke." Almanya, Andorra, Arnavutluk, Avusturya, Azerbaycan, Beyaz Rusya, Belçika, Birleşik Krallık, Bosna-Hersek, Bulgaristan, Çek Cumhuriyeti, Danimarka, Estonya, Finlandiya, Fransa,Kıbrıs, Gürcistan, Hırvatistan, Hollanda, İrlanda, İspanya, İsveç, İsviçre, İtalya, İzlanda, Karadağ, Letonya, Lihtenştayn, Litvanya, Lüksemburg, Macaristan, Makedonya, Malta, Moldova, Monako, Norveç, Polonya, Portekiz, Romanya, Rusya, San Marino, Sırbistan, Slovakya, Slovenya, Türkiye, Ukrayna, Vatikan, Yunanistan. Ahmim Ahmim, (Arapça: اخميم, Eski Mısırca: "Khent-min", Kıptice: "Khmin"), orta-güney Mısır'da bir kenttir. Mısır'ın Sevhac ili sınırları içinde yer almaktadır. Nil ırmağının doğu yakasında, Sevhac kentinin 6–7 km kuzeydoğusunda bulunmaktadır. Nüfusu 2008 yılı tahminlerine göre 100.000'den fazladır. Ahmim kenti Eski Mısır döneminde Ipu, Apu ya da Khent-min adları ile bilinmekteydi. Yukarı Mısır'ın dokuzuncu nomesinin başkenti idi. Hristiyan Kıpti zamanlarında şehir Khmin ya da Shmin olarak anılmaktaydı. Europa posta pulları Europa posta pulları 1956 yılından başlayarak Avrupa ülkeleri, 1958 yılından sonra ise Avrupa ülkeleri arasında kurulan Avrupa Posta ve Telekomünikasyon İdareleri Birliği kısa adı ile CEPT üyesi olan ülkeler tarafından ve 1993 yılından sonra ise yine Avrupa ülkeleri arasında kurulan Avrupa Posta Birliği - PostEurop üyesi ülkeler tarafından çıkartılmaktadır. İlk başta bütün ülkeler aynı deseni kullanarak tasarlanan pullar basmışlardır, 1973 yılından sonra ise her yıl ortak bir temada pullar basmışlardır. Dünyadaki eğilimler nedeni ile telekomünikasyon ve posta idareleri birbirinde ayrılınca CEPT önemini kaybetmiştir bu nedenle 1993 yılından sonraki pullarda CEPT logosu bulunmamaktadır. Bütün pulların ortak özelliği ise hepsinde "Europa" yazısının bulunmasıdır. Türkiye Cumhuriyeti 1958 yılında kurulan CEPT örgütüne 1959 yılında alınmıştır ve 1960 yılından beri diğer Avrupa ülkeleri gibi Europa posta pulları çıkartmaktadır. Kuzey Kıbrıs Türk posta idareside 1974 yılından beri Europa posta pulları basmaktadır. Europa posta pulları çok sayıda pul koleksiyoncusu tarafından ilgi görmektedir ve başlıbaşına bir koleksiyon alanı haline gelmiştir. Tim Cahill Timothy Joel "Tim" Cahill (d. 6 Aralık 1979, Sidney), Avustralyalı futbolcudur. Congguo Cuçio Şiehui Çaoci Liensai ekiplerinden Shanghai Greenland FC'de forma giymektedir. Sevhac Sevhac (Arapça: سوهاج, "Sohag", "Suhaj"), orta-güney Mısır'da bir kenttir. Aynı zamanda Mısır'ın Sevhac ilinin idari merkezidir. Nil ırmağının batı yakasında, Ahmim kentinin 6–7 km güneybatısında bulunmaktadır. Nüfusu 2008 yılı tahminlerine göre 190.000 kişiden fazladır. Abydos ve Beyt Hallaf, Sevhac yakınlarındaki başlıca tarihsel alanlardır. SÃ¶yleyemediklerim Söyleyemediklerim. Edip Akbayram'ın, 2008 tarihli, 22. stüdyo albümüdür. Albümde yer alan şarkıların tamamı, daha önce Edip Akbayram'ın farklı farklı sanatçı dostları tarafından seslendirilmiş olan şarkılardır. Şarkıların sözlerinde ve müziklerinde; İlhan Şeşen'den Özer Şenay'a, Enver Karagöz'den Mehmet Koç'a, Zülfü Livaneli'den Aşık Mahzuni Şerif'e, Adnan Ergil'den Ahmed Arif'e, Fikret Kızılok'tan Sarper Özsan'a birden fazla şarkı sözü yazarı, şair ve müzisyenin imzası bulunmaktadır. Yapımda çalışan müzisyenler Albüm yer alan şarkılar Büyük ayetullahlar listesi Bu liste Şiiliğinin Onikicilik (İmamiyye) mezhebi tarafından kabul edilen şu anki ve eski Büyük Ayetullah (مرجع Marja') ların listesidir. "Merci-i taklid" kavramı Şiiliğin fıkıhî mezheplerinden Usûlî ekolünün temelini oluşturmaktadır (Kur'an, Peygember, İmamet'ten sonra önemsenen fıkıhî delildir). Merci- taklid, hukuk ve ritüeller konularında diî yorumlar sağlarlar. 11 Eylül (film) 11 Eylül ("ing.:" 11'09"01 September 11), farklı ülkelerden 11 yönetmenin çektiği kısa filmlerden oluşan 2002 yılı yapımı 135 dakika uzunluğunda uluslararası bir uzun metrajlı film. Yönetmenler, 11 dakika, 9 saniye süren kısa bölümlerde 11 Eylül saldırılarına ilişkin kendi bakış açılarını yansıtmışlardır. Filmin orijinal fikri ve prodüksiyonu Fransız yönetmen Alain Brigand'a aittir. Film, 2002 Cannes Film Festivalinde özel ödülle ödüllendirilmiştir. 11 Eylül (anlam ayrımı) Hematofobi Hematofobi ("Kan korkusu") kana karşı duyulan aşırı ve önlenemez korku durumudur. Diğer birçok fobiden ayrı olarak bu korkunun akut durumlarında, vazovagal senkop (bayılma)gibi bazı fizyolojik reaksiyonlar gözlenebilir. Benzer reaksiyonlar travmatofobi (yaralanma korkusu) ve tripanofobi (iğne korkusu) gibi fobilerde de saptanmıştır. Bu üç fobi DSM-IV'e göre "kan-enjeksiyon-yaralanma fobisi" olarak kategorize edilmiştir. Hematofobi etiyolojisinde sıklıkla çocukluk veya ergenlik çağındaki direkt veya şahit olunan travma vardır. Ayrıca genetik bileşeni de bulunmaktadır. Tedavisinde daha çok vazovagal senkopun önlenebilmesi üzerine davranışçı teknikler veya pacemaker gibi tıbbi cihazların kullanımı uygulanmaktadır. Shohei Imamura , Japon yönetmen. Japon sinemasının en önemli filmcilerinden ve Altın Palmiye'yi kazanan ilk Japon yönetmen. Justin Timberlake diskografisi Justin Timberlake diskografisi, Amerikalı şarkıcı ve oyuncu Justin Timberlake'in piyasaya sürmüş olduğu müzikal çalışmalarını içermektedir. Timberlake, günümüze kadar beş stüdyo albümü, iki derleme albüm, üç EP, 39 single ve 13 video klip piyasaya sürdü. Edirne VakasÄ± Edirne Vakası ya da Feyzullah Efendi Vakası, 1703 yılında İstanbul'da başlayan, Edirne'den Osmanlı devletini yönetmekte olan Osmanlı padişahı II. Mustafa ile hocası ve yakın danışmanı Şeyhülislam Feyzullah Efendi aleyhine gelişen büyük bir ayaklanmadır. Sultan II. Mustafa'nın Erzurum'dan getirterek şeyhülislamlığa yükselttiği hocası Feyzullah Efendi, ayaklanmanın sebebi olduğu için olay, Feyzullah Efendi'nin ismiyle de anılmaya başladı. II. Mustafa üzerinde büyük nüfuzu olan Seyyid Feyzullah Efendi ikinci defa getirildiği şeyhülislâmlık görevinde devlet işlerine müdahale etmesi olayların ortaya çıkmasının ana sebebidir. Feyzullah Efendi'nin devlet işlerine karışarak terfi, tayin ve azil işlerinde aldırtdığı kararlar nedeniyle saray çevresi, asker ve ulemada rahatsızlık oluşturmaya başlamıştır. Bunun yanı sıra II. Mustafa'nın Edirne'de devlet işleriyle ilgilenmeyip avcılık ile uğraşarak devlet idaresinden uzak kalması, uzun süredir yaşanan ekonomik kriz ile devletin başşehrinin Edirne'ye taşınacağı iddiaları da İstanbul halkının isyana katılma nedenlerini oluşturmuştur. 17 Temmuz 1703'de, Şeyhülislam Feyzullah Efendi'nin etkinliğinden rahatsız olan bazı devlet erkanının yönlendirmesiyle gecikmiş ulufeleri bahane eden cebeciler ayaklanma başlattı. Kısa süre sonra yeniçerilerin, medrese talebelerinin ve İstanbul halkının katılımıyla büyük bir isyana dönüştü. İstanbul'da denetimi ele geçiren isyancılar, sadrazamlığa Kavanoz Ahmed Paşa'yı, şeyhülislamlığa da İmam Mehmed Efendi'yi getirdiler. Bir süre sonra isyancılar isteklerini bildirmek üzere Edirne'ye bir heyet gönderdiler. Ancak bu heyet Feyzullah Efendi'nin emriyle Havsa civarında tutuklandı. Bu olaydan sonradan haberi olan padişah isyancıları yumuşatmak amacıyla 27 Temmuz 1703'de Feyzullah Efendi'yi şeyhülislamlık görevinden aldı. Ancak yapılanlardan tatmin olmayan isyancılar asker ve halktan oluşan yaklaşık 60.000 kişilik bir kuvvetle ağustos ayı başlarında Edirne üzerine harekete geçti. Bu ihtilal ordusu Silivri'ye geldiklerinde II. Mustafa'nın tahttan indirilip öz kardeşi Ahmed'in tahta geçirilmesi için bir karar ve fetva aldılar. Önce Feyzullah Efendi'nin azledilmesi ile başlayan Padişah II. Mustafa'nın ve danışmanlarının bu isyancıları ve ihtilal ordusunu engellemek için aldıkları bütün tedbirler boşa gitti ve 20 Ağustos'ta bu ihtilal kuvveti Edirne'ye ulaştı. 22 Ağustos'ta II. Mustafa tahttan çekilerek yerini öz kardeşi III. Ahmet'e bıraktı. Yeni padişahın onayı alan asiler 3 Eylül'de ağır işkence yaptıkları Feyzullah Efendi'yi öldürdüler. 4 Eylül 1703'de Sultan III. Ahmet İstanbul'a hareket etti. Böylece Edirne'nin fiilen Osmanlı devletine başkentlik etmesinin ikinci dönemi kapanmış oldu. 14 Eylül'de İstanbul'a ulaşan III. Ahmet giderek daha şiddetli ve sert tedbirler alarak devlet idaresini isyancıların elinden kurtarmaya başladı. Ancak 1704'ün ilk aylarında Padişah III. Ahmet egemen olabildi. Bartu Küçükçağlayan Bartu Küçükçağlayan (23 Nisan 1983, Eskişehir), Türk müzisyen; tiyatro, televizyon ve sinema oyuncusudur. Eskişehir'de doğan Küçükçağlayan 2001'de İstanbul Üniversitesi Devlet Konservatuvarı'nı kazanarak İstanbul'a gitti. Eğitimi sırasında, 2004 yılında Kent Oyuncuları topluluğunun İnishmore'lu Yüzbaşı oyununda rol aldı. 2005-2007 yılları arasında topluluğun Kumarbazın Seçimi oyununda rol alan Küçükçağlayan, 2004 yılından itibaren televizyon dizilerinde de rol almaya başladı. Haziran Gecesi, Çapkın ve Binbir Gece dizilerinde oynadı. 2007-2008 sezonunda Yeni Kuşak Tiyatro topluluğunun Şeylerin Şekli oyununda başrollerden "Adam"'ı canlandırdı. 2012 ile 2014 arasında"Yalan Dünya" isimli dizide Orçun karakterini canlandırdı. 2018 yılında bir internet dizisi olan Masum’da oynadı. Kumarbazın Seçimi'ndeki oyunculuğu ile dört ödül kazandı ve Şeylerin Şekli ile övgü topladı. Küçükçağlayan, Çoğunluk isimli sinema filmindeki Mertkan rolüyle 47. Antalya Altın Portakal Film Festivali'nde en iyi erkek oyuncu ödülü dahil birkaç ödül kazandı. Kendisi aynı zamanda, Canavar Banavar takma ismi ile Büyük Ev Ablukada isimli grubun solistidir ve gitar çalmaktadır. Mart ayında başlayan karantina yasakları sırasında Instagram sayfasından Melikşah Altuntaş ile birlikte yaptığı yayınlar ile farklı bir yayın konsepti oluşturmuş, her gece onbinlerce kişiye yayınlar yapmaktadır. Oğuzhan Tüzün Oğuzhan Tüzün (d. 20 Ekim 1982), Türk atıcı. Spora, babası ve aynı zamanda antrenörü olan Özer Tüzün'ün teşvikiyle 15 yaşında başlayan Oğuzhan Tüzün, ilk madalyasını 1999'da Dünya Şampiyonu olarak aldı. 2000 Yaz Olimpiyatları'na katılıp trap 107 puanla genel sıralamada 30. oldu. Aynı yıl Avrupa Şampiyonası'nda bronz madalya kazandı. 2002'de Uluslararası Dünya Gençler Şampiyonluğu ve Dünya Şampiyonası'nda gümüş madalya aldı. 2003'te Avrupa dördüncüsü olan Tüzün, olimpiyat barajını 2. kez geçmeyi başardı. Aynı yıl Üniversitelerarası Dünya Şampiyonası'nda dünya rekoru kırdı. 2004 Şubat ayında Sidney'deki Dünya Şampiyonası'nda birincilik elde etti. 2012 yılında düzenlenen Atıcılık Dünya Kupası’nın ilk ayağında aldığı birincilik derecesi ile 2012 Londra Olimpiyat Oyunları’na katılma hakkını elde etmiştir. 2014 yılının Ağustos ayında Türkiye Millî Olimpiyat Komitesi tarafından yapılan açıklamada Avan 2016 Rio Olimpiyatları yolunda destekleyeceği, madalya vadeden 16 "altın" çocuğu arasında yer almıştır. Candeğer Kılınçer Oğuz Candeğer Kılınçer Oğuz, (d. 13 Haziran 1980) Türk atlet. Spora 14 yaşında, ortaokul öğretmeninin desteği ile başlayan Candeğer, Enka Spor Kulübü sporcusudur. Çalışmalarını Türk eski atlet Reşat Oğuz ile sürdüren Kılınçer, 2002 yılında Oğuz ile evlendi. 2001 yılında 2001 Avrupa 23 Yaş Altı Atletizm Şampiyonası'nda ikinci oldu. Balkan Şampiyonaları, Avrupa Şampiyonası gibi uluslararası yarışmalarda ülkesini temsil etti. İlk madalyasını 17 yaşında Balkan Şampiyonasında aldı. Bir firma ile 2004 yılı sonuna kadar sponsorluk anlaşması yapan Candeğer, Atina Olimpiyatları hazırlıkları için Nisan-Mayıs aylarında İsviçre'ye yükseklik antrenmanına gitti. Döndükten sonra da Atletizm 1. Lig 1. Kademe müsabakalarında kendisine ait Türkiye rekorunu 1,92 m'den 1,93'e çıkarttı. Bu rekor daha sonra Burcu Ayhan tarafından kırıldı. Atina'daki mücadeleyi 22. sırada tamamlayan Oğuz, bu sonuçla finale kalamadı. 2007 Haziran ayında İstanbul'da yapılan Avrupa Milletler Kupası yarışmalarında birinci oldu. Lale Öztürk Lale Öztürk, (d. 1 Aralık 1971) Türk atlet. 1997 Akdeniz Oyunları’nda Maraton’da üçüncü oldu. Uluslararası Trabzon ve Avrasya Maratonu'nda da üçüncülükleri vardır. Öztürk, evli ve bir kız çocuğu annesi. Eşi Zeki Öztürk de aynı zamanda milli atlet. Filiz Kadoğan Filiz Kadoğan, (d. 12 Şubat 1982) Türk atlet. Atletizme 16 yaşında Antrenörü Sevinç Esmer ile başlayan Filiz Kadoğan, bu güne kadar hep aynı antrenörle çalışmıştır. Temmuz 2003'te Polonya'nın Bydgoszcz kentinde yapılan Avrupa 23 Yaşaltı Şampiyonası'nda 16.72 ile bronz madalya aldı. Filiz aynı zamanda 23 yaşaltı Türkiye rekorunu da elinde bulundurmaktadır. 2006'ya kadar Fenerbahçe forması giyen Kadoğan, anılan tarihten beri ENKA için mücadele etmektedir. Adana Vilayeti Adana Vilayeti, Osmanlı Devleti vilayetidir. 1869 yılında kurulmuştur. 1869 yılında Adana, Halep Vilayeti'nden ayrılarak müstakil bir vilayet olmuştur. 1871 yılında vilayet içinde Adana Belediyesi kurulmuştur. I. Dünya Savaşı'ndan sonra vilayet ahalisi Adana Vilayeti Müdafaa-i Hukuk Cemiyeti'ni kurmuşlardır. Türkiye Cumhuriyeti'nin kurulmasıyla Adana Vilayeti yerini Adana, İçel, Mersin, Kozan ve Cebel-i Bereket illerine bırakmıştır. 1867 yılında vilayet içinde 139.480'i Müslüman ve 21.690'ı Gayrimüslim olmak üzere toplam 156.170 kişi yaşamaktadır. 1892 yılında vilayet içinde 345.551'i Müslüman ve 44.951'i Gayrimüslim olmak üzere toplam 390.502 kişi yaşamaktadır. 1897 yılında vilayet içinde 1.629 köy bulunup 404.929 kişi yaşamaktadır. Ankara Vilayeti Ankara Vilayeti, OsmanlÄ± Devletinin bir vilayetidir. Anadolu Eyaleti 1841 yılında kaldırılınca yerine yeni eyaletler kurulmuştur. Bu eyaletlerden biri Ankara Eyaleti'dir. Bu eyaletde 1867 yılında kabul edilen "Teşkil-i Vilâyet Nizamnâmesi" ile kaldırılmış yerine Ankara Vilayeti kurulmuştur. 1909 yılında vilayete bağlı sancaklar şunlardır: Ankara Sancağı, Çorum Sancağı, Kayseri Sancağı, Kırşehir Sancağı ve Yozgat Sancağı. 1909'da Ankara'nın sancakları, kazaları ve nahiyeleri : Trabzon Vilayeti Trabzon Vilayeti, Osmanlı Devleti'nde, 19. yüzyılın ikinci yarısında girişilen idari reformlar sonucunda kurulan vilayetlerden biridir. 1867 yılında Trabzon Eyaleti'nin kaldırılmasıyla kurulmuştur. İdari merkezi Trabzon olan vilayet, Alaçam'dan Çürüksu'ya kadar Karadeniz kıyı şeridi boyunca uzanıyordu. Dört sancaktan oluşuyordu ve Gümüşhane sancağı dışındaki üç sancağın Karadeniz'e kıyısı bulunuyordu. Trabzon Eyaleti 1867 yılında kabul edilen "Teşkil-i Vilâyet Nizamnâmesi" ile kaldırılmıştır. Yerine Trabzon Vilayeti kurulmuştur. Vilayete bağlı sancaklar Trabzon Sancağı, 1869'dan itibaren Canik Sancağı, Lazistan Sancağı ve Gümüşhane Sancağı'dır. Trabzon vilayeti, 1869 tarihli salnameye göre Trabzon, Canik, Gümüşhane ve Lazistan sancaklarından oluşuyordu. Trabzon sancağı, bir mutasarrıflık olarak idare edilen merkezin dışında, Bucak, Gireson, Rize, Of ve Tirebolu kazalarını kapsıyordu. Akçaabat, Vakfısagir ile birlikte Yomra, Vakfıkebir ile birlikte Tonya ve Maçka nahiyeleri mutasarrıflığa bağlıydı. Aybastı, Perşembe, Ulubey-Hapsemana Bucak kazasına bağlı birer nahiyeydi. Gireson kazasına Keşap ve Aksu nahiyeleri bağlıydı. Rize kazası Kura-i Seba nahiyesini, Of kazası Sürmene nahiyesini, Tirebolu kazası Görele nahiyesini kapsıyordu. Trabzon sancağının merkezi olan Trabzon kentinde Rum metropolitinin başında bulunduğu Trabzon metropolitliği vardı. Ayrıca Trabzon ve çevresinden sorumlu Ermeni piskoposu, Trabzon ve çevresinden sorumlu Katolik piskoposu görev yapıyordu. Trabzon kentinde Rusya, Belçika, İran, İngiltere, Fransa, Avusturya-Macaristan, Müttefik Kuzey Almanya ve İtalya’nın konsoloslukları vardı. Canik sancağı, bir mutasarrıflık olarak idare edilen merkez Samsun kazası dışında, Ünye, Bafra ve Çarşamba kazalarından oluşuyordu. Kavak nahiyesine merkez kazaya bağlıydı. Fatsa, Niksar, Çemeş-Bolaman ve Karakuş, Ünye kazasına bağlı nahiyelerdi. Terme nahiyesi Çarşamba kazasına, Alaçam nahiyesi de Bafra kazasına bağlıydı. Canik sancağının merkezi olan Samsun’da Canik ve çevresinden sorumlu Rum metropoliti görev yapıyordu. Lazistan sancağı, bir mutasarrıflık olarak idare edilen merkez Batum kazası dışında, Arhavi ve Livana sancaklarından oluşuyordu. Acara-yı Ulya, Acara-yı Sufla ve Çürüksu birer nahiye olarak Batum kazasına bağlıydı. Arhavi kazası, Hemşin, Atina, Gönye ve Hopa nahiyelerini kapsıyordu. Livana kazasında ise sadece Maçahel nahiyesi bulunuyordu. Gümüşhane sancağı, bir mutasarrıflık olarak idare edilen merkez Gümüşhane kazası dışında,Torul ve Kelkit kazalarından oluşuyordu. Kovans ve Yağmurdere Gümüşhane kazasında yer alıyordu. Kürtün nahiyesi Torul kazasına, Şiran nahiyesi de Kelkit kazasına bağlıydı. Sancağın merkezi Gümüşhane kentinde, Gümüşhane ve çevresinden sorumlu Rum metropoliti görev yapıyordu. Trabzon sancağı 1.082 köyden ve 63.365 haneden oluşuyordu. Bunun 52.846 hanesi Müslüman, 10.519 hanesi Hıristiyan idi. 1869 tarihli salnamede sadece erkek nüfusu verilmiştir. Buna göre sancakta 210.149 erkek yaşıyordu. Bu erkek nüfusun 175.664 kişi Müslüman, 26.523 kişi Rum, 7.565 kişi Ermeni ve 397 kişi Katolik idi. Bu tespitte vergi yükümlüsü yetişkin erkek nüfusu sayılmış olmalıdır. Bu sayının dört katı alındığında, sancağın yaklaşık toplam nüfusu ortaya çıkar. Buradan hareketle 1869 yılında Trabzon sancağının toplam nüfusunun, 702.656 kişi Müslüman, 106.092 kişi Rum, 30.260 kişi Ermeni ve 1.588 kişi Katolik olmak üzere, 840.596 kişiden oluştuğu söylenebilir. Canik sancağı 862 köyden ve 37.301 haneden oluşuyordu; 29.167 hanesi Müslüman, 8.134 hanesi Hıristiyan idi. 1869 tarihli salnameye göre sancakta, 99.545 kişi Müslüman, 25.119 kişi Rum ve 7.391 kişi Ermeni olmak üzere, 132.055 erkek yaşıyordu. Bu yetişkin erkek nüfusun dört katı alındığında, 98.180 kişi Müslüman, 100.476 kişi Rum ve 29.564 kişi Ermeni olmak üzere, sancağın yaklaşık toplam nüfusunun 528.222 kişiden oluştuğu ortaya çıkar. Lazistan sancağı 330 köyden ve 21.926 haneden oluşuyordu; 21.474 hanesi Müslüman, 452 hanesi Hıristiyan idi. 1869 tarihli salnameye göre, sancakta 66.232 erkek yaşıyordu. Bu erkek nüfusu içinde 64.534 kişi Müslüman, 41 kişi Rum, 396 kişi Ermeni ve 1.261 kişi Katolik idi. Söz konusu yetişkin erkek nüfusunun dört katı alındığında, 258.136 kişi Müslüman, 88 kişi Rum, 1.584 kişi Ermeni ve 5.044 kişi Katolik olmak üzere, sancağın yaklaşık toplam nüfusunun 264.928 kişiden oluştuğu sonucuna varılabilir. En az nüfusun yaşadığı Gümüşhane sancağı 366 köyden ve 16.378 haneden oluşuyordu. Bunun 10.307 hanesi Müslüman, 6.071 hanesi Hıristiyan idi. Gümüşhane sancağında, 25.517 kişi Müslüman, 11.755 kişi Rum ve 1.047 kişi Ermeni olmak üzere, 38.319 erkek kaydedilmiştir. Benzer biçimde söz konusu erkek nüfusunun dört katı alındığında, 102.068 kişi Müslüman, 47.020 kişi Rum ve 4.188 kişi Ermeni olmak üzere, sancağın toplam nüfusunun 153.276 kişiden oluştuğu ortaya çıkar. 1909 y覺l覺nda Trabzonun sancaklar覺, kazalar覺 ve nahiyeleri: 1920'de Trabzon sancağına bağlı kaza olan Giresun, Ordu, Tirebolu ve Görele kazalarıyla birleştirilip Giresun sancağına dönüşmüş, 1921'de Giresun sancağına bağlı Ordu kazası Trabzon Vilayeti'nin Canik Sancağı'na bağlı Fatsa ve Ünye kazalarıyla birleşip Ordu Sancağı'nı oluşturmuştur. Büyük Dörtler Büyük Dörtler ("İngilizce: The Big Four"), Agatha Christie'nin yazdığı polisiye romanlardan birisidir ve ilk olarak Birleşik Krallık'ta basılmıştır. Dedektif Hercule Poirot yatak odasının kapısında üstü başı harap olmuş bir adam bulur. Bir süre sonra adam Hercule Poirot'ya bakarken yere yığılıp kalır. Bu olay Hercule Poirot'yu bir bilinmezin ortasında bırakmıştır. Dedektif birçok sorunun cevabını bulmak zorundadır. Bu adam kimdir? Şok mu geçirmektedir? Ama Poirot için asıl önemli olan şeylerden biri ise bir kâğıt parçasında karalı halde olan 4 rakamının bir anlamı olup olmadığıdır. Musul Vilayeti Musul Vilayeti OsmanlÄ± Devleti vilayetidir. Bağdat Vilayeti'ne bağlı bir sancak olan Musul, 1878 yılında müstakil bir vilayet olmuştur. 3 Kasım 1918 tarihinde Musul Vilayeti, Birleşik Krallık tarafından ele geçirilmiş ve yürürlükten kaldırılmıştır. 1919 yılında Musul, Milletler Cemiyeti tarafından Birleşik Krallık'a verilmiş ve Birleşik Krallık Mezopotamya Mandası'nın bir parçası olmuştur. 5 Haziran 1926 tarihli Ankara Antlaşması ile Birleşik Krallık Mezopotamya Mandası'nın bir parçası olduğu kesinleşmiştir. Sivas Vilayeti Sivas Vilayeti, 1867-1922 yılları arası varlığını sürdürmüş olan Osmanlı Devleti vilayetidir. Rum Eyaleti 1867 yılında kabul edilen "Teşkil-i Vilâyet Nizamnâmesi" ile kaldırılmış yerine Sivas Vilayeti kurulmuştur. Vilayete bağlı sancaklar Sivas Sancağı, Amasya Sancağı, Karahisar-ı Şarki Sancağı ve 1880'den itibaren Tokat Sancağı'dır. 1867-1869 yılları arasında Canik Sancağı'da Sivas Vilayeti'ne bağlanmıştı. 1909'da Sivas'ın sancakları, kazaları ve nahiyeleri : Natalia Nasaridze Natalia Nasaridze (d. 1972), Gürcü asıllı Türk okçu. 12 yaşında ağabeyinin arkadaşının teşvikiyle Gürcistan'da okçuluk sporuyla tanışmıştır. 1991 yılının sonunda Federasyon Başkanı Uğur Erdener'in teklifiyle Türkiye'ye gelen Natalia, antrenörü Vladimir Lekveshiwili'yle birlikte çalışmaya başladı. İlk madalyasını 1986 yılında Gürcistan Şampiyonası’nda aldı. Languedoc-Roussillon'da düzenlenen 1993 Akdeniz Oyunları'nda, Elif Ekşi ve Necla Babaş ile birlikte takım olarak yarışmış ve takımın, finalde Fransa'ya 213-196'lık skorla kaybetmesiyle birlikte gümüş madalyanın sahibi oldu. 1992, 1996, 2000 ve 2004 Yaz Olimpiyatları'na katıldı. 2000 Yaz Olimpiyatları'nda takım yarışmalarında 4.; 1996 Atlanta’da takım yarışmalarında 4., ferdi yarışmalarda ise 21. oldu. 1995 ve 1997’deki Dünya Şampiyonalarında üçüncülüğü, 1996’da Avrupa Şampiyonası ve Akdeniz Oyunları’nda birincilikleri, 2000’de Avrupa Şampiyonası ve Avrupa Salon Şampiyonası’nda şampiyonlukları var. Avrupa rekoru kırdığı 1995 ve 1998 Grand Prix turnuvalarında aldığı 1354 puan, bugüne kadar elde ettiği en iyi derecedir. Damla GÃ¼nay Damla Günay (d. 24 Kasım 1982), Türk okçu. Okçuluğa antrenörü ve babası Kadir Günay'ın teşviki ile başlayan Günay ilk kez 2004 Yaz Olimpiyatları'nda katılmıştır. 2004'te İtalya Salon Avrupa Şampiyonası'nda 8. İtalya Grand Prixinde 26. Belçika Okçuluk Avrupa Şampiyonası’nda genel klasmanda 5. Olimpiyat elemesinde 1., Almanya Grand Prixinde 53. oldu. Ablası Deniz Günay da kendisi gibi okçulukta milli sporcu. Şeytan Çıkmazı Angel Heart 1987 yapımlı doğaüstü gerilim filmidir. Alan Parker'in yönettiği filmin başrollerini Mickey Rourke ve Robert De Niro oynamaktadır. Bir adamın peşinde olan bir detektifin öyküsünü anlatan film, özellikle sürpriz finali ve zekice işlenmiş ilginç noktaları ile dikkat çekmektedir. "Falling Angel" isimli William Hjortsberg'in yazdığı eserden yola çıkarak çekilse de arada birçok fark vardır. Filmin içinde Lucifer ismi, Cyphre soyadı, Mickey Rourkenin aynaya bakamaması, ara sıra gelen asansör sahnesi gibi ilginç noktalar barındırmakta olan filmin senaryosunu ise Alan Parker hazırlamıştır. Film, film-noir ve korku türünü de barındırmaktadır. Gişede fazla başarılı olamayan ve eleştirmenleri ikiye bölen film, piyasaya sürüldükte fazla başarılı olunca kült film kategorisine yerleşdi. Ocak, 1955. Harry Angel (Mickey Rourke) New York'ta özel detektifdir. Tehlikeli işlerle uğraşmaz, çoğu zaman sıradan takip etme gibi işlere bakar. Bir gün Louis Cyphre isimli kişi (Robert De Niro) onu Johnny Favorite isimli eski bir şarkıcıyı bulmak için tutar. Favorite, II. Dünya Savaşından sonra kaybolmuş, hastaneden hala çıkmadığı raporu olsa da hala ortalıkta yoktur. Harry Angel ilk başta olayı araştırır fakat olayla ilgili kişilerin hepsi bir bir öldürüldükten sonra Angel işi birakmak ister fakat Cyphre daha fazla para vermeyi teklif edince Harry Angel işi tekrar kabul eder. Olayla ilgili araştırmaları gittikçe ilginçleşmeye başlamaktadır. Hatta bir süre sonra Harry kendisini voodoo ve satanizm'in dünyasında bulur. Film ABD sinemalarında MPAA tarafından verilen R işaresi çıkmıştır. Film, 18 yaş ve üzeri yaş grubuna hitap etmektedir. Cinsel içerikli sevişme sahnesi, çıplaklık, birçok kanlı sahneler ve şiddet içerikli görüntüler, korkunç olabilecek sahneler, küfürler, ve bazı konuşmalardan dolayı bu yaş sınırı uygun görülmüştür. Film Lisa Bonete Young Artist Ödüllerinde Favori Genç Aktris Ödülü kazandırmıştır. Robert De Niro En iyi Yardımcı Erkek Oyuncu, Alan Parker En iyi Senaryo ve Lisa Bonet En iyi Yardımcı Kadın Oyuncu dalında Saturn Ödülüne aday gösterildi. Hem ziyaret, hem ticaret... Hem Ziyaret, Hem Ticaret... ("Azerice: Həm Ziyarət, Həm Ticarət..."), 1995 Azerbaycan yapımı bir traji-komedi filmidir. Ad Günü'nün devamı olarak çekilen filmde olaylar öğretmen Mustafa'nın etrafında döner. Şaki'de oturan Coğrafya öğretmeni Mustafa düşünüp taşındıktan sonra, pek çok borcun altına girerek eşi Nuriye'nin de teşvikiyle karı koca hem akraba ziyaretine hem de ticaret yapmaya İstanbul'a gider. İstanbul'daysa onları türlü maceralar bekleyedurur. Aaron Lennon Aaron Justin Lennon (d. 16 Nisan 1987, Chapeltown, Leeds), İngiliz futbolcudur. Everton'da forma giymektedir. 1.65 m'lik boyu ile şu anda Premier League'de forma giyen en kısa oyuncudur. Ayrıca dünyanin en hızlı 3. oyuncusudur. İngiltere millî takımındaki başarılarıyla birlikte Tottenham Hotspur'da son 247 maçta 26 gol atmıştır. Reinhart Koselleck Reinhart Koselleck (23 Nisan 1923, Görlitz - 3 Şubat 2006, Bad Oeynhausen), Alman tarihçi. 20. yüzyılın en önemli tarih kuramcılarından biri olarak kabul edilir. Kavram-Tarih (Begriffsgeschichte) okulunun kurucularındandır. Türkiye Komünist Emek Partisi/Leninist Türkiye Komünist Emek Partisi/Leninist (kısaca TKEP/L), Türkiye Komünist Emek Partisi'ni (TKEP) pasifist ve sağcı bulan bir grubun bu partiden ayrılarak 1 Eylül 1990'da kurduğu illegal komünist parti. Parti komünist bir devrim için askeri yapılanmanın aciliyetini vurgulamaktadır. Örgütün silahlı yapısı Leninist Gerilla Birliği (LGB) adı ile anılır. TKEP/L, 12 Mart 2016 tarihinde Halkların Birleşik Devrim Hareketi bileşenleri ile birleşerek Türkiye'de faaliyet yürüten bazı komünist ve Marksist-Leninist silahlı örgütlerle ortak bir cephe oluşturmuştur. TKEP/L'nin legal yapılanmasının Mücadele Birliği olduğu iddia edilmektedir. Grup Barış Pınarı Harekâtı ve Zeytin Dalı Harekâtı'nda Enternasyonalist Özgürlük Taburu içerisinde Türk Silahlı Kuvvetleri ve Türkiye destekli Özgür Suriye Ordusu ile çatışmalara girdi. Alain Bernard Alain Bernard (d. 1 Mayıs 1983), Fransız yüzücü. Uzun Kulvarda 100 metre serbest dünya rekorunun eski sahibidir. Bu rekoru 22 Mart 2008'de Avrupa Şampiyonasında finalde 47.50 saniyelik derecesi ile kırmıştır. Bu şampiyonada bir önceki gün yarıfinallerde 47.60 yüzmüş ve dünya rekorunu kırmıştı. 23 Mart 2008'de 21.50 saniye yüzerek 50 metre serbest dünya rekorunu kırmıştır. Ama bu rekoru 4 gün sonra Avustralyalı Eamon Sullivan tarafından tekrar geliştirilmiştir.100 serbestte kırdığı rekor ise 2008 Pekin olimpiyatlarında 4 x 100 serbest bayrakta Avustralya takımında havuza ilk giren sporcu Eamon Sullivan tarafından (47.24) kırılmıştır. Çöl Aslanı Ömer Muhtar Çöl Aslanı Ömer Muhtar 1981 ABD Libya ortak yapımı dramatik savaş filmidir. Özgün adı Lion of the Desert tır. Yapımcılığını ve yönetmenliğini Arap asıllı Amerikalı sinemacı Mustafa Akkad'ın yaptığı filmin önemli rollerinde Anthony Quinn, Oliver Reed, Irene Papas, Rod Steiger, John Gielgud ve Raf Vallone oynamışlardır. Filmin özgün müziği Maurice Jarre'a aittir. Gerçek olaylara dayanan bu biyografik tarihi filmde, 1929 yılında İtalya'da iktidarda olan Faşist diktatör Benito Mussolini'nin Büyük Roma İmparatorluğu'nu yeniden kurma planlarının bir parçası olarak Libya'yı sömürgeleştirmek üzere bu Kuzey Afrika ülkesine gönderdiği güçlü ordularının, Ömer Muhtar liderliğindeki Libya halkının inatçı direnişi karşısında hiç ummadıkları ağır kayıplara uğramaları anlatılmaktadır. Filmi Libya lideri Muammer Kaddafi finanse etmişti. Çevrildikten bir yıl sonra devrin İtalya başbakanı Giulio Andreotti filmin İtalyan ordusunun onurunu zedeleyici ögeler içerdiğini belirtmiş ve bunun üzerine film 1982 yılında İtalya'da yasaklanmıştı. 1988 yılından itibaren filmin İtalya'da bazı festivallerde yasa dışı olarak gösterilmesine hükûmet tarafından göz yumulmuştu. Filmin Yönetmeni 1930 Halep (Suriye) doğumlu Mustafa Akkad uzun yıllardır ABD'de yapımcılık ve yönetmenlik yapmaktaydı. Cadılar Bayramı filmlerinin büyükbabası olarak da anılan Akkad 2005 yılında Ürdün'de uğradığı bombalı terörist bir saldırı sonucunda hayatını kaybetmişti. Film 1929-1931 yılları arasında Libya'da geçer. İtalya'nın çok öncelerden beri bu topraklar üzerinde emelleri bulunmaktaydı, hatta Libya daha Osmanlı toprağı iken 1911'de ilk kez olarak Libya'ya çıkartma yapmışlardı. 1922 yılında İtalya'da Faşist'lerin Benito Mussolini (Rod Steiger) liderliğinde iktidara gelmeleri ile Büyük Roma İmparatorluğu'nu yeniden kurma hayalleri tekrar depreşir. 1929 yılında bu kez General Rodolfo Graziani (Oliver Reed) komutasındaki yeni bir ordu ile daha kapsamlı bir işgale başlarlar. Libya'nın sömürgeleştirilmesine çok önem veren Mussolini harekatı İtalya'dan bizzat yönetir. Ancak ilk işgalden beri direnişin içinde olan Ömer Muhtar (Anthony Quinn) bu kez direnişin başına geçerek bedevilerden ve köylülerden oluşan Libya halkını İtalyanlara karşı örgütler. İtalyanların modern silahları ve tankları karşısında basit silahları ile atlı bedeviler yıllarca direnirler ve İtalyanlara büyük kayıplar verdirirler. Ömer Muhtar'ın bu onurlu direnişi işgalci İtalyan subaylarında bile hayranlık ve saygı uyandırır. Ancak 1931 yılında Ömer Muhtar'ın yakalanması ve idam edilmesi ile 20 yıllık direniş sona erer. Zaten kısa bir süre sonra da 2.Dünya Savaşı başlayacaktır. Francesca Ferretti Francesca Ferretti (d. 15 Şubat 1984-Reggio Emilia) İtalyan voleybolcu. Francesca’nın annesi, babası ve ağabeyi voleybolcuydu ve o da 12 yaşında voleybola başladı. Başlangıçta smaçör olarak oynuyordu. Ulusal formayı ilk kez 2003 yılında giydi. İtalya’yla 2007 yılında Dünya Kupası ve Avrupa şampiyonluğu yaşadı. 2008 yılında Scavolini Pesaro ile Avrupa Konfederasyon Kupası şampiyonluğuna ulaşırken aynı zamanda turnuvanın "en iyi pasörü" seçildi. Scavolini Pesaro kulübünden 2011-2012 sezonu sonunda ayrılan Francesca, River Piacenza kulübüne transfer oldu ve yeni takımıyla ilk sezonu olan 2012-2013 sezonunda İtalya Kadınlar Voleybol Ligi Şampiyonluğu başarısına ulaştı. Zona Herpes zoster, genel adıyla zona, varisella zoster virüsünün sebep olduğu ve daha önce su çiçeği geçirmiş kişilerde görülen, vücudun tek tarafında deride su toplamış ağrılı kabartılarla seyreden bir hastalıktır. Halk arasında "kuşak hastalığı" veya "gece yanığı" olarak da bilinir. Varisella (Su Çiçeği) sonrası varisella zoster virüsü vücut sinir hücrelerine yerleşip hiçbir belirti vermeksizin yıllarca inaktif kalabilir. Bağışıklık sistemindeki zayıflık veya bozuklukla yerleştiği hücrelerden ayrılıp aksonlar boyunca ilerleyerek sinir bölgesindeki deride viral enfeksiyona yol açabilir. Kabartılar genellikle 2-4 hafta içerisinde iyileşir, fakat sinir ağrıları kalıcı olabilir (postherpetik nevralji). Bir zona hastası başkasına (genellikle çocuklara) su çiçeği bulaştırabilir, fakat zona bulaştıramaz. Çünkü zona vücut içine yerleşmiş virüs kaynaklıdır, havadan bulaşan virüsle olmaz. Derideki belirtilerle birlikte gelen ağrılar nedeniyle genellikle tanı koyulması kolaydır. Özel durumlarda virüsün saptanması için pahalı yöntemler uygulanır. Kabarcıklardaki sıvıda bulunan bazı hücrelerin mikroskop ile belirlenmesi tanıyı destekler. Zona hastalığı birkaç hafta içinde kendiliğinden iyileşir. Genellikle ağrı kesiciler ve sıvı pansumanlar hastayı rahatlatmak amacıyla kullanılır. Sıvı pansumanlar kabarcıkların hızlı kurumasını sağlar. İlk 72 saat içinde sistemik antiviral ilaçlar (asiklovir, famsiklovir veya valasiklovir) kullanılmasıyla, döküntü ve ağrı süresi kısalır. Bunun dışında B - B vitaminleri, antiinflamatuarlar, kaşıntıya karşı antihistaminler, dıştan da antiseptik anestezik krem ve solüsyonlar kullanılmaktadır. Gözle ilgili zonada göz kremleri uygulanır. Ender görülse de daha önce zona hastalığı geçirmiş hasta, direnci aşırı düşürecek bir durum karşısında yeniden bu hastalığa yakalanabilir. Judgment Day (2007) Judgment Day (2007), WWE tarafından düzenlenen dokuzuncu Judgment Day profesyonel güreş izle ve öde etkinliği. 20 Mayıs 2007 tarihinde St. Louis, Missouri'deki Scottrade Center'da yapılmıştır. Raw brand'inin ana etkinlik maçında John Cena ve The Great Khali, WWE Şampiyonluğu için karşılaşmıştır. Cena, Khali'yi STFU hareketiyle pes ettirerek maçı kazanmıştır. SmackDown! brand'inin ana maçı Edge ve Batista arasındaki Dünya Ağırsiklet Şampiyonluğu maçıdır. Edge, school boy tuşla galip gelmiştir. ECW brand'inin en önemli maçı ECW Dünya Şampiyonluğu için gerçekleşen handikap maçıdır. Maç, Team McMahon (Şampiyon Vince McMahon, Shane McMahon ve Umaga) ve Bobby Lashley arasında gerçekleşmiştir. Lashley, Shane McMahon'u tuşlayarak maçı kazansa da şampiyon Vince McMahon'u tuşlamadığı için kemeri alamamıştır. Paula Pequeno Paula Renata Marques Pequeno (d.22 Ocak 1982-Brasilia) Brezilyalı voleybolcu. Voleybola 13 yaşında başladı. İlk kulübü ASBAC’tı. 2002 yılında Érika, Walewska, Raquel, Fofão, Elisângela ve Virna’nın Marco Aurélio Motta nedeniyle ulusal takımı boykot etmeleriyle ulusal takımda oynama fırsatını yakaladı. 2003 yılında takımın başına José Roberto Guimarães gelince de kadroya çağrıldı. Ancak 2004 yılında dizinden sakatlanınca 2004 Atina Olimpiyat Oyunları kadrosundan çıkarıldı. Dönüşü 2005 yılında Brezilya’nın şampiyonluk yaşadığı World Grand Prix ile oldu. Paula bu turnuvada "en değerli oyuncu" seçildi. Aynı yıl hamile kalınca voleybola bir süre daha ara vermek zorunda kaldı. Dönüşünde 2006 Dünya Şampiyonası’nda Brezilya ile gümüş madalya kazandı. 2008 yılı Paula’nın voleybol kariyerindeki en büyük başarılara sahne oldu. Önce 2008 World Grand Prix’de altın madalya sevinci yaşadı. Daha sonra 2008 Pekin Olimpiyat Oyunları’nda hem Brezilya ulusal takımıyla olimpiyat şampiyonluğuna ulaştı, hem de “en değerli oyuncu” seçildi. Paula, Brezilyalı millî hentbolcü Alexandre Folhas ile evlidir ve Mel adında bir kızları vardır. Oyuncu 2009 yılında ilk kez Brezilya dışına çıkarak Rusya Süper Ligi takımlarından Zareçye Odintsovo'ya transfer oldu. 1963-64 TÃ¼rkiye 1. Futbol Ligi Türkiye 1. Futbol Ligi 1963-1964 Sezonu, Türkiye 1. Futbol Ligi'nin 6. sezonudur. Karşıyaka'nın Kasımpaşa'yı 4-0 yendiği maçta şike tespit edildiğinden, Türkiye Futbol Federasyonu Karşıyaka'yı hükmen yenik ilan etti. Bu sonuçla 26 puanda kalan Karşıyaka küme düştü. Ardından mahkemeye başvuran Karşıyaka'nın Danıştay kararıyla galibiyeti geri verildi ve 1966-67 sezonu itibarıyla 1. Lige geri alındı. Watkin's Tower Eyfel kulesinin kurulmasından sonra, Londra'da da benzer bir yapı kurmak için bir proje başlatıldı. Watkins Tower adı verilen bu yapının inşasına 1891 yılında başlanmış olmasına rağmen çalışma başarılı olamamış ve 1907 yılında yıkılmıştır. Kalbe Ben "Kalbe Ben", Türk şarkıcı Ayşe Hatun Önal'ın 2008 çıkışlı ilk stüdyo albümü "Sustuysam"dan bir şarkı. Videosunun yönetmenliğini Türkiye'de birçok klibin de yönetmenliğini yapan Murat Küçük üstlenirken, klip standartların üstündeki görselliğiyle dikkat çekmeyi başarmıştır. Şarkının sözlerini Ayşe Hatun Önal yazmış, müziğini ise Ayşe Hatun Önal ve Erdem Kınay ortaklaşa yapmıştır. Kısa bir zaman içerisinde şarkı birçok radyo listesine girmeyi başarmış ve başarı elde etmiştir. Arafta Kalanlar (oyun) Yılmaz Onay'ın bu oyunu ilk kez, yazıldığı yıl olan 1985 yılında Hollanda da Amsterdam Öngören Tiyatrosu'nda Yılmaz Onay tarafından sahneye konulmuştur. Hollandaca'ya da çevrilen bu oyun 1992 yılında Mitos-Boyut Yayınları tarafından yayınlandı.(Tiyatro/oyun dizisi - 3 Yılmaz Onay Toplu Oyunları - 1) Arafta Kalanlar beş bölümden oluşmaktadır: "Zengin buluşlarıyla oyun son derece güldürü dolu,zekice ve hareketli,ama buna karşın içerik de oyun boyunca hiç yitirilmiyor...olayların birbiri ardınca gidişi harika." "Haarlemsdagblatt" Karagöz'ün Muamması (oyun) Karagöz'ün Muamması, Yılmaz Onay'ın 1984 yılında yazılan bu oyunu ilk kez 1985 yılında Hollanda 'da Amsterdam Sanat Tiyatrosu'nda Yılmaz Onay tarafından sahneye konmuştur. Oyunun müziğini Tahsin İncirci bestelemiştir. Hollandaca'ya da çevrilen bu oyun 1992 yılında Mitos - Boyut Yayınları tarafından yayınlandı: Tiyatro/oyun dizisi - 3, Yılmaz Onay Toplu Oyunları - 1, Karagöz'ün Muamması 2 Perdelik bir oyundur. "Çok zevkli bir total tiyatro gösterisi... kukla ve gölge oyunları,karikatürize kişiliklerle dolu duygulu bir oyun... fantezi yüklü bir produksiyon." "Amersfoortse Courant" Cevizlik (anlam ayrımı) EuroCup (basketbol) EuroCup ya da sponsorluk adıyla 7DAYS EuroCup, eski adıyla ULEB Kupası, Avrupa Basketbol Birliği'nin (ULEB) 2002 yılından beri düzenlediği ULEB Kupası'na, FIBA'nın düzenlediği Eurocup'ın dahil edilmesi ile oluşturulmuş, kıtanın en önemli ikinci kupası. Bununla birlikte kupanın statüsü değiştirilmiş ve takım sayısı 54'den 32'ye düşürülmüş, daha sonra da 48'e çıkarılmıştır. Euroleague Basketbol şirketi tarafından organize edilmektedir. Kazanan takım bir sonraki yıl EuroLeague'de yer alma hakkı kazanmaktadır. Turnuvanın şampiyon takımı bir sonraki sezon, Avrupa basketbolunun kulüpler bazındaki en üst organizasyonu olan EuroLeague'e katılma hakkı elde eder. Turnuva öneleme turları oynandığı zamanlarda, FIBA Avrupa tarafından idare ve organize edilmekteydi. Her sezondaki EuroCup öneleme turları EuroChallenge turnuvasının parçası olarak kabul ediliyordu ve bu turnuvada oynanan resmi karşılaşmalar olarak sayılıyordu. EuroChallenge şampiyonu olan takım, bir sonraki sezon Eurocup'a katılma hakkını elde eder. 2012-13 ULEB Eurocup'ta etkili olarak uygulandığı gibi, EuroCup'ta mücadele eden takımlar iç saha maçlarını en az 3,000 kişi oturma kapasiteli salonlarda oynamak zorundadırlar. Karşılaştırma yapılacak olursa, Euroleague'de mücadele edecek takımlarda, EuroLeague kontratlı olanlarda bu sayı 10.000 kişi, Euroleague kontratlı olmayanlarda ise 5.000 kişi kapasiteli salonlara yükselmektedir. 2013-14 sezonunun getirdiği bir yenilik olarak, takım sayısı normal sezon grup aşamalarında 32'den 48'e yükseltilmiştir. Diğer br yenilikse kulüplerin, Doğu Konferansı ve Batı Konferansı olmak üzere iki bölgesel konferansa ayrılmaları olmuştur. Gruplar 6 takımdan oluşmaktadır ve ilk 4 sırayı alan takımlar son 32'ye kalmaktadırlar. Gruplarında ilk dört sırayı 24 takım Son 32'ye kalır. Buna ek olarak, 2013-14 sezonundan başlayarak EuroLeague'de Son 16'ya kalmayı başaramayan 8 takımın da katılmasıyla 32 takım tamamlanmış olur. 4 takımlı 8 grup oluştururlar. Son 32'de gruplarında ilk iki sırayı alan 16 takım sekizli final aşamasına yükselir. Çapraz eşleşmeli, bu aşama deplasmanlı olarak oynanır ve sayı avantajı uygulanır. Kazanan takımlar Çeyrek final aşamasına kalır. Sekizli finallerden galip ayrılan 8 takım çapraz eşleşmelerle eşleşerek, deplasmanlı ve toplam sayıya bakılan maçlar oynarlar. Son 16'da daha iyi durumda olan takımın ikinci maçı kendi evinde oynar. Çeyrek final galibi 4 takım çapraz eşleşmelerle, deplasmanlı olarak birbirileriyle oynarlar. Son 16 sıralamalarında daha iyi olan takım ikinci maçı kendi evinde oynama hakkı kazanır. Sona kalan iki takım finali oynar. Bu aşama da deplasmanlı olarak oynanır ve son 16 sıralamalarında daha iyi olan takım ikinci maçı kendi evinde oynama hakkı kazanır. Dejan Tomašević, Fabricio Oberto, Bernard Hopkins, Alejandro Montecchia, Federico Kammerichs, Jose Antonio Paraiso, Víctor Luengo, Nacho Rodilla, Alessandro Abbio, Pedro Robles, Asier García, Oliver Arteaga, Brian Cardinal (Koç: Paco Olmos) Willie Solomon, Kelly McCarty, Tunji Awajobi, Doron Sheffer, Erez Katz, Moshé Mizrahi, Amir Muchtari, Ido Kozikaro, Yoni Shahar, Raviv Limonad, Elad Eliyahu, Bill Edwards, Eric Washington, Yuval Naimy, Georgi Osadahi (Koç: Sharon Drucker) Robertas Javtokas, Roberts Stelmahers, Haris Mujezinović, Gintaras Einikis, Tyrone Nesby, Fred House, Simas Jasaitis, Tomas Delininkatis, Andrius Slezas, Saulius Kuzminskas, Rolandas Jarutis, Povilas Čukinas, Mindaugas Lukauskis, Kestutis Sestokas (Koç: Tomo Mahorič) Mire Chatman, Lazaros Papadopoulos, Ruben Douglas, Antonis Fotsis, Hanno Möttölä, Fedor Likholitov, Bojan Popović, Dmitri Domani, Valentin Kubrakov, Sergei Bykov, Yuri Vasiliev, Sergei Romanov, George Tsintsadze, Ivan Shiryaev (Koç: Dušan Ivković) Charles Smith, Louis Bullock, Raül López, Axel Hervelle, Kerem Tunçeri, Marko Tomas, Felipe Reyes, Alex Mumbru, Eduardo Hernandez-Sonseca, Blagota Sekulić, Ratko Varda, Venson Hamilton, Nedžad Sinanović, Richard Nguema, Marko Milič, Jan Martin, Pablo Aguilar (Koç: Joan Plaza) Rudy Fernández, Lubos Barton, Jérôme Moïso, Demond Mallet, Ricky Rubio, Jan-Hendrik Jagla, Eduardo Hernandez-Sonseca, Ferran Laviña, Pau Ribas, Petar Popović, Pere Tomàs, Josep Franch, Lonny Baxter, Dimitry Flis (Koç: Aito Garcia Reneses) Steponas Babrauskas, Mindaugas Lukauskis, Milko Bjelica, Michailas Anisimovas, Chuck Eidson, Donatas Zavackas, Marijonas Petravičius, Artūras Jomantas, Justas Sinica, Martynas Gecevičius, Evaldas Dainys, Lukas Brazdauskis (Koç: Rimas Kurtinaitis) Kosta Perović, Víctor Claver, Jose Simeon, Serhiy Lishchuk, Hector Piquer, Marko Marinović, Ivan Garcia, Rafa Martínez, Florent Piétrus, Nando De Colo, Tornike Shengelia, Thomas Kelati, Matt Nielsen, Giorgi Sharabidze (Koç: Neven Spahija) Terrell Lyday, Marko Popović, Igor Zamansky, Petr Samoylenko, Zakhar Pashutin, Vladimir Veremeenko, Amiran Amirkhanov, Hasan Rizvić, Kelly McCarty, Ricky Minard, Maciej Lampe, Slavko Vraneš (Koç: Evgeniy Pashutin) Benjamin-Pavel Dudu, Vitaly Fridzon, Mickaël Gelabale, Thomas Kelati, Dmitry Khvostov, Krešimir Lončar, Sergei Monia, Matthew Nielsen, Zoran Planinić, Anton Pushkov, Chris Quinn, Egor Vyaltsev, Alexey Zhukanenko (Koç: Rimas Kurtinaitis) Maksim Grigoryev, Derrick Brown, Richard Hendrix, Aleksey Savrasenko, Mantas Kalnietis, Sergei Bykov, Valery Likhodey, Andrey Zubkov, Simas Jasaitis, Jimmy Baron, Aleks Marić, Nick Calathes, Maksim Sheleketo (Koç: Evgeniy Pashutin) Blake Schilb, Kutay Akpulat, Errick McCollum, Vladimir Micov, Joey Dorsey, Ege Arar, İzzet Türkyılmaz, Stéphane Lasme, Dusan Cantekin, Doğukan Şanlı, Caleb Green, Sinan GÃ¼ler, Göksenin Köksal, Sultanahmet Cezaevi Sultanahmet Cezaevi, İstanbul'da, Sultanahmet Meydanı'nın doğu kesimindeki alanda yer almış eski cezaevi. Günümüzde Four Seasons Hotel olarak hizmet vermektedir. Sultanahmet cezaevinin inşası 1918-1919 yıllarına tarihlenmektedir. 1845'te yapımına başlanan, sonradan adliye olarak kullanılan Darülfünun binasının hemen yanında inşa edildi. Bayrampaşa Cezaevi'nin açılmasından sonra, 1969'da kapatıldı. 1980 yılında İstanbul'daki cezaevlerindeki sıkışıklık nedeniyle, Sıkıyönetim Komutanlığı'nın isteğiyle tekrar cezaevi haline getirildi. İstanbul'da sıkıyönetimin kaldırıldığı 1986 yılına kadar askeri cezaevi olarak işlev gördü. Kapasitesinin 1.000 kişi olduğu bilinen cezaevi, birçok koğuşun yanı sıra bir revir ile çocuklar ve kadınlar için özel bölümleri de bünyesinde barındırırdı. Zaman içinde, büyüyen ihtiyaca cevap verebilmesi için tadilata ve ilavelere sahne olan yapının doğu kanadında, koğuşlar ve diğer birimleri uzun koridorlar boyunca sıralanmaktaydı. Necip Fazıl, Nâzım Hikmet, Can Yücel, Aziz Nesin, Orhan Kemal, Kemal Tahir, Vedat Türkali burada yatarken birçok eserler bırakmışlardır. Cezaevi olarak işlevine son verilmesinden sonra, bürokratik ihtilaflar nedeniyle bir süre metruk halde kaldı. 1990 yılında Kültür ve Turizm Bakanlığı'na devredilen yapı kısa bir süre kültürel etkinlikler için kullanıldı. 1992 yılında Kültür ve Turizm Bakanlığı tarafından otel olarak kullanılmak üzere Sultanahmet Turizm A.Ş.'ye ihale edildi; anlaşma ile Sultanahmet Turizm A.Ş.’ye otelin 49 senelik kullanım hakkı verildi. 1994 yılında Kanada merkezli Four Seasons Hotels, Inc. ile yapılan anlaşma ile otel Four Seasons Hotel Sultanahmet olarak anılmaya başladı. 1993 ile 1996 arasında yaklaşık 3 yıl süren tadilattan sonra otel olarak hizmet vermeye başladı. Günümüzde otel olarak kullanılan yapı I. Ulusal Mimarlık Dönemi'nin bellibaşlı özelliklerini yansıtır. Aynı üslup dönemine ait diğer yapılarda olduğu gibi, burada da özellikle cephe düzenlemesine ve bezemesine önem verildiği dikkat çeker. Demirköprü Demirköprü şu anlamlara gelebilir: GÃ¼rkaynak Gümüşler Kapıköy Acmonital Acmonital , bir tür paslanmaz çelik alaşımı olup, bileşimi ağırlıkça 17.5-19 % Cr + 1.15 % Si + 0.50 Mg + 0.14 % C + 0.03 % S + 0.03 % P ve geriye kalanı Fe'dir. Acmonital, ilk olarak İtalyan paralarının basımında kullanılmaya başlanmış ve İtalyanca "İtalyan Para Çeliği" manasına gelen "Acciaio Monetario İtaliano" kelimelerinden türetilmiş bir isimdir. Altın Mikrofon (albüm) Altın Mikrofon, Ferdi Özbeğen'in 1965 yılında Hürriyet Gazetesi Altın Mikrofon Yarışması'nda orkestrasıyla seslendirdiği parça ve ilk 45'lik plağının adı. "Düzenlemeler:" Ferdi Özbeğen Altın Mikrofon Altın Mikrofon şu anlamlara gelebilir: Joseph Pitton de Tournefort Joseph Pitton de Tournefort (5 Haziran 1656 - 28 Aralık 1708), Fransız doğabilimci. Montpellier Üniversitesi çerçevesinde botanikte uzmanlaşarak 1683'te Paris Kraliyet Botanik Bahçesi'ne profesör olarak atandı. 1699'da, Karlofça Antlaşması'ndan sonra Fransız hükûmeti tarafından botanik araştırmaları yapmak ve bitkiler toplamak üzere doğu seyahatine gönderildi. Bu gezinin ilk bölümü Ege adalarına yaptı. 23 Mayıs 1700'de bir hekim ve bir ressamla birlikte Marsilya'dan hareket eden Tournefort önce Girit'e, oradan da Ege adalarının büyük bir bölümünü gezdikten sonra Mart 1701 sonunda İstanbul'a vardı. Tournefort, İstanbul'da kısa bir süre kaldıktan sonra Karadeniz yoluyla Doğu Anadolu Bölgesi ve Kafkasya'ya doğru yola çıktı. Tournefort, Erzurum valiliğine atanan Köprülü Numan Paşa ve maiyetine katılarak denizyoluyla Trabzon'a doğru yola çıktı. Oradan Erzurum'a ulaşarak Tiflis ve Erivan'a kadar gitti. Ağustos 1701'de Erzurum'a döndükten sonra Ankara üzerinden Bursa'ya, oradan da İzmir'e geldi. Oradan Mısır ve Arabistan'a gitmek niyetinde olan Tournefort, sonunda bu yolculuktan vazgeçerek 3 Haziran 1702'de Marsilya'ya döndü. Getirdiği malzemenin tasnifi ve kitabın hazırlanışı tamamlanmadan Tournefort evinden botanik bahçesine giderken bir araba kazasında öldü. "Relation d'un voyage du Levant" adlı seyahat kitabı iki cilt halinde 1717'de basıldı, bunu aynı yıl üç ciltlik Lyon baskısı izledi. Bu da Bizden Bu da Bizden, Ferdi Özbeğen'in 1969 yılında Vox Plak tarafından yayımlanan, ikinci 45'lik plağı. DÃ¼zenlemeler: Norayr Demirci Özgür Özata Özgür Özata (d. 17 Şubat 1977, İskenderun), Türk kökenli Alman oyuncu. 1980 yılında ailesi ile birlikte Almanya'nın Berlin kentine geldi. Gazeteci bir annenin, Almanca - Türkçe - Rusça tercümeler yapan bir babanın çocuğudur. 13 yaşında iken film çevirmeye başladı. İlk filmi Alman oyuncvu Günter Pfitzmann'ın başrolünü oynadığı Milyonluk Miras'ta (Der Millionenerbe) başarı sergileyince film sektöründe adı duyuldu. 2001 yılında Amerika'nın New York kentinde bulunan "The Actors Studio" firmasındada Nina Gaidarova'dan özel oyunculuk dersleri alarak kendini geliştirdi. Oyuncu Tayfun Bademsoy'un 1990 yılında kurduğu Almanya'nın ilk Türk-Almanları'nın bulunduğu "international actors" oyuncu ajansında oluşturduğu sed kartı sayesinde Alman yönetmenlere ulaştı. 2007 yılına kadar 30'un üzerinde film yaptı. Özgür Özata, "Alman Film ve Televizyon Oyuncuları Derneği" (Bundesverband der Film- und Fernsehschauspieler) üyesidir. "Aprilkinder" filmi iÃ§in: "Sperling – ve der brennende Arm" filmleri için: "My Sweet Home" filmi için: "Alim Market" filmi iÃ§in: "Gegenüber" filmi için: Tayfun Bademsoy Tayfun Bademsoy (d. 14 Kasım 1958, Mersin), Türk kökenli Alman oyuncu. 1969 yılında Almanya'nın Berlin kentine çalışmak için gelen bir Türk göçmeninin oğludur. Annesi Sabahat Bademsoy ile 1980 senesinde SFB televizyon kanalı için "Zuhause unter Fremden" televizyon filminde başrolleri alır ve bundan sonra bugüne kadar sinema kariyerine devam eder. 1979 yılında Berlin Martin-Buber-Oberschule'de liseyi bitirdikten sonra 1980 yılında Berlin Teknik Üniversitesi'ne kaydını yaptırdı ve 10 sömestr öğrenim görür. 1983'te Peter Stein'in tiyatroya uyarladığı Klassen Feind'de bir Türk gencini canlandırdığı oyunuyla yıldızı parlar. Ardından büyük tiyatrolarda oynamaya başlar. "Frankfurter Schauspielhaus" ve Berlin'de bulunan "Renaissance Theater" tiyatrosunda oyunlarını sürdürür. Oyunculuğun yanı sıra sesi beğenildiği için sinema filmlerinde seslendirmen olarak ve radyofonik oyunlarında ayrıca görev alıyor. 1995'te Almanya'nın tek olan yabancı aktörleri temsil eden ajansını kurar ve 10 sene yönetir. Ayrıca kısa metraj, reklam ve imaj filmleri çeviriyor. 2010'dan beri sahne çalışmalarına devam ediyor. Erenköy, Kadıköy Erenköy, İstanbul, Kadıköy ilçesinde mahalle. Batıda Göztepe, güneyinde Caddebostan ile Suadiye, kuzeyinde Sahrayıcedit ve 19 Mayıs semtleriyle komşudur. Mahallenin ekseni ve ticaret merkezi Ethem Efendi Caddesi'dir. Erenköy'e ulaşım; Erenköy'ün tarihi prehistorik dönemlere kadar götürülebilirse de bir yerleşme olarak bilinen tarihi 14. yüzyılda başlar. 1331'de, Orhan Gazi'nin komutanlarından Konuralp, Kayışdağı'nın batı eteklerini ve bugünkü İçerenköy bölgesini fethetmişti. Konuralp'in savaşçı dervişlerinden Geyikli Baba'nın müritlerinden olan erenlerin öncülüğünde bölgeye gelenler, başta Merdivenköy olmak üzere Erenköy-Göztepe bölgesine yerleştirildiler. 1335'te Tekkebağ Köyü adıyla kurulan ilk yerleşim yeri Eren Baba ile Ali Gazi'nin yönetimindeydi. 1465'ten sonra bölgenin adı, tapu kayıtlarında Eren Baba'dan gelerek "Erenköy" diye geçer. 1872'de Haydarpaşa-İzmit demiryolu Tellikavak mevkiinden geçirilerek Bostancı'ya uzatıldığında, yapılan yeni istasyonun çevresindeki bölgeye "Erenköy" adı verilmiş ve ilk yerleşme olan asıl Erenköy, istasyona göre içeride kaldığından, "İçerenköy" diye anılmaya başlamıştır. Cumhuriyetin ilk yıllarında Erenköy, nüfuzlu ve zengin kesimin, bir de köklü Levanten ailelerinin oturduğu sayfiye yeri kimliğini korumuştur. 1934 tarihli şehir rehberine göre Erenköy Mahallesi; asıl Erenköy, Bostancı, Suadiye, Caddebostan, Sahrayıcedit, Göztepe ve Merdivenköy olmak üzere 7 yerleşmeyi kapsıyordu. 1930'dan 1967'ye kadar Erenköy, Kızıltoprak'la beraber Kadıköy'ün iki bucağından biri olarak kaldı. 1967'de doğrudan Kadıköy İlçesi'ne bağlanan Erenköy, 1974'te bugünkü mahalle sınırlarına kavuştu. 1950'lerden sonra hızlanan iç göç sırasında bir çekim bölgesi haline gelen Kadıköy yakası apartmanlarla dolmaya başladığında, Erenköy uzunca bir süre bu oluşumun dışında kaldı. Ancak 1972'de çıkarılan Bostancı-Erenköy Bölgeleme Planı ve 1973'te Boğaziçi Köprüsü'nün açılması, Erenköy'ün içinde bulunduğu bölgedeki yapılaşmayı olağanüstü hızlandırdı. Bağlar ve bostanların sökülmesi ile konak ve köşklerin çoğunun yıkılmasıyla çok katlı apartmanlar inşa edildi. Semtteki en eski yapılar; Sokullu Mehmed Paşa Köşkü, Zihni Paşa Camii (1902), Ahmed Reşid Paşa Çeşmesi (1902) ve Seyit Paşa Çeşmesi'dir (1860). Erenköy'de bulunan eğitim kurumlarının en ünlüsü Zihnipaşa İlköğretim Okulu'dur. Ayrıca bu okul 111 yaşına girmiştir, 1908 yılında faaliyete başlamıştır. 2018 yılında 32.900 olan Erenköy'ün 2019 yılı nüfusu 35.243'tür. Kentsel dönüşüm sebebiyle her geçen yıl nüfus hızla artmaktadır. Dün ve Bugün 3 Edip Akbayram'ın, 2005 tarihli, 21. stüdyo albümünün adı. Albüm, Edip Akbayram'ın en sevilen şarkılarını bir araya getirdiği derleme/ seçki albümlerinden biridir. Edip Akbayram bu albümünde, sözlerinde ve/ veya müziklerinde, Adnan Ergil'den Mazlum Çimen'e, Aşık Mahsuni Şerif'ten Servet Kocakaya'ya pek çok farklı şarkı sözü yazarı, müzisyen ve şairin imzasının bulunduğu şarkılarına yervermiştir. Albüm yer alan şarkılar TÃ¼rkmence Vikipedi Türkmence Vikipedi (Türkmence: Türkmençe Wikipediýa), Vikipedi'nin Türkmence sürümüdür. 16 Şubat 2004'te oluşturuldu. 27 Aralık 2016'den itibaren, Türkmence Vikipedi 5.601 maddeye ve 13.225 kullanıcıya sahip olmaktadır, ve böylece 166. en büyük Vikipedi sürümüdür. Maalesef neredeyse hemen her maddesi taslak aşamasında olup yazılımının çoğu çevrilmemiş olduğu gibi bir zamanlar Vikipedi logosu dahi İngilizce Vikipedi'nin ile aynıydı. Kara delik (anlam ayrımı) Bejan Matur Bejan Matur (1968, Pazarcık, Kahramanmaraş), Kürt kökenli Türk şair ve yazar. Bejan Matur Kahramanmaraş'ın Pazarcık ilçesinin Maksutuşağı köyünde doğdu. Ortaokul ve liseyi Gaziantep’te okudu. Ankara Üniversitesi Hukuk Fakültesinden mezun oldu. Şiirleri, "Defter", "Adam Sanat", "Ekin", "Belleten" ve "Yazıt" gibi belli başlı edebiyat dergilerinde yayımlandı. İlk kitabı "Rüzgâr Dolu Konaklar" ile 1997 Orhon Murat Arıburnu ve Halil Kocagöz şiir ödüllerini aldı. 1999 yılında yayımlanan "Tanrı Görmesin Harflerimi" kitabı ile uzun soluklu bir şiirin habercisi olduğunu gösterdi. 2002 yılında, "Ayın Büyüttüğü Oğullar" ve "Onun Çölünde" kitaplarını eş zamanlı olarak yayımladı. Şiirleri İngilizceden Çinceye 24 dile çevrildi. Aralarında "Grand Street Magazine" (New York) gibi saygın dergilerin ve "Language For a New Century" (Norton yayınları) gibi önemli seçkilerin bulunduğu antoloji ve dergilerde yer aldı. Şiirlerinden yapılan bir derleme 2004’te İngiltere’de ARC yayınları tarafından "In The Temple of a Patient God" adıyla yayımlandı. İngilizcedeki ikinci kitabı 2012’de "How Abraham Abandoned Me" adıyla okura sunuldu. Bir başka şiir seçkisi Lüksemburg’da PHI yayınevi tarafından "Winddurchwehte Herrenhauser" adıyla yayımlandı. 2012 yılında şiirlerinden yapılan bir derleme Barselona’da Katalanca yayımlandı. 2008 yılında yayımladığı "İbrahim’in Beni Terketmesi" kitabı eleştirmenlerce ‘Hanif şiir’ olarak değerlendirildi. 2009 yılında basılan "Doğunun Kapısı Diyarbakır", fotoğraflı bir kent kitabı olarak tasarlandı. Prestij bir eser olarak tasarlanan kitap, Diyarbakır’ın tarihi, kültürel, mimari birikimini fotoğraf ve şiir eşliğinde anlatıyor. Zaman Gazetesi'nde dil, Alevilik, Kürt Sorunu gibi çeşitli konular üzerine yorum yazıları yazdı. 2008 yılında kurulan Diyarbakır Kültür Sanat Vakfı'nın kurucu başkanıdır. 2009 yılında "Kader Denizi" adlı şiir kitabı yayımlandı. 2010 yılında "Dağın Ardına Bakmak" adlı kitabı Kürt sorununun anlaşılmasına dönük getirdiği yeni bakış açısıyla uzun süre konuşuldu ve çok okunanlar listelerinde yer aldı. 2011 yılında "Bloomsbury Vakfı" ile "Katar Vakfı"nın ortak yayını olan ve Eric Hobsbawm, Jamal Mahcoub, Shirin Neshat ve Slavoj Zizek gibi isimlerin de yazarı olduğu, "Reflection on Islamic Art" ("İslam Sanatına Yansımalar") kitabında, 10. Yüzyılda ElHücendi tarafından icat edilen Usturlab (Antik dönemde yıldızların uzaklığını ölçen alet) üzerine yazdığı yirmi beş bölümlük “Sonsuzluk Bekçisi” adlı uzun şiiri yer aldı. Halen Erbil merkezli Rudaw gazetesinde periyodik yazılar yazmaktadır. Ayrıca çatışma çözümleri konusunda karşılaştırmalı çalışmalar yapan DPI (Demokratic Progress Institute)’in uzmanlar kurulu üyesidir. DPI tarafından yapılan Türkiye özelindeki Kürt sorununun çözümüne dönük çalışmalara katkı sunmaktadır. Pantolonlu Bulut Pantolonlu Bulut (Rusça:Облако в штанах, "Oblaka u Ştanah") Vladimir Vladimiroviç Mayakovski'nin düz yazı biçiminde, destan gibi yazılmış ve ilk basılan şiir kitabı. Şiirin çalışmalarına Sankt-Peterburg'da başladı. İlk inceleyen Maksim Gorki'ydi. Daha sonra birlikte Repino'da Gorki'nin daçasında 1915 yılında şiir meydana çıktı. Şiiri ilk kez Jukovski sokağında Lili Brik'in evinde okudu. Bu destansı şiirin ilk adı "Onuçüncü Havari" olmasına karşın sansür kurulunun şiir adını beğenmeyişiyle şiir bugün bilinen adına değiştirildi. Şiirin metninden bazı bölümler yine sansür kurulundan geçmez endişesiyle çıkartıldı. Şiirin adını değiştirdikten sonra Mayakovski'nin: ""Bulut tüylü çıktı. Sansür uzun süre üfledi onu. Tam altı sayfa baştan aşağı noktalandı."" dediği söylenir. Sansürle ilgili çıkan zorluklar yüzünden şiirin yayımlanması zordu ve Osip Brik tarafından basıldı. Şiirde burjuva sanatı eleştirilirken bu sanata karşı bir isyan gözlemlenir. Bu şiirde ABD edebiyatında önemli yeri olan Jack London'a çeşitli atıflarda bulunur. Şiir çeşitli dillerde, Türkçe dahil olmak üzere tiyatro eseri olarak sahneye konuldu. SÃ¼persicim teorisi Süpersicim kuramı parçacıkları ve temel kuvvetleri çok küçük süpersimetrik sicimlerin titreşimleri şeklinde modelleyerek onları tek bir kuramda anlatmayı amaçlayan bir denemedir. Kuram, kuantum kütleçekim kuramları arasında en umut verici olanlardan biri olarak düşünülür. Süpersicim kuramı, süpersimetrik sicim kuramı için bir stenodur çünkü bozonik sicim kuramından farklı olarak o sicim kuramının fermiyonları ve süpersimetriyi birleştiren bir versiyonudur. Kuramsal fiziğin en temel problemi kütleçekimi tanımlayan ve onu büyük ölçekli yapılara (yıldızlar, galaksiler) uygulayan genel görelilik ile atomik ölçekte etki yapan diğer üç temel kuvveti tanımlayan kuantum mekaniği arasındaki uyumu sağlamaktır.. Bir kuvvetin kuantum alan kuramının gelişmesi değişmez bir şekilde sonsuz olasılıkla sonuçlanır. Fizikçiler bu sonsuzlukları bertaraf etmek için üç temel kuvvette (elektromanyetik, güçlü nükleer kuvvet ve zayıf nükleer kuvvet) işe yarayan ancak kütleçekimde yaramayan matematiksel teknikler (renormalizasyon) geliştirdiler. Bu yüzden kütleçekimin kuantum kuramının gelişmesi diğer kuvvetler için kullanılandan farklı bir yolla olmalıdır. Kuramın esası rezonans frekansında titreşen Planck uzunluğundaki (yaklaşık 10 m) sicimlerdir. Kuramdaki her sicim eşit rezonansa veya harmoniğe sahiptir. Farklı harmonikler farklı kuvvetleri belirtir. Bir sicimdeki stres Planck kuvveti türündedir (10 newton). Graviton (kütleçekim kuvvetinin henüz kuramsal olan ayar parçacığı) bu kuramla dalga genliği sıfır olan bir sicim olarak öngörülür. Fiziksel uzay 3 boyutlu olarak gözlenir (zamanın da alınmasıyla 4 boyut), bir fiziksel kuram