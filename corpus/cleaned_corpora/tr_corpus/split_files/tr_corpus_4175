yıldızlardan biri olmayı başarmıştır. Digital Playground ve Reality Kings gibi dev pornografik yapım şirketleriyle çalışan Priya'nın çekimleri yüksek derecede oral öğeler içermektedir. BataklÄ±k Bataklık, yer altı sularının çok yüksek olduğu, çoğu zaman yüzeye çıktığı, toprağı aşırı ıslak olduğu, su göllenmelerinin görüldüğü yerlerdir. Bataklıklar çevrelerine göre alçakta, çanak-çukur şeklinde yerlerdir. Donmuş sahaların yüzeyinde yazın çözülmeye bağlı bataklık oluşabilir. Kurak alanlarda tuzlu bataklıklar oluşabilir. Bataklıklar üstüne basıldığında ya da bir ağırlık geldiğinde içine batabilen, rutubetli ve çamurlaşmış toprak alanlardır. Bataklığın çevresinde kil vb. su geçirmez katmanlar bulunur. Bataklıklar; nehirler, taşkın düzlükleri, turbalıklar, tuzlalar, göller, deniz çayırı yatakları, mangrovlar, sığ gel-git alanları, mercanlar ve barajlar ile birlikte "sulak alan" tanımı içine girmektedir. Suya doygun toprakların bulunduğu bu alanlarda hidrofitler (su bitkileri) bulunur. Bataklık ve sazlıklar, yüzeysel akış, yer altı suları ve yağış ile beslenirler. Seller ve taşkınlar da bu alanların beslenmesinde önemlidir. Taşkınlar ile bataklıklara gelen kil, silt, kum gibi malzemeler bu alanların gözenekliliğini artırırken, geçirimliliğini düşürür. Hidrolojik olarak bataklıklar yarı geçirimli veya geçirimsiz ortam kabul edilir. Sıtma hastalığının kaynağı olması ve tarım arazisi elde etme nedenleriyle bataklıklar kurutulmaya çalışılır. Ayrıca bataklıklar çevre halkı tarafından kötü koku yayması ve burada barınan yaban domuzu gibi hayvanların ekinlerine zarar vermesi gibi nedenlerle de istenmemektedir. Orduların geçiş yolunu zorlaştırması, bataklıkların kurutulmak istenmesinin eski bir nedenidir. Yerkürenin tatlı sularının %11'i bataklık-sazlık alanlarda bulunur. Bataklıklar, sularını açık denizlere ulaştıramayan kapalı havzalı akarsuların sona erdiği yerlerinden biridir. Bataklık ve sazlıkların çevreleri yazın da kurumadıkları için küçükbaş ve büyükbaş hayvanlar için otlanma alanıdır. Bataklıklar genellikle en yakın akarsuya doğru açılan kanallarla kurutulmaya çalışılır. Bazı bataklık alanlarına kurutulması için okaliptüs gibi yoğun su tüketen ağaçlar dikilmiştir. Fakat bataklık kuruduktan sonra hâlen su tüketen bu bitkiler kesilmeye çalışılmaktadır. Bataklık sularından kirlilik ve kötü koku nedeniyle çoğunlukla yararlanılamaz. Bu durumlarda bataklık sularının sondaj delikleri açılarak yer altı sularına aktarılması teklif edilmektedir. Bu yöntem yer altı sularını da desteklemektedir. ABC Kids ABC Kids ABC televizyonuna ait olan bir çocuk kanalıdır. Bu kanal genellikle Disney'in çizgi filmlerini ve sinema filmlerini yayınlamaktadır. Kanal dizi film de yayınlar. ABC Kids resmi sitesi Lexi Belle Lexi Belle (d. 5 Ağustos 1987; Luisiana, ABD), Amerikalı porno yıldızı. Bir yoğun disk (CD veya YD) kiralama dükkânında çalışırken bir pornografik çekim ajansı tarafından keşfedilmiştir. Keşfedildikten birkaç ay sonra ilk pornografik filminde oynamıştır. Kariyerine 2006 yılında başlamış, kariyeri boyunca yetişkin sektörü ödüllerinde birçok dalda aday gösterilmiştir. SÃ¤ffle Säffle, İsveç'in güneybatı kuşağındaki Vänern Gölü kıyısında kurulu bir kenttir. Säffle, 1837'de inşa edilen kanalın ardından hızla gelişmeye başladı. Vänern Gölü'nün hemen yanında yer alan bu kanal, su taşımacılığını geliştirerek kenti önemli bir merkez haline getirdi. Yeni bir kent olan Säffle, 1882 yılında 700'lük küçük bir nüfusa sahipti. Ancak sürekli büyüyen nüfus ve gelişen sanayi sayesinde şehrin nüfusu günümüzde 10,000 civarındadır. Aynı şekilde kent, E45 ve E18 karayollarını içinde barındırmaktadır. Eski bir Viking efsanesine göre Olof Trätälja, bu kentte yaşamıştır. Bu nedenle kentte birçok sokak, kilise ve park adı bu isimdedir. Lorena Sanchez Lorena Sanchez (d. 21 Haziran 1986, Kaliforniya), Amerikalı porno yıldızı. 2006 yılında henüz 20 yaşındayken pornografik filmlerde oynamaya başlamıştır. Şimdiye kadar 150'nin üzerinde filmde oynamıştır. SÃ¤ter Säter, İsveç'in orta-güney kuşağında bulunan bir kenttir. Şehir, kıyılardan uzak bir alanda, Göller Yöresi'nin kuzeyinde ormanlık bir alanda kuruludur. Säter, adını bir zamanlar kentte yer alan "Säter Kraliyet Köşkü"'nden aldı. Kent ayrıca İsveç'in ilk bakır madenlerine sahip olmasıyla bilinmektedir. 1624'te açılan bakır madeni kentte uzun yıllar boyunca bir gelir kaynağı oldu. Bakır madeninin inşasından altı yıl sonra Säter kenti bu maden çevresine kuruldu. Kent, İsveç'te ilk kurulduğu günden beri aynı hatlarıyla kalan birkaç kentten biridir. Yine şehirdeki en eski yapı belediye binasıdır. Şehir kurulmasından on iki yıl sonra 8 Mayıs 1642'de İsveç kraliçesi Kristina tarafından kent konumuna alındı. Kentin arması ilk kurulduğu günden beri bir madenci resmidir. 1912'de kurulan akıl hastanesi şehrin simgelerinden biridir. Seri katil Thomas Quick'e de bu akıl hastanesinde tanı konuldu. Bu nedenle Quick bir süre "Säter katili" olarak bilindi. Konstantinopolis Kuşatması (674-678) Konstantinopolis'in ilk Arap kuşatması; 674 ile 678 yılları arasındaki Bizans-Arap Savaşları'nın büyük bir çatışması olup, Konstantinopolis'in savunmasının test edildiği sayısız zamanlardan biriydi. Savaş Bizans İmparatorluğu ve Arap Emeviler arasında oldu. Muaviye, (İlk Fitne Savaşını takiben) Emevi Arap İmparatorluğu hükümdarı olarak ortaya çıkmıştı ve Şam'ı başkent olarak yapmış ve stratejik hedef olarak Bizans İmpartorluğu'nun ortadan kaldırılmasını kabul etmişti. Bu nedenle 668'de Muaviye, oğlu Yezid komutasında bir Arap ordusunu Bizans İmparatorluğu'na karşı göndermişti. Yezid ve ordusu, bütün Anadolu'yu katederek Kalkedon'a (Kadıköy) kadar ilerlemişti. Anadolu'da önemli bir Bizans kalesi olan (bugün Bolvadin yakınlarında bir harabe hâlinde) Amorium şehri, bu sefer sonunda Araplar'ın eline geçmişti. Fakat Kalkedon'da Konstantinopolis'in karadan ele geçirmenin imkansızlığı anlaşıldı. Muaviye'nin yeni şekilde Bizans İmparatorluğu'na hücumu Arapların geliştirdikleri donanma ile oldu. Bu Arap donanması, önce Ege Denizi açıklarında adalardan başlayarak Bizans ada ve sahil şehirlerini birer birer eline geçirmeye başladı. Bunlar arasında Rodos, Kos, Sisam ve Izmir sıra ile Araplar eline geçti. Bizans'ta IV. Konstantinos imparator iken 672'de Arap donanması Marmara'ya girdi ve Kapıdağ yarımadasının kıstağının hemen kuzeydoğusundaki eski Klasik Yunan şehri olan ve Roma ve Bizans dönemlerinde de önemini kaybetmeyen Kyzikos şehrini eline geçirdi. Araplar iki yıl bu şehri tahkim edip bir donanma üssü haline getirdiler. Ayrıca orada donanmalarındaki gemilerini kuşatma silahları (büyük mancınıklar vb) ile donattılar. 674 yılında bu donanma Kyzikos'tan ayrılarak denizden Konstantinopolis'i kuşatmaya aldı. Bu çeşit denizden kuşatma o zamanki bu eski Konstantinopolis şehri için yeniydi, çünkü daha önceki barbar kavimler kuşatmaları karadan batıdan şehrin kara surlarına gelmişti. Fakat eski Konstantinopolis'in Marmara Denizi surları da iyi pekiştirilmişti. Bu pekiştirilmiş duvarlara karşı Arap donanması ve yeni kuşatma aletleri pek başarılı olamadı. Araplar bu nedenle şehri Boğaz boyunca abluka altına aldılar. Fakat kış mevsimi gelince Araplar donanmaları ile üsleri olan Kyzikos'a çekildiler. Burada donanma tamir ve takviye edildi ve Suriye'den yeni asker ve malzeme getirildi. 675 baharı ile Arap donanması tekrar Konstantinopolis'i denizden ablukaya ve kuşatmaya aldı. O yıl da başarı kazanılamadı ve kışın donanma yine Kyzikos üssüne çekildi. Bu, uygun mevsimde şehrin kuşatılması ve kışın Arap donanmasının Kyzikos'a çekilmesi 678 yılı sonlarına kadar 5 defa tekrarlandı. Bu sırada Baalbek'li Hristiyan mimar Kallinikos, "Rum ateşi" olarak adlandırılan bir silah icat etti. Rum ateşi, ilk kez 677 yılında Bizans donanması tarafından kullanıldı. 678 kuşatması sonunda Rum ateşi sayesinde üstünlük sağlayan Bizans donanması, Emevi Arap donanmasını bu silahı kullanarak deniz savaşlarında da mağlup etti. Arap donanması son olarak 678 tarihinde kuşatmayı kaldırarak ve Kyzikos üssünden ayrılarak Akdeniz'e geri çekildi. Antalya açıklarında bu donanma hiç beklenmedik bir fırtınaya maruz kaldı ve büyük zarar gördü. Bundan sonra Arapların Konstantinopolis'e hücumları denizden değil karadan oldu. Bu Bizans zaferi, Araplar'ın Avrupa'ya doğru yayılmalarını yaklaşık otuz yıl durduruyordu. Fakat Araplar, Konstantinopolis'in İkinci Arap Kuşatması'na kadar kesin bir şekilde yenilmeyeceklerdi. Yenilgi iki nedene dayandırılabilir: Şehrin savunmasının kırılamaması ve kış mevsimindeki soğuk hava ve uygunsuz deniz şartları. Bizanslı'ların kazandığı bu zafer, şehrin deniz tarafından da sağlama alınabileceğini fikrini sağlamlaştırdı. Arap kuvvetleri kış mevsiminin soğuğu ve fena deniz şartları dolayısıyla kuşatmalarına ara vermeleri gerektiği için kuşatma devamlı olamıyordu. Buna rağmen Araplar tekrar tekrar 5 yıl arka arkaya şehri kuşatmaya devam etmişlerdi. Fakat bir taraftan yeni Bizans teknik üstünlüğü ve diğer taraftan Suriye'deki askeri ve siyasi durumun uygunsuzluğu nedeniyle kışın takviyelerin gelememesi korkusu bu kuşatma serisinin devam etmeyişi Araplar bakımından savaşın başarısızlıkla sona ermesine neden olmuştur. Karma ekonomi Karma ekonomi ya da eklektik ekonomi, özel sektörü ve devletin ekonomiyi yönlendirmesini içeren, piyasa ekonomileri ve planlı ekonomiler arasında her ikisinin de özelliklerini yansıtan bir ekonomik sistemdir. Karma ekonominin tek bir net tanımı yoktur , serbest piyasalar ve devlet müdahaleciliğinin, kamu ve özel sektörün veya piyasalar ve ekonomik planlama arasındaki bir karışım şeklinde farklı tanımlar geliştirilmiştir. Bununla birlikte çoğu modern ekonomi iki veya daha fazla ekonomik sistemin sentezini içerir. Karma biçimleri farklılık göstermekle birlikte çoğunlukla her ülkede karma ekonomi sistemi geçerlidir. Karma ekonomi, ekonomik koordinasyon için piyasaların hakimiyeti, üretim araçlarının özel mülkiyetiyle kar amaçlı işletmeler ve sermaye birikiminin iktisadi faaliyetlerin arakasındaki temel itici gücü oluşturduğu düzen şeklinde karakterize edilebilmektedir. Serbest piyasa ekonomisinin aksine hükûmet, ekonomide yaşanabilecek düşüşleri önleme amacıyla maliye ve para politikaları tasarlar, ekonomi üzerinde dolaylı makroekonomik nüfuza sahiptir ve işsizlik ile finansal kriz dönemlerinde sosyal refahın teşviki için piyasalara müdahalede bulunur. Ancak her karma ekonomi modeli için bu tanım geçerli değildir. Bow Wow Shad Gregory Moss veya bilinen adıyla Bow Wow, (9 Mart 1987) Amerikalı rapçi, oyuncu ve kayıt yapımcısıdır. İlk albümünü 2000 yılında 13 yaşındayken yayımlayan Bow Wow, bugüne kadar yayımladığı tüm stüdyo albümleriyle Amerikan albüm listesinde ilk yirmiye girmeyi başarmıştır. Bow Wow, Amerika Birleşik Devletleri'nin Ohio eyaletine bağlı Reynoldsburg şehrinde dünyaya geldi. Teresa Caldwell ve Alfonso Moss'un oğlu olan sanatçı üç yaşında müziğe ilgi duymaya başladı. "Kid Gangsta" mahlasıyla, altı yaşında rap şarkılar söylemeye başladı. Anı dönemde N.W.A'nin de bir hayranı olan Bow Wow, 1993 yılında Los Angeles'ta bir konsere çıktı. Burada kendine "Bow Wow" adını veren Snoop Dogg tarafından keşfedildi. Ünlü rap müzik yapımcısı Dr. Dre tarafından Death Row Records'a kaydedilen sanatçı, Snoop Dogg'un çeşitli çalışmalarında arka planda yer aldı. 1998 yılında, on bir yaşındayken yapımcı Jermaine Dupri ile tanıştı. Dupri, sonraki yıllarda sanatçıya destek verecekti. On üç yaşındayken Bow Wow, ilk albümü "Beware of Dog"'u yayımladı. Albüm Amerika'da sekiz numaraya kadar yükseldi. Yine albümden dört tekli yayımlandı. Bu süreçte sanatçı Wild Wild West filminin özgün film müzikleri albümünde yer aldı. 2001 yılında sanatçı, ikinci albümü "Doggy Bag"'i yayımladı. Albüm Amerikan albüm listesinde on bir numaraya kadar çıktı. Albüm daha sonra iki kez platin plak elde etti. 2003 yılına gelindiğinde, sanatçı üçüncü albümü "Unleashed"'i satışa çıkardı. Albüm yine listelerde ilk ona girdi. O dönemde Lil olan sıfatını bu albümle beraber resmî olarak attı. Albümde Bow Wow ilk defa Dupri ile çalışmadı. Ancak yine de albüm altın plaket kazandı. Albümde düet çalışmalarında Jagged Edge, Birdman, Mario ve Amerie de yer almaktaydı. İki yıl sonra 2005 yılında Bow Wow, dördüncü stüdyo albümü "Wanted"'ı piyasaya sürdü. Albümde Ciara, "Like You" adlı şarkısıyla sanatçıya eşlik etti. Bu sıralada Ciara ile birlikte olmaya başlayan Bow Wow, kısa süre sonra bu birlikteliği sona erdirdi. Bu dönemde albüm iki kez platin plak elde etti. Hemen sonraki yıl, 2006'da "The Price of Fame" albümü geldi. Albümde Chris Brown ve T-Pain de yer almaktaydı. Bow Wow 2007 yılında Omarion ile beraber düet albüm "Face Off"'u yayımladı. Albüm Amerika'da on bir numaraya kadar yükseldi. 2008 yılının sonlarına doğru Bow Wow, altıncı stüdyo albümü "New Jack City II"'nun yayımlanacağını duyurdu. Albümde eski bir müzik türü olan new jack swing'in bulunacak olduğu ve eserde T.I. ve Jermaine Dupri'nin çalışmalarının bulunduğu bilinmektedir. Hyundai (anlam ayrımı) Yağlı urgan Yağlı urgan, asılarak idamlarda kullanılan bir ip çeşidi. Mahkûm idam sehpasına çıktığında cellat mahkûmun boynuna yağlı urgan geçirir. Sonra da cellat idam sehpasını devirir ve mahkûm asılır. İpin uzunluğu çok önemlidir. Kısa ipte mahkûmun boynu kırılmaz ama boğularak ölür. Uzun ipte ise boynu kırılır hatta çok uzunsa mahkûmun başı bile kopabilir. Ancak bu çok nadir görülür. Soulja Boy DeAndre Ramone Way veya bilinen adıyla Soulja Boy Tell 'Em veya kısaca Soulja Boy, (d. 28 Temmuz 1990) Amerikalı hip hop şarkıcısı ve yapımcısı. Soulja Boy Tell 'Em, Amerika Birleşik Devletleri'nin Chicago kentinde dünyaya geldi ve altı yaşındayken Atlanta'ya taşındı. Burada rap müziğe ilgi duymaya başladı. On dört yaşındayken babasıyla beraber Batesville, Mississippi'ye taşındı. Burada bir kayıt şirketiyle anlaştı. Kasım 2005'te sanatçı ilk şarkı örneklerini SoundClick adlı siteye yolladı. Buradaki olumlu eleştirilerin ardından şarkıyı YouTube ve MySpace gibi sitelere de yolladı. Mart 2007'de "Crank That" adlı şarkıyı kaydetti ve ilk bağımsız albümü "Unsigned & Still Major: Da Album Before da Album"'ü yayınladı. Bunu düşük bütçeli bir videoklip izledi. Mayıs 2007'de sanatçı bu şarkısını ilk defa radyolara yolladı ve bu sıralarda yapımcı Mr. Collipark ile anlaşarak Interscope Records ile bir anlaşma imzaladı. Eylül 2007'de "Crank That (Soulja Boy)" adlı şarkı Amerikan müzik listelerinde zirveye yükselerek büyük satış ve dinlenme rakamları elde etti. Sanatçı kısa süre sonra ilk resmî albümü "Souljaboytellem.com"'u piyasaya sürdü. Bu albüm baştan sona FL Studio adlı müzik programının demo sürümüyle bestelenmişti. Albüm yayımlanmasının ardından Amerikan albüm listesinde üç numaraya kadar yükseldi. 9 Aralık 2008 tarihinde sanatçı William Lyons tarafından lakabının ona ait olduğu gerekçesiyle dava edildi. 50. Grammy Ödülleri'nde Soulja Boy, "En İyi Rap Şarkısı" dalında aday gösterildi. Ancak bunu Kanye West ve T-Pain'in "Good Life" adlı eserine kaptırdı. Ancak sanatçı bu süreçte yeteneksizlikle itham edildi. Soulja Boy'un ikinci stüdyo albümü "ISouljaBoyTellem" 16 Aralık 2008'de piyasaya sürüldü. İlk tekli "Bird Walk" Amerikan R&B listelerinde sadece kırk numaraya kadar yükseldi. Ancak Sammie destekli ikinci tekli "Kiss Me Thru the Phone" Amerika listelerinde üç numaraya kadar yükseldi. Bu sıralarda 30 Aralık 2008'de Soulja Boy'un evine hırsız girdi ve aynı kişiler tarafından saldırıya uğradı. Hyundai Hyundai Grubu (Hangıl 현대), Güney Kore'de 1947 yılında Chung Ju-Yung tarafından kurulan şirketler grubudur. İlk Hyundai firması inşaat şirketi olarak kurulmuştur. Hyundai, aralarında inşaat müteahhitliği, otomobil, gemi yapımı, sigortacılık, elektronik, lojistik de bulunan pek çok alanda etkinlik göstermektedir. Hyundai'nin tüm dünyadaki en iyi bilinen markası otomotiv sektöründe faaliyet gösteren ve dünyadaki 5. büyük otomobil üreticisi olan Hyundai Motor Şirketi'dir. Grubun geçmişi 1940'ta Chung Ju Yung tarafından kurulan küçük bir tamir atölyesine dayanmaktadır. 1947'de kurulan Hyundai Engineering & Construction Company (HEC) Kore'nin savaş sonrası yeniden yapılanmasında kilit rol oynamış ve Grubun 60'lı ve 70'li yıllarda çelik, gemi yapımı, otomobil ve makine üretimi gibi değişik ağır sanayi sektörlerine girmesi için zemin oluşturmuştur. 1967'de Hyundai Motor Company'nin kurulması, grubun daha hassas teknolojiler gerektiren sanayi kollarına geçişini belirlemiştir. 1967'de kurulan Hyundai Motor Company bugün otomotiv üretiminde Kore'nin tartışılmaz lideri, dünyanın ise önde gelen otomotiv üreticilerindendir. Şirket 52.000'den fazla personeli ile Hyundai Grubu'nun temel taşlarından birini teşkil etmektedir. 1998 yılında Kia firmasının da satın alınması ile Hyundai, Kore otomotiv pazarının %70'ini ele geçirmiştir. Hyundai Motor Company’nin Güney Kore’deki fabrikaları haricinde Türkiye, Amerika Birleşik Devletleri, Çin ve Hindistan’da da global üretim merkezleri bulunmaktadır. Hyundai Otomotiv Grubu, 2005 yılı sonundaki global satışları itibarıyla dünyanın en büyük 6’ncı otomotiv üreticisi konumunda bulunmaktadır ve 2010 yılı itibarıyla 5’inciliğe yükselmeyi hedeflemektedir. Hyundai Motor Company'nin yılda 1,5 milyon adetlik üretim kapasitesine sahip Ulsan fabrikası, dünyanın kompleks halindeki en büyük otomotiv üretim tesisidir. Hyundai Grubu, bünyesindeki 45 şirketi ile Kore'nin ve dünyanın en büyük gruplarından birisidir. Dünya çapında 180.000'den fazla personeli bulunan Grup; motorlu araçlar üretimi, mühendislik, inşaat, gemi yapımı, çelik, petrokimya, makine, havacılık, elektronik ve finans sektörlerinde faaliyet göstermektedir. Kibar Holding'in 1997 yılında Hyundai firması ile %50-%50 eşit ortaklık kurması ile Hyundai Assan Otomotiv Sanayi ve Ticaret A.Ş. kurulmuştur. 1997 Temmuz ayında faaliyete geçen 125.000 araç/yıl üretim kapasiteli Ali Kahya tesisleriyle grup, Türk otomotiv sanayinde öncü kuruluşlar arasında yerini almaktadır. Otomotiv tesisine hizmet verecek koltuk, iç donanım, taban ve tavan kaplamaları üreten yan sanayi şirketi ise hemen ana tesisler yanında faaliyete geçmiştir. Kibar Grubu şirketleri ISO 9002 Kalite Belgesi'ne sahiptir. Tcphdr Tcphdr C programlama dilinde bir yapıdır.Tcphdr yapısı bir sıralı soketteki Tcp başlik formu için kullanılan bir şablondur.Bu yapı birçok Unix versiyonunda tanımlı olarak bulunmaktadır ve genellikle başlık dosyasında tutulur.BSD ve Linux olmak üzere iki farklı formatta bulunmaktadır.Melez bir Linux ya da BSD başlık dosyanız varsa,BSD formatında kullanmak için tanımlamanızın başında, add#define_USE_BSD ve #include satirindan önce #define_FAVOR_BSD komutlarını kullanmalısınız.(Aksi takdirde Linux tanımlı olacaktır) u_short th_sport Kaynak port. Hedef port. Ardişim sayısı TCP segmentlerini birer birer saymak için kullanılır.TCP baglantısında bulunan veri sırali ve tanımlı olan herhangi bir baglantı segmentinde(tcp veri paketi) bulunabilir.Örneğin, her biri 32 byte veri içeren 3 segment gonderirseniz,ilk segmentin numarası (N+),ikincisi (N+)3,ücüncüsü ise (N+)65 olabilir çünkü; başlangıç numarası rastgeledir. Gönderilmiş ve gecerli bir bağlantısı olan paketler ACK bayrak setli boş bir TCP segmentinde tanımlanır ve onceki th_seq numarası th_ack alanında tutulur. 4 bytelık geçerli bloklarda X2 degişkenler tanımlanamaz bütün değişkenler ikilik tanımlanmalıdır. 32bit/4byte bloklarda TCP başlik dosyasının uzunluğunu offset segmenti belirler. Bu alan 6 ikilik bayraktan oluşmaktadır.Bu bayrak kombinasyonları : flags=FLAG1|FLAG2|FLAG3.. seklinde tanımlanır. TCP penceresi-Segmentleri göndermeden önce bir ACK ile tanımlanan verilerden önce gönderilebilecek byte miktarıdır. Psedue başlığın sağlaması,tcp başlık ve taşınabilen yük.Psedue ip kaynağını ve hedef adresi içeren bir yapıdır,1 byte sıfırlanır,protokol(6 nın onluk değeri ile 1 byte),ve 2 byte(unsigned short) tcp segmentinin maximumum boyutunu içerir. İvedi işaretçisi.Sadece ivedi bayrağı kuruluysa kullanılır, ya da sıfırdır.Öncelikli gönderilmesi gereken verinin kapasitesinin boyutunu gösterir. EmekÃ§i Hareket Partisi Emekçi Hareket Partisi, 5 Ocak 2004 tarihinde kurulan, Marksist-Leninist öğretiyi kendisine yol edinmiş bir siyasi parti. Özgürlük ve Dayanışma Partisi (ÖDP) içerisinde "Hareket" adı ile yer almıştır. Daha sonra ÖDP ile Avrupa Birliği, F tipi cezaevleri gündemi ve Kürt sorunu konularında anlaşamayıp ayrılmıştır. Bu ayrışmadan sonra Sosyalist Demokrasi Partisi'nin (SDP) kuruluşu sürecinde yer almıştır. SDP'nin kuruluş sürecinde de Kürt sorunu konusunda fikir birliği sağlanamamış ve ayrılmıştır. Bu sürecin ardından Emekçi Hareket Partisi'nin kurulması kararı alınmıştır. Çeşitli alan örgütlerine sahip olan EHP'nin kadın örgütü, EHP'li Kadınlar, sosyalist feminist düşünceye sahiptir. EHP'li Kadınlar Kadın Cinayetlerini Durduracağız Platformu ve Kadın Meclisleri içinde mücadele ederler. Partinin gençliği EHP Gençliği, liseli örgütü Liseli Hareket, LGBTİ örgütü ise EHP'li LGBTİ'ler adını almıştır. Partinin çekirdeğini oluşturan Hareket grubunun oluşumu, 90'ların başında Devrimci Gençlik içinde yaşanan tartışmalar sonucu Eskişehir merkezli bir grubun kopmasıyla başlamıştır. 1990’lı yıllarda ÖDP içinde faaliyet gösteren Hareket grubu, yaşanan tasfiye ve ayrılma süreçleri sonucunda, SDP kuruluşu sürecine katıldı. Ancak, yaşanan anlaşmazlıklar nedeniyle SDP’den de ayrılan Hareket grubu, partileşme kararı alarak 5 Ocak 2004 tarihinde Emekçi Hareket Partisi (EHP) isimli kendi partisini kurdu. Parti programı şu tanımlama ile başlamaktadır: Emekçi Hareket Partisi'nin Amacı, Marksizm-Leninizm ışığında ve işçi sınıfının önderliğinde, kapitalizmi, sınıfları, sömürüyü, yabancılaşmayı ve tüm ezen ezilen ilişkilerini yeryüzünden silip komünizme ulaşmaktır. EmekÃ§i Hareket Partisi, Enternasyonalist, demokratik planlamacı, özyönetimci, özgürlükçü, çoğulcu, kadınların kurtuluşundan yana, LGBTT toplumuna yönelik ayrımcılığı reddeden, bürokrasi karşıtı, demokrasiyi içselleştirmiş bir sosyalizmi benimser. Yöneten yönetilen çelişkisini, eşitsizlikleri, kafa emeği ile kol emeği, şehirler ile köyler arasındaki farkları, faşizmi, ırkçılığı, şovenizmi, sömürgeciliği, erkek egemenliğini, heteroseksizmi, gerontokrasiyi, doğaya tahakkümü, militarizmi, sınırları, emperyalist savaşları ve onların yarattığı şiddeti ortadan kaldırmak için mücadele eder. Emekçi Hareket Partisi’nin yolu, Türkiye’de, emperyalist-kapitalist tekelci burjuva hâkimiyetini, üretim araçlarının özel mülkiyetini, mevcut üretim ve bölüşüm ilişkilerini, emekçilerin kendi özgücünden başka güçlere bel bağlamadan, burjuvazi ve burjuva devletten bağımsız örgütlü mücadelesiyle aşarak, sosyalist devrimle emekçilerin iktidarını kurmanın engebeli, dolambaçlı, sarp ve devrimci yoludur. EmekÃ§i Hareket Partisi, Kesintisiz devrim kurgusunu temel kabul eden, işçi sınıfının öncülüğünü ve iktidarını esas alan, üçüncü bunalım dönemi olan son uzun daralma sürecinin devam ettiği çözümlemesini yapan, Kürt hareketini müttefiki olarak gören, aktüel enternasyonalist, kadınların, gençlerin, LGBTT toplumunun ezilmelerinin özgüllüğünü kuramlaştıran ve örgütlü olarak politize eden, sistem karşıtı ekolojist, Marksist-Leninist teorinin büyük ve bütünleştirici teori geleneğine bağlı, platonik üye ilişkisini reddeden, demokratik merkeziyetçi örgüt işleyişine sahip, teorik ve politik birliği olan bir partidir. Emekçi Hareket Partisi ülke içerisindeki pek çok alanda güncel mücadele yürüten bir örgüttür. 4 Şubat 2020'deki resmî verilere göre partinin üye sayısı 228'dir. EHP web sitesi Program Ve Tüzük IPv4 Paket Formatı IP paketi; IP paket özelliklerini tanımlayan bir başlık bilgisi ve IP verisinden oluşur. IP verisi üst protokollere ilişkin başlık ve verileri içerir. Version İnternet başlığının sürümünü verir. IHL (İnternet Başlık Uzunluğu) İnternet başlığının toplam uzunluğunu sabit değidir. IHL, bu uzunluğun ne kadar olduğunu belirtir. TOS(Servis Türü) Üst düzey protokollerin IP’ye datagramın nasıl ele alınması gerektiğini belirtir. Bu alanın ilk 3 biti öncelik bitlerinden oluşur. Öncelik bitleri paketlerin önemini 0 – 7 arasında değerler vererek belirtir. 000-Rutin 001-Ã–ncelikli 010-Acil 011-Flash 100-Ä°vedi 101-Kritik 110-İnternet Kontrolü 111-Ağ Kontrolü D biti set edilirse (1 yapılırsa), IP paketi düşük gecikmeler ister. Böyle bir paket örneğin ses verisi taşıyabilir ve az gecikmeli bir hat üzerinde taşınması gerekir. T biti set edilirse yüksek aktarım performansı isteniyor demektir. Bu yolla büyük dosyaların aktarılma yeteneği artmış olur. R biti set edilirse yüksek güvenilirlik isteniyor anlamına gelir. Böyle bir paket hata toleranslı bir ağ üzerinden önemli bir bilgi işlem uygulaması verisi taşıyabilir. Toplam uzunluk (Total Length) IP paketinin toplam uzunluğunu verir. (IP başlığı + Veri) Maksimum uzunluk değeri 65.535 bayt’tır. Kimlik (Identification) Kaynak host tarafından IP paketlerine verilen numaradır. Parçalanmış paketlerin tekrar birleştirilmesinde kullanılır. Bayrak (Flag) Üç bitten oluşur. Parçalama (Fragmentation) kontrolünde kullanılır. Bir ip paketinin parçalanıp parçalanmadığı, parçalanma izninin olup olmadığı gibi bilgilere ait kodlar taşır. DF biti, alıcının parçalanan paketi birleştiremeyeceği ya da verinin gönderileceği ağda MTU değerinin değişmeyeceği biliniyorsa 1 değerini alabilir. ParÃ§a No (Fragment Offset) Eğer bir datagram (ip paketi) parçalanmışsa, ilgili parçanın bütündeki yerini gösterir. TTL (Yaşam Süresi) Bir IP paketinin yaşam süresini saniye cinsinden belirtir. Maximum değeri 255 tir ve her sekmede bir azaltılır. Değer sıfır olduğunda, eğer paket hala varış düğümüne ulaşmadıysa yok edilir. Böylece sorunlu paketlerin internette sonsuza kadar dolaşmalarının önüne geçilmiş olur. Protokol Bir üst katman protokolüne ilişkin kodları içerir. Bu kodlar gelen paketin ulaşım katmanı protokollerinden(TCP,UDP, ya da başka bir protokol ) hangisine iletileceğini bildirir. Tabloda birkaç kodlamanın açılımına yer verilmiştir. Başlık Kontrolü (Header Checksum) Başlıktaki hataları fark etmek için kullanılır. TTL alanı sürekli değiştiğinden dolayı her hostta checksum değerinin yeniden hesaplanması gerekir. Hatalı bir başlığa sahip olan paket yok edilir. Kaynak Adres (Source Address) Kaynak adresidir. 32 bitlik bir IP adresiâ€™dir. Hedef Adres (Destination Address) Hedef adrestir. Hedefe ait 32 bitlik bir IP adresi ile doldurulur. Seçimlik (Option) Bu alan, protokollerin daha sonraki versiyonlarına kolaylık tanımak için tasarlanmıştır. Ipv4 için olan seçenekler; güvenlik, kaynak yönlendirme, yolun kaydedilmesi ve zaman bilgilerinin tutulması içindir. İlgili bilgiler, gerektiğinde bu bölüme eklenirler. ARQ İletim sırasında verinin bütünlüğü ve doğru bir şekilde iletilebilmesi için ARQ kullanılır. ARQ için uygulanan yöntemler olumlu doğrulama,zaman aşımı sonrasında yeniden gönderim, olumsuz doğrulama ve yeniden gönderim. Olumlu doğrulama: alıcı hatasız aldığı tüm çerçeveler için bir doğrulama iletisi gönderir. Zamanaşımı sonrasında yeniden gönderim: gönderici gönderdiği veri çerçeveleri için belirli bir sürede olumlu doğruşama alamadığı zaman çerçeveyi yeniden göndermesi. Olumsuz doğrulama ve yeniden gönderim: alıcı hatalı alınan bir çerçeveden sonra olumsuz doğrulama iletisi göndererek hatalı çerçevenin yeniden gönderilmesini sağlar. İki tür ARQ istemi ve bunlara ait iletişim kuralları vardır. Beklemeli Tekrar İstemi (Idle RQ) ve Sürekli Tekrar İstemi ARQ metotlarını en basiti Dur ve Bekle ARQ metodudur. Dur ve Bekle ARQ herseferinde yalnız bir çerçeve gönderirir. Alıcı pencereyi doğru bir şekilde alırsa bir ACK (onay) sinyali gönderir. Böylece Dur ve Bekle ARQ bir sonraki pencereyi yollar. Eğer ACK sinyali gelmez ise zaman aşımı prensibine göre tekrar pencere gönderilir. Eğer sinyal iletimi sırasında sorun oluşursa aynı pencere karşıya iki defa ulaşmış olur.Pencerelerden biri silinerek bu durum çözülür. Pencere iletimi bir ACK sinyali beklemeden sürekli olarak gerçekleşir. Alıcı hatalı bir pencere ile karşılaştığında gönderen taraftan hatalı pencereden sonraki pencereler tekrar gönderilir. Harvey Milk Harvey Bernard Milk, (d. 22 Mayıs 1930, Long Island, New York - ö. 27 Kasım 1978, San Francisco), Amerika Birleşik Devletleri, Amerikalı politikacı ve LGBT aktivisti. Kaliforniya eyaletinde cinsel yönelimini açıklayarak belediye meclisine seçilen ilk eşcinsel politikacı olmuştur. Eşcinselliğini uzun yıllar boyunca açıklama ihtiyacı hissetmeyen ve kırk yaşına gelene kadar bu konudaki sivil hareketlere katılmayı tercih etmeyen Milk, kararını 1960'ların karşı kültür hareketinde yer aldıktan sonra değiştirdi. 1972 yılında, New York'tan San Fransisko'ya taşındı ve 1970'li yıllarda bu şehirdeki Castro Bölgesi'ne eşcinsel erkeklerin göçünün öncülerinden biri oldu. Cinsel yönelim ayrımcılığını duyurmak için çevrenin politik ve ekonomik gücünü kullanmasına rağmen seçimlerde üç kez başarısız oldu. Teatral kampanyaları sayesinde popülaritesi yükseldi ve 1977 yılında şehir denetçisi olarak seçildi. Seçilmesi aynı zamanda şehirdeki sosyal değişikliklerin habercisi oldu. Milk on bir ay boyunca bulunduğu görevinde San Fransisko'daki eşcinsel haklarının geliştirilmesiyle ilgilendi. 27 Kasım 1978'de Milk ve belediye başkanı George Moscone, bir süre önce istifa etmiş fakat görevini geri isteyen bir diğer meclis üyesi Dan White'ın suikastine uğrayarak yaşamlarını kaybettiler. Milk'in seçilmesine sebep olan liberal eğilimlerin yaşadığı anlaşmazlıklar ve eyaletteki bu değişikliklere karşı olan muhafazakâr direnç suikast ve onu takip eden olaylarda tamamen açığa çıktı. San Fransisko Üniversitesi profesörlerinden Peter Novak'a göre politikadaki kısa kariyerine rağmen, Milk, San Fransisko'da bir ikon ve "eşcinsel hakları kahramanı" olmayı başardı. 2002 yılında, Milk, Birleşik Devletler'de seçilmiş en ünlü ve açık bir şekilde bilinen LGBT politikacı ilan edildi. Son kampanyasının yöneticisi olan Anne Kronenberg hakkında "Harvey'i sizden ya da benden ayıran en önemli özelliği hayalgücüydü. Kafasında olması gereken doğru bir dünya düşledi ve sonra onu, hepimiz için gerçekte yaratabilmek için çalıştı" dedi. Harvey Bernard Milk, Long Island'daki Woodmere'de 22 Mayıs 1930 günü William ve Karns Milk'in oğlu olarak dünyaya geldi. Litvan Yahudi bir ailenin en küçük çocuğuydu. Dedesi Morris Milk'in bonmarşesi vardı ve bölgedeki ilk sinagogun yapılması için yardımda bulunmuştu. Çocukken Milk kepçe kulaklara, iri bir burna ve fazlasıyla büyük ayaklara sahipti. Okuldayken futbol oynayan ve operaya büyük bir tutku duyan Milk ergenlik döneminde eşcinsel olduğunun farkına vardı ama bunu bir sır olarak sakladı. Milk Bay Shore'da yer alan Bay Shore Lisesi'nden 1947 yılında mezun oldu ve Albany'deki New York Eyalet Koleji'nde 1947'den 1951'e kadar öğretmenlik eğitimi aldı. Ana dalı matematikti. Bu dönemde kolej gazetesinde yazılar yazdı ve arkadaş canlısı, girgin biri olarak tanındı. Lise veya kolejde tanıştığı hiçbir arkadaşı onun eşcinsel olduğundan şüphelenmedi. Sonraki yıllarda bir sınıf arkadaşı Milk'i "Eşcinsel olduğu olasılığını hiç düşündürtmedi." diyerek andı. Harvey Milk, 27 Kasım 1978 tarihinde Belediye Başkanı George Moscone birlikte belediye binasında Dan White tarafından öldürülmüştür. 1984 yılında Harvey Milk'in ölümünden 6 yıl sonra adına yapılan belgesel Akademi Ödülü kazanmıştır. Hayatı 1991 yılında müzikal olarak operaya aktarıldı. Septimius Severus Kemeri Septimius Severus Kemeri, Roma Forumu'nun kuzeydoğusunda yer alan ve beyaz mermerden yapılmış, İmparator Septimius Severus ve oğulları Caracalla ile Geta'nın 194/195 ve 197-199 yıllarında Partlara karşı kazanmış oldukları zaferi simgeleyen kemer. Septimius Severus'un ölümünün ardından oğulları Caracalla ve Geta ayrı yönetimler kurmuşlar ve Geta, Caracalla tarafından 212 yılında suikaste kurban gitmiştir. Bunun ardından, Geta'nın tüm resimleri yakılmış ve resmi binalar bu imparatorun anılarından arındırılmıştır. Kemer, Forum'un tarihi zeminine traverten bir tabanla bağlanmaktadır. Yarı daire biçimindeki bir kubbe tarafından sarılan ana kemer, yan kemerlerle ortak enine açıklıklar barındırmaktadır. Bu özellik, hemen tüm eski kemerlerde görülür. Üç yan kemer, payandalar üzerinde yer alır ve bunların önünde ayaklardan destek alan bileşik sütunlar bulunur. Güney payandadaki merdiven, anıtın tepesine doğru yol alır. Burası, eskiden İmparator ve iki oğluna askerlerin eşlik ettiği bir büstün bulunduğu bölüm olarak bilinmektedir. Kemer, Capitol Tepesi'nin eteklerinde uzanmaktadır. 4. yüzyılda meydana gelen bir toprak kayması Forum'un zeminini öylesine yükseltmiştir ki kemerin kıyısına ilk kez bir yol yapılmak zorunda kalınmıştır. Çevre tepelerden kopup gelen aşırı miktarda toz ve çamurun etkisiyle kemer, toprağa gömülmüştür. Orta Çağ tekerlekli taşıtlarının ve insan trafiğinin sütun tabanlarına vermiş olduğu zarar bugün de görülebilmektedir. Forum'un kemer üzerinde biriktirdiği tortu öylesine derindir ki Canaletto 1742'de kemerin resmini çizerken kemerin yalnızca tepe bölümü görülebiliyotdu. Kemerin bugüne dek görece az hasarla gelebilmiş olmasının temel nedeni, yapının kilise mimarisinden izler taşımasına bağlanmıştır. Öyle ki; farklı yerlerdeki kiliseler yeniden yapılmak üzere yıkılırlarken kemer, dinsel bir yapı olarak görülmüş ve yıkımına izin verilmemiştir. Genç Haritacılar Günleri Genç Haritacılar Günleri (GHG) iki yılda bir gerçekleştirilen uluslararası katılıma açık ulusal bir öğrenci etkinliğidir. Sloganı "Üretme ve paylaşma heyecanıyla dolu her yaştan"dır. GHG Türkiye Mimar ve Mühendis Odaları Birliği (TMMOB) Harita ve Kadastro Mühendisleri Odası (HKMO) Genel Merkezi ve Şubelerinin desteğinde Türkiye'de bulunan üniversitelerin Jeodezi ve Fotogrametri Mühendisliği Bölümü evsahipliğinde ve Bölümün bulunduğu ilin bağlı olduğu HKMO Şubesinin ortaklığıyla yapılır. GHG'nin amacı jeodezi ve fotogrametri (harita mühendisliği) öğrencilerini teknik ve sosyal bir etkinlikle bir araya getirerek aralarında bir köprü kurmaktır. Etkinlik şimdiye dek: 2005 yılındaki etkinlik Uluslararası Jeodezi Öğrencileri Buluşması (IGSM: International Geodetic Student Meeting) ile birleştirilmiştir. Böylece tarihinde ilk kez GHG ve IGSM benzer bir etkinlikle birleşmiştir. Arkas (erkek voleybol takımı) Arkas (erkek voleybol takımı), 2001 yılında kurulan ve İzmir’de faaliyet gösteren Arkas Spor Kulübü’nün voleybol takımı. Başkanı Lucien Arkas, voleybol şube sorumlusu Bernard Arkas’tır. Renkleri lacivert, mavi ve beyazdır. Efeler Ligi’nde mücadele etmektedir. Lig maçlarını 6,500 kişilik TVF Atatürk Voleybol Salonu Vestel Venus Arena’nda oynamaktadır. Körfez Spor Kulübü, 2001 yılında Saint Joseph Spor Kulübü, 2003 yılında ise Arkas Saint Joseph adını aldı. 2005 yılında yapılan genel kurulda kulübün adı Arkas Spor Kulübü olarak değiştirildi. Asıl faaliyet alanı voleybol olan kulüp, ayrıca yelken ve briç dallarında da faaliyet gösteriyor. Kulübün Türkiye Erkekler Voleybol Ligi'nde mücadele eden erkek takımının yanında, Türkiye Bayanlar Voleybol 3. Ligi’nde mücadele eden bayan ve yine Türkiye Erkekler Voleybol 2. Ligi'nde mücadele eden diğer bir erkek voleybol takımı bulunuyor. Türkiye 1. Ligi’nde mücadele eden Arkas, 2002-03 sezonunu yedinci, 2003-04 sezonunu sekizinci, 2004-05 sezonunu üçüncü sırada bitirdi. 2005-06 yılında ise ilk kez Türkiye 1. Ligi şampiyonluğuna ulaştı. 2006-07 sezonunda da şampiyon olan Arkas, 2007-08 sezonunda ligi üçüncü olarak bitirdi. 2009 yılında ilk kez Türkiye Kupası'nı kazanan kulüp, aynı yıl büyük bir başarıya imza atarak, Avrupa Challenge Kupası’nda şampiyonluğa ulaştı. Bu şampiyonluk Türk voleybol kulüplerinin erkeklerde kazandığı ilk Avrupa şampiyonluğu oldu. 2012 Avrupa Erkekler Voleybol Şampiyonlar Ligi'nde Rus Lokomotiv Novosibirsk’i 3-2 biten maçta altın setle eleyen Arkas, adını Final-Four’a yazdırıp tarihi bir başarıya imza attı. 2012-13 sezonunda da Halkbank'ı final serisinde 3-1 geçerek tarihinde üçüncü kez lig şampiyonu oldu. RX J1856.5-3754 RX J1856.5-3754 (ayrıca RX J185635-3754, RX J185635-375, vs. olarak da bilinir) Güneytacı takımyıldızı yönünde bulunan ve 1992 yılında keşfedilmiş yakın bir nötron yıldızı. Atalarımızın bir milyon yıl kadar önce görmüş olmaları muhtemel bir süpernovanın kalıntısı. Büyük kütleli ve kısa ömürlü yıldızların ömrünü noktalayan bu patlamadan arta kalan sıkışmış çekirdek, yalnızca New York'un ünlü Manhattan Adası büyüklüğünde ve çelikten 10 trilyon kat daha yoğun. Güney gökküredeki Güneytacı takımyıldızı bölgesinde saptanan bu gezgin nötron yıldızı, sesten hızlı bir jet uçağının 100 katı bir hızla üzerimize doğru gelmekte ve gökbilimcileri oldukça heyecanlandırmış durumdadır. Nedeni, üzerimize doğru geliyor olması değil. Çünkü hesaplamalara göre Dünyamıza en yakın noktaya 300,000 yıl sonra gelecek. Bize en yakın olduğu mesafe de 170 ışık yılı olacak. Güneş'in en yakın komşusu olan Alfa Centauri'nin uzaklığıysa yaklaşık 4 ışık yılı. Yani 40 trilyon km. kadar. Heyecanın nedeni, yalnız gezginin yakınlarında, onun görüntüsünü etkileyebilecek bir yıldız bulunmaması. Bu da gelecek kuşaklardaki gökbilimcilere, bu tür yıldızların yaşları, parlaklıkları, büyüklükleri konusunda dedelerinden edindikleri bilgileri doğrulama olanağı sunacak olması. LÃ©on Brillouin Léon Brillouin (1889, Sèvres - 1969, New York), Fransız fizikçi. Sorbonne'da (1929) ve Collège de France'ta (1932) kuramsal fizik profesörlüğü görevinde bulundu. 1941 yılında ABD'ye yerleşti ve sırası ile Wisconsin, Harward, Columbia üniversitelerinde görev yaptı. 1946-1950 yılları arasında New York Fransız Üniversitesi başkanlığı görevinde bulundu. Kuantum fiziğinde uzmanlaştı. Elektromıknatıs dalgalarının sesötesilerde kırınımını fark etti. Yarı iletkenlerde temel kuram olan Brillouin bölgelerini tasarladı ve Dalga mekaniğinin gelişmesinde önemli rol oynadı. Sibernetik ve Bilişimin gelişmesine belirgin katkılarda bulundu. Bilgi ve Entropi arasındaki benzerliği keşfetti ve Negentropi kavramını ortaya koydu. Devlet Tiyatroları Sabancı Uluslararası Tiyatro Festivali Sabancı Uluslararası Adana Tiyatro Festivali, 2005 yılından itibaren her yıl düzenlenen uluslararası bir tiyatro etkinliğidir. Festival, bir ay sürmekte olup, çeşitli ülkelerin katılımına açık şekilde yapılmakta ve ortalama 20.000 izleyiciye seslenmektedir . Etkinliğin ilk günü verilen "Sakıp Sabancı Yaşam Boyu Başarı Ödülü", tiyatro sanatına katkıda bulunan ustalara saygı hedefini izliyor. Sabancı Üniversitesi Gösteri Merkezi'nde de sahnelenen oyunların ağırlığı Devlet Tiyatroları yapımlarında bulunmaktadır. Festivalin bir özelliği de Dünya Tiyatro Günü'nde başlamasıdır. Bir ay süreyle 18 oyunun sahnelendiği festivalde 2008 yılında İtalyan grup "Amanto" ve "Kore Ulusal Dans Grubu" gibi gösteriler de yapıldı . İlâhi Istırap İlâhi Istırap Irving Stone'un 1961 yılında yazdığı tarihi biyografik romandır. Özgün adı The Agony and the Ecstasy (Türkçe anlamı: "Izdırap ve Coşku") olan roman Türkçeye 1965 yılında S. Yılmaz Özen'in çevirisiyle aktarıldı. Kitap Hakan Yayınevi tarafından basılmıştır. Kitabın adındaki Istırap kelimesinin ızdırap olarak yazılması gerekiyordu, ancak orijinalliğini bozmamak için olduğu gibi bu maddeye aktarılmıştır. Amerikalı yazar Irving Stone uzun yıllar İtalya'da yaşamış, kitabın konusunun geçtiği yerlerde incelemelerde bulunmuş, mermer ocaklarında ve heykeltıraşların yanında çırak olarak bile çalışmıştı. Bu biyografik romanı yazarken başvurduğu temel kaynak ise 1475 – 1564 yılları arasında yaşamış ünlü Rönesans çağı heykeltıraşı Michelangelo Buonarroti'nin 495 adet mektubudur. İtalya tarihine yaptığı bu katkılardan dolayı Irving Stone İtalyan hükûmeti tarafından da ödüllendirilmişti. 1503 yılında Katolik Kilisesi'nin başına geçen ihtiraslı ve savaşçı Papa II. Julius bir yandan din adına çevre krallıklarla savaş içindeyken bir yandan da bilim adamlarının ve sanatçıların hamiliğini yapıyordu. Roma'ya geldiğinde kendisini ileriki nesillere hatırlatacak kalıcı birçok mimari ve sanatsal eserin yapılması için tanınmış sanatçıları etrafına toplar. Bu arada devrin ünlü heykeltıraşı Michelangelo Buonarroti'yi de Sistine Şapeli'nin tavanına görkemli bir dinî fresk yapması için görevlendirir. Ancak resim yapmaktan pek hoşlanmayan Michelangelo ayak diretir, Papa'nın zorlaması ile görevi istemeyerek kabul eder. Kitapta boyanması 1508'den 1512'ye kadar süren görkemli tavan fresklerinin sancılı öyküsü anlatılmaktadır. Ünlü heykeltıraşın hayatından bir bölümün de ele alındığı bu biyografik romanın odağında pragmatist bir hükümdar olan Papa II. Julius'la idealist sanatçı Michelangelo'nun çatışması yer alır. Michelangelo'nun hayatından bir kesitin anlatıldığı roman 1965 yılında sinemaya da aktarıldı. Yönetmenliğini Carol Reed'in yaptığı ve başrollerini Charlton Heston ve Rex Harrison'ın paylaştıları The Agony and the Ecstasy adlı film Türkiye'de Acı ve İlham adıyla gösterilmişti. Ölümün Zaferi Ölümün Zaferi (Felemenkçe De Triomf van de Dood), Flaman ressam Pieter Brueghel tarafından çizilmiş bir tablodur. Yaklaşık 1562'de, ahşap üzerine yağlı boya ile çizilmiştir. 117 x 162 cm boyutlarındaki tablo Madrid'deki Prado Müzesi'nde sergilenmektedir. Tablo, 16. yüzyıl Flaman okulunun özelliklerini gösterir. Rönesans hümanistlerinden biri olan Brueghel, bu tabloda diğer eserlerinden uzaklaşarak, daha önceki Flaman geleneğinin büyük ustası olan Hieronymus Bosch'un eserlerine yaklaşır. Hiciv ve ahlakî ders yönleri ağır basan bu tablo, Bosch'un Prado Müzesi'nde sergilenen eserlerine benzer. Bosch'un etkisi tabloda, ölümün birkaç farklı hâlinin, özgür biçimde ve oldukça detaylı çizilmiş birden fazla sahnede anlatılmasıyla ortaya çıkar. Tablonun teması, ortaçağdaki Ölüm Dansı'nı akla getirir. Ancak bu tablonun, yüz yıl önce çizilmiş olan Dünyevi Zevkler Bahçesi ile olan ortak bir yönü, Ölüm Dansı temasından uzaklaşmasını sağlar: Brueghel'in tablosundaki kalabalıklar iblislerden değil iskeletlerden oluşur. Bu durum, semavî bir dine inancı değil, kötümser ateizmi akla getirir. Bu tablo, panoramik bir ölüm peyzajıdır: uzaklarda gökyüzü, yanmakta olan şehirlerin dumanıyla örtülmüştür ve altındaki denize gemi enkazları dağılmıştır. Kıyıda, etrafında bir ölüm ordusunun toplandığı bir ev gözükür. Dağılmış ve yıkılmış durumdaki manzara, insanlığın bayağılığını, zalimliğini ve sağduyu eksikliğini vurgular. Manzaranın çeşitli yerlerinde, tepelerinde içine cesetlerin bırakıldığı tekerlekler olan direkler ve asılanların cesetlerinin sallandığı darağaçları vardır. Tablonun orta kısmında tek başına ve güçsüz biçimde duran bir haç bulunur. Ölüm, tabut kapaklarından yapılma kalkanlar taşıyan iskeletlerden oluşmuş ordusuyla ilerlemektedir. Bu ordunun önündeki insanlar, elindeki tırpanla insanları öldüren atlı bir iskelet tarafından, üzerinde haç bulunan büyük bir kutunun içine doğru sürülmektedir. Tablonun her yerinde, çaresizce kaçışan ya da sonuçsuzca karşı koymaya çalışan insanlara saldıran iskeletler vardır. İnsanlar birçok farklı yolla öldürülmektedir: iskeletler insanları asmarak, boğmarak, boğazlarını keserek öldürürken, iskelet köpeklerin parçaladığı kurbanlar da vardır. Sol tarafta, zalim görünümlü bir iskeletin sürdüğü arabanın içinde birçok kafatası vardır. Tabloda, toplumun her kesiminden insanlar, çiftçiler, askerler, soylular ve krallar, ölüme aynı şekilde maruz kalmaktadır. Ölümün gücünü işleyen bu tema, ortaçağda sıkça kullanılmıştır. Tablonun ön orta bölümünde bir köpek, yere düşmüş annesinin kucağındaki ölü bir çocuğun yüzünü kemirir. Tablonun bu bölümündeki ölüler kefenlenmektedir. Biri, tabuta bile konmuştur. Bruegel tabloda mizahi durumlara da yer vermiştir. Tablonun sağ alt köşesinde, birbirlerine kapılmış iki aşık, etraflarında olup bitene ilgisizdir. Arkalarındaki iskelet ise, erkek aşığı taklit ederek, ut çalıyormuş gibi yapar. Kareli elbise giymiş bir ozan, aşıkların yanındaki üzeri yemeklerle dolu masanın altına saklanmaya çalışır. Onun hemen önünde, insanları korumak için kılıcına davranan bir adam dikilmektedir. Genel olarak kasvetli bir temaya sahip olan tabloda, daha çok karanlık renkler kullanılmıştır. 16. yüzyıl ortalarındaki yaşam tarzının detaylarını içeren tablo, bu açıdan tarihî anlamda bilgilendiricidir. İnsanların kıyafetleri ve kart oyunları gibi hususlar tabloda ayrıntı şekilde ele alınmıştır. Ayrıca tabloda benzersiz şekilde, 16. yüzyılda kullanılan bir idam şekli olan da betimlenmiştir. Müzik aletleri ve ilk mekanik saatler gibi nesneler sayesinde, 1560'ların yaşam tarzı hakkında bilgi edinilebilir. Bazı yorumlara göre Brueghel, 1568'de başlayan Seksen Yıl Savaşı'nın öncesindeki gittikçe kötüleşen politik durumdan etkilenmiştir. Ancak tablo savaştan 6 yıl önce çizilmiştir. Bir başka yoruma göre tablo, ressamın 1562'de çizdiği "" gibi bir savaş alegorisidir. Tablo, 14. yüzyılda tüm Avrupa'yı etkileyen ve Kara Ölüm olarak adlandırılan salgını da betimliyor olabilir. Tabloda ayrıca, ortaçağdaki toplumsal dönüşüm ve feodalizmin yıkılışı da yer alır. Sol taraftaki taçlı adam iktidarı ya da gücü temsil eder. Başında, elinde kum saati tutmakta olan bir iskelet vardır. Başka bir iskeletin para dolu fıçılara uzanması, feodalizmin sonunu getiren tüccarlaşmayı temsil ediyor olabilir. Gezici IPv6 Gezici Ipv6, gezici IP' nin bir versiyonu. Paket anahtarlı ağlararası iletişimde, elektronik cihazların veri değişimi için kullandıkları, bir ağ katmanı IP standardıdır. Gezici Ipv6, Ipv6 ağındaki konumunu isteğe bağlı olarak değiştirmesi ve geçerli olan bağlantıların devamlılığını sağlaması ile Ipv6 düğümünün gezici hale gelmesine izin verir. Bir Ipv6 düğümü konumunu değiştirdiği zaman, bağlantısını da değiştirmelidir. Bir Ipv6 düğümü bağlantısını değiştirdiğinde, bağlantının devamlılığını sağlamak için Ipv6 adresini de değiştirmelidir. Başka bir bağlantıya geçiş sırasında, adres değişimine izin vermek için çeşitli mekanizmalar vardır, örneğin; Ipv6 için durumlu ve durumsuz otomatik yapılandırma. Bununla birlikte, adres değişikliği olduğu zaman, önceden bağlanmış olan bağlantıda görevlendirilmiş adresi kullanan mevcut bağlantıların devamlılığı sağlanamaz ve beceriksiz bir biçimde sonlandırılır. Gezici IPv6' daki anahtar fayda: gezici düğümün konumunu ve adresini değiştirmesine rağmen, gezici düğüm etrafındaki, iletişimde olduğu mevcut bağlantıların devamlılığını sağlamasıdır. Gezici IPv6, ağ katmanındaki gezici düğümler için adres bakımının yerine getirilmesinde, bir düğümün bir bağlantıdan başka bir bağlantıya geçişinde, taşıma katmanına bağlantı kalıcılığını sağlar. Space Generation Advisory Council Space Generation Advisory Council in support of the United Nations Programme on Space Applications (Uzay Nesli Tavsiye Kurulu) "öğrencilerin ve genç profesyonellerin görüşlerini Birleşmiş Milletlere, uzay ajanslarına ve diğer kurumlara taşımayı amaçlayan" bir sivil toplum örgütüdür. SGAC'nin ana görevi Birleşmiş Milletler ve diğer uluslararası organizasyonlara gençlerin görüşlerini bildirerek uzay politikalarının gelişimine katkı sağlamaktır. SGAC, Birleşmiş Milletler Uzayın Barışçıl Amaçlarla Kullanılması Komitesi'ndeki gözlemci rolü aracılığı ile gençlerin görüşlerini Birleşmiş Milletlere sunmaya devam etmektedir. SGAC aynı zamanda hükümet temsilcileri ve uzay ajanslarının başkanları arasında, uzay araştırmalarının geleceğini tartışmak amacı ile yapılan Uzay Politikası Zirvesi'nde de temsil edilmiştir. Ek olarak, SGAC Avrupa Yeşil Kitabına uzay politikaları ile ilgili katkıda bulunmuştur. 1999 yılının Temmuz ayında kendilerine "Uzay Nesli" diyen bir grup tutkulu genç Viyana'da, 3. Birleşmiş Milletler Uzayın Barışçıl Amaçlarla Kullanılması ve Keşfi Konferansı'nda (UNISPACE III) bir araya gelmişlerdir. Uzay Nesli, konferansa 10 gençlik tavsiyesi ile katılmış, bunlardan 5 tanesi Uzay ve İnsan Gelişimi başlıklı Viyana Deklarasyonu'na girmiştir. UNISPACE III katılımcıları sonuç deklarasyonuna bir "Gençlik Uzay Tavsiye Grubu" kurulmasını koydular ve SGAC böylece hayata geçti. SGAC gençler için birçok proje yürütmektedir: Dathin Muharebesi Dathin Muharebesi, 634 yılı Şubat ayında Dört Halife ordusu ile Bizans ordusunun Hristiyan birlikleri arasındaki Bizans-Arap Savaşları döneminin küçük bir muharebesidir. Bu muharebe Müslümanlarca kazanılmıştır. Karyeteyn Muharebesi Karyeteyn Muharebesi, Bizans İmparatorluğu'nun Gassani Arap birliği ile Dört Halife ordusu arasında Halid bin Velid'in Suriye'deki Palmira kasabasını feth etmesinden sonra olmuştur. Halid bin Velid'in ordusu Müslümanlara direnen Qaryatain halkı üzerine yürümüş ve onlarla savaşarak yenmiştir. IPv6 Ready Kernel Modern Linux dağıtımlarında zaten IPv6 özelliği derlenmiş bir modül olarak mevcuttur. Fakat, başlangıçta otomatik olarak yüklenmemiş olarak da bulunabilir. Not: Artık kernel 2.2.x serisinde kullanmamalısınız,çünkü bu versiyon artık İpv6 desteği için güncellenmiyor. Aynı zamanda Ipv6 destekleyen 2.4.x serisi son rfc tanımlamalarına göre geliştirilmiştir. Şu an 2.6.x serisini kullanmanızı tavsiye ederiz… Mevcut çekirdeğinin IPv6 desteğinin olup olmadığını kontrol etmek için, /proc-file-system dosyasının içine bakmalısınız. Dosyanın içine bakmak için; /proc/net/if_inet6 Kısa bir şekilde otomatik test için, Eğer sonuç olumsuzsa büyük bir ihtimal Ipv6 modulü yüklenmemiştir. Çalışan Ipv6 modulünü yüklemeyi deneyebilmek için; Eğer sonuç olumluysa, bu modülü, aşağıdaki gibi yazarak listeleyebilirsiniz; Yukarıda gösterilen kontrol başarılı bir şekilde çalışmalıdır. İstenildiğinde Ipv6 modulünu otomatik olarak yüklemek mümkündür.Sadece çekirdek modulü yükleyicisinin yapılandırma dosyasına aşağıdaki satırı eklemek zorundasınız.(genelde /etc/modules.conf veya /etc/conf.modules): Aynı zamanda aşağıdaki satırı kullanarak Ipv6 nın otomatik olarak yüklenmeisini de etkisiz kılmak mümkündür. Ek Not: 2.6.x çekirdek serisinde, modul yükleme mekanizması değiştirildi. Yeni yapılandırma dosyası /etc/modules.conf yerine /etc/modprobe.conf olarak adlandırıldı. Yukarıda gösterilen sonuçların her ikisi de olumsuzsa ve senin çekirdeğinin hala Ipv6 desteği yoksa, aşağıdaki gibi birkaç seçeneğiniz daha vardır: Bir çekirdek derlemeye karar verdiysen, daha önce çekirdek derleme deneyimine sahip olmalı ve Linux Kernel HOWTO okumalısınız. IPv6-etkin çekirdek derleme hakkında daha ayrıntılı ipuçlarını IPv6-HOWTO-2#kernel de bulabilirsiniz. Aynı vanilya çekirdekte olduğu gibi, IPV6 ve çekirdek derlemesiyle benzerlik gösterir.Sadece üst düzey kullanıcılar için tavsiye edilir. Aynı zamanda USAGI project / FAQ ve Obtaining the best IPv6 support with Linux (Article) (Mirror) bakabilirsiniz. Hemen hemen mevcut tüm ağ aygıtları IPv6 paketlerini transfer etme yeteneğine sahiptir. Mevcut durum hakkında bilgileri IPv6+Linux-status-kernel.html#transport 'da bulabilirisiniz. Önemli bir konu, bir ıpv6 paketinin çekirdek uygulamasının ağ katmanın yapısı nedeniyle, Ip başlık numarasının(4 yerine 6) kayıtlı olmamasıdır.Taşıma katmanının protokol numarası tarafından kayıtlı olmamasıdır.Bunda dolayı bu şekil protokol numarasını kullanmayan hiçbir taşıma protokolü Ipv6 paketlerini dağıtamaz. NOT: Paket bağlantı üzerinden taşınır fakat alıcı tarafından, paket dağıtımı çalışmayacaktır.( örneğin tcpdump kullanımını görebilirsiniz.) KDX KDX: "Korea Destroyer eXperiment" 'in kısaltması. ESPN ESPN (Entertainment and Sports Programming Network), 1979 yılında yayına başlayan ve 37 ülkede yayın yapan dünyaca ünlü spor kanalıdır. Kanalın bugün çok sayıda çalışanı ve kanalı vardır. 2003 yılı itibarıyla HD yayına geçmiştir. Muammer LÃ¼tfi Muammer Lütfi Bahşi (d. 1903, Ödemiş - ö. 30 Haziran 1947, İzmir), Türk şair ve yazar. Yedi Meşale edebiyat topluluğunun kurucuları arasında bulunmuştur. Sonradan, "Bahşi" soyadını almıştır. 1903'te Ödemiş'te dünyaya geldi. Babası, Müderris Lûtfi Efendi'dir. Ödemiş Rüştiyesi (ortaokul) ve İdadisi'ni (lise) bitirdikten sonra yüksek öğrenimine İstanbul'da devam etti. 1927'de İlahiyat Fakültesi'ni, 1929'da Hukuk Fakültesi'ni bitirdi. Hakim olarak Antalya, Kuşadası, Bozdoğan, Nazilli, Muğla, Ürgüp, Demirci'de bulundu. Sürekli yer değişmekten usandığı için hakimlikten istifa etti, Ödemiş'e yerleşti ve ölümüne dek avukatlık yaptı. 1947'de yaşamını yitirdi. İlk şiirlerinde aruz ölçüsünü kullandıktan sonra heceye yöneldi, sonra serbest nazımda karar kıldı. Şiirlerinde genellikle milli konuları işledi. Yedi Meşale Topluluğu'nun en az tanınan şairidir. 1928'de Meşale dergisinin kapanması üzerine topluluk da dağıldı; Yedi Meşaleciler 1933'te Varlık dergisinde tekrar birleştiler. Ancak diğer üyelerin dünyalarının uzağında kalan Muammer Lütfi onlar arasında yer almamış; Yedi Meşale'de çıkan şiirlerinden başka, dönemin tanınmış dergilerinde rastlanmamış ve şiirlerini kitaplaştırmamıştır. Muammer Lütfi, 1930'ların sonunda Antalya'da yayımlanan Türk Akdeniz dergisinin yazı kodrosunda bulunmuştur. Hakkında Hikmet Dizdaroğlu'nun Varlık dergisinde kapsamlı bir yazısı vardır. Max Beckmann Max Beckmann (12 Şubat 1884 - 28 Aralık 1950), Alman ressam, çizer, baskıcı, heykeltıraş ve yazar. Çoğunlukla dışavurumcu olarak sınıflandırılsa da ressam hem terimi hem de hareketi reddetti. 1920'lerde dışavurumculuğun bir kolu olan akımın içe dönük duygusallığını terse çeviren "Yeni Nesnellik" ("Neue Sachlichkeit") hareketinin içinde yer aldı. Beckmann, orta sınıf bir ailenin çocuğu olarak Leipzig'de dünyaya geldi. Gençliğinden itibaren kendi yaşlı dehalarla karşılaştırmaya başladı. I. Dünya Savaşı sırasında yaşadığı travmatik deneyimler kendisine ve insanlığa olan bakış açısını değiştirdi. Bu değişim o güne kadar akademik olarak doğru betimlemelerden oluşan sanatsal anlayışını hem figürün hem de boşluğun çarpıtılması ile oluşan yeni bir tarza dönüştürdü. Tıpkı Rembrandt ve Picasso gibi yaşamı boyunca çok sayıda otoportresini çizdi. Felsefe ve edebiyat konularında çok fazla okuması onun mistizm ve teozofiye ilgi duymasına sebep oldu. Gerçek bir ressam-düşünür olarak işlediği konuların ardındaki gizli ruhsal yönü bulmaya çabaladı. (Beckmann'ın 1948'de yazdığı "Kadın Ressama Mektuplar" onun sanata olan yaklaşımını da açıklar) 1920'lerde Weimar Cumhuriyeti sırasında ressam büyük başarılar ve ödüller kazandı. 1927'de Alman Sanatı'na yaptığı katkılardan ötürü İmparatorluk Onur Ödülü'nü ve Düsseldorf şehrinin altın madalyasını aldı. Berlin'deki Ulusal Galeri "Kabuk" isimli tablosunu satın aldı ve 1928'de "Tuxedo'da Otoportre" eserini ısmarladı. 1925 yılında Frankfurt'taki Güzel Sanatlar Akademisi'nin en iyi öğrencilerine ders vermesi için seçildi. Ünlü öğrencileri arasında Theo Garve, Leo Maillet ve Marie-Louise Von Motesiczky vardı. Beckmann, Modern sanat'tan nefret eden Adolf Hitler'in iktidara gelmesi ile kötü günler geçirmeye başladı. 1933 yılında Nazi hükümetince "kültürel bolşevik" olarak anıldı. ve Frankfurt'taki öğretmenlik görevinden alındı. 1937'de farklı şehirlerdeki Alman müzelerinde sergilenen 500'den fazla eseri toplatıldı ve Nazi'lerin Münih'te düzenlediği Dejenere Sanat sergisinde gösterildi. Ressam, on sene boyunca Amsterdam'da sürgün hayatı yaşadı. Bu süre boyunca Amerika Birleşik Devletleri'nden vize almaya uğraştı ama başarılı olamadı. 1944 yılında Almanlar, altmış yaşında ve kalp hastası olmasını önemsemeden sanatçıyı askere çağırdı. Amsterdam'daki stüdyosunda tamamladığı çalışmaları Frankfurt'taki altın yıllarına göre çok daha güçlü ve şiddetlidir. Ayrıca, Beckmann'ın sanatının özeti gibi olan pek çok geniş triptik barındırır. Savaştan sonra, ressam ABD'ye taşındı ve yaşamının son üç senesinde Alman-Amerikan ressam ve baskıcı Werner Drewes ile birlikte Washington Üniversitesi ve Brooklyn Müzesi'nde sanat dersleri verdi. 1950 Noel'inin hemen ardından angina pektoris sebebiyle geçirdiği kalp krizinden Manhattan'da vefat etti. . Pek çok geç dönem çalışması Amerikan müzelerinde sergilenmektedir. Almanya'ya gönülden bağlı bir Alman olarak Philip Guston ve Nathan Oliveira'nın da içinde bulunduğu birçok Amerikalı ressamı etkilemiştir. II. Dünya Savaşı öncesi ve sonrasında tarihteki değişimler Beckmann'ın sanatındaki değişimler izlenerek fark edilebilir. Max Beckmann'ın pek çok tablosu yirminci yüzyılın başında Avrupa'da yaşanan ızdırapları anlatır. 1920'lerde Weimar Cumhuriyeti'ndeki kabare kültürünü anlatan çalışmaları olsa da 1930'lardan sonra Nazi'lerin zorbalıklarını temsil eden mitolojik referanslı resimler yaptı. Çalışmalarındaki semboller takip edilirse eserde ilk görünenin arkasındaki terör, kurtarılma isteği, ebediyetin ve inancın gizemleri gibi konuları işlediği anlaşılır. Pek çok avangard çağdaşının aksine Beckmann Soyut sanatı reddetti ve şekilsel resim geleneğini geliştirmekle ilgilendi. Cézanne'a büyük hayranlık duymasının yanı sıra Van Gogh, Blake, Rembrandt, Rubens ve Orta Çağ'ın sonlarında, Rönesans'ın başlarında yaşamış olan Bosch, Bruegel ve Matthias Grünewald gibi Kuzey Avrupalı ressamları da beğeniyordu. Portreler, manzara, natürmort, mitoloji ve fantastik türlerden örnekler içeren çalışmaları son derece kişisel olmalarına rağmen Modern sanat kriterleri içerisinde kabul edildi. Beckmann, triptiği tekrar keşfetti ve çağdaş insanlık boyutundan bakarak bu orta çağ sanatına yeni bir açılım getirdi. Beckmann'ın ölümünden sonra kazandığı şöhretin sebebinin izlediği kişisel sanatsal yol olduğuna inanılır. Tıpkı meslektaşı Oskar Kokoschka gibi eleştirmenlerin, sanat tarihçilerinin ve küratörlerin oluşturdukları kategorilere karşı çıkmıştır. 1964-1965 yıllarında New York'taki Museum of Modern Art'ta, Boston Güzel Sanatlar Müzesi ve Şikago Sanat Enstitüsü'nde düzenlenen retrospektif ve MoMA'da sürekli sergilenen "Ayrılık" isimli triptiği dışında eserleri ABD'de uzun yıllar boyunca sergilenmedi. 1984'teki yüzüncü doğum günü Nassau County isimli bir banliyö müzesi dışında hatırlanmadı ve kutlanmadı. 1990'lardan sonra ise Max Beckmann büyük bir popülarite kazanmaya başladı. İlk olarak 1995'te MoMA'da ve 1996'da Guggenheim Müzesi'nde eserleri sergilendi. Bunun ardından 1996'da Roma'da ve Valensiya'da, 1997'de Madrid'de, 1998'de Zürih'te, 2000'de Münih'te, 2006'da Frankfurt'ta ve 2007'da Amsterdam'da Beckmann sergileri açıldı. Ayrıca, 2002 yılında Paris'teki Centre Pompidou'da geniş kapsamlı bir Beckmann retrospektifi oldu. Bu retrospektif 2003'te Londra'da Tate Modern'de tekrarlandı. 1996 yılında, Beckmann'ın Alman yayınevi Piper, ressamın mektuplarından oluşan üçüncü ve son cildi yayınladı. Bu mektuplar sanatçıyı Alman dilinin en önemli yazarlarından biri haline getirdi. Denemeleri, oyunları ve bunların ötesinde günlükleri önemli tarihsel dokümanlardır. 2003'te Parisli tarihçi ve roman yazarı Stephan Reimertz Beckmann'ın biyografisini yayınladı. Ressama ait pek çok fotoğraf ve kaynak ilk kez bu kitapta yer aldı. Biyografi sayesinde Beckmann'ın Dostoyevsky, Schopenhauer, Nietzsche ve Richard Wagner gibi yazarlara ve felsefecilere olan hayranlığı da ortaya çıktı. Malena Ernman Sara Magdalena Ernman (d. 4 Aralık, 1970; Uppsala, İsveç) İsveçli mezzo-soprano opera sanatçısı. Moskova'da düzenlenen 2009 Eurovision Şarkı Yarışması'nda İsveç'i temsil etmiştir. Ä°lk İlk, Yavuz Çetin'in 1997 yılında Stop Productions'tan çıkmış ilk albümüdür. Albümdeki tüm parçaların söz-müziği ve düzenlemeleri Yavuz Çetin'e aittir. Albümün prodüktörlüğünü Ercan Saatçi ve Aykut Gürel yapmıştır. Albüm 2015 yılı Eylül ayında, 18 yıl aradan sonra Rainbow45 Records tarafından plak formatında yeniden yayınlanmıştır. Toplamda 14 parçadan oluşan albümün parça listesi şu şekildedir; Igor Cukrov Igor Cukrov (6 Haziran 1984, Şibenik), Hırvat şarkıcı. 2009 Eurovision Şarkı Yarışmasında ülkesini Andrea Šušnjara ile birlikte Lijepa Tena adlı şarkıyla temsil etmiştir. Zagrep'te İlahiyat Fakültesi'inde okumaktadır. Katolik bir papaz olacaktır. III. Petro (Rusya) III. Petro, Rusça tam adı Pyotr Fyodoroviç. asıl adı Holstein-Gottorp Dükü Karl Peter Ulrich, (d. 21 Şubat 1728; Kiel, Holstein-Gottorp - ö. 17 Temmuz 1762; Ropşa, Petersburg yakınları, Rus Çarlığı), 5 Ocak 1762'den 9 Temmuz 1762'ye değin Rus Çarı. I. Petro'nun (Büyük) kızlarından Anna ile Holstein-Gottorp Dükü Karl Friedrich'in oğluydu. Teyzesi Yelizaveta'nın Çariçe olmasından kısa bir süre sonra Rusya'ya getirildi. (5-6 Aralık 1741) Adı değiştirilerek Rus Ortodoks Kilisesi'ne kabul edildi (18 Kasım 1742) ve Rus tahtının varisi ilan edildi. 21 Ağustos 1745'te, Anhalt-Zerbst'in Prensesi olan ve sonradan Yekaterina Alekseyevna adını alan Sophie Frederike Auguste ile evlendi. Yelizaveta'nın yerine geçtikten sonra onun izlediği dış politikayı terk eden Petro, Prusya ile barış yaparak Yedi Yıl Savaşı'ndan (1756-63) çekildi; Prusya ile ittifak kurdu ve Holstein'ın Schleswig'i ele geçirmesine yardım etmek için Danimarka'ya karşı savaş hazırlıklarına girişti. Ayrıca, Rus Ortodoks Kilisesi'ne Lutherci uygulamaları zorla benimsetmeye çalıştı ve İmparatorluk Muhafızları'nın yükümlülüklerini artırarak, onları da karşısına aldı. Bütün bu uygulamalar halkı ve saray çevrelerini kendisinden uzaklaştırdı. Soyluların devlete hizmet etme yükümlülüğünü kaldırması (1 Mart 1762) bile bu durumu değiştirmedi. Sonunda Çarın kendisinden boşanmayı planladığından kuşkulanan Yekaterina, sevgilisi Grigori Grigoryeviç Orlov ve öteki bazı İmparatorluk Muhafızları ile iş birliği yaparak Petro'yu tahttan indirdi ve 9 Temmuz 1762'de; Muhafızlar, Senato ve Kilise'nin de onayıyla II. Yekaterina adıyla tahta çıktı. Petersburg yakınlarında Oranienbaum'daki konutunda bulunan Petro, Ropşa köyünde, Aleksey Grigoryeviç Orlov'un gözetimi altındayken öldürüldü. Mejrayontsi Mejrayontsi (Rusçası: "межрайонцы") Rusça kelime anlamı olarak "bölge birliği" olarak çevrilebilir, Rus Sosyal Demokrat İşçi Partisi Menşevik grubuna bağlı Enternasyonalistler grubudur. 1913-1917 yılları arasında parti içindeki Sankt-Peterburg merkezli küçük bir siyasi gruptur, 1917 Ekim Devrimi sürecinde Bolşeviklerle birleşmiştir. Rusya’daki sosyalizm yanlıları, dönemsel ismiyle sosyal-demokratlar, 1903 yılından itibaren Bolşevikler ve Menşevikler olarak ayrılmış durumdaydı. 1905 Devriminin başarısız olmasından sonra iki grup da içinde farklı gruplara bölünecekti. Ocak 1912’de Bolşevikler önderleri Vladimir Lenin’in başkanlığında Prag’da yaptıkları toplantıda partiden Menşevikleri atacaktır. Buna karşılık olarak ise Menşevikler, Leon Troçki’nin izleyenleri ve Yahudi Bund örgütü ile beraber diğer etnik sosyal-demokrat gruplar Ağustos 1912’de Viyana’da yaptıkları toplantıda Bolşeviklerin yaptığının yasadışı olduğunu savunarak partide kendi yönetimlerini ilan ederler ve yönetime de "Ağustos Bloğu" adını verirler. İki grup ayrı aynı parti içinde farklı isimle anılır hale gelmiştir. Bolşevikler kendilerine "RSDİP(B)" derken, Menşevikler "RSDİP(M)" demektedir. Bu yüzden 1912 yılının sonuna gelindiğinde Rus İmparatorluğunun başkenti St.Petersburg’da iki ayrı sosyal-demokrat örgüt faaliyettedir. Şehirdeki üye ve sempatizanlar bu ayrılıktan memnun olmayacak ve iki grubun birleşmesi savunulacaktır. Bu grup 1913 Kasımında 3 Bolşevik (Konstantin Yurenev, A. M. Novosyolov ve E. M. Adamovich) ile bir Menşevik (N. M. Yegorov) tarafından oluşturulur. Yurenev hapis yattığı dönem haricinde Mayıs 1917’ye kadar fillen liderlik yapmıştır. Grup, Bolşeviklerle Menşevikler arasında ortada bir konum geliştirmiştir. I. Dünya Savaşı’nın 1914 yazında çıkmasıyla beraber RSDİP içindeki farklı gruplara ait siyasi hatlar savaşa verilen desteğe göre daha net çizilecektir. Rus Çarlığının savaşa girmesini savunanlara "destekçi", savaşa karşı olanlara ise "bozguncu" denilecekti. Enternasyonalistlerin çoğu, Bolşevikler ve bazı Menşevikler gibi savaşa karşı konum almıştır. Grubun sayısı 1915 sınlarına doğru 60-80 kişiye çıkacak, savaşın kaybedilmesi ve getirdiği yıkımın oluşturduğu siyasallaşan ortamda gruptakilerin sayısı 400-500’e çıkacaktır. Grup üyeleri Petrograd şehrinde etkindi ve 1917 yılında önemli rol oyanayacaktı. Şubat Devriminden sonra kurulan Petrograd Sovyetinde Bolşevikler, Menşevikler ve SR’ların yanı sıra temsil edileceklerdir. Grubun amacı sonuçta Bolşeviklerle Menşevikleri tek parti çatısı altında birleştirmek olmasına rağmen süregiden savaşa dair iki grubun aldığı tavırlar tamamen birbirine zıddı. Grup 12 Nisan 1917’de Menşeviklerce düzenlenen birleşme gözüşmelerine katılmayı, toplantıyı Menşeviklerin savaşa destek veren kanadının yaptığı gerekçesiyle reddecekti. Bundan sonra grubun siyasi konumu Bolşeviklere yakınlaşacak, Lenin’in Nisan ayında sürgünden dönüşüyle beraber yakınlaşma artacaktır. Çarlığın devrilmesiyle Nisan-Haziran 1917 arasında Avrupa’da sürgünde bulunan birçok devrimci önder ve parti üyesi Rusya’ya dönecek, son siyasal durumu henüz değerlendiremeyenler için Enternasyonalistler örgütlenilebilecek uygun bir grup olacaktır. Bu dönemde gruba katılanlar arasında Leon Troçki, Adolf Joffe, Anatoli Lunaçarski, Moisei Uritski, David Riazanov, V. Volodarsky, Lev Karakhan, Dmitry Manuilsky ve Nikolai Yezhov sayılabilir. Mayıs ve Haziran aylarında yapılan Petrograd bölge konseylerinde grup Bolşeviklerle ittifak yapar. Artık 4000 üye sayısına ulaşmış bulunan grup Temmuz ayı sonunda toplanan Bolşeviklerin 6.Kongresinde Bolşeviklere katılır. Grubun birçok üyesi Ekim Devrimi ve Rus İç Savaşında çok önemli görevlerde bulunacaktır. Grubun çıkardığı "Vperyod" (İleri) adlı gazete 1915 yılında ilk kez yasadışı olarak basılacak, 1917 yılında Haziran-Ağustos ayları arasında yasal olarak basılacak ve St.Petersburg’daki Enternasyonalistlerin örgütsel yayını olacaktır. Birleşme kongresinden sonra parti merkez komitesinin yayın organı olacak Eylül ayında yayını durdurulacaktır. Newsweek TÃ¼rkiye Newsweek Türkiye, ilk sayısını 2 Kasım 2008 tarihinde çıkaran haftalık Türkçe haber dergisidir. Fiyatı 2,5 lira olan derginin editörlüğünü Selçuk Tepeli yapmıştır. Dergi Ciner Medya Grubu bünyesinde çıkmıştır. 2009 yılı itibarıyla fiyatı 3.5 TL olan dergi, kaliteli ve özenli haberciliğinin yanı sıra uygun fiyatıyla da başarılı bir tiraj rakamını yakalamayı başarmıştır ancak "5 Ocak 2011" tarihinde yayın hayatına son verilmiştir. Marko Kon Marko Kon 20 Nisan 1972 doğumlu bir Sırp sanatçıdır. 2009 Eurovision Şarkı Yarışması'nda ülkesini Cipela adlı şarkıyla Milan Nikolić ile birlikte temsil etmiştir. Nela Pocisková Nela Pocisková (d. 4 Ekim 1990, Bratislava), Slovak şarkıcıdır. 2009 Eurovision Şarkı Yarışması'nda ülkesini Kamil Mikulčík ile birlikte "Leť tmou" adlı şarkıyla temsil etmiştir. Kamil Mikulčík Kamil Mikulčík (d. 18 Kasım 1977, Trnava), Slovak şarkıcıdır. 2009 Eurovision Şarkı Yarışması'nda Slovakya'yı Nela Pocisková ile birlikte "Leť tmou" adlı şarkıyla temsil etmiştir. Ping6 Ping6 İpv6'ya uygun bir ping sürümüdür. Ping, ICMP'yi kulanarak paketlerin ulaşıp ulaşmadığını söyleyen uygulamadır. Ping6'yı diğer pinglerden ayıran şey alan uzunluğunun 129 bit olmasıdır. Checksum alanı ping6da yeniden hesaplanır. Ping6, (echo) paketi gönderilen makinenin o anda çalışmakta olduğunu teyit eder. Ağın o anki paket kayıp oranı hakkında bir bilgi verebilir. Kaynak makine ile karşı makine arasındaki iletişimin süresini gösterebilir. Ping6 uygulamasının kullandığı aynı formatta olan iki tür ICMP paketi vardır. Bunlar, Uzaktaki node ile bağlantı istenirse, oraya bir istek gönderir. Field denilen adres alanı da 128 bite ayarlı olmalıdır ve kod 0'a ayarlanmalıdır. Node bir değişkenin değerini de seçebilir. Aynı hedef için birkaç istekte bulunursa, bunu başlık bilgisinde ardışık sayılarla belirtilecektir. Paket gittikten sonra cevap olarak echo-reply paketleri gelir. Bu paketler kaynak adresine gönderilecektir. ICMP echo-reply paketine gelen paketin numarası yazılacaktır. MGCP ORTAM GEÇİT KONTROL PROTOKOLÜ ( MEDIA GATEWAY CONTROL PROTOCOL ) IP üzerindeki Ortam Geçitileri ve Public Switched Telephone Network PSTN kontrolü için geliştirilen bir uygulamadır. Temel mimari ve programlama arayüzü RFC 2805 te tanımlanmıştır ve günümüzde MGCP RFC 3435 te tanımlanmıştır. MGCP Voice over IP (VoIP) içinde bir sinyal ve çağrı kontrol protokolüdür. MGCP arama aracı ve ortam geçit denetçileri olarak bilenen yazılımların, harici olarak çoklu servis paket ağlarının uçlarında yerleşik bulunan ortam ses iletim-akış cihazlarını veya ortam geçitlerini denetlemelerine olanak sağlar. Ses akış işlemlerinin ve çağrı denetim işlemlerinin bu şekilde ayrılması ortam geçidinin işletimini basitleştirmektedir. MGCP oturum kurulmadan önce IP uç noktaları arasında port tahsisi ve codec seçimi için Session Description Protocol (SDP) ve media akımlarının çerçevelenmesi için Real-time Transport Protocol (RTP) kullanır. Arama aracı (ya da Ortam Geçiti Denetçi),en az bir tane Ortam Geçiti , en az bir tane sinyal verme geçitin’den oluşur. Ortam Geçiti : Paketler ve devreler arasında ortam sinyallerinin dönüşümünü yapar. Sinyal Verme Geçiti: PSTN e bağlanmayı sağlar. Arama aracı Ortam Geçiti’ne haber vermek için MGCP yi kullanır: MGCP ayrıca Arama aracına Ortam Geçiti üzerindeki uç noktaların akım durumlarının denetimi için izin verir. Ortam Geçiti olayları(telefonun açık konumu,rakamları tuşlamak) arama aracına raporlamak için MGCPyi kullanır. Her yayınlanmıs MGCP komutu bir iş Id'sine sahiptir ve bir yanıt alır. MGCP Protokolü SGCP ,IPDC protokollerinin sonucunda oluşturulmuştur. IETF MEGACO Working Group Ortam Geçiti ve Ortam Geçiti Denetçisi arasında ilk arayüz çözümü olarak MGCP version 0.1 i çıkarmışlardır. MGCP çalışmalar sonucunda Ekim 99 5. version ile birlikte RFC 2705 şekline dönüştürülmüştür. Bağlantı Oluşturulması:İki uç nokta arasında bağlantının oluşturulması. Bağlantı Sonlandırılması:Bağlantının sonlandırılması ve bağlantının devam ettiği süre içindeki istatistiklerin toplanması. Bağlantının Değiştirilmesi:Bağlantının özelliklerinin değiştirilmesi. Haber Verme: Ortam geçiti denetçisi gozlenen olaylar oluştuğu zaman bilgi verir. Uç Nokta Denetimi: Bir uç noktanın durumu ile ilgili karar verir. Bildirim için İstekte Bulunmak: Bir uç noktadaki önceden tanımlanmış olaylarda istek göndermek için ortam geçitine istekte bulunur. Bağlantı Denetimi:Bağlantıyla ilgili parametreleri düzeltmek. Kelebek Etkisi 3 Hakim dalgaboyu Hakim dalgaboyu optikte gözün algıladığı renkleri temsil eden ışık dalga boyu. Kimi renkler dalga boyu ile ifade edilirken, pastel renkler için hakim dalgaboyundan bahsetmek daha doğrudur. Işık elektromanyetik dalgaların bir bölümüne verilen isimdir. Elektromanyetik dalga tayfı (spektrumu) çok geniş olduğu halde, insan gözü bu tayfın 380-740 nm arasındaki küçük bir bölümüne duyarlıdır. Bu dalgaboylarına sahip dalgalar ışık dalgaları, tayfın bu bölgesi de optik bölgedir.(Metre'nin askatı nanometre nm kısaltmasıyla gösterilir.1 nm = 10 m.) Frekans ile dalga boyu arasında şu ilişki vardır. Burada c metre/saniye cinsinden ışık hızı, λ nm cinsinden dalgaboyu ve f de GHz (gigahertz) cinsinden frekanstır. (Hertz'in üst katı gigahertz GHz kısaltmasıyla gösterilir. 1 GHz = 10 Hz.) Buna göre, optik bölgenin en düşük frekansı 405, en yüksek frekansı da 790 THz dir. (1 THz = 10 ) Ne var ki, ışıkla ilgili teknik literatürde frekanstan çok dalgaboyu kullanılır. İnsan gözü her dalgaboyundaki ışığı farklı renkte görür. Tayfın 740 nm ucundan başlamak üzere bu renkler kırmızı, turuncu, sarı, filizi, yeşil, camgöbeği, mavi, çivit rengi ve menekşe gibi isimler alırlar. Şüphesiz her dalgaboyu için ayrı renk isimleri yoktur. Ancak, tayf üzerinde renkler çeşitli ara tonlar ile birbirlerine bağlanırlar. Arı renk (saf renk) ideal olarak tek bir dalgaboyuna sahip olan renk demektir. Ama, doğada böyle bir renk bulunmaz. Bu sebepten, arı rengi optik tayf üzerinde çok dar bir banda sahip renk olarak tanımlamak gerekir (Mesela bayrak kırmızısı gibi). Tayf üzerindeki renkler yani spektral renkler arı renk sayılabilirler.Teknolojide, ayrıca bu renkler doymuş ("saturated") olarak da nitelenirler. Bu iş için yapılmış özel bir ışık kaynağı,mesela lazer, arı renk renk üretebilir. Ama bu özel kaynaklar hariç, ışık kaynakları arı renkte ışık üretemezler. Öte yandan, yüzey renkleri de hiçbir zaman arı renk özelliğinde değildir. Pembe, gök mavisi, krem, bej, eflatun gibi renkler günlük hayatta pastel renk olarak bilinirler. Bu renkler arı değildir; ya da teknoloji diliyle söylenecek olursa, bu renkler doymamış renklerdir.Doymamış renkler spektrumda geniş bir bantla temsil edilirler. En pastel renk sayılabilecek olan beyaz ise bütün optik spektruma yayılmış bir bantla temsil edilir. Geniş bir bantla temsil edilmek demek, pastel renklerin çok sayıda dalgaboyuna sahip olması demektir. Kısacası, pastel rengin tek bir dalgaboyu olmaz. Bunun yerine, pastel renkler için hakim dalga boyu tanımlaması yapılır. Fakat, bu tanımlamanın yapılması için, öncelikle renklerin koordinat sisteminde gösterilmesi gerekir. Hakim dalga boyu tanımlaması için, renklerin tayf üzerindeki dağılımı koordinat sistemi üzerinde gösterilir. Böyle bir çalışma 1920 li yıllarda yürütülmüştü.Standart beyaz yüzeye sahip iki karanlık oda hazırlanmış, bir oda araştırılan renk ile aydınlatılırken, diğer karanlık oda birer potansiyomete yardımıyla ile denetlenen üç ana renk ile aydınlatılmış ve yüzey renginin eşitliği ölçülmüştü. Böylelikle, her renk üç ana renk cinsinden ifade edilebilmişti. Üç ana renk bütün renklerin üretilmesi için, uygun bir tanımlama tekniğidir. Gerçi bu üç ana rengin seçimi araştırmacılara kalmıştır. Ama, 1931 yılında Viyana'da yayınlanan ve günümüzde standart kabul edilen Uluslararası Aydınlanma komisyonu ("Commission internationale de l'éclairage") üç ana rengi cıva buharının üç emisyon çizgisi olarak nitelemiştir. Bunlar 700 nm deki kırmızı, 546.1 nm deki yeşil ve 435.8 nm deki mavidir. Bütün renkler bu ana renk cinsinden ifade edildikten sonra, renkler x ekseni kırmızı ana renk ve y ekseni yeşil ana renk olacak şekilde bir koordinat sisteminde gösterilir. (Daha önce mavi ana renge göre normalizasyon ve eksen düzeltme işlemi gibi matematiksel bazı işlem yapılabilir. Ama, bu gibi yardımcı işlemler yapılan işin esasını değiştirmez.) CIE 1931 incelenirse, tayf üzerinde yer alan renklerin at nalı şeklinde bir geometrik yer oluşturduğu görülür. Şekilde sol alt uç kısa dalgaboyu (mavi uç), sağ uç ise uzun dalgaboyu (kırmızı uç) bölgesidir. Spektral renklerin dalgaboyları şekil üzerinde gösterilmiştir. Genellikle geometrik yerin sağ yarısı sıcak renk, sol yarısı ise soğuk renk olarak nitelenir. Alttaki taban çizgisi mavi ile kırmızı bağlayan ve aspektral denen mor ve bordo tonlarına aittir. Şeklin iç bölgesindeki renkler ise doymamış renklerdir. Merkeze gidildikçe, bu renklerin giderek pastelleştiği ve beyaza dönüştüğü görülmektedir. Pastel renkler de doymuş renklerin bir türüdür. Mesela pembe gerçekte kırmızının pastel tonudur. Bu durumda pembenin şeklin iç bölümünde, fakat kırmızıya yakın bir bölgede yer alması gerekir. Bu şekil üzerinde gösterilebilir. Önce merkezdeki beyaz nokta ile pastel renk (mesela pembe) bir doğru ile birleştirilir. Daha sonra doğru dış bölgeye kadar uzatılır. Doğrunun geometrik yeri kestiği dalga boyu hakim dalga boyu, bu noktadaki renk te hakim renktir. CIE 1931 şablonu üzerinde (pastel renkler de dahil) her rengin bir tamlayanı olduğu da gösterilebilir. Renk ile tamlayanı uygun ölçülerde karıştırıldığında, beyaz elde edilir. Tamlayan rengi bulmak için, renk ile beyaz arasındaki doğru karşı yöne doğru uzatılır. Doğrunun karşı tarafta geometrik yeri kestiği nokta tamlayan renktir. Mesela, şekilde 600 nm deki kırmızı tonu ile beyaz arasındaki doğru beyazdan sola doğru uzatıldığı zaman, geometrik yeri yaklaşık olarak 490 nm.deki turkuazda keser. Şu halde 600 ve 490 nm. deki renklerin tamlayan olduğu söylenebilir. Şekilde, yeşil tonlarının tamlayanının aspektral renkler olduğu görülmektedir. Bu yeşil renk ile bir başka spektral rengi karıştırarak, beyaz elde etmenin mümkün olmadığı anlamına gelir. NGC 1291 NGC 1291 Irmak takımyıldızı bölgesinde bulunan çubuklu sarmal gökada. 1826 yılında James Dunlop tarafından keşfedilmiştir. Teta Irmak - Theta Eridani (θ Eri / θ Eridani) yılıdızının yakınlarında yer alan gökada, dürbünle bakıldığında sadece silik bir ışık kümesi olarak görülebilir. Seyit Torun Seyit Torun (d. 1 Şubat 1968, Ulubey, Ordu), Türk iktisatçı, iş adamı ve siyasetçi. Ordu'nun eski belediye başkanı, 25., 26. ve 27. Dönem Ordu milletvekilidir. Öğrenim yaşamına Ulubey'de başladı. Liseyi Ordu'da okuyan Torun, yükseköğrenimini yapmak için girdiği Atatürk Üniversitesi İktisadi ve İdari Bilimler Fakültesi İktisat Bölümü'nden 1990'de mezun oldu. 1994 yerel seçimlerinde Cumhuriyet Halk Partisi'nden Ulubey belediye başkanı seçildi. Bir dönem Ulubey Belediye Başkanlığı yaptı. Bu dönemde belediyecilik konusunda Almanya ve Hollanda'da araştırma ve incelemelerde bulundu. 1999 Yerel Seçimleri'ne CHP'nin Ordu belediye başkan adayı olarak katıldı; ancak başarılı olamadı. 1999 yılı sonunda Bilim Tarım Limited Şirketi'ni kurdu ve ticaret yaşamına adım attı. Bu dönemde siyasal etkinliklere devam etti. CHP Ordu il başkan yardımcısı oldu. 2004 yılında Demokratik Sol Parti'ye geçti. 2004 yerel seçimlerinde DSP'den Ordu belediye başkanı seçildi. 2009 yerel seçimlerine de Demokratik Sol Parti'den katıldı ve üst üste ikinci kez Ordu belediye başkanı seçildi. Ocak 2011'de tekrar CHP'ye katıldı. 2014 Yerel Seçimleri'ne CHP'den Ordu Büyükşehir Belediyesi'ne aday olduysa da seçilemedi. Haziran 2015, Kasım 2015 ve 2018 Türkiye genel seçimlerinde Ordu milletvekili seçildi. 24 Ocak 2016 tarihinde CHP Yerel Yönetimlerden sorumlu Genel Başkan Yardımcısı olarak görevlendirildi. İyi düzeyde İngilizce bilmektedir. Evli ve bir çocuk babasıdır. Victoria Kamhi Victoria Kamhi de Rodrigo (1905, İstanbul - 21 Temmuz 1997, Madrid), Yahudi asıllı Türk piyanist ve İspanyol klasik müzik bestecisi ve piyano virtüözü Joaquín Rodrigo'nun karısı idi. Kamhi ünlü piyano hocaları Lalewicz, Lévy ve Viñes'ten piyano eğitimi aldı. Rodrigo'yla 1929 yılında tanıştı, ve 19 Ocak 1933'te Rodrigo'nun vatanı Valensiya'da evlendiler. İspanya'ya 1939'da dönmeden önce Fransa ve Almanya'da yaşadılar. 27 Ocak 1941'de