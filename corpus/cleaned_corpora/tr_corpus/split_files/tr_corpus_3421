çünkü devamlı olarak bir şeylere mana kazandırmaktan bahsetmektedir. Bu yolda öne sürdüğü en önemli yöntem sanırım yönelimselliktir. Bununla kastettiği, dünya görüşü edinmek ya da değiştirilebilir gerçeklik değerlendirmesine sahip olmaktır. Fantezi edebiyatı gibi hayal gücünün oldukça önemli olduğu sanat dalları bu olgudan epeyce nasiplerini alırlar. Yönelimsellik olgusuna ters olarak bir güvenin mum ışığına doğru, aptallıktan ya da kahramanlıktan değil, sadece ışık görünce ona yöneldiği için uçtuğunu söyler. Haklıdır da çünkü burda yönelimsel düşünen olaylara fazla anlam yükleyen insan zihnidir. Fakat bu örneği verdiği nesne ve özne ile ilgili olan bölümde de diğer nesneleri insan zihnini özneleştirmek için devamlı olarak kullanır. Neden böyle bir çaba içine girdiğini anlamak kanımca zordur. Hali hazırda evrimsel olarak önde - ancak belli özellikleri baz alırsak önde olduğumuzu varsayabiliriz- olduğumuz güveden daha gelişmiş bir sinir sistemimiz olduğu, bunun sonucu olarak anlam yükleyebilme kabiliyetimizin diğer canlılardan daha gelişmiş olduğu ortadadır. Işığa giden güvenin hareketine bizim "aptallık" gibi bir anlam yüklediğimizi söyler fakat bunu temellendirmez bile. Yönelimselliğe sahibiz der fakat ne olduğunu açıklamaya çalışırken nasıl olduğundan bahsetmez bile. Felsefenin sahip olduğu akıl yürütme yöntemleri bir noktadan sonra kendilerini kısır döngülere sokma potansiyeline sahiptir. Önceki olgu tam olarak açıklanmazsa üstüne konulan diğer çıkarımlar gereksiz ve tehlikeli olabilir. Felsefenin zamanla yeni sorular sorması gerekir çünkü bilim geliştikçe felsefeyi törpüler ve bir yandan da yeni felsefi sorulara zemin hazırlar. Varlıkları birbirleri için önem teşkil eder fakat önce ortaya çıkan elbette ki felsefedir. Ortaya konulan gerçekten cevapsız ve yerini uzun zamandır bilime kaptıramamış ve belki de hiç kaptıramayacak olan derin felsefi sorular da vardır. Popüler kültüre Matrix gibi kült filmlerle yansımış olan Descartes'ın şeytan hipotezi bunlardan birisidir. Kitaptaki, felsefi değerini hala koruduğunu düşündüğüm nadir düşünce biçimlerindendir. Algılanan dünyanın gerçekliğini sorgular ve uzunca bir süre -belki de şeytan eyleminden vazgeçene kadar- varlığını sürdürecek belki de hiç cevaplanamayacaktır. Felsefi zorular zamanının bilimine ayak uydurmalı ve gereksiz konuma düşmekten uzak durmalıdır. Ayak uydurma cesaretini gösteremeyen felsefe kendini tekrarlar durur ve filozoflar uğruna yaşadıkları felsefeyi gereksiz idealizmleriyle bezeme çabası içerisine girerler. Tüm bilimlerin ortak atası olan felsefe, evrimine her şeye rağmen devam edecek, belki bitmeye yaklaşana dek törpülenecek, belki de yeni sorunlarla kendisini çok daha fazla yüceltecektir. Irmak Sergi KELEBEK KADAR… Hepimiz, günlerimizi, haftalarımızı, yıllarımızı hedeflerimize ulaşmak, hayallerimizi gerçeğe dönüştürebilmek için harcarız. Neden hedeflerimiz ya da hayallerimiz olduğu sorusunu soracak olursak eğer; “Mutlu olabilmek için...” cümlesi genel olarak karşılaşabileceğimiz bir cevaptır. Gelecekte bir zamana koyabilecek kadar bugünümüz olduğundan, günümüzü mutlu olarak değil ilerde mutlu olabilmek için çaba sarf ederek geçirmeyi tercih ediyoruz genellikle. Zamanımız var dediğime kanmayın, öyle olduğuna inanmak daha çok hoşumuza gidiyor sadece, yoksa kim bilir belki bir kelebekten daha kısa bir ömrümüz vardır mutlu olabilmek için. Zülfü Livaneli demiş ki; “Bazı kelebek türlerinin bir günlük ömrü, hücre bölünmesinin hızlı olmasından dolayı, insanın 80 yılına denktir. Bu durumda 70 yaşında ölen bir insan mı daha uzun yaşar, 25. saatini gören bir kelebek mi?” Bu şekilde düşünecek olursak, kelebekten daha kısa bir ömrümüz olduğu aşikâr. Hazır söz kelebeklerden açılmışken, kendileri anı yaşamanın ve geleceği düşünmektense şu an mutlu olmanın, en azından şu an mutlu olabilmek için çabalamak gerektiğinin en güzel örneği bana sorarsanız. Yaygın inanışın aksine, bütün kelebek türlerinin ömrü bir günlük değildir; yine de en uzununun dört hafta olduğu göz önüne alırsak, insan ömrünün yanında çok da uzun bir süre olmadığına karşı çıkılmaz diye düşünüyorum. Kelebekler, mutluluğu anlatabilmek için güzel bir örnek çünkü kimileri bu kısa ömürlerinde beslenmeye bile zaman ayırmayıp bu süreyi doyasıya çiçekten çiçeğe uçarak, belki de kendilerini mutlu edebilecek şeyleri yaparak harcamayı tercih ediyor. Sadece bir günlük ömrü olup bu süreyi mutlu olmak için harcayan kelebekler ve bu süreden katlarca fazlasına sahip olup mutluluğu her zaman yarına erteleyen insanlar... Belki mutluluğun önemini anlamak için kelebeklerin yerine koymamız gerekir kendimizi. Daha açıklayıcı olmak gerekirse, belki de her sabah yataktan kalktığımızda kendimize bakıp şu soruyu yöneltmemiz gerekiyor: “Bugün eğer hayatımın son günü olsaydı, bugün yapacağım şeyleri gerçekten yapmak ister miydim?” Eğer bu soruyu sorduğunuzda kendinize verdiğiniz cevap “Evet!” ise size saygılarımı iletiyor ve hayatınızın geri kalanında da bu düşüncenizden uzaklaşmamanızı temenni ediyorum; eğer cevabınız “Hayır!” ise -ki ben de bu gruba dahilim o zaman- kendime ve sizlere bir soru daha yöneltmek istiyorum: “Hayatımızın son günü olup olmadığını bilmeden yataktan kalktığımız her yeni günde, mutluluğumuzu bir sonraki güne erteleme lüksünü nerden bulabiliyoruz?” Eğer yaptığımız her hareketin, her çabamızın, her hayalimizin, her hedefimizin mutlak sonucunu mutlu olmak olarak görüyorsak, gerçekten hepimiz mutlu olabilmek için yaşıyorsak, belki de bu kavramı o kadar uzaklarda ve gelecekte aramamamız gerekir. Belki düşündüğümüz gibi daha yıllarca ömrümüz vardır mutlu olabilmek için ama kim bilir belki bir kelebekten az kalmıştır... Bu pek alınabilecek bir riskmiş gibi gelmiyor benim fikrimi soracak olursanız. Güzel bir haber aldığımız zaman içimizde uçuşan, fotoğraflarda gördüğümüz zaman tebessüm etmemize sebep olan kısacası mutluluk kelimesiyle bir arada yaşayan ve daha önce de söylediğim gibi mutluluğun en güzel örneği olan kelebekler bunu sadece bir günlük ömürlerinde başarabiliyorken; bunun çok daha fazlasına sahip olduğumuza inanlar biz insanlar geçirdiğimiz her saniyeyi boşa harcıyormuşuz gibi geliyor bana sorarsanız. Derler ki; şimdi burada bir kelebek kanat çırpsa, Atlantik’te büyük bir fırtınaya neden olabilir. Kelebek etkisi... Benden de size küçük bir tavsiye, siz burada yaşadığınız her anı mutlu geçirmek için çabalayın kim bilir belki sizin sayenizde hiç bilmediğiniz bir yerlerde birçok insan da bu mutluluğa ortak olur. KAYNAK https://tr.pinterest.com/pin/519180663278697977/ adresinden elde edildi. (21 Mar. 17) Ece Çanga 21600851 CS 09.04.2018Gerçeklik ÜzerineTarih 1 Nisan 2018, sakin ve huzurlu bir pazar sabahı oluyor. Pazar dinlencemigüzelleştirmek adına, henüz edindiğim yanıbaşımda uzanan dostuma uzanıyorum. Çarpıcı ve bir okadar da iddialı bir kitap ile karşı karşıyayım. Thomas Bernhard, tarafından “Hakikatın İzinde” biryolculuğa çıkarıldım, sayfalar akıp gidiyor.Birkaç sayfa ilerlediğimde, Bernhard’ın realist tavrı “İster tiksindirici olsun, ister güzel,herkes gerçekliğe aittir. Bundan kaçamazsınız” cümlesi ile sertçe yüzüme çarpılıyor. Bu sayede,düşünceler aleminde yürürken attığım adımlar tetikleniyor ve koşmaya başlıyorum.Nedir bu gerçeklik dedikleri? Yaşamak ile yaşamamak arasında yer alan ince çizgi olabilirmi? Yaşamamızın amacı ne, neden buradayız, bir hiçlik içinde bulunamaz mıydık? Daha nicesorular beliriyor zihnimde. Dolaylı bir şekilde erişiyorum sorularımın yanıtlarına:“Hakikat aslında sadece, ona bir ama ekleyip cümleyi tamamlamaktır.” Yazarın özlü cümleleri beyin fırtınamı şiddetlendirirken anlıyorum ki ben, hayatı sürdürmefikrinin “olmak ya da olmamak” felsefesi ile sınırlandırılmaması gerektiğini savunanlardanım.Amma velakin, “olmamak” kavramının, “olmak” kavramının yanında bir miktar silik kaldığınıbelirterek cümlemi tamamlamak isterim.Havasını soluduğumuz, toprağında barındığımız dünyanın bize sunduğu sayısız nimetlerekarşın, yeryüzünde bir beliriş sebebimizin olduğunu öngörüyorum. İşte burada “Hakikat”ıtanımladığım cümlenin temel taşları “varoluş” ve “bireysellik” olsa gerek. Bu iki kelimeyibağdaştırma amacım ise yaşamımızdaki olaylara daha tatmin edici bir bakış açısıyla yaklaşabilmek. Öylesine yaşanıp geçip gitmemeli günlerimiz ki varoloşumuz pekişsin. Sekiz milyar insansürüsünün ardına gizlenip kayıplara karışmamamız gerekiyor. Sorgulamaya kalkışınca ayırdınavarıyorum ki, DNA’mıza yerleşmiş bu mesaj. Bunca insanoğlu konaklar iken geoit evimizde, herbiri nasıl olur da birbirinden bağımsız parmak izlerine sahip olabilir ki? Parmak uçlarımızdakiderinin desenleri bile bizlere diğer bireylerin yanından özgün bir şekilde sıyrılmamızı telkin ediyoraslında.Yaş aldığımız, yaşlandığımız süre zarfı boyunca her insanın yapacak pek çok şeyiolduğununun ve dolayısıyla herkesin zamanını kaliteli geçirmesi gerektiğinin farkındayım. Kendimigeliştirme ve sıradan insanların arasından sıyrılabilme amaçlarıma hizmet eden internetgezilerimde, bilimsel ve felsefi konuları ele alan yazıları okumaktan oldukça keyif alırım.Sıkıldığım çoğu anda aklımdaki soruların cevabını “google”larım. Karşıma çıkan sonuçlar benidaha da düşünmeye iter tıpkı “Hakikatin İzinde”ki gibi. Kendimden bir şeyler bulabildim bu kitaptada, yaşasın! Söz gelimi, Bernhard’ın hakikatten yola çıkarak ölüm ve ölümsüzlük temalarınıişleyişi, bana bu konuda yapılan araştırmaları çağrıştırıyor.Örneklendirmek gerekirse, bundan asırlar önce, tıpkı benim gibi yaşamayı seven insanlar“Neden daha çok yaşamıyoruz?” sorusunu sormuş olmalılar ki ölümsüzlüğe çareler getirmeyekalkışmışlar. Eski bir bilim olarak düşünülen simyanın temellerini, ölümsüzlük iksirini üretmeyeçalışarak atmışlar. Bir grup ise onlara karşı çıkmış, yaşanılan sürenin yeterli olduğunu savunmuşlar.Ölümsüzlüğe ulaşmaya çalışan tayfaya yaşamdan, yaşamaktan sıkılabilme ihtimallerini hatırlatarakçürütmeye çalışmışlar. Evet, ölümsüzlük fikri büyük bir ölçüde abartı olabilir ama ölümsüzlüğeneden erişmeyelim ki? Simyacılar bence çok daha haklılar. Başarılı olmalarını çok isterdim onların.Çünkü, hayatlarını sürdürmeye dair heveslerinin ardında gizlenen kabarık bir yapılması gerekenlerlistesi olduğunu düşünüyorum.Düşüncelerim dur durak bilmiyor ama okumakta olduğum sayfaların da sonunayaklaşıyorum. Tam da bu noktada, konu dönüp dolaşıp varoluşumuzu olduğundan daha da anlamlıkılmaya geliyor. Thomas Bernhard, benim için koskocaman bir evren dolusu yazarların arasındanönemli bir düşünür olarak sıyrılıverdi. İlk kez ona ait bir kitabın sonuna gelmiş bulundum fakat bubir ilk ile sınırlı kalmaycak.KAYNAKÇABernhard, T., Hakikatin İzinde. Yapı Kredi Yayınları, 2017ECİNNİLER VE İÇİNDEKİ VAROLUŞSAL SANCILARI Dostoyevski’nin yarattığı herkes hayatın anlamını sorgular. Varoluş yalandır ya da sonsuzdur ama sadece bu açıklama ona yetseydi, filozof olurdu. Dostoyevski’nin felsefesinde dikkatimi asıl çeken ise Bir Yazarın Günlüğü’nde ‘mantıksal intihar’ diye adlandırdığı terimdir, kitabın bir bölümünde de gerçekten bunu tasarlar. Ölümsüzlüğe inanmayan bir kimse için insan yaşamının tümden uyumsuz olduğuna inanmış olduğundan, umutsuz kişi şu sonuçlara varır: ‘‘Mutluluk konusundaki sorularıma yanıt olarak, bilincimin aracılığıyla, ancak büyük bütünde, uyum içinde mutlu olabileceğim, anlayamadığım hiçbir zaman da anlayacak duruma gelmeyeceğim bilindiğine göre, bu açık... Sonra, bu durumda, aynı zamanda hem davacı hem sorumlu, hem sanık hem yargıç rolünü yüklendiğime göre, doğanın bu güldürüsünü tümden saçma bulduğuma göre, kendim de bu oyunu oynamaya boyun eğmeyi alçaltıcı saydığıma göre... Tartışma götürmez davacı ve sorumlu, yargıç ve sanık niteliğimle beni böylesine düşüncesiz bir umursamazlıkla acı çekmek üzere dünyaya getiren doğayı suçluyorum, kendimle birlikte yok olmaya mahkum ediyorum.’’ (1086) Bu kişi intihar eder çünkü metafiziksel dünyadan canı yanmıştır. Bir bakıma da öcünü böyle alır, bu aslında kendisinin ‘tutsak edilemeyeceğini’ kanıtlama biçimidir. Asıl önemli olan ise aynı konunun inanılmaz ihtişamlı bir şekilde Ecinler’de yine ‘mantıksal intihar’ taraftarı olan Kirilov’da kesiştiğidir; bir öğreniş, bir fikir için kendisini ölüme hazırlar ve adını ‘üstün intihar’ koyar. Kirilov’u yavaş yavaş tanıdığımız tüm o bölümler boyunca, bize gösterilen kendisine sürekli yol gösteren ölüm düşüncesidir. Gerçekten de, Bir Yazarın Günlüğü’ndeki felsefi denemeleri sıfırdan ele alır burada Kirilov, bir yaratıcının var olmasını gerektiğini hisseder ama var olmadığını ve var olmayacağını bilir. ‘’Bunun kendimizi öldürmemiz için yeterli bir neden olduğunu nasıl anlamıyorsun?’’ (409) diye haykırır. Bu davranış, onu uyumsuzluğuna götürür. İntiharının küçümsediği bir dava yararına kullanılmasını ilgisizlikle kabul eder. ‘’Bu gece bunun benim için hiçbir şeyi değiştirmediği kararına vardım.’’ (348) En sonunda edimini başkaldırı ve özgürlükle karışık bir duygu içinde hazırlar. ‘’Boyun eğmezliğimi, yeni ve korkunç özgürlüğümü kesinleştirmek için intihar edeceğim.’’ (455) Bu durumda ise Bir Yazarın Günlüğü’nün aksine bir öç değil bir başkaldırı başlar. Bu başkaldırıyı da yine okuyucuya bırakmadan olağanüstü bir hırsla kendisi açıklar, ‘’Tanrı olmak için kendimi öldüreceğim.’’ (722) Buradaki mantık bellidir: Tanrı yoksa, kendisi tanrıdır. Tanrı yoksa, intihar etmelidir. Öyleyse, kendini öldürmeden tanrı olamaz. Bu mantık çok da doğru değildir ama kendisine gereken de ‘çok da gerekli olmayan’ bir mantıktır. Burada bahsedilmesi gereken bir diğer konu da gökten yeryüzüne inmiş bu tanrılığa bir mana vermektir. ‘’Tanrı yoksa, ben tanrıyım’’, bunu aydınlatmak demektir aslında bu, ama oldukça da karanlık kalır. İlk başta bu çılgın düşünceyi ortaya atan insanın da gayet bu dünyadan olduğunu söylemek gerek: Vücudu için her sabah spor yapar, düzenli beslenir ve ölümünden sonra bırakacağı bir kağıtta ‘onlara’ dilini çıkaran bir yüz resmi çizmek ister. Çocuksu, öfkeli, tutkulu, yöntemli ve duyarlıdır. Nietzsche’nin Übermensch’inin yalnızca mantığı ve sabit fikri vardır kendinde, insanoğlunun ise tüm hayatı. Buna rağmen gayet sakin bir şekilde tanrılığından bahseden de yine odur. Ölen İsa’nın kendisini cennete bulmadığını tasarlar. İsa, cehennemi gördüğü zaman çektiği tüm acıların boşuna olduğunu fark etmiştir. ‘‘Doğanın yasaları İsa’yı yalanın ortasında yaşattı ve yalan için öldürttü’’. İsa bu açıdan onun dramını kişileştirmesine yardımcı olur. Kusursuz bir insansa bile bunun tek sebebi, ölmeye razı olması yani tüm insanlığın dramını gerçekleştirmiş olmasıdır. ‘’Üç yıl boyunca tanrılığımın niteliğini aradım ve buldum, tanrılığımın niteliği bağımsızlıktır.’’ Şimdi Kirilov’un mantığının : ‘‘Tanrı yoksa, ben tanrıyım.’’ Sözünün anlamı daha da berraklaşıyor. Tanrı olmak aslında sadece dünyada özgür olmaktır, ölümsüz bir şeye hizmet etmeyi kesmektir. En önemlisi de her şeyi bu bağımsızlıkla keşfetmektir. Tanrı varsa, her şey ona bağlıdır ve isteğine karşı elimiz kolumuz bağlanır ancak yoksa da her şey bize bağlıdır. Nietzsche’nin ‘tanrıyı öldürmesi’ gibi Kirilov için de tanrıyı öldürmek, tanrı olmak ve kutsal yaşamı yeryüzünde gerçekleştirmektir. Bu cinayet insanın özgürleşmesine veyahut kendini tamamlamasına yetiyor madem peki intihar etmek niyedir? Neden intihar etmeli insan, neden özgürlüğüne sahip olduktan sonra bu dünyadan kaçmalı? Bu çelişkiyi Dostoyevski de anlamış olmalı ki şunu dedirtir Kirilov’a, ‘’Bunu duyuyorsan, bir çarsın ve kendini öldürmek şöyle dursun, şanın doruğunda yaşayacaksın. Ama insanlar bunu bilmezler. ‘bunu’ duymazlar, Prometheus’un zamanında olduğu gibi kör umutlar beslerler içlerinde. Kendilerine yol gösterilsin isterler, kalıplaşmış öğütlerden vazgeçmezler.’’ Öyleyse Kirilov insanlık için intihar etmelidir. İlk olarak kardeşlerine bu büyük yolu gösteren kendisi olmalıdır. Amaçlı bir ölümdür bu. ‘’Ben mutsuzum, çünkü özgürlüğümü kesinleştirmek zorundayım,’’ der ama bu dünyadan göçünce ve insanlar en sonunda ışığa çıkınca, bu dünya gerçek çarlarla dolacak ve aydınlanacaktır. Kirilov’un silahının gürültüsü de devrimin başlangıcı olmalıdır, böylece, aslına onu intihara sürükleyen şey umutsuzluk değil insanoğluna olan aşkıdır. Bu macerası sona ermeden, Kirilov insanoğlu kadar eski bir söz söyler: ‘’Her şey iyi.’’ Canberk Beker Hayat Gezince Güzel Gezmek ne güzel şey! Farklı yerler görmek, hem de hayatımızda hiç görmediğimiz hatta varlığından bile haberdar olmadığımız farklı kültürler, insanlar söz konusu oldu mu bambaşka. Bana kalırsa biz insanların hayattaki asıl amaçlarından birisi olmalıdır, gezmek, keşfetmek. Gezegenin her yerine kendimizden bir iz bırakmak. Bizden öncekilerin izlerini görmek ve gelecek nesillere de bizlerden izler bırakmak. Bilgisayar, televizyon karşısında izlemek yerine gidip dokunarak, hissederek, koklayarak yaşamak. Neresi olduğu hiç farketmez. İster dünyanın öbür ucu olsun ister karşı mahallenin bakkalı, sokağa çıkıp yürümek yeterli. Benim hayallerimde ise her kıtadan farklı ülkeleri görmek, gezmek var. Yazar ise çoğu insanın aksine Amerika, Brezilya, İtalya, Çin, Rusya gibi bilinen ülkeler yerine Nepal, Pakistan ve Hindistan gibi .ok seyahat edilmeyen ülkeleri görmeyi seçmiş. Tabii zevkler ve renkler tartışılmaz. Dünya’nın neresi olursa olsun en bilinen yerinden en ücra köşelerine kadar illa keşfedecek yerler, öğrenecek bir şeyler bulunur. Her yeri görmek lazım elimizden geldiğince. Herkesin gitmeyi hayal ettiği yerler farklı olabilir. Önemli olan bir yerden başlayabilmek. Çok uzak olmasına gerek yok. Kendi şehrinizde hiç gitmediğiniz bir mahalleye, hiç girmediğiniz bir sokağa, hiç yemek yemediğiniz bir lokantaya gitseniz bile bu seyahatinizde bir adım atmış olursunuz. Ne kadar farklı yer görürseniz içinizdeki o seyahat isteği o denli artacaktır. Bir gün bakmışsınız kendinizi Mısır’daki piramitleri izlerken, Kolarado’da kayak yaparken ya da New York’ta gökdelenlerin arasında şehrin kargaşasında kaybolmuş halde bulabilirsiniz. Ne yazık ki bahanelerin sınırı yok, içinizde bir heves, keşfetme deneyimleme arzusu olmadıkça. Tabii ki belli bir miktar maddi kaynağa, ayırabileceğiniz boş zamana ihtiyacınız var ama üstesinden gelinemeyecek konular değil kesinlikle. Mutlaka dünyanın diğer ucuna gitmenize de gerek yok. Türkiyemiz’den daha güzel memleket mi var şu dünyada? Otuz milyon turist boşuna mı geliyor her sene. Sözün özü hiç olmazsa cennet ülkemizi tanımak görmek gerek. Dört mevsimin aynı anda yaşandığı, üç tarafı denizlerle çevrili, insanların aynı gün Antalya’da denize girerken, Uludağ’da kayak yapabildiği uçsuz bucaksız, yüksek dağlarından deniz kıyılarına kadar benzersiz bir memleket. Her bölgesinde yöresel farklı lezzetler, mutfaklar , onlarca farklı ırkta insanın yüzyıllar boyunca bir arada yaşayıp bugünlere getirdiği yerlerdeki yüzlerce konuşma, şive farkları, tarihi kültürel miraslar hepsini ufak bir bütçe ve kısıtlı bir zamanla gezip görmek mümkün. Her gittiğimiz ülkede hatta şehirde birbirinden çok farklı yaşantılar deneyimleriz. Yeni şeyler öğreniriz. Öğrendikelrimizin de ne zaman nerede işimize yarayacağını bilemeyiz. Bildiğim tek şey bu deneyimlerimizin bize okuduklarımızdan çok daha kalıcı ve yararlı birikimler kazandırdığıdır. Hani o meşhur çok gezen mi bilir çok okuyan mı sorusu vardır ya, kimin daha çok bildiğini bilemem ama gezmenin bize okumaktan daha kalıcı, faydalı ve farklı deneyimler kazandırdığına inancım tam. Okumanın faydası elbette yadsınamaz ancak gezerek o yerlerdeki insanlarla da iç içe, iletişim içinde anılarınızı hikayelerinizi, kültürlerimize has bilgileri paylaşarak hiçbir kitapta bulamayacağımız farklı tecrübeler ediniriz. Söylediğim gibi bir denizin kitaplarda okuduğumuz betimlemeleri sadece zihnimizde bir hayal olarak kalır , ancak o denize giderek dalga seslerini işiterek, denizin o tuzlu kokusunu içimize çekerek, ayaklarımızı sokup o soğukluğunu hissetmek varken... Okumak çok güzel şey tabii, ama o denize gidip, şezlonga uzanıp okumak o kitabı bambaşka bir deneyim. Sözün özü gezmekten hiçbir zaman vazgeçmeyin, hayat “gezince” güzel. KAYNAKÇA Gitmeseydim Ölecektim / Necla Göçmen ( Kanes Yayınları 2015 ) Emre Berkay Kızılateş 21302664 Ozan AygünSahteliğin İçindeki GerçekHepimiz yarattığımız küçük dünyaların içinde yaşıyoruz, gerçek olup olmadığını sorgulamaksızın. Kabul edelim ya da etmeyelim, hayatlar giderek yapmacıklaşıyor. Sahte gülümsemeler, arkadaşlıklar, ilişkiler... Dışarıdan özgür bireyler gibi görünüyoruz, fakat yaşadıklarımız hapis hayatından farksız. Çevremizdeki insanlar, medya ve internet tarafından sürekli uyarılıyoruz. Popüler bir hobi,giysi vs. ortaya çıktığında bu şeyin hoşumuza gidip gitmemesiönemli olmuyor, sadece kabullenmeye ve ayak uydurmaya çalışıyoruz. Peki neden? Truman Show filmi bunu bize en basit şekilde açıklıyor. Sahte gerçekliğin yönetmeni Christof'un deyişiyle “Dünyanın gerçekliğini bize sunulan şekilde kabul ediyoruz.”¹ denebilir. İşte sorun aslında burada başlıyor: Değişmeye çalışmıyoruz, çünkü değişime hazır değiliz. Hazır olsak bile değişimin altından kalkabileceğimizi düşünmüyoruz. Var olan düzen bizi o kadar yıprattı ki, ayağa kalkıp yüzleşmek için gücümüz bile kalmadı. Sınırlarınızı en çok ne kadar zorladınız? Ya da daha doğrusu, sınırlarınızı zorladınız mı? Kendim ile bu konuda ciddi anlamda savaşmış biri olarak, bu soruya cevabım evet. Hayat önümüze taşlar koyuyor, büyüklü küçüklü. Hangi taşın ne kadar büyük olabileceğini seçme şansımız yok, belirleyebileceğimiz tek şey o engeli aşıp aşamayacağımız. Asıl sorun bir engelde takılınca başlar. Bu Truman için “deniz korkusu” , bizim için ise “önyargılar”dır. Benim önyargılarımdan biri, küçükken bana yöneltilen “Senden adam olmaz!” cümlesiydi. Nereden bilebilirdim ki rastgele bir hocanın uykusuz gecelerimin misafiri olacağını, hayatıma burnunu sokacağını? Hatta bazı anlar, bulunduğum yerden daha dipte olamayacağımın farkına varıyordum. Bu gibi vakitlerden sonra suçlamaya başlarız: düzeni, hayatı, kişileri... Kısacası bulabildiğimiz her şeyi ve her kimseyi suçlarız. Ama bilmiyoruzdur ki çözümün temelinde olduğu gibi sorunun da temelinde kendimizi buluruz.(Resim 1) (Resim 2)Bazen bir kıvılcım yeter her şey için. Alevlenmeye, harekete geçmeye, savaşmaya yeterdir okıvılcım. Truman için o kıvılcım Sylvia oldu. Sylvia, Truman'ı içinde bulunduğu yapmacık dünyadan kaçmaya yetecek, hatta artacak bir kıvılcımdı. Onun kimseye belli etmeden, kaçıp Sylvia'ya kavuşmaya odaklanması, içinde bulunduğu yapmacık ve ikiyüzlü dünyadaki tek gerçek kişi olduğunu kanıtlar nitelikteydi. Fakat Truman Show'da olduğu gibi bizi harekete geçirecek gücü her zaman dışarıdan beklemenin doğru olmadığını düşünüyorum. Kendi önyargımdan örnek vermekgerekirse, özgüveni yerime getiren faktör kendimden başkası değildi. Gereken cesareti kendime aşılamak için defalarca kendimle konuştum, ki bulunduğum durumda bunu benden başkası yapamazdı.Eğer hedefinize kitlendiyseniz, geri dönüş yoktur. Sizi istediğinizden hiçkimse alıkoyamaz. Ne Truman'ın kafasındaki önyargılar, ne de onu gözetleyen bir şehir dolusu insan onun hedefine engel olabildi. Akıllıca bir şekilde yönetmeni uyutup kaçması iyi bir ilk adımdı, fakat karşısına çıkacaklar yanında bu bir hiçti. Truman'ın arkasına bakmadan yelkenli ile açılması, içinde bulunduğu durumdan kurtulmak için hayatı pahasına nasıl da kendini adadığının büyük bir kanıtıydı. Yönetmen Christof cani bir şekilde yelkenlisini alabora etmeye çalışsa da Truman kararlılığından hiçbir şekilde vazgeçmedi ve bu kararlılığı fırtınayı atlatmasını sağladı. (Resim 3)Yüzleştiğimiz engelleri aştıktan sonra karar aşaması bizi bulur ve bize “Hayatında bu değişimi gerçekten istiyor musun?” diye sorar. İşte o anda her şey gözümüzün önünden geçer. Aslında hep sonuç odaklıyızdır, değişimi istediğimizi durmaksızın düşünürüz, fakat değişimin hayatımızı ne kadar değiştireceği aklımızın ucundan bile geçmemiştir. Etkilerinin yanı sıra, hayatlarımızı hayat yapan da bu seçimler değil midir? Truman için merdivenin sonunda vereceği birkarar oldu bu, tıpkı bizim yeni bir hayata bir imza, bir soru, ya da bir skor uzaklıkta olduğumuzda vereceğimiz kararlar gibi. (Resim 4)Dürüst olmak gerekirse, insanın en büyük gücünün adaptasyon yeteneği olduğuna inanmışımdır. Olaylar bizi ne kadar istenmedik bir duruma soksa da, insan beyninin gücü burada ortaya çıkıyor. Truman doğru bir karar verip küçük dünyasından kurtuldu. Bunun onu ne kadar etkileyeceğini bilemeyiz, ama bu film sayesinde anladım ki dünyalarımızın büyüklüğünü biz belirliyoruz. Belirli bir düzen var ve kendini ondan ne kadar dışlarsan, kendini o kadar özgür hissedersin. Kendisini nasıl dışlayacağı ise tamamen bireyin kendisine kalmış.Dipnot:¹: Niccol, Andrew, ve Peter Weir.The Truman Show. Hollywood, CA: Paramount Pictures, 1999.Resim 1:http://img3.mtime.com/mg/2007/36/ce8b5615-5ab9-40fe-a503-211abde70f5b.jpgResim 2:https://thatmomentin.files.wordpress.com/2015/07/lauren.jpg?w=620&h=242&crop=1Resim 3:http://galeri2.uludagsozluk.com/301/the-truman-show_429834.jpgResim 4:http://publish.illinois.edu/macsebertblog/files/2015/04/Truman-show-stairs.jpgKAFESTEN BİR KUŞ UÇTU (GUGUK KUŞU) YAZAR: KEN KESEY, OYUNLAŞTIRAN: DALE WASSERMAN, ÇEVİREN: BİLGE KOLOĞLU Bir akıl hastanesi düşünün ve kendinize sorun; acaba burası dış dünyadan bir kesit midir? Gerçekten dışarıdakiler buradaki insanlardan daha mı akıllıdır? Yoksa sadece sistemin gerektirdiklerini doğru mu yaparlar? Peki başkalarının dayattıklarını sorgulamadan yapanlar bir deliden daha mı akıllıdır? İşte tüm bunların sorgulandığı bir oyun, aslında hem bir kitap hem de bir film, “Guguk Kuşu”. Usta tiyatro yönetmeni Yunus Emre Bozdoğanın yönetiminde başrollerini Barış Falay ve Engin Benli’nin paylaştığı bu güzel ve aynı zamanda düşündürücü oyunu Kocaeli Büyükşehir Belediyesi Şehir Tiyatrosunda izledim. İzmit Süleyman Demirel Kültür Merkezi’ne girer girmez büyük bir kalabalıkla karşılaştım oyunun bu kadar çok ilgi görmesi ve ülkemizde tiyatroya, en azından orası için, değer verildiğini görmek beni çok sevindirdi. Gişeden internetten aldığım biletimin çıktısını aldıktan sonra salona ilerledim ve yerime oturdum, oyunun başlamasına yakın bir ses duyuldu: “Değerli misafirlerimiz lütfen oyun bitiminde telefonunuzu açmayı unutmayınız.” Bir rica ancak bu kadar güzel ifade edilebilirdi! Işıklar söndü ve kısık bir keman sesi duyulmaya başlandı, tamamı beyazlarla örtülmüş sahnede gölgeler görünüyordu, bağırış ve gülüş sesleri yükselmeye başladı ve ardından iki tane hasta bakıcı ve otoriteler tarafından sağır ve dilsiz olduğu düşünülen yarı Amerikalı yarı Kızılderili Reis Bromden(Engin Benli) karşımızdaydı. Hasta bakıcılar Reis Bromden ile dalga geçiyordu ona işkence yapıyorlardı fakat reisten çıt çıkmıyor öylece onlara bakıyordu. Bu yürek burkan dakikalardan sonra nihayet hasta bakıcılar gidiyor, reis ayağa kalkıyor ve ışıkların altında “Çok korkuyorum baba! Bu makina(İnsanları koyun gibi olmak zorunda bırakan otoriteleri böyle tanımlıyor) bizi ele geçirecek ve özgür irademizi elimizden alacak.” diyordu. Daha çocukken makina tarafından ele geçirildiği için yapabildiği tek şey kurallara uymak ve emirleri yerine getirmekti. Bu karanlık günleri aynı hastaların giydiği kumaşlar ve sahnedeki eşyaların rengi gibi beyaza dönüştürebilecek bir adam “Mc. Murphy(Barış Falay)” hapishanedeki güvenlik önlemlerinden kaçmak adına deli taklidi yaparak bu hastaneye sevk ediliyordu çünkü amacı firar etmekti. O geldikten sonra artık hiçbir şey eskisi gibi olmayacaktı ve öyle de oldu hastalarla kaynaşmaya başladı hepsi onu sevdi ama baş hemşire Mildred bu durumdan rahatsızdı Mc. Murphy’e sık sık hücre cezası veriyor onun diğer hastalarla iletişim halinde olmasını istemiyordu. Zaman böyle akıp gitti ve bu isyankar hasta Mc. Murphy bir firar planı düşündü fakat bu başarıya ulaşamadı bunun sonucunda Mc. Murphy’e zihin uyuşturma cezası verildi, onu artık sandalyeye mahkum etmişler ve bir insan gibi düşünememesini sağlamışlardı fakat Mc. Murphy çoktan hastaları bilinçlendirmişti ve oyunun başından beri köşede duran ve o dağ gibi Reis Bromden’ın bile kaldıramadığı makinayı artık kaldırabilecek güce erişmişlerdi ve sonunda o makinayı kaldırıp özgürlüklerine kavuştular. Filmiyle dünyanın en iyileri arasında gösterilen bu romanın tiyatroda da böyle güzel ve duygusal bir şekilde sergilenmiş haline gittiğim için çok mutluydum ve hala da bu mutluluğumdan bir şey kaybetmedim insana böyle güzel şeyler katan oyunlar olduğu, sanata ve sanatçıya saygı olduğu sürece toplumların hep bilinçli kalacağını düşünüyorum. Benim bu oyundan çıkarttıklarıma gelirsek, hiçbir insan toplumca kabul edilmiş gerçeklere uymadığı için deli damgası yiyemez ve yememelidir, insan düşündüğü sürece tartıştığı sürece ve başkalarına saygılı olduğu sürece insandır. İnsanları aynı kalıba sokmanın gerçek insanlıkla hiçbir ilgisi yoktur ve bu girişte sorduğum sorunun tek gerçek cevabıdır ne deli ne akıllı, insan önce gerçek bir insan olmalıdır. HALİL KILIÇ 2 1 Karanlıktan Aydınlığa Her hafta klasikleşen sinema gecemizin geçen haftaki şanslı filmi „Esaretin Bedeli‟ idi. 94 yapımı ve 7 dalda Oscar‟a aday olan bu film haksız bir sebeple müebbet hapis cezasına çarptırılan ve önceki hayatında başarılı bir bankacı olan Andy‟nin hayat hikâyesini konu alıyor. Bu muhteşem filmde, arkadaşlık, umut gibi kavramların yanı sıra yüksek korumalı bir hapishaneden kaçışın olağanüstü hikâyesini bulacaksınız. Başkarakterin, Shawsank hapishanesinde dayak, aşağılama, işkence gibi birçok kötü muameleye maruz kalmasına rağmen hayata tutunabilmeyi başarması ve en kötü şartlarda bile ümidini yitirmemesi bana gelecek için umut depoluyor. Hapishane süresince diğer mahkûmlardan Red ile arkadaşlık kuran Andy, cezaevi müdürünün para aklama faaliyetlerine yardım etmeye başladıktan sonra gardiyanlar tarafından korunuyor ve kötünün iyisi diye tabir edebileceğimiz bir hayat sürmeye başlıyor. Andy'nin haksız mahkûmiyetindeki bu sabırlı tutumu özgürlüğüne ulaşma ve kaderini değiştirme yolundaki en önemli anahtarı oluyor. Her hafta yüzlerce mektup yazarak yönetimden biraz fon istiyor ve en sonunda elindeki kısıtlı imkânlarla hapishaneye bir kütüphane kurmayı başarıyor. Film boyunca Andy‟nin göstermiş olduğu bu muazzam çaba, akıllara hep aynı temayı getiriyor: umut. Film bittiğinde gözlerimden akan birkaç sevinç damlasıyla bir mahkûmun hapishane sonrası hayatını düşündüm. Filmin son sahnesindeki gibi miydi gerçekten? Devletin iş ve kalacak yer vermesine rağmen, o kişinin yalnız kalacağını, sürekli hor görüleceğini, tabir-i caizse özgürlüğün içinde tutsaklık yaşayacağını düşündükçe derin hissiyatlara kapılarak kendime şu soruyu sordum: Sen ne yapardın? Komşum bir sabıkalı olsa küçük kardeşimi gönül rahatlığıyla dışarı salıverebilecek miydim? Ya da ben onunla arkadaş olduğumda içten içe ona karşı 2 şüphe beslemeyecek miydim? Dürüst olmak gerekirse, evet besleyecektim. Peki, o insan sırf hayatının bir döneminde hata yaptı diye ikinci bir şansı hak etmiyor mu? Hayatının yarısını mahkûm olarak geçirmiş olan ve bu süreçte hapishanedeki kütüphaneden sorumlu Brook‟un, neden beraat etmek istemediğini ve sonrasında neden kendini astığını şu sözleriyle daha iyi anlıyorum: “Bu duvarlar acayiptir. Önce nefret edersin, sonra dayandığın tek şey olur…” Belki de onları dışarıda daha güzel bir hayat beklemiyordu ve o da bunun farkındaydı. Belki de biz “suçsuz ve temiz insanlar”, önyargı zincirlerimizi kırmayarak hapishanelerden daha gaddarız. Filmi izlerken, Andy‟nin umuda dair yaklaşımı beni hapishanedeki diğer mahkûmların düşündüklerinin aksine umudun kötü bir şey olmadığına, sokağı hayal etmenin ve bir umuda sahip olmanın yaşamak için yeterli bir mutluluk kaynağı olduğuna ikna etti. İnsanın asla kaybetmemesi gereken tek şeydi umut. Eğer bir hayale ve umuda sahip olmanın gücünü anlamak istiyorsak, ikna edici olacak olan şu konuşmaya bakmak yeterli olacaktır. 3 A: Müziğin güzelliği budur işte, kimse onu sizden alamaz (kalbini göstererek) Daha önce hiç müzik için böyle hissetmediniz mi? R: Ben gençken mızıka çalardım. Zamanla ilgimi kaybettim. Burada çok anlamlı gelmedi. A: Bana en çok burada anlamlı geldi. Bir tane alsan unutmazsın R: Neyi unutmam? A: Bakın arkadaşlar dünyada taştan olmayan ve kimsenin senden alamayacağı bazı şeyler vardır. İçinden alamayacakları ve dokunamayacakları bazı şeyler. Asla dokunamazlar. R: Ne hakkında? A: Umut R: Umut… Sana bir şey söyleyeyim, umut tehlikelidir! Umut bir insanı deli edebilir. İçerde iyi değildir. Bu fikre alışsan iyi olur. A: Brooks gibi mi? Brooks gibi hayallerimizden, özgürlüklerimizden ve umudumuzdan asla vazgeçmemeli ve hayata sıkı sıkıya bağlanmalıyız ki yaşamak için bir nedenimiz olsun. Umut içimizde ve biz izin vermezsek kimse bizden onu koparamaz. 4 Özetle iki saatliğine bu dünyadan kopup Andy‟nin dünyasına misafir olmak isterseniz, umudun bir hayatı nasıl değiştirdiğini ve parmaklıklar arkasında bile özgür bir yaşam sunabilecek gücü olduğuna inanmak isterseniz bu filmi muhakkak izleyin. Kapanış sözümü şu an benim için yol gösterici bir cümle olan şu satırla tamamlamak istiyorum: “Korkun seni mahkum eder, umudun seni özgür bırakır.” Orkun Batuhan YILDIZ - AŞK I SELİMSevmek yaşayan tüm canlıların ortak duygu ve hislerinden biridir. Sadece insana verilmedi ki sevmek duygusu, bir hayvanın yavrusunu ondan almaya çalıştığınızda veya yavrusuna zarar vermeye çalıştığınızda, o yavrunun annesi gelip size saldırabilir çünkü sevgi canlılara doğuştan gelen bir özellik olarak verilmiştir. Sevgi olmadan yaşayabilir miyiz diye defalarca düşünmüşümdür ve sonunda ya mutsuz olarak yaşardık ya da birbirimizi üzmekten korkmaz, çekinmezdik gibi sonuçlara ulaşıyorum. Maalesef ki, günümüzde sevginin insanlar arasındaki değerinin azalmasını; insanların birbirine olan davranışlarından, teknolojinin ne yönde geliştiğinden bile anlayabiliriz. Teknolojinin insanlar arasındaki sevgiyi ne yönde değiştirdiğine biraz vurgu yapmak istiyorum. Son yıllarda silah endüstrisinin ne denli geliştiğini burada anlatmama gerek yok diye düşünüyorum. Ses bombası, sis bombası, patlayıcı bombalar, ağır makineli silahlar, her koşulda zarar verme potansiyeline sahip tanklar ve bunlara benzer bir sürü şey. Düşünüldüğü zaman, silah endüstrisinin hiçbir kar amacı gütmediği açık ve nettir. İnsanların birbirine daha kısa zamanda daha büyük acılar çektirmek amacıyla yapılmıştır ve tabii bunları başkalarına anlattığımız zaman ülkeyi savunmak için, kendimizi koruyabilmek için gibi savunmalar duyabiliriz fakat bir düşünün; eğer herkesin içinde birbirine karşı kayda değer bir sevgi potansiyeli olsaydı, ne kendimizi savunmamıza gerek kalırdı ne de silah üretmeye. Silahlanma ile beraber insanlar arasındaki sevgi bağının zayıflığı da doğru oranda artmaktadır. Sadece sevgisizlik yüzünden, insanlar silah kullanarak yılda milyonlarca masum insanı katlediyor, İnsanların sevgi düzeyinin azalmasıyla beraber toplum içindeki sorunlarında arttığı gözlerden kaçmayan bir problem haline gelmiştir. Tasavvuf şairlerinin şiirlerinde yansıtmaya çalıştıkları bu yozlaşma ve sevgiden uzaklaşma günümüzün en büyük sorunlarından biridir. Tasavvuf şiirlerinden de anlayabileceğimiz gibi yazarlar hayatın özünde sevgiyi bulmuşlar ve bu sevgiye anlam yüklemişler. Günümüzde Afrika gibi savaş alanlarında insanlık âleminin sevgiden ne denli uzak kaldığını görebiliriz. Ama bir şeyi de unutmamamız gerekir: Afrika’da olan bu sevgisizliğin sebebi onlar değil. Dünya’da insanların mutluluk oranları ölçülmüş ve Afrika ülkeleri çoğu Batı ve Asya ülkelerinin önünde yer almıştır. Tasavvuf edebiyatına göre sevmek sadece insan sevgisinden ibaret değildir tasavvuf aynı zamanda bir yaşam ve inanç biçimini yansıtır. Tüm tasavvuf şairlerindeki ortak duygu aşktır ve bu aşk hem sevgiliye hem de Allah’a duyulan bir sevgidir.Hikmet Anıl Öztekin de Elif Gibi Sevmek isimli eserinde bizi bunu çok açık ve güzel bir şekilde yansıtmıştır. Aşk insanın kendisini unutması ve karşı taraf için feda etmesidir ve bu denli büyük bir aşk tasavvuf şairlerine göre sadece Allah’a karşı olabilir. Allah’a karşı olan sevgiyi bu dünyada yansıtmanın tek yolu insanlara karşı sevgi beslemektir. Mevlana’ya göre sevenler var olmasaydı dünyada var olmazdı yani dünyanın varlık sebebi insanların kendilerini ve yaratanını sevmesidir. Dünyada ki dostluğun ve muhabbetin en önemli faktörüdür sevgi. İnsanın aklı ve yüreğinin bir ve daha anlamlı çalışması için sevgiyi hayatımızdan çıkartmamalı ve sevdiklerimize sevgimizi göstermekten çekinmemeliyiz çünkü tasavvuf edebiyatına göre Allah’a açılan kapı ancak bu olabilir. Eğer insan dünyada severse ve sevilirse ölüm bu insan için daha kolay bir gerçek haline gelir çünkü seven insan için ölüm sadece başka bir sevgiliye kaçıştır. Tasavvuf şiirini inceleyen insanlar için en büyük yanılgılardan biri aşkın sadece Allah’a karşı olunacağını ve şiirin sadece bu yönde yazıldığını iddia etmektir. Fakat tasavvuf şairleri şiirlerini hem Allah’a hem sevgiliye aynı anda yazmışlardır bu sayede Allah aşkının dünyadaki yansıması olan sevgiyi anlatmaya çalışmışlardır. Yunus Emre’ye göre şiir yalnızca sevgiliye ve allaha karşı yazılmaz Allah’ın yansıması olan bu dünyada her şeyi sevmek ve Allahtan bir parça olarak onu benimsememiz ve sevmemiz gerekmektedir. Bu nedenden dolayı tüm dünyaya karşı bir sevgi beslemeli ve Allah’ın bir yansıması olarak kabul etmeliyiz. KAYNAKÇA:  Elif Gibi Sevmek / Hikmet Anıl Öztekin( Yakamoz Kitap 2014 ) Budapeşte - Viyana Turu Gezi Notları / Ayberk Yurtsever 26 Eylül 2014 1 Budapeşte İstanbul’dan 1.5 saatlik uçuşun ardından Budapeşte Havaalanı’nda indikten sonra turist bilgi merkezine gidip kalacağımız otelin yerini öğrenerek üç gün boyunca kullanacağımız ulaşım biletini aldık. Macaristan, Avrupa Birliği’nde olmasına rağmen hala Euro yerine Macar Forinti kullanıyordu ( 100 Macar Forinti = 1 Lira). Havaalanından bindiğimiz otobüs bizi metronun başladığı durakta indirdi. Metroyu gördüğümde şehrin hala Komünizm zamanlarındaki izleri taşıdığını fark ettim. Metro oldukça eski ve Rus yapımıydı. Ancak toplu taşıma oldukça gelişmişti ve metro seferleri çok sıktı. Nygutai Ter durağında indikten sonra otelimizin de üstünde olduğu Szen Istvân Körüt caddesine doğru yürüdük. Bu caddesi oldukça merkeziydi ve şehrin Peşte kısmında konumlanmıştı. Şehrin Buda ve Peşte kısımlarını bağlayan köprülerden birine yürüme mesafesinde kalıyorduk. Pazar günü olduğu için birkaç bakanlık gezdik ve şehrin Peşte tarafını dolaştık. Küçük bir şehir olduğu için çoğu yer yürüme mesafesindeydi ancak yürümeyi sevmeyenler için tramvay ve metro sistemi çok aktifti. Şehrin Peşte kısmı daha moderndi. İşyerleri, alışveriş merkezleri ve hastaneler Peşte ’de konumlanmıştı. Şehirde fiyatlar Türkiye ile aynı düzeydeydi. Gece şehir merkezine gittiğimizde çok şaşırdım. Saat 12’de şehir merkezi tıklım tıklım doluydu ve resmen kaldırımlarda bile oturacak yer yoktu. Şehrin bu derece canlı olması hoşuma gitmişti. Vaci Utca(Budapeşte’nin İstiklal Caddesi) şehrin lüks mağazalarının ve restoranlarının üzerinde bulunduğu caddenin bittiği yerde geleneksel Macar yemekleri yapan stantlar vardı. Yemek almak için uzun bir sıra bekledikten sonra yemeğimizi aldık. Macar mutfağının Osmanlı mutfağından etkilendiği belliydi.Doğrusu yemekleri de çok lezzetliydi. Asıl gezimiz yeni başlıyordu. Eski adı Budin olan şehrin Buda kısmı tarih kokan bir yerdi.Adeta Orta Çağ dondurulmuş bir biçimde karşımızda duruyordu. İlk önce Gül Baba Türbesi’ne uğradık. Şehrin bence en güzel yerlerinden birine konumlanmıştı. Ünlü bir Osmanlı dervişi olan Gül Baba, Budin Osmanlı tarafından fethedilirken buraya yerleşmiş ve Macar halkının sevgisini kazanmış. Cenazesine Kanuni Sultan Süleyman başta olmak üzere 200 bin kişinin katıldığı söyleniyor. Buradan Balıkçılar Tabyasına doğru giderken Tuna Nehri kıyısından yürüyorduk ve şehrin bu kadar hasar ve yıkımdan sonra bu derece toparlanmasını şaşırmış bir biçimde izliyordum. Yürümeye devam ederken Budapeşte Parlamento binasını gördük. Neo-gotik yapısı ile tüm ihtişamıyla karşımızda duruyordu. 2 ( Parlamento Binası) 3 Balıkçılar Tabyasına ulaştığımızda karşılaştığımız manzara muhteşemdi. Margaret Adası, Tuna Nehri, Zincirli Köprü, Peşte kısmı ve Gellert Tepesini panoramik şekilde görmek mümkündü. Oradan Budin Kalesi’ne geçtik yol tam olarak bir Orta Çağ Avrupası’ndan kopmuş gibiydi. Büyük kargalar ve tarihi yapılar tarihi bir atmosfer oluşturuyordu. Kaleden çıktıktan sonra Alman istilasından sağlam kalan tek yapı olan Zincirli Köprü’nün üzerinden karşıya yürürken köprünün tam ortasından Tuna Nehri’ni izlemenin verdiği keyif kelimelerle anlatılmayacak cinstendi. Şehrin denize kıyısı yok ancak Tuna nehri bu açığı tek başına kapatıyordu. Gece aynı yolu yürümeye karar verdiğimizde bizi başka bir Budapeşte bekliyordu. Avrupa’nın en iyi ışıklandırılan kentinde Tuna Nehri kıyısında yürümek tam anlamıyla inanılmazdı. Nehir kenarında şarabını içen çiftler ve yürüyüşe çıkan insanların sayısı hayli fazlaydı. Yürürken, caz müzik yapan bir sokak grubuna denk geldik. Gece hayatı hareketli olan Budapeşte’de son gecemiz olduğundan o gece sabahın ilk ışıklarına kadar şehri adım adım dolaştık. Otelden çıktıktan sonra buraya Viyana’ya gitmek üzere veda ettik. 4 (Balıkçılar Tabyası) 5 (Zincirli Köprü) 6 (Gece, Parlamento Binası) 7 Viyana Viyana’nın bir kültür şehri olduğunu daha önce de duymuştum ancak şehirde neredeyse her şey konser ve opera. Alman kültüründen etkilendiği gözlemlenebiliyor ve dünyanın en pahalı şehirlerinden sayılıyor. Şehir Budapeşte gibi 2.Dünya Savaşı’nın en çok zarar görmüş şehirlerinden. Buna rağmen şehir hızlı toparlanmış ayrıca metro sistemi inanılmaz gelişmiş ve şehirde insanlara olan güven duygusu yüksek. Bu yüzden metrolarda bilet kontrolü olmuyor. Merkez istasyonda inince şehrin simgesi St. Stephan Katedrali karşınıza dikiliyor. Gotik yapıda olan bu katedral size şehri panoramik izleme imkânı veriyor. Tepesinde ise büyük bir çan var(Türk Çanı olarak da anılır) ve bu çan sadece beş kere çalınmış. Bunlardan birisi de Türk işgalinden kurtuldukları zaman. 8 ( Büyük Çan) 9 ( Panoramik görüşten bir kare) 10 Oradan Hofbrug İmparatorluk Sarayı’na ve Belvedere Sarayı’na yol alırken yolda adım başı klasik müzik çalan grupların olması Viyana’da olduğunuzu hatırlatıyordu. Şehir adeta klasik müzikle bütünleşmişti. Günümüzde en büyük müzik dehalarından biri kabul edilen Mozart’ın yaşadığı bir şehrin daha farklı olması zaten beklenemezdi. Viyana’da şnitzel yemeden dönülmez diye bir sürü tavsiye aldıktan sonra burada şnitzel yedikten sonra Mozart anıtının olduğu ünlü parka oturup şehri seyrettim ve bir kere daha şehrin ne kadar gelişmiş olduğunu ulaşıma ve insanlara bakarak fark ettim. Sonrasında Tropikal bir sera olan Kelebek Evi’ne doğru yola çıktık. Kelebek Evi’nin içerisi kelebeklerin yaşayabileceği en uygun sıcaklığa ayarlanmıştı. Fotoğraf çekmeyi sevenler için mükemmel bir ortamdı. Rengârenk kelebekler etrafta uçuyordu. Burada çok sayıda fotoğraf çektikten sonra buradan ayrıldık. 11 ( Hofbrug İmparatorluk Sarayı) 12 ( Klasik müzik çalan sokak grupları) 13 ( Başka bir sokak grubu) 14 ( Kelebek Evi) 15 ( Kelebek Evi) 16 Sırada Opera Binası vardı. Viyana Opera Binası çoğu insana göre dünya operasının merkezi olarak kabul ediliyor. Bu yüzden, Opera Binası’ndan beklentim çok yüksekti açıkçası. Gördüğümüz bina beklentilerimizi fazlasıyla karşıladı. Viyana gibi bir şehre de böylesi yakışırdı. Opera Binası gezmemiz tam 2,5 saat sürdü. İnanılmaz büyüklükte bir yapıydı. Ardından metro ile belediye binasını görmeye gittiğimizde şans eseri o akşam belediye binasının önünde film festivali düzenleniyormuş. Her sene düzenlenen bu festivalde uluslararası birçok film gösteriliyor. Yüzlerce sandalye getiriliyor ve akşama hazırlanılıyordu. Onlarca insan hazırlıklar sürerken zumba fitness yapması, 7’den 70’e herkesin sokakta dans etmesi de ilginç bir andı. Özetlemek gerekirse toplum olarak da mimari olarak da apayrı bir kültürle tanıştık. 17 ( Opera Binası) 18 ( Belediye Binası) Not: Yazımda kullandığım tüm fotoğraflar tarafımdan çekilmiştir. 19 Begüm Cerrahoğlu Bir Hayatın Edinebileceği Eşdeğer “İnsanı değerli kılan karşılaştığı hayatlardır.” demiş Maupassant. Öyleyse bir hayatı diğerlerinden daha özel ve değerli kılan ne olabilir? Yapılmış olunan kararlar ya da kazanılmış statüler anlam, önem taşır mı yoksa daha soyut; kişinin karakterinin parçaları mı kişinin önemini diğerlerinin gözlerinde resmeder? Mükemmel olunabilir mi ki somut ve objektif bir tanımla, her insanın önemsediği değerler ve kriterler bu kadar farklıyken? Peki ya seçimler nasıl oluşuyor ve ilişkiler kurulup devam edebiliyor hayati önem taşıyan kararlar alınabiliyor? İlişkiler de sonuçta karşılaştığınız bir başkasının hayatının geleceğine merak duymak ve gerçekleşirken orada olmak için ona bir şekilde kendimizi bağlayabilmek. Evlilikse artık yasal boyutu, daha emin ve kesin bir adım. Oysa bir insan bir diğerini nasıl bu kadar etkileyebilir yahut biri için mükemmelliğin tanımı olabilir? Ahmet Altan’ın Bir Hayat Bir Hayata Değer denemesinde de göz önünde bulunmuş farklı şekillerde çok yetenekli olan kimselerin gerçeküstü, birer kurmaca hikâyeden ibaretmişçesine duran ama yaşanmış ilişkilerini anlatıyor. Ünlü bilim adamları, profesörler, yazarlar geçiyor Altan’ın eserinde ve bu kimselerin çevrelerindeki karakterlerden etkilenip hayat yönlerini değiştirişleri hatta yaşam çizgilerini o insanlar üzerine çizebilmeleri yer alıyor. Bir yazarın hayatını düşündüğümüzde; çoğu büyük yazardan ellerine kalemi almadan duramadıklarını, kendilerine hâkim olmayı denediklerinde de yalnızca süründüklerini düşündüklerini duyduk, okuduk başta Sait Faik olmak üzere. Juan Ramon Jimenez’in Altan’ın kitabında anlatılmış hayatı ise okuyanları birçok farklı noktada şaşırtıp duygu seline sürükleyebiliyor. Bir kişi, nesne ne olabilirse umutsuzca sonuna kadar bağlanabilmek hala mümkün gözükmüyor bana özellikle her şeyin geçici oldu bu hayat düzenlerimizde. Hayatta hiçbir kararımdan emin olamazken tüm güvenini ve benliğini bir kişiye adamayı seçmesi çok aykırı duruyor. Juan Ramon Jimenez için hayatını bağlamayı seçtiği insan karısı Zenobia’ydı. Zenobia hastalandı ve ölmek üzereydi yalnızca o tanık olabilsin diye Jimenez’e olan değerin farkında olan Nobel Komitesi sonucu zamanından erken açıkladı. Zenobia öngörüldüğü gibi sonrasında hayatını kaybetti ve Jimenez bir daha yazmadı. Başarılı olduğu hatta Nobel ödülüne layık görülebildiği uğraşını ve belki onun hayatını asıl değerli kılan şey olarak gördüğümüz becerisi; yazmayı öylece bırakabildi. Verdiği değerin önceliği farklıydı. Hayatlarımızın daha da bireysel önemlerimizle sürdürdüğümüz bu dönem zihniyetinde; kendi hayatınızı bir başka hayatla birleştirip birlikte tek bir hayatla yetinmek gibi gözüküyor onların hayatı. Sanki Jimenez, Zenobia’nın hayatına atlamış, onun hayatının bir parçası olmak istemişti öyle ki Zenobia’nın hayatı son bulunca Jimenez de yaşamayı bir denli bırakmış oldu. Zenobia ve Jimenez hiç birbirleriyle karşılaşmamış olsalardı ya ne olacaktı? Zenobia hiç bu kadar değerli sayılabilir miydi; yahut en başta Zenobiasız Nobel’ini alacak adımı atmış olur muydu Jimenez? Milyonlarca insanın arasında dünyaya, yaşama yapabildiklerimizin etkileri karınca adımları boyutunda dahi olamazken bir kişi için her şeyi değiştirebilmek üstüme alabileceğimden çok daha büyük bir sorumluluk gibi gözüküyor bana uzaktan. İlişkilere, diğer insanlara ihtiyacımız olduğu yok sayılamayacak bir gerçek, var oluşsal ihtiyaçlarımız arasında. Destek, ilgi, değerli bulunabilmek ve daha birçok etken çoğumuzun hayatta bir gün daha kalkıp yaşayabilmemizde önemli yapıcı parçalar. Bunların yanı sıra bu destek ve sevgi yalnızca tüketilen bir kuram da değil, diğer insanlarla paylaşabilmek ve onları desteklemek, onları bir şekilde iyi yönde etkileyebilmek de ihtiyaç duyduğumuz hayat etkenleri. Günlük aktivitelerde ihtiyacımız olan bu çoğunlukla basit etkileşimlerse oldukça az gereksinimlerle oluşabiliyor bir hayatı paylaşmanın aksine. Bizlere mal olabilecekleri de sınırlı. Daha fazlası genellikle kendinizden daha fazla parçayı öne koymanızı gerektirebiliyor. Böylece kaybetme korkusu, üzülebilme kaygısıyla kendilerimizi olabilecek büyük şeylerden yoksun bırakıyor olabilir miyiz? Bencilliğimiz ve var olduğunu düşündüğümüz sınırlarımızla hayatlarımızdaki imkânları zihinlerimizde oluşturduğumuz gerçeklik süzgeçlerine takıp üzerinde bir kere daha durmuyor gibiyiz. Bir hayatın değeri; diğerlerinin gözlerinde var oluyor ve somut bir derece taşıyabilmekten çok uzak. Tüm bu gözden geçiremediğimiz unsurlar hayat değeri skalasının verilerini oluşamadan parçalıyor; varılabilecek tek sonucu ise bir hayatın bir hayattan ibaret olduğu, kendi skalasız sisteminde. Hayatlarımızın içinde barındırabileceklerindense bihaberiz çünkü çoğu olasılık hayata uygulanamayacak kadar imkansız gözükebiliyor. Sadece başka bir insanın etkisiyle tamamen her şeyin değişebilecek oluşu bizleri olasıklara karşı daha açık fikirli yapmalı. Yaşamadan bilemeyeceğimizi fark etmeli, riskleri alabilecek olduğumuz sürece hayatlarımızı daha maceraperest bir ruhla yaşamaya çalışmalıyız. Jimenez de bir hayatın kendi varlığında yaratabileceği değişikliği biliyordu, deneyimlemişti ancak Zenobia’nın değerini kendi gözünde azaltmadan yaşayamaya devam edebileceği yol yaratamadı kendisine. Kaynakça: -Altan, Ahmet (2015). Bir Hayat Bir Hayata Değer. İstanbul: Everest Yayınları - Tüzün, Müzeyyen (2008)Dünya Bilgelerinden Özlü Sözler(Maupassant, Guy de. Boule de Suif) .Sis Yayıncılık. Yayınevi Genel Dizisi İTİRAZ EDİYORUM Nice medeniyetler gördü bu cihan, nice devletler geldi geçti. Şu an üzerine basıp geçtiğimiz topraklarda kim bilir kimler yaşadı, kimler göçtü gitti! Sabit kalan, hiç değişmeyenler de vardı elbette. Duygularımız mesela… Bir kitap gördüm kitapçının birinde, ilgimi çekti hemen. Kitabın adı “Edebiyatta Sanatta ve Popüler Kütürde Kıskançlık”, itiraf etmek gerekirse kitabın adı dikkat çekici noktaydı benim için. Günümüz edebiyatında, televizyon dizilerinde, sinema perdesinde ve tiyatro sahnesinde yer almaktan yılmayan, her seferinde “Görevimiz kıskançlık!” tadında eserlerin geniş yer kapladığı bir gerçek, her ne kadar bunların birçoğu sanat eserliği görevinden azat olup, geniş kitlelere hitap eden ninniler mertebesine erişse de (!). Kitap, kıskançlığın tarihini, edebiyatta ve diğer sanat dallarındaki yerini didik didik eder nitelikte. Gözleriniz açılıyor, bir ışık görüyorsunuz. Misal, “ …kıskançlığı konu alan sanat eserlerinde gözler ve kulaklarla sık sık karşılaşırız.”(Toohey 55) cümlesini okuduğum günün akşamında izlediğim bir yabancı, romantik komedi filmindeki kıskançlık sahnesini gözlemleme imkânı buldum. Sahiden de sahnede bolca göz ve kulak imgesi kullanılmış. Bu tür imgeleri, “İllüminati bunlar hep!” sığlığında izlemişiz bunca zaman! Yıllar önce okuduğum bir İpek ONGUN kitabındaki cümle aklıma geliyor, “Okumak şart azizim!”. Bu arada göz ve kulağın kıskançlıkla alakasını açıklamak farz oldu. Bu ilişkiyi, benim fikrimce, en iyi açıklayabilecek olan sözcükler kitabın bir bölümüne başlık olmuş zaten: “Kulaklar yanlış işitir, gözler gördüğünü büyütür.”(54) Aynı bölümde bir açıklama daha var: “Kıskanç âşık daima kesin sadakatsizlik kanıtı arayışı için tetiktedir, sevgilisinin ihanetini öğrenmek için dayanılmaz bir açlık duyar.”(56) “Kıskançlık, insanın içindeki doğal bir dürtüdür” der çoğu bilgin. Yeryüzünde, yaşamının herhangi bir gününde kıskançlıkla yüzleşmemiş bir insanoğlu var mıdır? Veyahut kıskançlığın yer edinemediği, barınamadığı ve dahi barınamayacağı bir yer var mıdır?(91) Bu koşullarda imkânı yoktur bu duygudan kaçmanın, yolu hiçtir. Peki, günümüzde kıskançlık tam olarak nedir, nerededir? Soruyu cevaplamak basit. Hemen bir televizyon bulun. Akşam haberlerinden sonra yayımlanan, bizlerin de bayıla bayıla izlediği o güzide(!) dizilerimizden birinin yedi milyonuncu tekrarına gün içinde, bir şekilde denk gelirsiniz, kaçınılmazdır bu. İtiraf edin hadi, tekrarlarının televizyon ekranıyla olan flörtünün hâlen devam etmesi biraz da sizin katkılarınızla oldu- sırrınız ölene kadar güvende. Neyse, konumuza dönelim. İşte bu muazzam dizilerin klişeleşmiş ana temasını- yani zengin, donuk ve de duygu yoksunu oğlan ve fakir, saf, masum kız aşkı- fark etmemek güç. Evet, meselemiz kıskançlıktı değil mi? Bu dizlerde, çevresinde olanlardan bihaber, saflıktan o incecik beli kırıldı kırılacak olan kızımızı karşısına alır esas oğlan ve der ki “Ya benimsin ya kara toprağın!”. Yumruğunu masaya falan vurur bir de minik kıromuz. Ne oldu? Kıskandı beyimiz! Bir de aşk üçgenleri olur ki sormayın! Kimin eli kimin cebinde sualinin karşılık bulamadığı bu sahnelerde kıskançlık ne kadar da saçma geliyor. “Elli yıl sonra,.. kıskançlığın çaresi kadınlarda arandı…”(177). Cümlenin kalanında ‘ideal kadın’, bir başka deyişle ‘kıskançlığın tedavisi olacak kadın’ profili anlatılmış: İffetli, ölçülü, kocasını el üstünde tutan… Ve kıskançlık evrimine hâlâ devam etmekte. Eskinin sanat eserlerine konu olan insani doğal duygusu, bugünün cinayet sebebi oldu. Fark edelim! Bahsettiğim popüler kültürün getirileri olan yeni çağ filmleri ve televizyon dizilerinin mesajlarını fark edelim. Kıskançlık kavgalarını, paranoyalarını ve hatta cinayetlerini fark edelim! Popüler kültür başlığı altında bize neler aktarılmış değil mi? “ Kıskançlık asla çekip gitmeyecek. Ona sırtımızı dönmek de mümkün değil. Zaten bunu neden yapalım ki? Kıskançlık çirkin bir duygu. Ama yaşantımızda çok güzel bir yeri olabilir.”(185). İtiraz ediyorum! O sanat eserlerini süsleyen, doğal duyguyu geri istiyorum. İşte böyle… Kitap beni aydınlattı demiştim ya hani, haksız değilmişim değil mi? Okumak lazım azizim. Okuyup anlamak lazım- meselemiz kıskançlık olsa bile. Farkında olalım durduğumuz durakların, çevremizde olan bitenlerin… Kıskançlık sebebimiz olmasın. Ezgi ÇIRPANLI 21602632 TURK101 Kaynakça Thooney, Peter, Edebiyatta Sanatta ve Popüler Kültürde Kıskançlık, Doğan Kitap, Mart 2016 Ömer​ ​Faruk​ ​Oflaz ÇINARIN​ ​GÖLGESİNDE​ ​YANMAK Hangi​ ​erkek​ ​çocuk,​ ​babasını​ ​taklit​ ​edip​ ​onun​ ​gibi​ ​olmaya​ ​çalışmamıştır acaba?​ ​Onun​ ​varlığıyla​ ​büyümekle​ ​onsuz​ ​büyümek,​ ​çocuğun​ ​karakterinin şekillenmesinde​ ​şüphesiz​ ​farklı​ ​etkiler​ ​bırakacaktır.​ ​Orhan​ ​Pamuk’un​ ​​Kırmızı​ ​Saçlı Kadın​ ​​romanında​ ​da​ ​babasız​ ​büyüyen​ ​Cem​ ​ve​ ​Enver’in​ ​nasıl​ ​bir​ ​insana büründüklerini​ ​ve​ ​eğer​ ​babaları​ ​olsaydı​ ​nasıl​ ​birileri​ ​olabileceklerini​ ​ağızlarından duyabiliyoruz. Bir​ ​kişiliğe​ ​sahip​ ​olmak,​ ​insanın​ ​ilk​ ​önceliği​ ​olmalıdır.​ ​Çünkü​ ​kişiliği​ ​olmayan biri​ ​aslında​ ​yoktur,​ ​diğer​ ​insanlar​ ​tarafından​ ​fark​ ​edilemez.​ ​Hani​ ​hep​ ​anlatılır​ ​sahip olduğun​ ​özellikler​ ​birer​ ​“sıfır”dır​ ​ve​ ​arka​ ​arkaya​ ​dizildiğinde​ ​uzun​ ​bir​ ​dizi​ ​oluştursa​ ​da başında​ ​ona​ ​asıl​ ​değeri​ ​verecek​ ​“bir”​ ​yoksa​ ​bir​ ​şey​ ​ifade​ ​etmez​ ​ve​ ​o​ ​bir,​ ​kişiliktir. Peki​ ​babaların​ ​bunda​ ​etkisi​ ​nedir?​ ​Genellikle​ ​babalarımızdan​ ​ve akrabalarımızdan​ ​zorlu​ ​yaşam​ ​hikayeleri​ ​dinlemişizdir.​ ​Onların​ ​bu​ ​yaşamlarıyla​ ​kendi yaşantımızı​ ​karşılaştırdığımızda​ ​büyük​ ​farklılıklar​ ​görürüz.​ ​Çoğumuzun​ ​babası​ ​erken yaşlarda​ ​-​ ​daha​ ​bıyığı​ ​terlemeden​ ​-​ ​kendini​ ​iş​ ​hayatında​ ​bulmuştur​ ​ve​ ​evini geçindiren​ ​kişi​ ​olmuştur.​ ​Kendi​ ​ayakları​ ​üstünde​ ​durmaya​ ​o​ ​zamandan​ ​başlamıştır. Dedelerimiz​ ​de​ ​-​ ​sanki​ ​filmlerdeki​ ​kötü​ ​adam​ ​rolündeymiş​ ​gibi​ ​-​ ​onları​ ​kendi​ ​halinde bırakmış​ ​ve​ ​neredeyse​ ​hiç​ ​karışmamıştır.​ ​Bu​ ​yaşantıları​ ​duyduğumuzda​ ​ise muhtemelen​ ​babamızla​ ​gururlanırız.​ ​Onun​ ​ne​ ​kadar​ ​güçlü​ ​olduğunu​ ​ve kahramanımız​ ​olduğunu​ ​düşünürüz.​ ​Bu​ ​durum​ ​ne​ ​kadar​ ​acımasız​ ​gibi​ ​gözükse​ ​de, kendi​ ​dediğimiz​ ​gibi​ ​onları​ ​güçlü​ ​ve​ ​farklı​ ​kılan​ ​budur.​ ​Çocuğunu​ ​kendi​ ​kendisine bıraktığı​ ​için​ ​onlarda​ ​kendini​ ​geliştirmiş​ ​ve​ ​karakterlerini​ ​kendileri​ ​oluşturmuştur. Genelde​ ​de​ ​her​ ​işle​ ​ilgili​ ​bilgi​ ​sahibidir​ ​çünkü​ ​birçok​ ​deneyim​ ​sahibi​ ​olmuştur.​ ​Kitapta da​ ​“Modern​ ​kişi​ ​şehrin​ ​ormanında​ ​kaybolan​ ​kişidir.​ ​Bu​ ​da​ ​babasız​ ​kalmak​ ​demektir.” (s.167)​ ​deniyor. Tabii​ ​ki​ ​günümüz​ ​şartlarında​ ​çocuğumuzu​ ​yalnız​ ​başına​ ​bırakmak​ ​akıl​ ​karı değil.​ ​Onların​ ​elinden​ ​tutmak,​ ​yol​ ​yordam​ ​göstermek​ ​gerekir​ ​ama​ ​bu​ ​abartıldığı​ ​vakit onlara​ ​yardım​ ​etmekten​ ​çok​ ​zarar​ ​veririz.​ ​Hep​ ​rastlarız,​ ​çocuk​ ​bir​ ​şey​ ​yapamadığı zaman​ ​bir​ ​süre​ ​sonra​ ​sabredemez​ ​onun​ ​yerine​ ​biz​ ​yaparız.​ ​Peki​ ​bundan​ ​çocuğun kazancı​ ​nedir?​ ​Kocaman​ ​bir​ ​“sıfır”.​ ​Bu​ ​işi​ ​kör​ ​topal​ ​da​ ​olsa​ ​onun​ ​halletmesi​ ​gerekir. Ama​ ​günümüzde​ ​“Çocuklarımız​ ​sadece​ ​dersini​ ​çalışsın​ ​da​ ​gerisini​ ​biz​ ​hallederiz.” düşüncesi​ ​yaygındır.​ ​Bunun​ ​sonucunda​ ​da​ ​maalesef​ ​daha​ ​tornavida​ ​tutamayan erkek​ ​çocuklarımız​ ​artmaktadır.​ ​Cem’in​ ​de​ ​dediği​ ​gibi,​ ​kişi​ ​kendisini​ ​gören​ ​biri olmadığı​ ​zaman​ ​kendisi​ ​oluyor.​ ​Kendi​ ​halimizde​ ​olduğumuz​ ​zamanlar​ ​içimizdeki kişiyi​ ​çıkarabiliyoruz.​ ​Bir​ ​şeyleri​ ​halletmeyi​ ​yanlış​ ​yaparak​ ​da​ ​olsa​ ​öğreniyoruz.​ ​Ama “Yakınlarda​ ​bir​ ​babanız​ ​varsa​ ​ve​ ​sizi​ ​görüyorsa​ ​içinizdeki​ ​kişi​ ​içinize​ ​saklanır.”(s.52) Doğrusunu​ ​babamız​ ​bilir​ ​diye​ ​düşünür,​ ​onun​ ​yapmasını​ ​isteriz,​ ​o​ ​da​ ​bizi​ ​kırmaz tabii(!) Babadan​ ​tamamıyla​ ​farklı​ ​olmayı​ ​düşünmek​ ​olmaz​ ​tabii.​ ​Ondan​ ​bir​ ​şeyler kapmak,​ ​bilgi​ ​birikiminden​ ​yararlanmak​ ​gerekir.​ ​“Kişiliğimizin​ ​gücü​ ​yalnızca özgürlüğümüzden​ ​değil,​ ​tarihten​ ​ve​ ​hatıralardan​ ​da​ ​gelir​.​”​(s.169)​ ​Onun​​ ​​bu​ ​her​ ​işten anlayan​ ​haline​ ​nelerin​ ​etkilediğini​ ​iyi​ ​gözlemleyip​ ​gününün​ ​şartlarına​ ​uygun​ ​olanları kendi​ ​karakterini​ ​oluşturmada​ ​yöntem​ ​edinebilir. Kişi​ ​kendi​ ​karakterini,​ ​gideceği​ ​yolu​ ​kendi​ ​oluşturmalıdır​ ​ki​ ​o​ ​baştaki​ ​“bir”e sahip​ ​olsun.​ ​Babalarımız​ ​elbette​ ​hayattaki​ ​en​ ​büyük​ ​şanslarımızdan​ ​biri.​ ​Onları​ ​örnek almaya​ ​ve​ ​onlar​ ​gibi​ ​olmaya​ ​çalışırız.​ ​Ama​ ​bu​ ​iş​ ​tıpa​ ​tıp​ ​benzemeye​ ​giderse​ ​bu kendimiz​ ​için​ ​sakıncalı​ ​olacaktır.​ ​Zaten​ ​o​ ​kişiden​ ​bir​ ​tane​ ​varken​ ​ikinci​ ​bir​ ​tane​ ​daha olması​ ​kabul​ ​edilemez.​ ​Onun​ ​fikirlerine​ ​önem​ ​verelim,​ ​değerlendirelim​ ​fakat​ ​o​ ​ulu çınarın​ ​gölgesinde​ ​haddinden​ ​fazla​ ​kalmayalım.​ ​Aksi​ ​takdirde,​ ​o​ ​gölgede​ ​keyif yaptığımızı​ ​sanarız​ ​fakat​ ​belki​ ​de​ ​geleceğimizi​ ​yakarız. Kaynakça: Pamuk,​ ​Orhan.​ ​​Kırmızı​ ​Saçlı​ ​Kadın​.​ ​İstanbul:​ ​Yapı​ ​Kredi​ ​Yayınları,​ ​2016.​ ​Baskı. Tuğrul Tanyol’un Aydınlık Yarını Ünal Anıl Sargın Yaşadığımız dünya adına gelecek neslin bugün yaşadıklarımızdan yola çıkarak anlatacağı şeyleri düşündüğümüz de şu an ki Dünyanın ne kadar karanlık bir yer olduğunu net bir şekilde görebiliyoruz. Bundan da öte, şu an yaşadıklarımızı düşündüğümüz de, aslında geleceğimizi de kararttığımızı anlayabiliriz. Tıpkı Tuğrul Tanyol’un dediği gibi “çocuklarımızın çocukları daha güzel bir güne doğmayacaklar, bu kesin…” Güzel bir yarın için bugünümüzü düşünmemiz gerektiği konusunda birçoğumuzun hemfikir olduğunu düşünüyorum ancak bunu yarını mı düşünerek yapmalıyız yoksa bugüne odaklanarak yapmalıyız konusunda bazı çelişkilerim var. Bu durum da şu an yaşadığımız çevreyi güzelleştirmek bizim elimizde olduğu için çok daha mantıklı bir seçenek gibi gözüküyor. Şu an yaşadığımız çevreyi düşündüğümüz de –ki bu durumda Türkiye’yi düşünebiliriz- çobanın o rezil ıslığının birçoğumuzun haykırışlarını nasıl bastırdığını görebiliyoruz. Çobanın önderlik ettiği bir kesim, tek bir yön, hiçbir zaman değişmeyen bir rota var uzunca bir zamandır örneğini gördüğümüz. Keşfedilmeyi bekleyen, daha doğrusu keşfedilmesi bir zorunluluk hâline gelen yolları görmezden gelmek demek, yenilikçilikten uzak ve bencilliğe bir o kadar yakın ki… Bencillik diye düşünmemin sebebi bu yöntemin diğerlerinden çok daha kolay olması. Tuğrul Tanyol’un bahsettiği çobanın ıslığını talimat olarak algılayan toplam ise katilden uzak değil benim için. Onca insan böylesine bir rezilliğin sonucunda gözlerini kapattı bu hayata bahsettiğim bu katiller yüzünden, sadece ve sadece tartışılmaz ancak yine de tartışılan bir doğruluğu savundukları ve doğru olan yöntemin bu olmadığını herkese göstermeye çalıştıkları için. Tuğrul Tanyol bir soru soruyor böylesine derin ve gerçeklikten uzak olmayan dizelerinin ardına; “Ne anlatacağız yarın için?” Hakikaten, yarın için mutlulukla, gurur duyarak anlatabileceğimiz ne kadar gerçekliğimiz var elimizde? Bahsettiğim bu toplamın savunduğu sahte başarıları mı anlatacağız yoksa? İşte bahsedilen gerçeklik bu noktada karşımıza çıkıyor. Bu gerçekliği gerçek bir gerçeklik hâline getirmekse bizim elimizde, halkın elinde. Yarınlar için yol gösteren bir gerçeklik yaratmak hepimize ait bir görev bu aşamada. Aslında bunu bir bakıma başardık ve elimizde bir örneğimiz var bunun yönteminin ne olduğuyla ilgili. Hep birlikte sokaklara döküldüğümüzde, içimizde var olan o kuvvetli öfkeden bahsediyorum. Bir defa hep birlikte gördük çobanın ıslığını kimlerin talimat olarak görmediğini. Bunu hep birlikte gördük. Olması gerekeni savunduk, boyun eğmemenin değerini gördük hep beraber. Elbette anlatmaktan gurur duyacağımız bir gerçeklik olarak sunsak da bunu, ardından ortaya çıkan Tuğrul Tanyol’un yazın açtığı yolun devamında ki mutsuzluğun kışı olarak tabir ettiği, sözde başarı olarak öne sürülen gerçek olmayan gerçeklikler –Tuğrul Tanyol’un deyimiyle sahte aydınlık- esas rezillik benim için. Esas rezillik bu, çünkü düşüncenin oluşmasını engelleyen bir duvar ördü bu hiçbir zaman değişmeyen, aynı rotada birbirini takip eden kesim. Tuğrul Tanyol bu kitabında gerçeklikten kaçmayan bir tutum sergiliyor, olması gereken gibi. Doğruluğa ulaşma yolundaki en önemli aşama ise bunu başarabilmek zaten. Vurucu ve gerektiğinde yürek burkan dizeleriyle bunun en güzel örneği. Kimimiz bu bahsettiğimin aksini düşünüyor ancak eğer ortada var olan şey yürek burkucu bir hâl almışsa, bu gerçekliği değiştirmek için ve daha aydınlık yarınlara yol göstermek adına bu dili kullanmak hakikaten önemli. Bir nebze gerçekliğin değiştirilemez olduğuyla denk düşüyor benim düşüncem. Nasıl ki bugün böylesine yürek burkan şeyler yaşanıyorsa, edebiyat dalında kullanılan dil bundan uzaklaştırılamaz, uzaklaştırılmaması gerekir. Bundan net bir şekilde şu dizelerinde bahsediyor Tuğrul Tanyol; “Musluğu açtığında suyun akmasını beklersin, lambanın yanmasını düğmeye bastığında…” Ahmet Hüsrev Köse DÜNYADA HER ŞEY BİRBİRİYLE BAĞLI MIDIR? "Ayrılığın Altı Derecesi" şeklinde çevrilebilecek bir fikir vardır. Bu fikre göre dünyadaki her şey altı veya daha az adımda bir zincirin halkaları şeklinde birbiriyle bağlantılıdır. Yani benim bir tanıdığımın bir tanıdığının bir tanıdığı şeklinde uzayan bir zincir kurarsam altıncı adımda dünyadaki herkese ulaşabilirim. Ben bu düşünceyi adım sayısı içermeyen bir halde ilk defa lise birinci sınıfta matematik öğretmenimden duymuştum. Anadolu'da küçük bir şehirde büyüdükten sonra ilk defa Ankara'ya geldiğimde, ilk girdiğim ders olan matematik dersinde hocamız söylemişti: Evrende her şey matematiksel olarak birbiriyle bağlantılıdır. O günden beri hep ilgimi çekmiştir bu fikir. Özellikle günümüzde sosyal medyanın da imkanlarıyla büyük oranda mümkün olduğunu düşünüyorum bunun. Ayrılığın Altı Derecesi adlı filmde de bu konu işlenmiş ve dünyadaki herkesin en fazla altı adımda birbirleriyle bağlantılı oldukları savunulmuş. Ben de yakın zamanda tam olarak bu her şeyin bağlantılı olması fikrini destekleyebilecek değişik bir bağlantılar zinciriyle karşılaştım. Sonucunda da dünyadaki her şeyin gerçekten de bağlantılı olduğuna kanaat getirdim. Anlatacağım bağlantılar zincirini Jerry Seinfeld'in Arabalardaki Komedyenler Kahve İçiyor adlı dizisinin bir bölümünü izleyince fark ettim. Dizi konsepti şu şekilde: Seinfeld adlı diziyle meşhur olan ünlü komedyen Jerry Seinfeld klasik bir arabayla komedyen bir arkadaşını evinden alıp kahve içmeye götürüyor ve ikisi beraber sohbet ediyorlar. İzlediğim bölümde de başka bir ünlü komedyen ve aktör Jim Carrey misafir oluyor diziye. Bindikleri araba ise 1976 model klasik bir Lamborghini. Bu araba aynı zamanda doksanlı yıllarda büyüyen neslin iyi bildiği bir bilgisayar oyunu olan GTA Vice City'deki en beğenilen ve en çok oynanan araba modeli. Arabalardaki Komedyenler Kahve İçiyor dizisinin bahsettiğim bölümünden alınmış aşağıdaki görüntüde arabayı görebilirsiniz: 1 Yukarıda anlattıklarımı aklınızda tutun. Şimdi Jim Carrey'in başrolünde oynadığı Ay'daki Adam filminden bahsedeceğim. Film sıra dışı komedi anlayışıyla meşhur olmuş komedyen Andy Kaufman'ın gerçek hayat hikayesini anlatıyor. Filmin bir sahnesinde bir grup aktör canlı yayında bir skeç oynuyorlar. Andy Kaufman'ın da rol gereği uyuşturucu etkisindeki birini canlandırması gerekiyor. Ancak böyle bir şeyi yapamayacağını, bunun etik olmadığını söyleyerek skeci yarıda kesiyor. Buna sinirlenen başka bir aktör de sahne arkasından repliklerin yazılı olduğu kartları alıp Andy Kaufman'ın önüne fırlatıyor. Andy de bunun üzerine bir bardak suyu bu aktörün başından aşağı döküyor ve büyük bir kavga çıkıyor. Bu olay, Fridays adlı televizyon dizisinde aynen yaşanmıştır ve Andy'nin kavga ettiği o aktör ise Seinfeld dizisinin başkarakterlerinden Cosmo Kramer'i canlandıran Michael Richards'tır. Jerry Seinfeld ile olan bağlantısı kuruldu bile gördüğünüz üzere. Ama bağlantılar burada bitmiyor. Andy Kaufman ile ilgili şöyle bir durum daha var: Andy'nin seyirci önüne çıkıp meşhur olmasını ve sevilmesini sağlayan ilk projesi Taksi adlı televizyon dizisindeki Latka rolü. Bu dizi bir taksi tamirhanesinde geçiyor. Yukarıda bahsettiğim, Lamborghini'nin olduğu GTA Vice City oyununu hatırlayın şimdi. Oyunu oynayanlar bilecektir, taksi görevleri yaptığımız bir taksi tamirhanesi var oyunda ve Tamirhanenin ismi "Kaufman Taksileri". Dizideki taksi tamirhanesinin birebir kopyası bu mekan, Andy Kaufman'ın hatırına bu şekilde yapılıp oyuna koyulmuş ve ismi verilmiş. Görüldüğü gibi bağlantılar zinciri dönüp tekrar Andy Kaufman'a bağlanıyor. Takip edemediyseniz özetleyeyim: Jim Carrey Ay'daki Adam filminde Andy Kaufman'ı canlandırıyor. Andy'nin canlı yayında kavga ettiği aktör 2 Michael Richards. Michael Richards, Jerry Seinfeld'in yaptığı televizyon dizisi Seinfeld'de Kramer karakterini canlandırıyor. Jerry Seinfeld ve Jim Carrey Arabalardaki Komedyenler Kahve İçiyor dizisinde klasik bir Lamborghini sürüyorlar. Bu araba meşhur bilgisayar oyunu GTA Vice City'deki en popüler arabalardan. Aynı oyunda ise Andy Kaufman'ın hatırına yapılan ve ismi verilen bir mekan bulunuyor. Daha açıklayıcı olması için bu zinciri fark ettiğim anda, o anki heyecanla çizdiğim tabloyu da paylaşıyorum sizlerle: Sonuç olarak bu ilginç bağlantılar zinciri bende bir kanaat oluşturdu. Ayrılığın altı derecesi fikri doğru, dünyadaki her şey ve herkes birbiriyle bağlantılı. Bu tam olarak altı adım için geçerli midir veya kesin bir sayı belirtebilir miyiz bilmiyorum ama yeterli miktarda bağlantı kurulursa her şey bağlantılıdır diyebiliriz. 3 KAYNAKÇA BROOKS James L. ve diğ. Taksi. John Charles Walters Company ve Paramount Network Television. ABD. 1978-1983. Televizyon. DAVID Larry ve SEINFELD. Seinfeld. Castle Rock Entertainment. ABD. 1989-1998. Televizyon. LEE Bill ve MOFFITT John. Fridays. Moffitt-Lee Productions ve The West Coast Comedy Company. ABD. 1980-1982. Televizyon. ROCKSTAR NORTH. GTA Vice City. Rockstar Games. 2002. Bilgisayar Oyunu. SCHEPISI Fred. Ayrılığın Altı Derecesi. Regency Enterprises. ABD. 1993. Film. SEINFELD Jerry. Arabalardaki Komedyenler Kahve İçiyor. Sony Pictures Television. ABD. 2012-. Web. Tablo. Yazarın kendi çektiği fotoğraf .22 Kasım 2014. 4 İdil Güneş 21400810-­‐Hukuk İNCE MEMED BABASIZ KALDI Henüz birkaç gün önce Türk Edebiyatı ulu çınarlarından birini kaybetti. Yaşar Kemal ardından derin izler bırakarak aramızdan ayrıldı. Bu yazıyı cenazesinden bir kaç saat sonra, onu ve onun bana açtığı kocaman dünyayı düşünerek yazıyorum. Yaşar Kemal’in İnce Memed romanını ilk elime aldığımda 14 yaşındaydım, okulumun tavsiyesi ve babamın da teşvikiyle okumaya başladığım eser bana hiç bilmediği bir dünyanın kapılarını açtı. Torosları, Adana’yı ve köy hayatı bu ülkede yaşayan her gencin az çok fikir sahibi olduğu konulardır muhtemelen, ama o hayatlar bana o kadar uzaktı ki ve ben o yaşamları öylesine yüzeysel tanımıştım ki İnce Memed’i okurken kendimden utanmıştım. Kendi ülkemin, insanlarımın gerçekliğine bu kadar uzak olduğumdan haberdar değildim ve o romanı okumasaydım kendi küçük dünyamdan çıkamadan Yaşar Kemal’i tanıyamadan hayatıma devam edecektim. Köy hayatı, zorbalık, devlet otoritesinin yozlaşması gibi cumhuriyetin ilanından günümüze kadar uzanan sorunlar hakkında kulaktan dolma bilgilerle yaşamak ne kadar da zavallıca bir durummuş aslında, çünkü insan kendi tarihini ve sorunlarını göremezse gelişemez, ilerleyemez. İnce Memed çok sıradan gelmişti bana en başta. Sevdiğiyle kavuşamayan, fakir bir toprak işçisinin hayatı gibi algılamıştım romanı ilk okuduğumda. Fakat kendimi kaptırdıkça aslında basit bir köy romanından ibaret olmadığını, feodal düzenin güçsüzler üzerinde kurduğu baskıyı, devletin ağalık kurumuyla başa çıkamadığını ve ezilmeye, aç kalmaya mecbur bırakılan bir kesim olduğunu gördüm. Abdi Ağa ve İnce Memed sadece birer örnekler aslında, eminim ki Anadolu’da halen bu trajediyi ve mücadeleyi yaşayan bir çok insan var ve kaderlerini değiştirmek için uğraşıyorlar. Bana göre Yaşar Kemal bu eserde güçsüzlerin, bu düzene başkaldırmak isteyenlerin sesi olmayı amaçladı. Çünkü ülkenin her yerinde bu zulmü yaşayan sayısız insandan biriydi Memed.Ağalık kurumunun çok güçlü olduğu küçük köylerde insanın hakkını araması, bu acımasız düzene dur demeye çalışması cesaret isteyen, ucunda ölüm olan neredeyse imkansız bir haykırış çünkü. Memed o yola baş koyduğunda her şeyi ve herkesi arkasında bırakıp gitmeyi göze aldı, sadece sevdiği kadın Hatçe’yi bırakamadı. Ama ne yazık kazandığı onca şeyin yanında, Abdi Ağa ve düşmanlarından kurtulmasının yanında Hatçe’yi kaybetti. Hatçe’nin öldüğü sayfaları okurken aklımdan geçen tek cümle “İşte Memed burada kaybetti” oldu. Memed belki Hatçe’yi kaybetti ama köyünde yaşayan diğer insanlara umut oldu, onların yaşamasını sağladı sadece kendi küçük çevresinde olsa bile yaşadığı yerde adaleti sağladı. İnce Memed’in yaşadıkları günümüzden 50 yıl öncesinde geçiyor belki fakat hala bu problemler ülkemizde var. Sadece ülkemizde demek yanlış olur muhtemelen çünkü güçlü olanın güçsüz üzerinde kurduğu baskı ilk insandan beri hayatın her alanında karşımıza çıkıyor. Abdi Ağa ve Memed bunun ülkemizden bir örneği sadece. Her gün gazetelerde mutlaka bir haber çıkıyor, hakkı yenen, rüşvetle susturulan ve kanuni işleyişi engelleyen insanlar hakkında. Güçlü olan, güçsüzün emeğini, zamanını, hakkını parasıyla veya konumuyla çalıyor ve bu gidişata kimse bir şey diyemiyor. Bence bu hak yemenin, ezmenin ve ezdirmenin halen yaşanıyor olması utanç verici bir şey. İnce Memed’in zamanında devlet otoritesi çok zayıftı, ağaların hakimiyetine devlet erkinin karışması bile mümkün değildi ama bugün devletin hakimi, savcısı bile zayıfı değil güçlüyü koruyor. Belki de dünyanın düzeni ve hiyerarşinin getirileri , gereklilikleri bunlardır ama her çürümüş düzeni yıkacak bir İnce Memed vardır, aynı Değirmenoluk’ta olduğu gibi. Yaşar Kemal yapmak isteyip de yapamadıklarını belki de İnce Memed’le hayata geçirdi. Belki de bu yüzden kendi büyüdüğü, işçi olarak çalıştığı şehir Adana’nın bir kasabasında hayat verdi Memed’e. Taşını, toprağını, kokusunu, insanını bildiği Adana’yı anlattı ama bana kalırsa Torosları da Yaşar Kemal kadar güzel anlatan biri daha olmadı. Sayfalarca betimleme okurken bile bir dakika sıkılmadığım, hiç bilmediğim yerler tanıdığım ve keşfettiğim bir roman oldu aynı zamanda İnce Memed. 28 Şubat 2015’te Türk Edebiyatı Yaşar Kemal’i yitirdi ama en önemlisi İnce Memed babasız kaldı. Yaşar Kemal ve Memed beni ucundan da olsa hiç bilmediğim bir hayata soktular, gözlerimi açtılar. İstanbul’dan, Ankara’dan ötesinde, sandığımdan çok daha farklı bir mücadelenin var olduğunu, bilmediğim hayatların varlığını bana gösterdiler. Yaşar Kemal’i ve Memed’i çok geç kalmadan tanıyabildiğim için çok şanslıyım. Umarım herkes bir gün eline İnce Memed’i alır ve sonrasında benim yaşadığım büyülenmeyi, hayranlığı yaşar. ÖN YARGILARIMIZ Sherlock Holmes’un ustalaştığı ve onun yolundan gitmeye çalışan dedektiflerin üzerinde hâlâ çalıştıkları bir çıkarım yapma sanatı vardır. Peki nedir bu çıkarım yapma sanatı? Kısacası bu sanat çıkarım yapmaya çalıştığınız kişinin giyim tarzını, hareketlerini, aksanını ve bunun gibi şeyleri yorumlayarak o kişinin evi, arkadaşları, sevdiği şeyler ve genel olarak hayatı hakkında çıkarımlar yapmaktır. Doğru kelimesinin altını çizmek istiyorum çünkü birazdan söyleyeceklerimle bağlantısı var. Üst düzey dedektifler bu sanatı kullanarak bir insanın ceketinin sağ kolundaki kumaşın epey aşınmasından onun eski ve asansörsüz bir evde yaşadığı çıkarılabilir. Doğru bir çıkarım yapmak için bir ipucu haliyle yeterli olmayabilir ama ipuçlarını bir bulmacadaki cevaplar gibi birleştirirsek karşımıza anlamlı bir şey çıkacaktır. Ben bu tekniğin sadece üst düzey dedektiflerin kullandığını düşünmüyorum. Neredeyse dünyanın tamamının bu tekniği kullandığını düşünüyorum fakat hâliyle üst düzey dedektiflerin ve diğer insanların bu çıkarım yapma sanatını aynı ustalıkta kullanmadığını çok rahat söyleyebilirim. Bizim, üst düzey dedektif olmayan insanlar, kullandığımız bu sanat çok daha basit ve etkisiz. Bizim kullandığımız bu sanatın ön yargı ile aynı şey olduğunu iddia ediyorum. Mesela sokakta yürürken karşıdan bize doğru gelen bir insanın kıyafetlerine, saç kesimine, yüzüne, konuşma şekline ve genel olarak vücut hareketlerine bakarak o kişi hakkında doğru ya da yanlış bir fikir elde ederiz. Bunun üst düzey dedektiflerin kullandığı sanattan farkları bizim – üst düzey dedektif olmayanlar – kullandığımız sanatın kullanılmasının çok daha basit olması, yanlış bir sonuca varma ihtimalinin çok fazla olmasıdır. Fakat bahsettiğim dedektiflerin bu sanatı kullanırlarken uyguladıkları tekniğin ön yargı ile alakası olmadığını düşünüyorum. Eğer bu uyguladıkları teknikleri ön yargı ile ilişkilendirirsek bu dedektiflere saygısızlık etmiş oluruz. Sonuçta bu insanlar bu tekniği geliştirmek için senelerce üzerinde çalışıp sınırsız deney yapmış insanlar. Neyse, bu dedektiflerin kullandığı tekniğin neden ön yargıdan farklı olduğuna geri gelelim. Eğer birinin kıyafetlerine, hareketlerine ve genel olarak bütün hareketlerine bakıp en küçük ipuçlarını birleştirip onun geçmişi ve günümüzdeki yaşamı hakkında doğru çıkarımlar yapabiliyorsak bu olayın ön yargıyı aştığını düşünmekteyim. Dedektifler ve diğer insanların bu tekniği kullanması arasındaki başka bir fark ise bu tekniği kullanış amaçları. Dedektiflerin bu tekniği kullanması için sebepleri bir olayı çözmek için alabilecekleri her türlü bilgiye ihtiyaçları olmaları. Peki bu tekniği (ön yargıyı) neden diğer insanlar da kullanıyor? Niye ben de kullanıyorum? Ortada çözmem gereken bir dava yok, bana yürüyerek gelen bir insan hakkında bilgiler öğrenmeme gerek yok, üstelik yapacağım çıkarımın doğruluğu da çok düşük. Peki neden sokakta bana yürüyerek gelen bir insana ön yargı ile yaklaşıyorum? Bunun için aklıma gelebilen tek şey kendimi korumaya çalışmak fakat bu da çok geçerli bir sebep değil. Bana doğru yürüyen birini görüp onun bana bir tehdit olduğunu düşükten sonra iki adım sağa veya sola adım atmak bana hiçbir şey kazandırmayacak. Bana gerçekten de bir tehdit olsaydı iki adım yandan yürümek eminim yeterli olmayacaktır. Bana bir şekilde zarar vermek isteyen bir insanın her türlü başarabileceğine inanıyorum. Bu yüzden ailem bana dışarıda yabancı insanlarla konuşma dediğinde onların bunun bir şeyi etkilemeyeceğini söylüyorum çünkü biri beni bir anda bayıltıp kaçıracaksa eminim ki bunu onunla konuşmasam da yapabilir. O zaman neden kendimi boş yere endişelendirip keyfimi kaçırıyorum? Fakat biz insanlarız, bilmediğimiz bir şey hakkında korku ya da endişe duymamızın doğal olduğu gerçeğini unutmamak lazım. Nogay Evirgen D"ilara KANTAŞ""Mahkum Âşıklar Üzerine""" "Normalde ﬁlm izlemeyi hiç sevmeyen biri olmama rağmen televizyonda tesadüfen denk geldiğim Jason Reitman’ın yönetmeni olduğu Labor Day (2013), Türkçesi İşçi Bayramı olarak çevrilmiş ﬁlm aşk ve mahkumiyet kavramını aynı cümlede kullanmama ve bu kavramları kendimce sorgulamama yol açtı. ""Bir mahkumun kaçıp oğluyla birlikte yaşayan savunmasız, korkak ve belli sebeplerden dolayı evden dışarı çıkmakta zorlanan bi kadının evine sığınması ile başlayan ﬁlmde alışılmışın dışında bir aşk tanımlanmıştı. Bu tanımlanan aşk beni öylesine etkiledi ki ﬁlmin kasvetli havasına karşın hayal aleminde gezinmeye başladım. Sonrasında ise gerçek hayata önümde hâlâ ﬁlm açıkken dönüş