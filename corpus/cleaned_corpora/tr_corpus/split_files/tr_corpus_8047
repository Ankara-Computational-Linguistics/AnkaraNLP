temsilcisi.Bu görevi dayısı Kent Dükü'nden devraldı. Dük golf oynaması ile tanınır ve "Royal and Ancient Golf Club of St. Andrews"'in kaptanıdır. İkâmetgahı Windsor'daki Sunninghill Park'dır. 2002 yılında Buckingham Sarayı'dan yapılan bir açıklama ile, prensin resmi ikâmetgahını büyükannesi olan "ana kraliçenin" eski ikâmetgahı olan Royal Lodge'ye nakledeceği bildirildi. Prens Andrew'in ABD'li milyarder Jeffrey Epstein ile dostluğu ve üzerindeki iddialar Kraliyet ailesine zarar verme ihtimali üzerine Aile üyesi olarak üstlendiği görevleri bıraktığını açıkladı. Miami Marlins Miami Marlins (eskiden: Florida Marlins), ABD'nin Miami, Florida şehrinde bulunan ve Major League Baseball liginin National League Doğu Grubu'nda mücadele eden beyzbol takımıdır. Takım maçlarını 1993 yılından beri Dolphin Stadium stadyumunda yapmaktadır. Philadelphia Phillies Philadelphia Phillies ABD'nin 1883 yılından beri Philadelphia, Pensilvanya şehrinde bulunan ve Major League Baseball liginin National League Doğu Grubu'nda mücadele eden beyzbol takımıdır. Takım maçlarını 2004 yılındar beri Citizens Bank Park stadyumunda yapmaktadır. Super Junior Super Junior ("Korece: 슈퍼주니어) Güney Koreli bir gruptur. SM Entertainment şirketinin prodüktörü Lee Soo Man tarafından 2005'te kurulmuştur. En kalabalık haliyle 13 kişiden oluşan Super Junior orijinalinde 12 kişiyle çıkış yaptı: Leeteuk (lider), Heechul, Hangeng, Yesung, Kangin, Shindong, Sungmin, Eunhyuk, Donghae, Siwon, Ryeowook ve Kibum. Kyuhyun ise gruba 2006'da eklenmiştir. Super Junior ciddi bir başarı elde eden albümleri 'Sorry Sorry'e adını veren ve 2009'da en çok satan single'ı ile uluslararası alanda tanınmaya başlandı. Grup yirminin üzerinde müzik kaydıyla çeşitli başarılara ulaştı ve art arda 3 yıl en çok satan K-Pop artisti oldu. Filipinler'de 1 numaralı K-Pop artisti olduğunu kanıtlayan Super Junior Sorry Sorry, Bonamana ve Mr. Simple için 3 Altın kayıt ödülü aldı. Yıllar içerisinde, grup aynı anda farklı müzik endüstrilerini ve farklı dinleyici kitlelerini hedef alarak daha küçük alt gruplara bölündü. Super Junior'un başarısına bakarak diğer Koreli eğlence şirketleri de kendi müzik gruplarını oyunculuk, program sunuculuğu gibi çeşitli dallarda eğitmeye başladı. Mesleki başarılarına ek olarak Super Junior Mnet Asya Müzik Ödülleri'nden on üç, Altın Disk Ödülleri'nden on altı ödül aldı. MTV Asia Awards'ta Kore'nin Favori Artist Ödülü'nü de almış ve JTL'den sonra bu ödülü alan ikinci grup olmuştur. 2012'de de MTV Europe Music Awards'a "Best Asian Act" dalında aday gösterilmiştir. 2015 yılında ise Teen Choice ödüllerinde 'Uluslararası Sanatçı' ve 'En İyi Fandom' ödülünü aldı. Aralık 2009'da Hangeng bağlı oldukları SM Entertainment şirketine karşı bir dava açtıktan sonra gruptan ayrıldı. Davayı Aralık 2010'da Hangeng kazandı. Buna rağmen 27 Eylül 2011'de SM Entertainment bir açıklama yayınlayana kadar Super Junior'dan ayrılışı resmiyet kazanmamıştır. Grup üyelerindenKibum ise 2009 yılından itibaren albüm çalışmalarına katılmayıp oyunculuk kariyeriyle ilgilendikten sonra 2015 yılında SM Entertainment ile sözleşmesini bitirip gruptan ayrılmıştır. Sırasıyla Kangin, Heechul, Leeteuk ve Yesung askerlik görevlerini yapmış bulunmaktayken, Shindong 24 Mart 2015'te, Sungmin 31 Mart 2015'te, Eunhyuk 13 Ekim 2015'te, Donghae 15 Ekim 2015'te ve Siwon 19 Kasım 2015'te askerlik görevine başlamıştır. Bu durumlar göz önüne alındığında Super Junior'un şu an altı üyesi aktif bulunmaktadır: Leeteuk, Heechul, Yesung, Kangin, Ryeowook ve Kyuhyun. Ryeowook 2016 yılında aktif askerlik görevine başlamıştır. Maknae Kyuhyun' un ise 2017'de orduya katılması beklenmektedir. 2000 yılında SM Entertaintment Beijing 101, Çin’de ilk ülke dışı seçmelerini gerçekleştirdi ve 3000 başvuru arasından Hankyung seçildi. Aynı yıl şirketin Seul yıllık seçmelerinde Leeteuk, Yesung ve Eunhyuk ekibe katıldı. Sungmin ve Donghae SM’in sponsor olduğu yarışmada 2001 birinciliğini aldıktan sonra trainee oldular. 2002’de Heechul ve Kangin Los Angeles California’da bir kast ajansı tarafından keşfedilen Kibum’la birlikte ekibe katıldı. Siwon 2003’te keşfedildikten sonra, Shindong ise 2004’te trainee oldu. Ryeowook 2004’te Chin Chin Youth Festival şarkı yarışmasını kazanarak 2005’teki çıkışlarından yalnızca 2 ay önce trainee oldu. Kyuhyun aynı yarışmada üçüncü olarak 2006 yılında çıkışlarından sonra gruba katıldı. 2005’in başlarında, Lee Soo-man, yıl sonunda çıkış yapmak üzere, tamamı erkek 12 üyeli bir grup hazırladığını duyurdu. Bu gruptan ‘’Asya’nın yıldızlar geçidi’’ olarak bahsediyordu ki çıkış öncesi üyelerin çoğu aktör, MC, model ve radio sunucuları olarak deneyim kazanmıştı. Heechul ve Kibum o dönemde çoktan aktör olarak tanınmış, üyelerin çoğu televizyon ve medyada çeşitli şekillerde yer almışlardı. Japon kız grubu Morning Musume’un rotasyonal konseptinden ilham alarak Lee, bu yeni grubun her yıl -grubu sürekli genç ve her alanda başarılı kılmak için- yeni üyelerin eklenmesiyle kadro değişikleri deneyimleyeceğini söyledi. Bu konsept K-pop marketine yeni yeni tanıtılıyordu. Bir süre grubun adının ‘’Obey the Voice for Each Rhythm’’in kısaltması olan O.V.E.R olacağı konuşuluyordu. Ancak grubun şu anki isminde karar kılındı. Üyeler şirkete genç yaşlarda katılmalarına atfedilerek ‘’juniors’’ olarak adlandırılıyorlardı. Üyelerin bir piknikte şirkete yeteneklerini sergilemesinden sonra şirket grup isimlerini Super Junior olarak tamamladı ve sonunda resmen Super Junior’ın ilk jenerasyonu Super Junior’05 oldular. Super Junior 05 çıkış öncesi performanslarını Kore kanalı Mnet’te 11 Eylül’de gerçekleştirdiler. Show’da B2K’nın’’Take It to the Floor’’ şarkısı eşliğinde hip-hop dansının çeşitli stillerini sergilediler. Hankyung, Donghae ve Eunhyuk birlikte Usher’ın Caught Up’ıyla dans ederek ayrıca bir performans daha ortaya koydular. Ancak performans 2006, 16 Mayıs’a kadar yayınlanmadı. Şubat 2006’da Super Junior 05 çıkış albümlerindeki ikinci promosyonel singleları Miracle için performanslar sergilemeye başladılar. Miracle Tayland’da müzik listelerinin zirvesine oturarak uluslararası marketlerden ilgi görmeye başladı. Miracle’ın promosyonları sona erdiğinde, SM Entertaintment yeni nesil Super Junior 06 için üye seçimlerine başladı. Şirket gruptan mezun olacak üyeler için bir liste dahi hazırlamıştı. Ancak şirket 2006’da 13. bir üyenin, Kyuhyun ’un eklenmesiyle değişim konseptini terk etti. Grup böylece 05 takısı olmadan Super Junior olarak bilinmeye başladı. Üyelerden Eunhyuk indirekt olarak bir varyete şovunda Kyuhyun rotasyonal konsepti bozana kadar, SHINee’nin grubun bir parçası olabileceğinin düşünüldüğünü açıkladı. Kyuhyun’un katılımından sonra Super Junior yeni singleları ‘’U’’yu 25 Mayıs 2006’da bedava indirilmek üzere resmi internet sitelerinden yayınladılar. ’’U’’ 5 saat içerisinde 400,000 indirilmeyi geçti ve sonunda 1.7 milyon indirmeyi aşarak, sunucuların çökmesine neden oldu. Toplamda 3 şarkı içeren fiziksel single ‘’U’’ 6 Haziran’da yayınlandı ve Kore’de 81,000 kopyanın üzerinde sattı. Single Kore’de en popüler iki müzik programında art arda 5 hafta zirveye oturarak yılın en popüler şarkısı haline geldi. Yılın sonunda Güney Kore’nin en iyi 5 müzik programından 7’den fazla ödül toplamış, 21. Golden Disk Awards’ın en iyi çıkış yapan ödülünü alan 3 gruptan biri olmuştur. 2006 yılının sonlarına Kyuhyun, Ryeowook, Yesung Super Junior’ın ilk alt grubu olan Super Junior-K.R.Y’yi oluşturmuştur. Kore draması Hyena’nın OST’si olan ilk singlelarını ‘’The One I Love’’ ı, 5 Kasım 2006’da KBS kanalının müzik programı Music Bank’te seslendirdiler. Şubat 2007’de Leeteuk, Kangin, Sungmin, Eunhyuk, Heechul ve Shindong trot söyleyen alt grup Super Junior-T’yi oluşturdu. İlk singleları ‘’Rokuko’’yu 23 Şubat 2007’de yayınlayıp iki gün sonra debut performanslarını Popular Songs’da sergilediler. Super Junior’ın ikinci resmi albümünün 2006 sonlarında yayınlanması planlanıyordu. Ancak birtakım kazalardan dolayı ‘’Don’t Don’’ Eylül 2007’ye kadar yayınlanamadı. Don’t Don ilk gününde 60.000’in üzerinde kopya satmış aylık listelerde birinciliği elde etmiştir. Bazı eleştirilere maruz kalmasına rağmen Don’t Don yıl sonuna kadar 160,000 kopyanın üzerinde daha satarak 2007’nin en çok satan ikinci albümü olmuştur. 2007 Mnet/KM Müzik Festivali’nde 2007 adaylık almış, içinde Yılın Sanatçısı da bulunmak üzere ödüllerin üçünü almıştır. Birçokları tarafından törenin en çok dikkat çekeni ilan edilmiştir. 22. Golden Disk Awards’da Bonsang ödülü dahil iki ödül daha alarak ilgi toplamıştır. (Yılın Albümü) Super Junior’ın Hankyung, Siwon, Kyuhyun, Donghae, Ryeowook ve Super Junior-M üyeleri Henry ile Zhou Mi’yi içeren Mandopop(Çin popu) alt grubu 2008 Nisan’ında oluşturuldu. Grubun oluşturulması fanlarla grubun yönetimi arasında güçlü bir anlaşmazlığa sebep olsa da sonunda grup Super Junior’ın en başarılı alt grubu olmuştur: Hong Kong’da iki konser vererek, görünüşleriyle Çin’in variety programlarında yüksek rating oranları yakalayarak ve Çin’de en yüksek ödemeli kontratlar imzalayarak. Çinli müzik festivallerinde birçok ödül kazandılar ve ikinci kayıtları olan ‘’Super Girl’’ü yayınladıktan sonra grubu 21. Golden Melody Awards adaylığına götürecek yüksek beğeniyi topladılar. Super Junior-M’in çıkışından kısa bir süre sonra dördüncü bir alt grup oluşturuldu. Super Junior-T’nin üyeleri ve Yesung; Super Junior-Happy’yi oluşturdu. EP’(Extended Play)leri ‘’Cooking? Cooking’’i 5 Haziran 2008’de yayınladılar. Kasım 2009’da Super Junior-T Japon komedi ikilisi Moeyan ile işbirliği yaparak Japonya çıkışını gerçekleştirdi. Singleları ROCK&GO, Rokuko’nun Japonca versiyonu Oricon Daily Charts’a 19. sıradan giriş yaptı ve yalnızca üç gün sonra 2 numaraya tırmandı. Super Junior’ın Asya’yı kapsayan ilk turu, Super Show, 22 Şubat 2008’de Seul’den başladı. Grup Tokyo’da Nippon Budokan’da birkaç gün içinde 12,000 bilet satarak, başarılı bir iki günlük fan buluşması düzenledi. Grup etkinliği tamamlamak için, limited versiyonunda U’nun Japonca versiyonunu içeren, bir araya getirilmiş bir ‘’U/Twins’’ single’ı yayınladı. Single Japonya’nın Oricon Daily Chart’ında yayınlandığı ilk gününde 4. Numaraya yükseldi, ikinci gündeyse 4 sıra geriledi. Single Japan’s Oricon Weekly Chart’da ilk 10’a giren ilk Koreli artist olarak bir rekor kırmıştır. Grup 3. albümleri Sorry Sorry’yi 12 Mart 2009’da yayınladı. Albüm İlk gününde 29,000’in üzerinde satarak Hanteo Charts’da birinciliğe oturan ilk albümleri oldu. Yayınlanmasından yalnızca bir ay sonra Kore’nin en çok satan 2009 yılı albümü oldu. 250,000 kopyanın üzerinde satıldı. Tayvan, Tayland, Çin, Filipinler’de (ki ülkede müzik listelerinde birinciliği elde eden ilk Kpop grubudur) en çok satan albüm oldu. Albüme adını veren ‘’Sorry Sorry’’ Kore’de birbirini takip eden 10 hafta, 10 kez birincilik kazanarak çabucak hit haline geldi. Tayvan’da 34 hafta zirvede kalarak rekor kırdılar. Hem uluslararası hem de yerel başarı kazanan Sorry Sorry halen grubun en çok satan albümüdür. Yılın albümü ödülü de içinde olmak üzere 24. Golden Disc Awards’da birçok ödüle layık görüldüler. Sorry Sorry’nin başarısını takiben 17 Temmuz 2009’da Seul’dan başlayarak Asya’yı kapsayan 2. Turları, Super Show 2’yi düzenlediler. Kritik başarılarına rağmen grup konser turları sırasında, hukuki karışıklıklar ve kadro değişikliği gibi sorunlarla karşı karşıya kalmışlardı. Kibum Super Show 2’nin reklam ve promosyonel videolarında görünmesine rağmen konserlerde yer almadı. Sonunda gruptan, oyunculuk hayalini kovalamak üzere, kalıcı ayrıldığını duyurdu. Ekim 2009’da Kangin alkollüyken içinde 3 yolcu bulunan bir taksiye çarpıp kaçmakla suçlandı. Aralık 2009’da Hankyung S.M Entertaintment’e kontratının hukuksuz, acımasız ve haklarına karşı olduğunu iddia ederek dava açtı. Gruptan ayrılarak Temmuz 2010’da 510,000 kopya satan solo albümü Geng Xin’i yayınladı. Aynı ay Kangin iki yıllık askerlik görevini tamamlamak üzere ayrılacağını duyurdu. Yalnızca 10 üye kaldığında, Super Junior Mayıs 2010’da 4. Stüdyo albümleri Bonamana’yı yayınladı. Albüm Sorry, Sorry kadar olmasa da Kore’de 300,000’in üzerinde satışla başarıya ulaşmıştır. Bonamana aslında Micheal Jackson’ın müzik videolarının dans figürlerinin bir araya getirilmiş koreografisidir. Grup bu albümle, Tayvan’da 61 hafta liste başı olarak kendi rekorunu kırmıştır. Albümü tanıtmak için grup 2010-2011 yıllarında Asya’yı kapsayan 3. Turları Super Show 3’ü düzenledi ve her duraklarında yok sattılar. Şubat 2011’de Super Junior bütün CGV ve Primus sinemalarında Super Show 3 3D adıyla konseri üç boyutlu olarak yayınladılar. Film listeye 6. sıradan giriş yaptı daha sonra Kore’nin en çok satan 3D filmi oldu. Japonya turundan sonra Şubat 2011’de Tower Records online satış listelerine 2. sıradan giren Super Junior Japan 'Super Show 3' Opening Commemorative Album’ü yayınladılar. Super Junior Japan Limited Special Edition-Super Show 3’ün Dvd versiyonu 2. sıradayken, Cd versiyonu da listeye 10. sıradan girdi. Albüm ayrıca 2 hafta Oricon Weekly Chart’da 3. numarada yerini korudu. Japonya’daki başarılarını takiben grup Haziran 2011’de Oricon Daily Chart’da 2. olup ayrıca ilk haftadan 59,000’in üzerinde satan Bonamana’nın Japonca versiyonunu yayınladı. Ancak SM bunu Japonya debutu olarak görmedi ve çıkışlarının daha sonra yapılacağına işaret etti. Super Show 3’ün ardından grup SMTown Live ’10 World Tour’da yer alarak Los Angeles, Paris, Tokyo, New York’u turladı ve SM Entertaintment sanatçılarıyla birlikte ilk kez Asya dışında konser vermiş oldu. Super Junior’ın performansları medya tarafından beğeniyle karşılandı. Ayrıca Hallyu dalgasını yaymadaki rollerine bağlı olarak, Kültür Spor ve Turizm bakanı tarafından Pop Culture Art Awards’da Kore’nin National Pop Culture Icon’u ödüllüyle onurlandırıldılar. CNN’in Talk Asia programında yer alarak popülariteleri ve müzik endüstrisi içindeki stratejileri hakkında konuştular. Grup Asya’nın ötesinde, Kuzey, Güney Amerika ve Avrupa’da üne kavuştu. Peru’da Dünya’nın En Seksi 30 Erkeği listesi bütün üyeleri içinde barındırıyordu. Slovanya ve İran dergilerine röportajlar verdiler. Brezilya’nın Hallyu Fan’ları tarafından Brezilya’yı ziyaret etmeleri en çok istenen sanatçı seçildiler. Hem Meksika televizyonu Azteca hem de İngiltere’nin BBC’si tarafından Hallyu dalgasının liderleri olarak görüldüler. Mr. Simple Kore’nin Gaon Chart’ında, 287.427 kopya satması üzerine, bir numara olarak çıkış yaptı. 4 hafta boyunca yerini koruyarak Ekim 2011’e kadar 441.000’ın üzerinde satıldı. Billboard World Albums Chart’da 3 numaraya Japonya’nın Oricon Album’s Chart’da ise 17 numaraya tırmandı. Albüme adını veren, Mr. Simple comebacklerinin ilk gününde müzik programı M!Countdown’da birinciliği elde etti. Eylül 2011’de, Heechul askerlik görevi için geçici olarak ayrıldı. Kasım 2011’de Super Junior ilk dünya turları Super Show 4’e başladı. Grubun 2. Japonca singleı Mr. Simple’ın Japonca versiyonu 7 Aralık 2011’de yayınlandı. Ancak bu da SM Entertaintment tarafından resmi Japonya çıkışları olarak algılanmadı. Grup, Super Junior-M üyeleri Zhou Mi ve Henry ile beraber 2011 Winter SMTown-The Warmest Gift albümü için ‘’Santa U Are The One’’ı kaydettiler. Ayrıca Donghae ve Eunhyuk 16 Aralık ‘ta beraber ‘’Oppa Oppa’’ dijital singleını yayınladılar. Aynı gün Music Bank’te performans sergilediler. Ocak 2012’de, Japonya-Osaka’da, Kyocera Dome’da düzenlenen 26. Golden Disk Awards’da yer aldılar ve eve şu dört ödülle döndüler: Popularity Award, MSN Japan Award, Disk Bonsang ve büyük ödül Disk Daesang. Bu başarıyı, Seoul Music Awards’da, 19 Ocak’ta Disk Bonsang ve Disk Daesang’ı alarak devam ettirdiler. Ocak 2013’te Tayvan’da 5. albüm Mr. Simple ve 4. Albüm Bonamana’nın Korean Music Chart 2012’de hem şarkı hem albüm bölümlerinde 1. Ve 2. olmalarının ardından ‘’Album King’’ unvanıyla taçlandırıldılar. Super Junior KKBOX Kpop Chart’da birbirini takip eden 64 hafta boyunca Bonamana’yla 1.liklerini KKBOX tarihinde ilk kez bu kadar uzun koruyarak rekor kırdılar. Daha sonra 5. albümleri Mr. Simple’ın 46 haftalık birinciliğiyle yerlerini iyice sağlamlaştırdılar. Şubat 22’de, Gaon Chart Awards’da yılın albümü ödülünü kazandılar. Mart 13’te MYX Music Awards’da Mr. Simple için en sevilen müzik videosu ödülü verildi. Ayrıca Super Show 4’ü dünya çapında; Seul, Osaka, Taipei, Singapur, Macao, Bangkok, Paris, Şangay, Cakarta ve Tokyo olmak üzere 10 şehirde başarılı şekilde 6 ayda tamamladılar. 3 Asya turuyla ve Super Junior 4 ile birlikte Super Junior konserleri toplamda 900,000 dinleyiciye ulaşmıştır. 2012 Haziran’ında SM Entertaintment Kangin’in grubun 6. albümü için çalışmalara katılacağını açıkladı. Albüm online olarak Temmuz 1, fiziksel olarak Temmuz 4’te yayınlandı. SM müzik videosunu 3 Temmuz’da yayınladı. Albümün yalnızca bir farklı cover içeren ‘’The Version B’’si 16 Temmuz’da yayınlandı. Ağustos’un 7’sinde Super Junior Sexy, Free & Single için SPY adında ‘’SPY’’, ‘’Outsider’’, ‘’Only U’’ (Leeteuk tarafından bestelenen) ve Haru(Donghae tarafından bestelenen) şarkılarını içeren repackage bir albüm yayınladı. Müzik videosu 13 Ağustos’ta yayınlandı. Super Junior’un 6. albümü Avustralya, Fransa, Peru ve Japonya dahil olmak üzere birçok ülkede iTunes’da yüksek sıralamalar yakaladı. Kore Gaon Chart’a 1. sıradan giriş yaptı. Bir ay içerisinde 335,774 tane satıldı. Üç hafta üst üste liste başı olarak kaldı ve Temmuz-Ağustos aylarında 459,182 kopya sattı. Ayrıca Hanteo Chart’da bir ayda 200,000’den fazla satması üzerine 1. sıraya yerleşti. Bu yıl içerisinde o zamana kadar en çok satan grup olmuştu. Super Junior Hanteo’nun ‘’Top 5 K-pop Artist’’2012’sinde birinci sırayı kaptı ayrıca ‘’Album Award’’ ve ‘’Singer Award’’ın sahibi oldu. Sexy, Free & Single Tayvan KKBOX KPOP listesinde birkaç hafta birincilik yakaladı ve albümün bütün şarkıları aynı listede kendine yer buldu. Şarkının 22 Ağustos’ta yayınlanan Japon versiyonu 118,920 tane satılmıştır. Super Junior MTV Europe Music Awards’da ‘’Best Asian Act’’ kategorisine aday gösterilerek bir kere daha bütün dünyadaki popülaritesini kanıtladı. Ekim'de Style Icon Awards’da ‘’Teen Style Icon’’ ödülünü kazandı. Ayrıca yine Ekim’de 19. Korean Entertaintmen Arts Awards’da ‘’Best Artist Group Award’’a layık görüldü. Kasım 30’da ‘’Album of the Year’’, ‘’Best Global Group-male’’ ve ‘’Best Line Award’’ olmak üzere üç ödül aldıkları Mnet Music Awards’a katıldılar. Böylelikle üst üste iki yıl yılın en iyi albümü ödülüne sahip oldular. Super Show 4 3D ise International 3D Festival’inde ‘’Work of Art Award’’ ile ödüllendirildi. 15 Ocak’ta 27th Golden Disk Award’da ikisi üst üste olmak üzere 3.‘’Disk Daesang’’larını kazandılar. (2011’de ‘’Mr Simple’’) Super Junior Şubat 2013’te dünya turları Super Show 5’in Mart 2013'te Seul’den başlayacağını duyurdular. Grup Çin, Japonya, Güney Amerika ve Avrupa’yı dolaştı. Ağustos 2014’te SM Entertaintment Leeteuk ve Heechul’ün 7. albüm için gruba tekrar katılacağını duyurdu. Mamacita Ağustos 29’da online, Eylül 1’de fiziksel olarak satışa sunuldu. Yalnızca 3 günlük satışla Billboard’s World Albums sıralamasında birinciliğe oturdu. Super Show 6 Eylül ayında ilk durağı Seul’den başladı. Jamsil Arena, Seul’deki üç günlük konserlerini başarıyla tamamlayarak 100. Dünya çapındaki konserlerini vermiş oldular. Super Junior tüm dünyada 100 konser vermiş ilk Koreli sanatçıdır. Aralık 2009’da Hankyung ajansları SM Entertaintmen’e dava açarak gruptan ayrıldı. Hankyung Aralık 2010’da davayı kazandı ancak 27 Eylül 2011’e kadar SM Entertaintment tarafından sonunda bir açıklama yayınlanana kadar resmiyet kazandırılmadı. Haziran 2015 itibarıyla: Twins’te bubblegum pop, Don’t Don’da alternative rock, Sorry Sorry ve Bonamana’da pop ve R&B, Mr. Simple’da elektropop ve synthpop’u takip ettiler. Grup ayrıca albümlerinde birkaç şarkıyı coverladı. Debut şarkıları ‘’Twins’’ Triple Eight’in 2003’te yayınlanan‘’Knockout’’uydu. Coverlarının büyük kısmında ikisi de ‘’Twins’’ albümünde yer alan Cape’nin L.O.V.E ve Exile’nin ‘’Believe’’ şarkılarında olduğu gibi orijinal ismi korudular. Super Junior albümlerinin çoğunun adını veren şarkıların bestecisi ve aranjörü Yoo Young Jin ile yakın çalıştılar. Yoo Young Jin, rock, R&B ve rapin elektro gitar, bass ve diğer perküsyon enstrümanlarıyla güçlendirilmiş, dengeli bir füzyonundan oluşan SMP tarzının yaratıcısı olarak bilinir. Super Junior’ın Don’t Don albümüne bu SMP tarzı egemen olmuştur. Grup vocal uyumları, neredeyse her üyenin kendi bölümlerinde farklı bir vokal aralığıyla katkı sunması ve şarkılarında sıklıkla farklı ‘’vocal belting’’ tipleri göstermeleriyle takdir topladı. Kurulduklarından bu yana 5 altgrup oluşturuldu. Kibum istisna olmak üzere bütün üyeler en az bir alt grupta yer buldu. SM’in altgrup stratejisinin temelinde grup üyeleri kendi özel aktivitelerine odaklanırken grubun aktivitelerini sınırlandırmama amacı vardır. Bu grup üyelerine kariyerlerinin farklı yönlerine odaklanırken aynı zamanda farklı yetenekleri ve fırsatları keşfetmekte büyük bir özgürlük sağlar. Bu strateji birçok grubu karşı konulamaz biçimde, benzer resmi ve resmi olmayan altgruplar yaratma konusunda etkilemiştir. Grup, Kore ve Tayland arasında, geçmiş 50 yıldaki iyi ilişkiler onuruna düzenlenen 2008 Kore ve Tayland 50. yıl dönümü kapsamında iyi niyet elçisi ilan edildi. 20 Şubat 2010’da Tayvan turizm elçisi olarak adlandırıldılar. Super Junior ayrıca Kore Cumhuriyeti Ulusal Kızıl Haç’ın‘’Donate Blood’’ (kan bağışı) kampanyasının sözcüsü ve Dünya Kan Bağışı günü iyi niyet elçisi olmuştur. 3 Mart 2011’de Ministry of Food tarafından Kore mutfağını bütün dünyaya tanıtmak üzere Kore Yemekleri fahri elçileri seçildiler. 2011’de Seoul Summer Sale 2011 elçisi seçildiler. 2012’de de aynı pozisyonu korudular. 24 Temmuz 2011’de Kore turizmi ve LG Kore’nin elçileri olarak seçildiler. Popülariteleri sebebiyle Lotte Duty Free’nin, Donghae ve Siwon ünlü Filipin giyim markası Bench’in, Kyuhyun Masita’nın, Siwon ve Kyuhyun SK Telecom’un endorserı oldular. 4 Eylül 2012’de Gangnam, Seul bölgesinin fahri elçileri seçildiler. Bakınız: List of awards and nominations received by Super Junior Büyücü (roman) Büyücü (İngilizce özgün adı The Magus), yazar John Fowles'un yazdığı ilk romanıdır. Eser, ilk kez 1966 yılında yayınlandı ve Fowles'un basılan ikinci romanı oldu. Küçük bir Yunan adasına öğretmen olarak giden ve orada kendisini usta bir düzenbazın yarattığı psikolojik yanılsamaların içinde bulan Nicholas Urfe'nin hikâyesini anlatmaktadı. Roman yayınlandığı dönemde en çok satanlar listesine girdi. Bu başarının bir sebebi de 1960'lara psikoanaliz ve mistizmin çok popüler olmasıydı. Roman, Modern Kütüphane'nin en iyi yirminci yüzyıl romanları listesinde 93. sırada yer aldı. Reader's and Critics' listelerine ise 71. sıradan girdi. "Büyücü", John Fowles'un yazdığı ilk roman olmasına rağmen 1963'te yayınlanan Koleksiyoncu'dan sonra 1966'da yayınlandı. Eserin 1950'lerde "The God Game" ("Tanrı Oyunu") ismiyle yazmaya başlamıştı. Fowles, romanı yaratırken İngilizce öğretmeni olarak bir süre kaldığı Spetses adasındaki tecrübelerinden yararlandı.. 1966'da yayınlanana kadar bölümleri tekrar tekrar yazan Fowles, aldığı olumlu eleştirilere ve kazandığı ticari başarıya rağmen romanın üzerinde çalışmaya devam etti. Eser son haline 1977 yılında kavuştu. Oxford mezunu, akıllı bir genç olan Nicholas Urfe, Londra'da bir partide Avustralyalı bir kız olan Alison Kelly ile tanışır. Alison ile ilişkisinin ciddileşmesinden korkan Nicholas, bir Yunan adası olan Phraxos'ta İngilizce öğretmenliği yapması yönündeki teklifi kabul eder ve oraya taşınır. Böylece umduğundan daha hızlı gelişen ilişkisinden kaçabilir. Bir Akdeniz adasında yalnız kalan adam çok sıkılır ve depresyona girer. Bu sıkıntılı günlerde de uzun yürüyüşlere çıkar. Yürüyüşlerinin birinde Maurice Conchis isminde, II. Dünya Savaşı sırasında Nazilere yardım ettiği iddiaları olan zengin bir Yunan ile tanışır. Conchis, evinde yalnız yaşamaktadır. Nicholas bir anda kendini Conchis'in psikolojik oyunlarının, hayat hakkındaki paradoksal fikirlerinin, gizemli kişiliğinin içinde bulur. İlk başlarda bu tanrıcılık oyunu Nicholas'a şaka gibi görünür fakat olaylar gelişip büyüdükçe Nicholas'ın neyin gerçek neyin sanal olduğunu anlama yeteneği kaybolmaya başlar. Tercihi ve bilgisi dışında bu oyunun bir oyuncusu olur ve Nazi işgali canlandırmalarının, absürd de Sade oyunlarının, Yunan mitolojisi parodilerinin Conchis'in değil, kendi yaşamının bir parçası olduğunu fark eder. Kitabın sonu belirsizdir. John Fowles, okurlardan iki olası sondan hangisinin olduğunu açıklaması için pek çok mektup aldı. Fakat yazar, buna okuyucunun karar vermesi konusunda ısrar etti. 1968 yılında Guy Green tarafından, romanın sinema filmi çekildi. Filmin senaryosunu John Fowles yazdı. Nicholas Urfe'yi Michael Caine, Maurice Conchis'i Anthony Quinn, Alison'ı Anna Karina, Lily ve Julie'yi Candice Bergen ve Anton'u Julian Glover canlandırdı. Film, Mayorka adasında çekildi. Uyarlama başarısız bulundu. Michael Caine, filmin içinde bulunduğu en kötü film olduğunu çünkü oradaki hiç kimsenin eserin ne hakkında olduğunu anlamadığını itiraf etti. Woody Allen eserle ilgili "Eğer dünyaya bir daha gelseydim, "The Magus"'su izlemek dışında her şeyi aynı yapardım." açıklamasını yaptı. Filmin DVD'si 17 Ekim 2006'da yayınlandı. Tekinsiz vadi Tekinsiz vadi, insan benzeri kopyaların neredeyse gerçek bir insan gibi, ancak tam olarak değil, göründüğü zaman, bir kısım insan üzerinde tiksinti yarattığını söyleyen bir varsayım. "Vadi", olumlu insan tepkilerinin, kopyaların insana benzeme grafiğindeki çukur bölgedir. Bu olgu Japon robotbilimci Masahiro Mori tarafından 1970 yılında dile getirilmiştir. "Tekinsiz" tanımı ise 1906 yılında Ernst Jentsch'in yazdığı bir makalede yer almıştır. Akut (anlam ayrımı) Akut ÅŸu anlamlara gelebilir: Kuşluk (zaman) Kuşluk, güne ait bir zaman dilimidir. Arapça karşılığı "duha"dır. Güneşin doğuşundan kırkbeş dakika sonrasında başlar ve öğle vaktinden 20 dakika kadar önce sona erer. Halk arasında sabah ile öğle vakti arasında kalan zaman dilimi olarak da tanımlanır. Bu zaman diliminde kuşluk ya da Duha namazı kılınması tavsiye edilir. Bu zaman diliminde, öğle vaktine yakın bir zamanda yapılan kahvaltı, kuşluk kahvaltısı olarak da bilinir. Kahvaltıda hafif yemekler de bulunduğu takdirde, kuşluk yemeği olarak bilinir. Her iki kahvaltı türü de İngilizce'de "brunch" olarak adlandırılır. Akut Tıp bilimlerinde akut terimi ya “hızlı başlayan” ya da “kısa süreli” hastalıkları, bazen de her iki durumu birden tanımlamak için kullanır. Bu sıfat pek çok hastalığın tanımının bir parçasıdır ve bu yüzden bu hastalıkların isimlerinde yer alır. Örneğin akut lösemi ya da akut Akut Romatizmal Ateş gibi. Akut, kronik teriminin tam karşıt anlamındadır. Akut terimi halk arasında sıklıkla “şiddetli” ya da “ciddi” terimleri ile karıştırılmaktadır. Akut terimi tamamen farklı bir anlam ifade eder ve bir hastalık akut olabilir ama şiddetli olması gerekmez. Subakut terimi ise “akut ve kronik arasında” anlamına gelmektedir. Subakut ateş belirtileri ya da subakut endokardit örnek olarak verilebilir. Örneğin, Subakut sklerozan panensefalit zeka geriliği ve sinir sistemi fonksiyonunun kaybolması sonucu çeşitli hareket bozuklukları ile karakterize nadir görülen bir beyin hastalığıdır. Kronik ise akut teriminin tam karşıtıdır ve uzun süre devam eden durumları tanımlamak için kullanılır. Örnek olarak kronik bronşit verilebilir. Kronik terimi de tıpkı akut için olduğu gibi halk arasında genellikle “şiddetli” ile karıştırılmaktadır. Yinelemek gerekirse, kronik tıbbi anlamda tamamen farklı bir anlama sahiptir ve bir hastalık kronik olabilir ama şiddetli olması gerekmez. Ä°spanya'daki belediyeler listesi Bu liste İspanya'daki belediyeler listesinin bulunduğu sayfadır. İspanya'da özerk topluluklar içinde bulunan illerin içinde ilçeler bulunur. Belediyeler ise bu ilçelerin içinde bulunmaktadır. 18 Aralık 2013 tarihinde yayımlanan kesin olmayan raporlara göre, Ceuta ve Melilla özerk şehirleride dahil olmak üzere İspanya'da toplam 8.117 tane belediye vardır. En çok belediyeye sahip il olan Burgos (371) ve en az belediyeye sahip olan Las Palmas (34) ilidir. İspanya'nın 8.117 tane belediyesi toplam 46.799.107 nüfusa sahiptir (2013 INE geçici raporu). Bir milyon nüfusu aşan sadece iki belediye vardır: Madrid ve Barselona, her 22 şehirde 200.000 kişi, 100.000 ve 200.000 nüfus aralıklarına sahip 33 belediye, ve 50,000 ve 100,000 arasında 83 belediye bulunmaktadır. YolÃ¶ren, Edremit Yolören, Balıkesir'in Edremit ilçesine bağlı bir mahalledir. II. Farnakis II. Farnekes (Yunanca Φαρνάκης, ö. MÖ 47) Roma Cumhuriyetinin en ünlü düşmanlarından VI. Mitridat'in oğlu olan Pontus Kralı. Babasının halefi olarak yetiştirilen Farnekes'in çocukluğu ve gençliği hakkında çok az bilgi vardır. Kendisinden ilk kez babası VI. Mitridat'in Romalı ünlü general Pompey'e yenildiği III. Mitridatik Savaşının ardından kaçmak zorunda kalmasından dolayı bahsedilir. Mithridates, Romalılarla mücadeleye devam etmek niyetindeydi, ancak Farnekes'in bu konuda isteksiz oluşu, MÖ 65 yılında babasına karşı bir darbe planı yapmasına yol açtı. Plan açığa çıkarıldı, ancak Roma ordusu ile yeniden karşılaşmak istemeyen Pontus ordusu Farnekes'i desteklediğini açıkladı. Ordu ile birlikte Mithridates'in üzerine yürüyen Farnekes, babasının intihar etmesine neden oldu ve tacı ele geçirdi. Farnekes, pozisyonunu koruyabilmek adına vakit geçirmeden Pompey'e gönderdiği elçiler vasıtasıyla barış talebinde bulundu ve babasının cesedini Pompey'in tasarrufuna bırakmak için ona gönderdi. Bu davranışı Pompey tarafından takdir görünce barış teklifi kabul gördü ve Bosphorus kralı olarak atanarak Roma'nın dostu krallar arasına yazıldı. MÖ 49 yılında Jül Sezar ve Pompey arasında iç savaş patlak verdi. Roma Lejyonlarının bu olayla ilgilenmesinden yararlanmak isteyen Farnekes düşük yoğunluklu bir muhalefete rağmen Kolhis ve Küçük Ermenistan'ı egemenliği altına aldı. Küçük Ermenistan kralı Deiotarus, Sezar'ın Asyadaki temsilcisi Domitius Calvinus'tan yardım talep edince bir küçük bir Roma ordusu bölgeye geldi. MÖ 48 yılında yapılan Nikopolis savaşında Roma ordusu yenilgiye uğratan Farnekes yönünü Pontus'a çevirdi. Romalılara karşı yapılan bu güç gösterisinin ardından Farnekes yeni fethettiği bölgelerdeki isyanları bastırmakla meşgul oldu. Ancak Sezar'ın bölgeye doğru ilerlerken sahip olduğu olağanüstü hız Farnekes'in dikkatini yeniden Romalıların üztüne çevirmesine neden oldu. Tehlikenin farkına varan Farnekes ilkin zaman kazanmak amacıyla barış teklifinde bulundu ancak Sezar'ın bölgeye oldukça yaklaşmış olması savaşı kaçınılmaz hale getirdi. Zela (şimdi Zile) yakınlarından yapılan kısa savaşın ardından Farnekes bozguna uğradı ve az sayıda süvarisi ile birlikte kaçmak zorunda kaldı. Sezar, Roma'da bulunan bir arkadaşına yazdığı mektupta, bu kısa savaşı şu ünlü sözlerle ifade edecekti:“Veni, vidi, vici” (“Geldim, Gördüm, Fethettim”). Farnekes, yardım bulmak ve İskitler ve Sarmatlardan asker toplayabilmek için hemen Bosphorus'a geçti. Ancak eski bir valisi olan Asandar birlikleri ile ona saldırdı ve Farnekes çatışma sonucu öldü. Tarihçi Appian onun savaşta öldüğünü teyit eder ancak Cassius Dio onun önce yakalanıp sonra öldürüldüğünden bahseder. Publius Servilius Vatia Isauricus (Konsül MÖ 48) Publius Servilius Isauricus, Cumhuriyetin son dönemlerinde yaşamış olan Romalı devlet adamı. MÖ 48 yılında Jül Sezar ile birlikte konsül seçilmiş olan Vatia, Sezar'la olan uzun ilişkisi nedeniyle genellikle onun kuklası olmakla itham edilmiştir. Eski Konsüllerden Publius Servilius Vatia Isauricus'un oğludur. MÖ 54 yılında praetor olan Vatia, Pomptinus'un bir zafer alayı düzenleme gayretine muhalefet etmiştir. İç savaşın başlaması ile birlikte Vatia taraf değiştirerek Sezar'ın kliğine katılmıştır. Sezar tarafından MÖ 48 yılında müşterek konsül olarak seçilmesi sağlanmıştır. Kısa bire süre sonra Pompey ile savaşmak için Roma'dan ayrılan Sezar şehrin yönetimini Vatia'a ya bırakmıştır. Sezar'ın şehrin yönetimini tek başına bıraktığı Vatia Isauricus zaman içerisinde çok tartışmalı bir figür haline gelmiştir. Vatia Isauricus, Gaius Trebonius ve Marcus Caelius Rufus ile birlikte MÖ 1. yüzyılda Roma ekonomisinin uğradığı büyük çöküşün asıl faillerinden biri olarak kabul edilir. Sezar'ın öldürülmesinin ardından Vatia, Marcus Antonius'a karşı Senato'nun tarafından yer aldı. Octavian, Vatia'nın kızı Servilia ile nişanlanınca senatonun tarafından ayrılarak Marcus Antonius ile barış yaptı. Octavian, Triumvirliğin oluşturulması sırasında Servilia ile olan nişanı bozarak Antonius'un karısı Fulvianın kızı olan Claudia ile evlendi. Bu davranışın tazmini amacıyla Vatia'nın MÖ 41 yılında bir kez daha konsül seçilmesi sağlandı. Didem ve Sinem Balık kardeşler Opera İkizleri veya Didem ve Sinem Balık (d. 21 Mayıs 1974, İzmir) Türk opera sanatçılardır. İkiz kardeş olan Didem ve Sinem Balık birlikte sahne almaktadır. Didem Balık "mezzo soprano", Sinem Balık ise "soprano"dur. 21 Mayıs 1974 tarihinde İzmir’de doğan Didem ve Sinem Balık, müziğe üç yaşında babalarının aldığı piyanoyla başladı. 1998 yılında İzmir 9 Eylül Üniversitesi Devlet Konservatuvarından mezun oldular. Konservatuvara girdiklerinde ilk amaçları seslerini eğiterek iyi birer şarkıcı olmak olsa da, burada içine girdikleri operadan etkilenerek, özellikle Plácido Domingo ve Leyla Gencer gibi sanatçıları örnek alarak opera alanında faaliyet göstermeye karar verdiler. 1998 yılı sonlarında, Cemal Reşit Rey Konser Salonu'nda kariyerlerine başladılar. Antalya Opera ve Balesi'nde Sinem Balık; Kálmán'ın Çardaş Prensesi operetinde, Slyva Varescu baş karakterini, Didem Balık; Verdi'nin La Traviata operasında Flora karakterini canlandırdı. Sanatçılar; 2000 yılında Konservatuvar Mezunları Derneği tarafından, T.C. Kültür ve Turizm Bakanlığı aracılığıyla Avusturya'ya gönderildiler. Viyana'ya Prayner Konservatuvarı'na devam ettiler. 2003 yılında Sinem Balık, Viyana Devlet Opera ve Balesi Korosu'yla (Staatsoper) Salzburg Festivali'nde ("Salzburger Festspile") 7 eser seslendirdi. Didem Balık "Teather an der Wien"de 2 ayrı eserde görev aldı. Avusturya'da; Plácido Domingo, Lia Lantieri, Katia Riccarielli, Dolora Zajick, Juan Diego Flórez, Maximilian Cencic, Francisco Gutiérrez, Toma Popescu ve Manfred Mayerhofer gibi dünyaca ünlü müzisyenlerle repertuvar, yorum ve teknik çalışmaları yaptılar. Didem Bal覺k, 2007 y覺l覺nda "I Due Timidi" Operas覺 Signora Guidotti, Madre di Mariuccia ve Lisa rollerini Viyana Kammeroper'de temsiller verdi. Kardeşler, 2000 yılından beri "Opera Twins" olarak aralarında Avusturya ve Türk Cumhurbaşkanları, Benin Kralı, Viyana Eyalet ve Belediye Başkanları, Parlamenterler, prens, prensens ve kontların bulunduğu, dünyanın çeşitli şehirlerinde (Viyana, Linz, New York, Washington, Antalya, Ankara, İstanbul, İzmir, Düsseldorf, Essen, Frankfurt, Galaz) konserler verdiler. Viyana Belediye Sarayı, Birleşmiş Milletler, Hoffburg Sarayı, Türk Büyük Elçiliği, Düsseldorf Parlamentosu, Brüksel Avrupa Parlamentosu, Washington DC'de Stratmore Music Center, New York'ta 2006 ve 2008 Türk Festivali, Light House'da konserler yaptılar. Cemal Reşit Rey Konser Salonu'nda verdikleri konserler arasında 2013'te verdikleri "Aşk ve Tango" konseri, 2018'de verdikleri 60'lı ve 70'li yılların şarkılarından oluşan konser, 2019'da verdikleri "Aşkın Müziği" konserleri yer aldı. Yedi dildeki repertuvar çeşitliliğiyle birçok uluslararası festivale katılan Opera Twins'in repertuvarlarında; Opera aryaları, düetlerinin yanı sıra, Broadway Müzikalleri, Operetler, Zarzuella, Film müzikleri, Türk bestecilerinden eserler de bulunmaktadır. Opera İkizleri günümüzde Avusturya'nın Viyana şehrinde yaşamaktadırlar. BrahMos 2008 Aralık ayında yapılan denemede kabiliyetlerini başarıyla sergilemiş ve Bengal Körfezi'nde seyir halinde bulunan bir gemiden fırlatılıp belirlenen hedefi vurmuştur.Brahmo füzesi sesten 2,8 kez daha hızlı hareket edebilen ve 290 kilometre menzile sahip süpersonik güdümlü bir füzedir. Ãœreticiler : Hindistan / Rusya Ağırlık : 3000 kg Uzunluk: 8.4 m İtici Güç : Çift stage integrated Rocket/Ramjet Ã‡ap :0.6 m Harp başlığı: 300 kg Geleneksel yarı-zırh-delen. Menzil: 290Â km HÄ±z : Mach 2.5 - 2.8 Walking Street, Pattaya Walking Street Tayland'ın ünlü turizm beldelerinden olan Pattaya'da gece hayatının aktığı sokağın ismidir. Saat 18.00-02.00 arası sokak trafiğe kapanmaktadır. Amsterdam'daki red-light district bölgesinin benzeridir. Bu sebeple bir ucundan diğer ucuna yürüyerek gidilebilir. İstanbul'daki İstiklal Caddesi'ne bir nebze benzemektedir. Eğlencenin kalbi Walking Street’te onlarca top klas bar, disko, restoran ve striptiz barlar bulunuyor. Cadde üzerinde çok sayıda deniz ürünleri restoranları yer almaktadır. Buradaki önemli barlardan bazıları Tony's bar, Lucifer, Insomnia, Mixx Discotheque ve Polo Entertainment'dir. Orhun Nehri Orhun Nehri (Moğolca: Орхон гол, Orhon gol, Çince: 鄂爾渾河, È ěr hún hé) Moğolistan'da uzunluğu 1.124 kilometre, tarihi ve kültürel önemi çok olan bir nehirdir. Çince okunuşu Pinyin ěr-hún olarak (鄂爾渾河) söylenmekte, çamurlu su anlamına gelmektedir. Orhun Nehri boyunca iki tane çok eski şehir kalıntıları bulunur, bunlar çok eski Uygur Kağanlığına ve eski Moğol İmparatorluğuna başkentlik yapmış Ordu-balık ve Karakurum'dur. Hangay Dağlarından doğan Orhun, kıvrılarak kuzeye doğru akar, daha Rusya sınırına gelmeden Selenge Nehri ile birleşir ve Baykal Gölüne dökülür. Nehre batısından katılan sol kaynak koludur. Nehre doğusundan katılan en önemli sağ kaynak koludur. Kış aylarında buzla kaplıdır, Mayıs ve Eylül aylarında Orhun Nehrinin ortalama 175 kilometrelik bölümü gemi ile geçilebilir ama az trafik vardır. Orhun Nehrinde, Turna balığı ("Esox lucius", "Esox reichertii"), Sazan balığı ("Cyprinus carpio carpio", "Cyprinus carpio haematopterus", "Cyprinus rubrofuscus"), Tatlısu levreği ("Perca fluviatilis", "Perca schrenkii"), Salmonidae familyasından "Hucho taimen", ve Amur yayın balığı ("Silurus asotus") gibi tatlı su balıkları yaşarlar. 1220 km alanı kaplayan Orhun Vadisi 2004 yılında UNESCO tarafından Dünya Miras Listesi'ne alınmış ve böylece tüm dünya için önemli bir değer taşıdığı için bölgede bulunan doğal ve kültürel varlıklar korunma altına alınmıştır. Orhun Nehri boyunca tarihi Ã¶nemli yerler; Tuk-Tuk Tuk-Tuk, uzak doğu ülkelerinde şehir içi ulaşımı sağlamak için kullanılan bir tür motor taksidir. Genellikle küçük olmalarından dolayı, diğer araçlara göre trafikte daha rahat hareket ederler. Tuk-Tuk özellikle Thailand ülkesinde yoğun bir şekilde kullanılmaktadır. Bangkok'ta sık görülen Tuk Tuk'lar direksiyonlu ve gidonlu olarak 2 farklı türe sahiptirler. İki zamanlı motora sahip olan Tuk-Tuk'lar; çıkardığı sesten dolayı adını buradan almaktadır. Superbus Superbus, aşağıdaki anlamlara gelebilir: Süperbüs Süperbüs, Hollandalı fizik profesörü ve uzay adamı Wubbo Ockels tarafından yürütülen ve çok hızlı (150 - 250 km/saat) otobüsler yaratılmasını içeren proje. Delft Teknik Üniversitesi bünyesinde sürdürülen projenin büyük bölümünü Hollanda hükûmeti karşılamaktadır. Nadar Nadar (asıl adı, Gaspard-Félix Tournachon, d. 6 Nisan 1820 - ö. 21 Mart 1910), Fransız fotoğrafçı, karikatürist, roman yazarı, gazeteci ve baloncu Nadar, 1820 yılında Paris'te doğdu (bazı kaynaklar Lyon olduğunu yazmaktadır). 1848 yılında "Le Charivari" isimli gazetenin karikatüristi oldu. 1849 yılında "Revue comique" ve "Petit journal pour rire"'yi yarattı. İlk fotoğraflarını 1853 yılında çekti. 1858 yılında ise havadan fotoğraf çeken ilk insan oldu. Ayrıca, Paris'in katakomblarında fotoğrafçılıkta ışık tekniklerini deneyen ilk insan da Nadar'dır. 1863 civarında Nadar büyük (6000 m³) bir sıcak hava balonu yaptı. İsmini "Le Géant" ("Dev") koyduğu balonu yaparken Jules Verne'nin "Balonla Beş Hafta" isimli romanından etkilendi. "Dev" projesi başarısız oldu ama Nadar'ı geleceğin "havadan ağır" makinelerde olduğu konusunda ikna etti. Nadar'ın ayrıca bir Jules Verne romanı olan Aya Seyahat'teki Michael Ardan'a ilham kaynağı olduğu bilinmektedir. 26 Eylül 1864'te "Dev" ile birlikte Brüksel'i ziyaret etti. Nadar, insanları balondan uzakta emniyetli bir mesafede tutabilmek için hareketli bariyerler kullandı. O günden sonra Belçika'da bu bariyerlere "Nadar bariyerleri" dendi. Nisan 1874'te, fotoğraf stüdyosunu bir grup ressama kiraladı. Ressamlar orada dünyadaki ilk izlenimci sergiyi açtılar. 1885 yılında, yazar Victor Hugo'yu yatağında ölmek üzereyken fotoğrafladı. 1886'da ise dünyadaki ilk fotoğraflı röportajı ünlü kimyacı Michel Eugène Chevreul ile yaptı. Nadar ayrıca erotik fotoğraflar da çekmiştir. 1895'ten tekrar Paris'e döndüğü 1910 yılına kadar Marsilya'da kaldı. Orada bir fotoğraf stüdyosu sahibiydi. 1910 yılında vefat eden Nadar Le Père Lachaise Mezarlığı'na gömüldü. Semih Yuvakuran Semih Yuvakuran (d. 1 Eylül 1963, Bursa), Türk eski millî futbolcudur. Önce Galatasaray'da sonra da Fenerbahçe'de sol bek mevkiinde oynadı. 1983-1984 sezonunun sonunda, dönemin Galatasaray teknik direktörü Tomislav İviç'in isteği üzerine Bursaspor'dan transfer edilmiş, karşılığında ise Bursa ekibine Yugoslav futbolcu Mirza Seydiç verilmiştir. Jupp Derwall'lı yılların vazgeçilmez sol beki oldu. Kayarak top almayı Alman hocadan öğrendi ve yıllarca bu hareketin en iyi uygulayıcısı oldu. Genelde 3 numaralı formayı giydi. Galatasaray'ın 1986-1987 sezonunun sonunda 14 yıl aradan sonra şampiyon olan efsane kadrosunda yer aldı. Sarı-kırmızılı ekibin Mustafa Denizli yönetiminde Şampiyon Kulüpler Kupası'nda yarı finale çıkmasında da önemli rol oynadı. Bu arada A millî takımda da önemli bir oyuncu oldu. Ancak 1989-1990 sezonunun sonunda olaylı bir şekilde Fenerbahçe'ye transfer oldu. Sarı-lacivertli kulübün yöneticileri transferden geri dönüş olmasın diye Semih'i kaçırarak renklerine bağladı, tıpkı bir yıl önce Galatasaray'ın Fenerbahçe'li Hasan Vezir'i kaçırdığı gibi. Fakat Semih zorla değil, kendi isteğiyle kaçırıldı. O dönemdeki "futbolcu kaçırma modasına" uymuş oldu. Galatasaray'dan Fenerbahçe'ye veya Fenerbahçe (futbol takımı) |Fenerbahçe'den Galatasaray'a transfer olan futbolcuların çoğu, iki kulüpten birinde başarılı, diğerinde de başarısız oldu. Semih Yuvakuran da Galatasaray'da başarıdan başarıya koştuktan sonra geldiği Fenerbahçe'de benzer başarılar yakalayamadı, ve sarı-lacivertli takıma transferinden sonra bir daha millî olamadı. Fenerbahçe'de beş sezon forma giydikten sonra Edirnespor'da bir süre kiralık oynadı ve ardından futbolu bıraktı. 25 kez millî takımlara çağrılan Semih Yuvakuran, 4 kez Türkiye U-21, 21 kez de Türkiye millî takım forması olmak üzere toplam 25 kez millî formayı giymiştir. Kasım 2004 tarihinde Gebzespor teknik direktörlüğüne getirildi. 2011-12 sezonunda Denizlispor'da yardımcı antrenör olarak görev almıştır. 2012 senesinde Türkmenistan ekibi FK Balkan ile anlaşmıştır ve takımı 12 puan geride devralmasına rağmen şampiyonluğa taşımıştır. Uzun bir süre Kanal 7'de spor haberlerini sunan Yuvakuran, halen A Spor'da yorumculuk yapmaktadır. Galatasaray'da 4 lig, 3 Türkiye Kupası şampiyonluğu yaşayan Semih Yuvakuran 29 defa millî formayı giyip 2 gol kaydetmiştir. Fotosentetik güneş pilleri Fotosentetik güneş pilleri, fotosentezi sağlayan klorofil pigmentlerinin organik güneş pillerine entegre edilmesiyle güneş ışığını elektrik enerjisine çeviren cihazlardır. Burada asıl amaç, fotosentetik pigmentlerin yüksek kuantum verimliliği ve soğurma yeteneklerinden yararlanarak düşük enerji gerektiren üretim teknikleriyle güneş pilleri üretmektir. Şimdiye kadar üretilen ilk örneklerde, yapısı klorofile benzeyen organik bileşiklerle üretilen organik güneş pilleri yaklaşık olarak %20 verimlilikle güneş enerjisini elektrik enerjisine çevirmeyi başarmışlarsa da, elde edilen verim bitkilerdeki çevrim verimliliğinden oldukça düşüktür. Öte yandan bu sistemler, bugünkü silikon temelli güneş pilleriyle rekabet etme şansına sahiplerdir. Silikon yapılı güneş pillerinin aşırı enerji gerektiren üretim işlemlerine ihtiyaç duymaları, fotosentetik güneş pillerine büyük avantaj sağlamaktadır. Fotosentetik güneş pillerindeki temel problemler, klorofil gibi pigmentlerin yüksek kesinlikle cihazın elektrotları arasına yerleştirilmesi ve pigmentlerin kullanım süresince bozulmalarının engellenmesi ya da en az bozulmayla uzun süre kullanımlarını sağlamaktır. Bitkilerde enzimler yardımı ile pigmentler sürekli olarak yenilenmektedir. Öte yandan güneş pillerindeki pigmentler koruyucu katmanların yardımıyla ancak birkaç hafta yapısını koruyabilmektedir. 2009'da Billboard Hot 100'da bir numara olan single'lar listesi "Billboard" Hot 100, Amerika Birleşik Devletlerinde en iyi performans gösteren single çalışmalarını sıralayan bir listedir. "Billboard" dergisi tarafından yayımlanan ve Nielsen SoundScan tarafından derlenen bu liste, haftalık fiziksel ve dijital satış rakamlarının yanı sıra, müzik yayınlarını da esas almaktadır. 2009 yılında listede, 13 farklı single zirveye yükseldi. Fakat yılın ilk haftasında zirveye yerleşen Beyoncé şarkısı "Single Ladies (Put a Ring on It)", ilk kez 2008 yılında zirveye yükseldiği için 2009 yılının bir numaralı şarkıları arasında sayılmaz ve bu nedenle yıl içinde 12 farklı single'ın bir numaraya yükseldiği kabul edilir. 2009 yılı içinde listede zirveye yükselen şarkıcılara, düet şarkıcısı olarak Colby O'Donis, Dr. Dre, 50 Cent, Lil Wayne ve Alicia Keys eşlik etti. Toplamda dört düet zirveye yükseldi. Lady Gaga ile The Black Eyed Peas'e ait şarkılardan iki tanesi numaraya yükseldi. Gaga, dokuz yıl önce Christina Aguilera tarafından elde edilen ilk iki single'ı birden bir numaraya yükselen şarkıcı unvanını, "Just Dance" ve "Poker Face", şarkılarının yıl içinde bir numaraya yükselmesi sayesinde elde etti. The Black Eyed Peas, yıl içinde en fazla bir numarada kalan şarkılara imza attı. "Boom Boom Pow" on iki, "I Gotta Feeling" on dört ardışık hafta bir numarada kaldı. Grubun adı, toplamda yirmi altı hafta zirvede kaldı. Yıl içinde, Kelly Clarkson'ın "My Life Would Suck Without You" şarkısı, doksan yedi numaradan zirveye yükseldi. Böylece "Billboard" Hot 100 tarihindeki en büyük sıçrayış gerçekleşmiş oldu. Britney Spears, "3" şarkısı ile listeye bir numaradan giriş yaptı ve adını listeye bir numaradan giriş yapan şarkıcılar arasına yazdırmayı başardı. Yılın son beş haftasında ise Jay-Z ve Alicia Keys düeti "Empire State of Mind" zirveye yükseldi. Türkiye'de yükseköğretim öğrencileri için ceza afları Türkiye'de Yükseköğretim öğrencileriiçin ceza afları, çeşitli nedenlerden dolayı yükseköğretim kurumlarıyla ilişikleri kesilmiş öğrencilerin geri kazandırılmasıdır. Söz konusu affın YÖK'ün hizmete girdiği 1981 yıl itibarıyla bu güne kadar cezalandırılınan tüm öğrencilere uygulanması yönünde; 1984, 1988, 1991, 1992, 1993, 1995, 2000 ve 2005 yıllarında bu öğrencileri geri kazandırmaya çalışılmıştır. Yüksek öğrenci sayısının bir anda üniversitelere doluşması, aftan disiplin suçlularının da yararlanması nedeniyle sık çıkarılan afların eğitim sistemini yozlaştırdığı söylenmektedir. Öğrenci affı Türkiye Büyük Millet Meclisi'nde nitelikli çoğunlukla çıkar. Daha sonra 2457 No'lu Yükseköğretim Kurulu'na kimi geçici maddeler eklenmesiyle maddenin yasaya eklendiği anda yasa yürürlüğe girer. Atıl durumdaki öğrenciler dilekçeleri ile üniversite öğrenci işleri daire başkanlıklarına aftan yararlanmak istediklerini belirtirler. Resmî Gazete Sayı : 27038 (Mükerrer) YÜKSEKÖĞRETİM KANUNUNDA DEĞİŞİKLİK YAPILMASINA DAİR KANUN Kanun No. 5806 Kabul Tarihi: 22/10/2008 Kanun/Karar No Konusu 4584 Öğrenci Affı Kanunu sayı 24093 1963 NBA All-Star Maçı 1963 NBA All-Star Maçı, 16 Ocak 1963 tarihinde Los Angeles'ta bulunan Los Angeles Memorial Sports Arena'da oynanan onüçüncü All-Star maçıdır. Boston Celtics takımının oyuncusu Bill Russell maçın MVP ödülünün sahibi oldu. Doğu takımının koçluğunu Red Auerbach yaparken, Batı'nın koçluğunu ise Fred Schaus yaptı. Maçı 14,838 biletli seyirci izledi. Atom (anlam ayrımı) Ã‚dem Dede Âdem Dede (ö. 1652), Osmanlı Devleti Türk Mevlevi şairi. Doğum tarihi bilinmemektedir ama 1588 olduğu tahmin edilmektedir. Antalya’da doğmuştur. Din eğitimini yörenin ünlü dervişlerinden alan Adem Dede daha sonra bilgisini arttırmak ve mevlevi olmak için İstanbul'a gitti. Galata Mevlevihanesi'nde, İsmail Ankaravi'nin yanına yerleşti ondan eğitim aldı. İsmail Ankaravi'nin vefatıyla aynı mevlevihaneye şeyh oldu. İstanbul'da saygı duyulan sözüne değer verilen halk tarafından çok sevilen biriydi. Dostlarıyla birlikte sohbet toplantıları düzenler, bu toplantılarda dini konuşmalar yapılır, müzik dinlenir, sema yapılır ve zikredilirdi. Galata mevlevihanesinde Kur'an ve Mesnevi okunuyor, sema yapılıyordu. Mevleviler arasında da Türk-i Basit (yalın Türkçe) akımına öncülük eden Adem Dede olmuştur. Hece vezniyle ilk şiir söyleyen öz Türkçe sözcükleri kullanan ilk kişidir. Divan Edebiyatı'nda Arapça ve Farsça sözcüklerin daha çok yer bulmaya başlaması ile şiir dili anlaşılması zor bir hale gelmiştir. Halk bu şekilde yazılan şiirleri anlamıyordu. Divan Edebiyatı sadece Osmanlı Sarayının anladığı bir edebiyat olmuştu. Halkında bu edebiyatı anlaması için dilde yalınlaşma gerekliydi. Divan edebiyatında bunu başlatan Tatavlalı Mahremi'dir. Tatavlalı Mahremi aruz veznini ve divan edebiyatının nazım şekillerini kullanmakla beraber öz Türkçe şiirler yazarak Türki-i Basit (Yalın Türkçe) akımının öncüsü olmuştur. Türkçe sözcüklerle halk dilindeki atasözleri'ni deyimler'i mecaz'ları kullanmaya çalıştı. Diğer Türki-i Basit şairleri Edirneli Nazmi ve Aydınlı Visali'dir. Ancak diğer divan edebiyatı şairleri bu akıma katılmadığı için sonradan bu akımı izleyenler olmamıştır. Adem Dedenin bir Divan'ı olduğu biliniyorsa da henüz bulunamamıştır. Bazı tezkire ve yazma mecmualarda şiirlerine rastlanır. İstanbul'da çok sevilen Adem Dede Mısır halkının kendisini davet etmesi üzerine Mısıra gitmiş orada halka mevleviliği anlatmış, öğretmiş ve bir mevlevihane açmıştır. Hastalanmış ve 1652 yılında Kahire'de vefat etmiştir. Adem Dede hakkında Dede'nin dokuzuncu kuşaktan torunu ve Adem Dede'nin 1649 yılında kurduğu Galata Mevlevihanesi Şeyhi Adem Dede İbni Mehmet Çavuş Vakfının mütevellisi olan Mehmet Celâlettin Perdahlı'nın yazdığı "Cennette Raks" adlı eserinde geniş bilgi bulunmaktadır. Halen soyundan gelen ve Perdahlı soy adını alan ailenin pek çok bireyi Antalya'da oturmaktadır. Adem Dede hayırseverliği ile tanınır ve hece vezni ile şiir yazan ilk mevlevi şairi olarak edebiyat tarihinde yerini almıştır. Babası 10 gün sadarette kaldıktan sonra ölen Türk kökenli Lala Mehmet Paşa'dır. Hac için Mekke'ye giderken, Kahire mevlevihanesinde konaklamış, kendisine Mısır Hankâhlığının şeyhliği arz edilmiş, bunun üzerine; (Artık bizim tekkemiz bundan sonra dârı âhirettir) diyerek Farsça bir beyitle özür dilemiştir. Derd ehli libasını aşkile giyen gelsün- Zehrini şeker gibi zevk ile yiyen gelsün- Ol günlerini sâim hem gicelerin kaim- Fakr âteşine daim sabr ile yanan gelsün- Hakika iremez kimse atlas u libas ile - Öz kendi eli ile cânına kıyan gelsün- Kal ü kil ile hergiz menzile irişilmez- Kendilik ile olmaz mürşide uyan gelsün- Aldanma sakın Âdem her aline dünyanın- Öz varlığını bunun yokluğa sayan gelsün. Mark Williams (snooker oyuncusu) Mark Williams ya da tamadı Mark James Williams MBE (d.21 Mart 1975 Cwm Ebbw Vale Galler Galli profesyonel snooker oyuncusu. İki defa Dünya Şampiyonu olmuştur. Pozisyonlar bulduğu zaman bir daha masayı bırakmadığı için lakabı "Welsh Potting Machine"dir. El bileğinden bir sakatlık geçirdiği için uzun zamandır bir form düşüklüğü yaşamaktadır. Mark Williams sol elini incittikten sonra kazandığı Dünya Snooker Şampiyonası onun için tam bir yeniden doğuş olmuştur. Turnuvanın başından beri önüne kim çıkarsa rahat geçen Williams, yarı final maçında karşı karşıya geldiği Stephen Lee’yi de 17-8 gibi ezici bir farkla geçerek finale gelmişti.Finaldeki rakibi Ken Doherty ise Pal Hunter karşısında 15-9 geriye düşmesine rağmen pes etmeyip maçı 17-16 alarak final maçına çıkma hakkı kazanmıştı. Şampiyonu belirleyecek olan maç, Williams’ın üstünlüğüyle başladı. İlk etabın sonunda 11-5 önde olan Williams maçı zaten koparacak gibi görünmekteydi. Doherty ise, yakın arkadaşı olan Bono’dan gaz almış olacak ki (evet, Bono, hemşehrisini arayarak ciddi ciddi gaz vermiş), maçı bir anda 16-16’lık eşitliğe taşıyarak rekabet vitesini büyüttü.Geriden gelerek beraberliği sağlamanın psikolojik avantajı Doherty’de olsa da, maçın son iki oyununda olaya ağırlığını koyan Williams oldu ve ikinci kez Dünya Şampiyonu unvanına ulaşmayı başardı.Williams maç sonunda "Ken’in geri gelip beni galibiyetten etmeye çalışacağını biliyordum. Bunu bütün hafta boyunca yapmıştı ve gerçekten de korkmaya başlamıştım, ama şans bu sefer benden yanaydı. Sonuçta Ken de en azından benim kadar iyi bir oyun çıkardı" diyerek rakibini selamlamayı da unutmadı. Bu sonuçtan sonra Mark Williams dünya sıralamasında bir adım yükselerek birinciliğe ulaştı, rakibi Ken Doherty ise altıncılıkla idare etmek durumunda kaldı. Mark Williams hasta bir poker oyuncusudur. Vedat Aydın (siyasetçi) Vedat Aydın, (d. 1955, Balâ, Ankara – ö. 23 Haziran 2020, Ankara) Türk siyasetçi. 1993-94 yılları arasında Ankara Büyükşehir Belediye Başkanlığı yaptı. Hacettepe Üniversitesi Edebiyat Fakültesi Psikoloji Bölümü'nde öğrenim gördü. Ankara Büyükşehir Belediye Başkanı Murat Karayalçın'ın 21 Eylül 1993'te başbakan yardımcısı olması üzerine Ankara Büyükşehir Belediye Meclisi tarafından Ankara Büyükşehir Belediye Başkanı seçildi ve 1994 yerel seçimlerine kadar görevde kaldı. İç Anadolu Belediyeler Birliği Kurucu Başkanı'dır. 1993-1994 yılları arasında MKE Ankaragücü Spor Kulübü Başkanlığı görevini yürüttü. Kamu Ortaklığı'nı temsilen Türk Traktör Fabrikası Yönetim Kurulu Üyeliği ve Cumhuriyet Halk Partisi Ankara Kurultay delegeliği yaptı. Evli ve iki kız çocuk babası olan Vedat Aydın, 23 Haziran 2020 tarihinde hayatını kaybetti. Afşin (Abbâsî komutanı) Afşin Abbasi Devleti hükümdarı halife Mutasım’ın baş komutanı. Asıl adı Hayder bin Kâvus olup, Afşin de denir. Doğum tarihi meçhuldur. Kendisi Uşrusana beylerinden olduğu bilinmektedir ve Afşın kelimesi özel bir ismi değil de Uşrusana beylerin sıfattır. Kendisi İrani asıllıdır. Abbasi hükümdarı Memun zamanında kendi isteğiyle Kelime-i Şehadet getirerek müslüman olmuş ve ordusuyle birlikte Abbasi hükümdarı Memun'un ordusuna katılmıştır. Afşın'ın gulam ordusuna "Türk Birliği" dendi ve bu ordu ölene kadar halifeye hep sadık kaldı. Afşın'ın ölümünden sonra bu ordu dağıldı. Abbasi hükümdarı Mutasım’ın Mısır ve Suriye valiliği sırasında birlikte bulundu ve birliğiyle Mısır'da patlak veren ayaklanmaları bastırdı. Afşın'ın en önemli askeri başarısı uzun zaman Azerbaycan'da sorun çıkaran Bâbek Ayaklanması'nı bastırmasıdır. Üç yıllık kanlı mücadelelerden ve savaşlardan sonra 837 yılında Hurremi Babek'i tutsak ederek Abbasi ili Samarra’ya getirdi ve bu başarısı Müslüman dünyasında büyük sevince neden oldu. 838 yılında hükümdar Mutasım’ın da katıldığı Amorium seferinde kendi ordusu Türk birliğine komuta eden Afşın bu seferin başarıya ulaşmasında önemli rol oynadı. Bâbek Ayaklanması'nı desteklemek üzere doğuya ilerleyen Doğu Roma ordusu Ankara yakınlarında Afşın'ın ordusu tarafından yenilgiye uğratıldı ve Ankara Arap İmparatorluğu'nun eline geçti. Korkusuz savaşçılar olan Türk birliğinin yaptığı cesurca saldırı düşmanın bozulup kaçmasına neden olmuştu. Bütün bu başarıları rakipleri tarafından kıskanıldı. Çeşitli iftiralar ile hükümdarın gözünden düşürüldü ve hapse atıldı. Yapılan mahkemede suçsuz yere suçlandı. Bazı asileri kışkırttığı ve kendisinin müslüman olmadığı ileri sürüldü. Mahküm edilen Afşın hapishanede aç bırakılarak 841 yılında öldürüldü. NBA All-Star Maçı MVP Ödülü NBA All-Star Maçı En Değerli Oyuncu Ödülü ya da Kobe Bryant En Değerli Oyuncu Ödülü, her yıl National Basketball Association (NBA) tarafından All-Star Maçı sonunda gösterdiği performans sonunda maça en çok katkıyı yapan oyuncu veya oyunculara verilen bir ödüldür. Ödül ilk kez 1953 All-Star Maçı'nda verildi ve bu tarihten sonra NBA yetkilileri her yıl aynı ödülü verme kararı aldı. Yetkililer ayrıca önceki iki sezonda oynanan ve ödülün verilmediği All-Star Maçı için de bu ödülü verme kararı aldı ve Ed Macauley ile Paul Arizin, 1951 ve 1952 yıllarındaki maçlar için onurlarına MVP ödülü sahibi oldular. Oylama maç sonunda medya üyeleri tarafından oluşturulan bir komite tarafından yapılmakta ve en çok oyu alan oyuncu veya oyuncular bu ödülün sahibi olmaktadır. 1999 yılında ligin fikstürünü de etkileyen lokavt nedeniyle All-Star Maçı iptal edildiği için bu yıl ödülün ilk verildiği tarhten beri MVP ödülünün verilmediği tek yıl olmuştur. Bob Pettit ve Kobe Bryant, All-Star Maçı MVP ödülünü dört kezle en çok kazanan iki basketbolcudur. Oscar Robertson ve Michael Jordan üçer kez ödülün sahibi olurken; Bob Cousy, Julius Erving, Isiah Thomas, Magic Johnson, Karl Malone, Shaquille O'Neal, Allen Iverson ve LeBron James ikişer kez ödülü almıştır. Dört kez ödül iki oyuncu arasında paylaştırılmıştır; Elgin Baylor ve Bob Pettit 1959'da, John Stockton ve Karl Malone 1993'te, Shaquille O'Neal ile Tim Duncan 2000 NBA All-Star Maçı'nda ve son olarak Bryant ve O'Neal 2009'da ödülün ortak sahibi olmuşlardır. Shaquille O'Neal ödülü iki kez paylaşan tek oyuncudur. En çok oyuncusu ödülü kazanan takım ise Los Angeles Lakers'tır. Lakers'ın on oyuncusu MVP ödülünü kazanırken, ardından sekiz kez ile Boston Celtics gelmektedir. Virgin Adaları doğumlu Tim Duncan, ödülü alan ABD doğumlu olmayan tek basketbolcudur. Duncan, ABD Vatandaşı'dır, ancak NBA tarafından ABD'nin 50 eyaleti veya Washington doğumlu olmadığı için "uluslararası" oyuncu olarak kabul edilmektedir. 2008 All-Star Maçı'nın MVP ödülünü LeBron James kazanmıştır. Florida Gulf Coast Ãœniversitesi Florida Gulf Coast Üniversitesi, ABD'nin Florida eyaletinde bulunan, 1991 yılında kurulmuş olan bir devlet üniversitesidir. Birçok dalda lisans, lisans üstü ve doktora eğitimi vermektedir. Fort Myers şehrinde bulunur. 2008 itibarıyla 9,510 adet öğrencisi bulunur. New College of Florida New College of Florida ABD'nin Florida eyaletinde bulunan bir devlet üniversitesidir. Yıllık geliri 45 milyon $ ve toplam öğrenci sayısı 2008 yılı itibarıyla 785'tir. Küçük bir üniversite olmasına karşın öğrenci merkezli ve etkili eğitimiyle bilinir. Sadece sanat alanında eğitim verir. Ed Macauley Charles Edward "Ed" Macauley (22 Mart 1928; St. Louis, Missouri - 8 Kasım 2011), Amerikalı profesyonel basketbol oyuncusu. Macauley ilk önce St. Louis University High School'da eğitim görmüş, daha sonra Saint Louis University'ye gitmiştir. Bu okulun takımı ile 1948 yılında NIT şampiyonluğu yaşamıştır. 1949 yılında Yılın Oyuncusu ödülünü kazanmıştır. NBA'de St. Louis Bombers, Boston Celtics ve St. Louis Hawks takımlarının formasını giymiştir. İlk yedi NBA All-Star Maçı'nda da forma giyen Macauley, 1951 NBA All-Star Maçı'nda NBA All-Star MVP Ödülü'nü alarak bu ödülün ilk sahibi olmuştur. Üç kez üst üste NBA'in All-NBA ilk beşe seçilmiştir. En iyi saha iyi sayı ortalamasını tutturduğu 1953-54 sezonunda ise All-NBA ikinci takıma seçilmiştir. Bunların dışında Macauley'in (Cliff Hagan ile birlikte) St. Louis'e takası sonucu, Celtics Bill Russell'a sahip olmuştur. Oynadığı 10 sezonda Macauley toplam 11,234 sayı atmıştır ve 1960 yılında Basketball Hall of Fame'e girmiştir. 1989 yılında Macauley'e, Katolik Kilisesi tarafından kendisine diyakon rütbesi verilmiştir. Father Francis Friedl ile birlikte, "Homilies Alive: Creating Homilies That Hit Home" adlı kitabın yazarlığını yapmıştır. Büyük Doğu Konferansı Büyük Doğu Konferansı Amerika Birleşik Devletleri'nde üniversite takımlarının mücadele ettiği bir ligdir. Takımların branşları farklı olsa da, her okul farklı spor branşı liglerinde sürekli aynı takımlarla oynarlar. 17 adet üniversite bu konferansta bulunur. Bunlardan 16'sı daimi üye 1 tanesi geçici üyedir. Konferansta bulunan takımlar ABD'nin kuzeyinden, güneyinden ve orta-batı bölümünden takımlardır. Stetson Ãœniversitesi Stetson Üniversitesi Amerika Birleşik Devletleri'nin Florida eyaletinde bulunan bir özel üniversitedir. 2008 itibarıyla 163 öğretim üyesi ve 2273 öğrencisi vardır. Kampüsü Delonda şehrinde bulunur. Sadece lisans düzeyinde eğitim verir. U.S. News & World Report'in yaptığı araştırmaya göre ABD'deki üniversiteler sıralamasında 2. kısım üniversiteler arasında yer almıştır. Apocrita Apocrita, zar kanatlılar takımından böcek alt takımı. Tarihi ve geleneksel olarak Aculeata ile Parasitica olarak iki ana gruba ayrılırlar. En gelişmiş zar kanatlılar olan Aculeata grubu monofiletiktir ve bal ve yaban arıları ile karınca türlerinden oluşur. Ufak sinek benzeri asalak arıların toplandığı Parasitica grubu parafiletiktir ve nispeten daha ilkel zar kanatlılardan oluşur Deniz kuvvetleri Bir deniz kuveti esas olarak deniz savaşı ve amfibik savaşlar için seçilmiş bir devletin askeri kuvvetlerinin bir koludur; şöyle ki, göl- ya da okyanus yoluyla taşınan çarpışma harekâtları ve ilgili işlevler. Su üstü gemileri, ampifik gemileri, denizaltıları ve deniz havacılığı tarafından meydana getirilmiş her şeyi kapsamına alır ve bunların yanında yardımcı destekleri, iletişimler, eğitim ve diğer alanlar; son zamanlardaki gelişimişler uzay ile ilgili harekâtların kapsamı altındadır. Deniz kuvvetlerinin stratejik taarruzdaki rolü bir ülkenin sahilleri ötesindeki alanlara giriş yapan kuvvetlerin görüntülemesidir (örneğin deniz yollarını korumak, birlikleri getirip götürmek, veya diğer deniz kuvvetlerine, limanlara veya sahil yapılanmalarına saldırıya geçmek). Deniz kuvvetlerinin stratejik savunmadaki amacı düşman kuvvetleri tarafından denizin görüntülenmesini engellemektir. Deniz kuvvetlerinin stratejik görevi aynı zamanda nükleer füzeler kullanarak nükleer caydırıcılığı içine alabilmesidir. Veri yapıları listesi Bu liste veri yapılarının listesidir. Öbek (veri yapısı) Bilgisayar biliminde öbek özel bir ağaç tabanlı veri yapısıdır. Öbek veri yapısı öbek özelliğini sağlar: Eğer B, A'nın alt düğümüyse, anahtar(A)>=anahtar(B) olur. Yani en büyük anahtara sahip düğüm, kök düğümdür. Kuyruk (veri yapısı) Kuyruk bir veri yapısı türüdür. İlk giren, ilk çıkar (FIFO - First In First Out) özelliğine sahiptir. Doğrusal bir veri yapısıdır. Yığın (veri tipi) Bilgisayar biliminde yığın son giren ilk çıkar (LIFO - Last In First Out) prensibine sahip veri yapısıdır. Günümüz bilgisayar dizgelerinin tümünde fazlaca kullanılır. Karakteristik özelliği Push ve Pop işlemleridir. Yığına veri atılması işlemine Push işlemi adı verilir. Push işlemiyle birlikte daha önceden yığının en üstünde bulunan veri sanal olarak gizlenmiş olur. Push işleminden önce eğer yığın boşsa yığın kullanıma hazır hale getirilir. Yığına son giren verinin yığından alınmasına Pop işlemi adı verilir. Pop işlemi sonucunda yığından alınan veri Pop işlemini çağıran kod parçasına işlem sonucunda alınan veriyi döndürür. Metropolis (ÅŸehir) Metropolis, Romalılar zamanında eyalet işlerinin görüşüldüğü göreceli büyük, zengin veya eski şehirler (civitates) de bu terimle adlandırıldı. Roma imparatorluğunun önde gelen metropolleri kendi paralarında hem Yunanca, hem Latince belirtiliyordu. Romalılarda bir şehrin metropolis olabilmesi imparatorun resmi iznine bağlıydı. Daha evvel onursal bir unvan olan ve bir şehrin önemine işaret eden metropolis terimi, üçüncü yüzyıldan sonra bir eyalet valisinin oturduğu şehir haline geldi, yani metropolis bölgenin tartışılmaz hukuki ve idari başkenti anlamını kazandı. Hristiyanlık tarihinde metropolis, bir baş piskoposun baktığı dini topluluktu. Bu terim eskimiş olmakla beraber Ortodoks Hristiyanlıkta kullanılmaktadır: metropolis, metropolit denen dinî liderin sorumlu olduğu bölgedir. Modern kullanımda metropolis, büyük şehir anlamında, yani büyük bir şehir merkezi etrafında oluşmuş, bitişik ve birbirine bağlı şehirler kümesidir. Sıfat olarak metropoliten, "tüm metropolisi kapsayan" veya "metropolise has" anlamını taşır. Ankuva Ankuva (Asurca: Amkuva) ya da Hanikkuil, antik Hitit kenti. Zippalanda'nın güneyinde yer alan kent ile Zippalanda arasında, tanrı Taha ile ilişkili törensel yürüyüşler yapılmaktaydı. Ankuva, tanrıça Kattaha ya da Hannikkun'a adanmış kutsal bir şehirdi. Kültepe'de bulunan bir Asur metnine göre Ankuva kenti, Sinḫuttum ve Kapitra ile birleşip Hattilere karşı isyan etmiştir. Bu şehrin nerede bulunduğu tartışmalıdır. R.L. Gorny, Ankuva'nın Alişar Höyük olduğunu iddia etmiş, M. Popko ise Alaca Höyük'ün 10 km güneybatısındaki Eskiyapar olduğunu öne sürmüştür. Çadır Höyük kazılarında elde edilen eserlerin incelenmesi sonrasında ise burada olduğu iddia edilmiştir. Ankyra Ankyra aşağıdaki anlamlara sahiptir: Ankira Ankira aşağıdaki anlamlara sahiptir: Ancyra (Frigya) Ancyranus ( veya Ancyra, Ankyra), Frigya'nın kuzey kısmında bir antik şehirdir. Tarihçi Strabo, Ancyra'nın Blaudos yakınında, Lidya tarafında "küçük bir şehir veya kale" olarak ondan bahseder. Verdiği tariflerden günümüzde Susurluk Çayı'nın kaynağı olan Simav gölünün kıyılarında Boğazköy (eski adı ile Kilise Köy)'deki kalıntıların Ancyra olması gerektiği anlaşılmaktadır. Eski çağlarda Ancyra gölün kıyısındaydı. Ancyra, batı Frigya'da Abbaitis bölgesinin baş şehriydi ve M.Ö. 2. yüzyılda üzerinde ΜΥΣΩΝ ΑΒΒΑΙΤΩΝ yazan paraların basıldığı yerdir. Uzun bir süre sonra, Nero zamanında, Ancyra kendi adını taşıyan paralar basmaya başladı, muhtemelen şehre "Julia" onursal adının verildiği dönemde (ΙΟΥΛΙΕΩΝ ΑΝΚΥΡΑΝΩΝ yazan Nero ve Poppaea parası). Daha sonra basılan paralarda sadece ΑΝΚΥΡΑΝΩΝ yazar. Ancyra paraları, Nero döneminden Philips döneminde kadar, yaklaşık 200 yıl sürer. Bazı paraların üzerinde bir gemi çapası tutan Zeus resmi bulunur. Ancyra, Türkler zamanında Angir adıyla anılıyordu. Arslan Bulut Arslan BULUT (d. 1959, Maçka, Trabzon), Türk gazeteci ve yazar. 1959 yılında Trabzon iline bağlı Maçka ilçesinin Ocaklı köyünde doğdu. İlk, orta ve lise eğitimini babasının memuriyeti sebebiyle İstanbul, Erzurum ve Antakya'da tamamladıktan sonra İstanbul Üniversitesi Hukuk Fakültesi'nden mezun oldu. Üniversite eğitimi sırasında Son Havadis Gazetesi'nin gece yazı işleri sorumlusu olarak çalıştı. Gazeteciliğe üniversite sonrasında da devam eden Arslan Bulut, Tercüman, Kıbrıs, Orta Doğu, Akşam, Sağduyu, Kurultay gazetelerinde yayın danışmanlığı, yayın koordinatörlüğü, genel yayın yönetmenliği gibi çeşitli görevlerde çalıştı. Halen Yeniçağ Gazetesi'nde yayın danışmanlığı yapmakta ve köşe yazıları yazmaktadır. Arslan BULUT, köşe yazılarının ve televizyon izlencelerinin haricinde Türk Dünyası, Türkiye'nin güncel meseleleri, milliyetçilik, Büyük Ortadoğu Projesi ve küreselleşme üzerine çeşitli kitapların yazarıdır. Flamen Dialis Flamen Dialis, Roma dininde en önemli pozisyonlardan biri olan Jüpiter baş rahibi. Aralarında Jüpiter baş rahibininde bulunduğu 15 "flamines" vardır ve bu rahiplerin metale dokunmaları, ata binmeleri ve ceset görmeleri yasaktır. Flamen Dialis pek çok özel imtiyaza sahiptir. Bu makamda bir boşluk oluştuğunda ebeveynleri confarreatio seramonilerine göre evlenmiş patrici sınıfından üç kişi arasından seçilen kişi Pontifex Maximus tarafından kutsanır. Bu aşamadan itibaren seçilen kişi babasının korumasından alınır ve "sui juris" olarak adlandırılır. Diğer rahiplerden farklı olarak albogalerus (Apex) adı verilen bir başlık giyme; bir adet lictor taşıma "toga praetexta" giyme, "Sella curulis" sahibi olma ve Roma Senatosunda oturma haklarına sahiptir. Kendi GÃ¶k Kubbemiz (oyun) Kendi Gökkubbemiz, Sönmez Atasoy'un 1990 yılında yazdığı tek kişilik tiyatro oyunu. İlk olarak Ankara Devlet Tiyatrosu'nun Oda Tiyatrosu bölümünde Rüştü Asyalı yönetiminde Sönmez Atasoy tarafından sergilendi. Yıldız Sarayı sahnesinde şair Yahya Kemal'in hayatta olan dostları için özel galası yapılan oyun, Devlet Tiyatrolarının çeşitli sahnelerinde 120 kez sergilendi. 1998 yılında İstanbul Şehir Tiyatrolarında, Engin Uludağ'ın yönetiminde Toron Karaca tarafından çeşitli sahnelerinde sergilenerek üç yıl gösterimde kaldı. Kendi Gökkubemiz, 2005 yılında Amerika'nın New York, Pensilvanya, New Jersey ve Long Island kentlerinde Sönmez Atasoy tarafından sergilendi. Şair Yahya Kemal'in son gecesini izlek alan oyun şairin şiir ve yaşam serüveni üzerinde gelişmektedir. Kendi Gökkubbemiz, 2008 yılında şairin 60. ölüm yılı dolayısıyla İstanbul Şehir Tiyatrolarında yeniden sergilenmeye başlanmıştır. Cursus honorum Cursus honorum, Roma Cumhuriyeti ve İmparatorluğun erken döneminde Kamu yönetimine talip olan politikacıların ardışık olarak üstlenmek durumunda oldukları kamusal görev düzeni. Senatoryal sınıftan erkekler için tasarlanmıştır. Cursus honorum, askeri ve politik alanda yönetimsel memuriyetlerin bir karışımını ihtiva eder. Her bir göreve seçilmek için yaş sınırı vardır. Birbirini takip eden görevler arasından belirli bir süre olup aynı göreve yeniden seçilmek kanunla yasaklanmıştır. Bu kurallar, Cumhuriyetin sonlarına doğru değiştirilmiş ve zaman zaman görmezden gelinmiştir. Örneğin normal şartlarda görev süresi bir yılla sınırlı olduğu halde Gaius Marius Konsüllük görevini beş yıl süre ile M.Ö. 104 - 100 arasında sürdürebilmiştir. Resmi olarak bürokratlar için bir fırsat olarak sunulsa da, bu görevler çoğunlukla kişisel itibarın yükseltilmesi için bir fırsat olarak kullanılmıştır. Lucius Cornelius Sulla'nın yaptığı reformların ardından yeni bir göreve getirilmek ya da aynı görevi tekrar üstlenmek için on yıllık bir süre gerekiyordu. Roma'da günmüzdeki siyasal partilere benzer oluşumlar yoktu. Adaylar aile ya da kişisel itibarları göz önünde bulundurularak seçilirdi. Adaylardan ailesinin kökenleri en eski olanlar zaman zaman bunu bir propaganda aracı olarak kullanabilirdi. Resmi olarak siyasal partiler kurulmamış olsa da, Cumhuriyetin sonlarına doğru populares ve optimates adında iki politik fraksiyon oluşmuş durumdaydı. Bu fraksiyonlar gerçek bir siyasi yapılanmadan yoksun olup Senato ve Meclislerin önde gelenlerinden oluşan çıkar gruplarıydı. Bir göreve getirilmek için en düşük yaş eşiğinde ("in suo anno," "yılında") seçilmiş olmak seçilen kişi açısından oldukça büyük bir başarı olarak kabul edilirdi çünkü eğer 39 yaşında preator olma şansı kaçırılırsa 42 yaşında konsül olma yolu kapanırdı. Cicero, atalarından hiçbirisi konsül olarak görev yapmamış biri olan bir "novus homo" ("yeni adam") olarak tam gerektiği yaşında konsül olarak seçilerek kendisine olağanüstü bir onur bahşedilmiştir. Ford Taurus Ford Taurus, Ford Motor Şirketi'nin 1986'dan beri ürettiği otomobildir. 1992'de 2. nesli, 1996'da 3. nesli, 2000'de ise 4. nesli piyasaya sunulmuştur. 2004'te aracın yerini bir ara Five Hundered modeli almıştır. Ancak 2007'de yeni nesliyle tekrar satışa sunulmuş ayrı zamanda Mercury firması Montego olan modelin ismini yeniden Sable olarak düzenlemiştir. Lincoln'de Zephyr olan modelin ismini MKZ olarak değiştirmiştir. Snooker sezonu 1997/1998 Snooker sezonu 1997/1998 snooker sezonlarÄ±ndan biridir. Guthrie Guthrie : Ayrıca: Macromedia Kuzey Amerika'da yerleşik, merkezi California, San Francisco'da bulunan, grafik ve web uygulamaları geliştiren bir şirketti. 3 Aralık 2005 tarihinde rakibi olan Adobe tarafından satın alınarak, bu tarihten sonra faaliyetlerine Adobe bünyesinde devam etmeye başladı. Macromedia, 1992 yılında Authorware Inc. ve MacroMind-Paracomp adlı şirketlerin birleşmesiyle kurulmuştur. 1990'ların ortalarına kadar sunum, animasyon ve interaktif CD-ROM yaratmak için kullanılan Macromedia Director isimli programları şirketin en bilinen ürünü olarak kalmıştır. Zamanla Cd-rom piyasasının düşüşe geçmesi ve yerine World Wide Web'in popülaritesinin artmasıyla birlikte, şirket internet tarayıcıları için bir Direktor göstericisi olması amacıyla Shockwave isimli programını piyasaya çıkarmıştır. Aynı zamanda da şirket web temalı medya araçları ile ilgili bir departman kurarak bu piyasada genişleme ihtiyacını hissetmeye başlamıştı. Ocak 1995'te şirket Altsys adlı şirketi, Adobe Illustrator'e çok benzeyen ve vektör çizimleri ile sayfa düzenlemesi için kullanılan Freehand yazılımının fikri mülkiyet hakları için satın aldı. Şirketin web'de genişleme stratejisinde FreeHand'in vektör grafik oluşturucusu ve programa ait diğer yazılım bileşenleri için bu satın alma oldukça faydalı olacaktı. Web stratejisinde bir sıçrama yapmak için şirket 1996'da iki satın alma daha yaptı. İlk önce, kalem tabanlı bilgisayar araçları için dizayn edilmiş bir animasyon aracı olan FutureSplash Animator adlı programın yaratıcısı FutureWave Software adlı şirketi satın aldı. Çünkü boyutu küçük olan FutureSplash görüntüleme uygulaması o dönemde birçok kullanıcının düşük bant genişliği üzerinden internet erişimine sahip olduğu da dikkate alındığında, internet üzerinden indirilme konusunda oldukça idealdi. Macromedia daha sonra Splash'ın adını Macromedia Flash olarak değiştirdi ve Flash player'ı, piyasada çok daha hızlı bir pay kapmak için Netscape içinde ücretsiz eklenti olarak dağıtmaya başladı. 2005 itibarıyla, internet erişimi olan bilgisayarlar üzerinde Java, QuickTime, RealNetworks ve Windows Media Player gibi medya formatlarından daha çok bilgisayarda Flash Player yüklüydü. Flash geliştikçe Macromedia'nın onu grafik ve medya aracı olarak pazarlamaktan çok oynatıcıya (player) bir web uygulama platformu olmayı teşvik etmeye ve kod yazımı (scripting) ve veriye erişim yeteneklerini ekleyerek oynatıcının sahip olduğu alanı muhafaza etmeye çalıştı. Şirket ayrıca 1996 yılında, bir uygulama sunucusu ve HTML kodlama aracı olan Backstage adlı programı yapan iBand Software'i satın aldı. Backstage'in kod tabanı üzerinden şirket Macromedia Dreamweaver adında yeni bir HTML yazma programı geliştirdi ve 1997'de ilk versiyonu piyasaya sürdü. O yıllarda birçok profesyonel web sitesi geliştiricisi HTML kodlarını el ile düz yazı editör programları kullanarak yazmayı tercih ediyordu. Böylece kaynak kodları üzerinde tam kontrole sahip olduklarını düşünüyorlardı. Şirket, görsel düzenleme yapıldığı sırada el ile kodlama yapmaya alışmış kişilerin alışkanlıkları için, onlara görsel düzenleme ve kod girişini aynı anda ve birbirine geçerek yapabilmelerine imkân veren "Roundtrip HTML" özelliği ile Dreamweaver programında kullandı. Sonraki birkaç yıl içinde Dreamweaver programı profesyoneller arasında yaygın bir şekilde kullanılmaya başlandı. Fakat yine de amatörler ve iş amaçlı kullanıcılar arasında, el ile kod yazanlar ve Microsoft FrontPage ciddi bir rakip olarak kalmaya devam etti. Macromedia'nın satın alma ve birleşme dönemi devam ediyordu. Şirket Aralık 1999'da trafik analiz yazılımı yapan Andromedia Corporation'ı satın aldı. 2001 yılında web geliştirme şirketi Allaire alındı. Ayrıca yine şirket çeşitli popüler sunucu ve web geliştirme (ColdFusion, JRun, bir J2EE uygulama sunucusu ve daha sonra Dreamweaver ile birleştirdiği HomeSite adlı program) ürünlerini portföyüne kattı. 2003 yılında şirket, web konferans şirketi Presedia'yı satın aldı ve flash tabanlı online işbirliği ve sunum ürünleri geliştirmeyi devam ettirerek, bu ürünleri Breeze adı altında markalaştırdı. O yıl daha sonra, şirket RoboHelp & RoboDemo (şimdi Captivate) yapımcısı olan, yardım kodu yazılım şirketi eHelp Corporation'ı satın aldı. RoboHelp'in geliştiricilerinden birçoğu daha sonra şirketin rakibi olan MadCap Software'i kurmak için ayrıldılar. 18 Nisan 2005'te Adobe Systems, Macromedia ile aralarındaki bir gün önce üzerinde anlaştıkları 3,4 milyar dolar bedelli "stock swap" (satın alan şirketin kendi hisseleri ile satın alınan şirketin hisselerini aldığı sistem) yöntemli anlaşmayı basına açıkladı. Devir (fesih) işlemleri