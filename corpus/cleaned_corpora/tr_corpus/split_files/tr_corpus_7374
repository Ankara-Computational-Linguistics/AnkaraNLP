1973 tarihinde bir genel müdürlük yazısıyla görevini son verilir. 23 yıl hizmet ettiği TRT'ye tazminat davası açan sanatçı, bu davayı kazanır. Maddi hak ve kıdem tazminatını kazanan Nalkesen, kırgın olduğu TRT'ye dönmez. Hatta yıllarca TRT'nin Fuar binasına ve sonradan taşındığı Kahramanlar binasına gitmez. 1948 yılı ağustos ayında Meliha Nalkesen’le evlenen sanatçı; İnci, Süleyman, Ebru ve Selçuk adlarında dört çocuk sahibi olur. Ancak en büyük çocuğu İnci'yi 21 Şubat 1982 tarihinde kaybeder. Türk sanat dünyasının en önemli isimlerinden biri olan Nalkesen, vefatından 6 ay önce böbrek yetmezliği tedavisi görmeye başlamıştır. 2003 yılının ilk saatlerinde, böbrek tedavisi için hastaneye gitmeye hazırlanırken kalp kriziyle hayata veda etmiştir. 1998 yılında Kültür Bakanlığı'nca verilen Devlet Sanatçısı unvanını almıştır. Bayrak Radyo Televizyon Kurumu Bayrak Radyo Televizyon Kurumu ("BRT"), KKTC'de kamu yayıncılığı yapmakla görevli kuruluşudur. BRT yayın hayatına 1963 yılında, yayın için gerekli elektrik enerjisinin birkaç araba aküsünden sağlandığı bir garajda, 2 mücahit tarafından yapılan Bayrak Radyosu'nun yayını ile başlamıştır. İlk yayın sözü ise 'Bayrak, Bayrak, Bayrak' diye verilmişti. 1996 yılında ilk özel radyo kanalı First FM ve ilk özel TV kanalı Tempo TV'nin kurulmaları sonucu teklik özelliğini yitiren BRTK; hâlen ülkedeki 5 TV kanalından ikisini, 24 radyo kanalından da 5'ini bünyesinde bulundurmaktadır. Özel radyo ve televizyonların kurulmaya başladığı 1996 yılına kadar Kuzey Kıbrıs'ın tek yayın kurumu olan BRTK'nın temelleri 1960'lı yıllara dek uzanmaktadır. 1960 - 1963 yılları arasında Kıbrıs adasının tek yayın kurumu olan CBS (İngilizce:"Cyprus Broadcasting Corporation") (Kıbrıs Yayın Kurumu), 1960 Kıbrıs Anayasası gereğince %70 Kıbrıslı Rumlardan, %30 da Kıbrıslı Türklerden oluşuyordu. 1963'te başlayan ve adayı 1974 Kıbrıs Harekâtı'na götüren çatışmalar yüzünden Kıbrıs Türkleri, CBC'ten ayrıldı. Ülkenin yegâne yayın kurumunda herhangi bir şekilde temsil edilmeyen Türkler, bu ihtiyaçları nedeniyle 1964'te 6 adet radyo istasyonu kurarak yayına soktular. Bayrak Radyosu, Canbulat Radyosu, Lefke Sancak Radyosu, Gazi Bafın Sesi Radyosu, Larnaka Doğanın Sesi Radyosu ve Limasol Radyosu adı verilen bu 6 kanal "Sancak Radyoları" ortak adıyla anılıyorlardı. 1983'te Kuzey Kıbrıs Türk Cumhuriyeti'nin kurulmasının ardından Bayrak Radyosu dışındaki 5 radyo kapatıldı. Bayrak Radyosu'nun da ismi değiştiridi ve "Bayrak Radyo Televizyon Kurumu" adıyla kamu hizmetine sokuldu.15 Kasım 2014'te BRT'nin HD Stüdyoları Açılmıştır.Ardından 25 Aralık 2014'te HD Yayına Başlamıştır.HD Yayın Türksat 4A Kıbrıs Paketi 12540 H 30000 3/4 Frekansından Verilmektedir. 14 Şubat 2015'te BRT 1,16:9 Geniş Ekran Formatına Geçmiştir. Bayrak Radyo Televizyon 1 veya kısaca BRT 1, Kuzey Kıbrıs Türk Cumhuriyeti'nde kamu yayıncılığı yapan Bayrak Radyo Televizyon Kurumuna bağlı televizyon kanalı. Ülkenin ilk televizyon kanalıdır. BRT yayın hayatına 1963 yılında, yayın için gerekli elektrik enerjisinin birkaç araba aküsünden sağlandığı bir garajda, 2 mücahit tarafından yapılan Bayrak Radyosu'nun yayını ile başlamıştır. İlk yayın sözü ise 'Bayrak, Bayrak, Bayrak' diye verilmişti. 1976 yılında Diyarbakır'dan sökülerek Kıbrıs'a getirilen, siyah beyaz stüdyo cihazları ile ilk televizyon yayınları başlamıştır. 1 Temmuz 1979'da renkli yayına başlayan BRT, 1983'te Kuzey Kıbrıs Türk Cumhuriyeti'nin kurulmasının ardından "Bayrak Radyo Televizyon Kurumu" adıyla kamu hizmetine sokuldu. 1996 yılında ilk özel radyo kanalı First FM ve ilk özel TV kanalı Tempo TV'nin kurulmaları sonucu teklik özelliğini yitiren BRTK; hâlen ülkedeki 5 TV kanalından ikisini, 24 radyo kanalından da 5'ini bünyesinde bulundurmaktadır. 15 Kasım 2014'te BRT'nin HD stüdyoları açılmıştır. Ardından 25 Aralık 2014'te HD yayına başlamıştır. HD yayın Türksat 4A Kıbrıs paketi 12540 H 30000 3/4 frekansından verilmektedir. 14 Şubat 2015'te BRT 1, 16:9 geniş ekran formatına geçmiştir. Bayrak Radyo Televizyon 2 veya kısaca BRT 2, Kuzey Kıbrıs Türk Cumhuriyeti'nde Bayrak Radyo Televizyon Kurumuna bağlı olarak açılan ikinci televizyon kanalı. İlk açıldığında çoğunlukla haber ve belgesel programları ile dikkat çeken kanal daha sonra ilave edilen KKTC süper ligi ve sinema yayınları ile zengin bir içeriğe kavuşturulmuştur. BRT 2 kanalı spor kanalına dönüştürülmüştür. BRT 2 uydu üzerinden Doğu Avrupa, Orta Avrupa ve Kafkasya'dan izlenebilirken karasal anten vasıtasıyla Kıbrıs Rum Kesimi dâhil Kıbrıs adasının tamamından izlenebilmektedir. Bayrak Radyo Televizyon 3 veya kısaca BRT 3, Kuzey Kıbrıs Türk Cumhuriyeti'nde Bayrak Radyo Televizyon Kurumuna bağlı olarak açılan üçüncü televizyon kanalı. Kültür sanat, yaşam programları yayınlamaktadır. Cassandra Sendromu Cassandra Sendromu, ileri sürüldüğünde başkaları tarafından inanılmayan, sonrasında gerçekleşerek insanları şaşırtan kötü ve üzücü olaylar için kullanılan bir terimdir. İnsanlardaki kötü haber ve olayları göz ardı etme isteğini ve sonrasında gelen reddetme göz ardı etme eğilimini gösteren sendrom, adını mitolojideki geleceği görme yetisi verilen, ancak hiçbir zaman doğru söylediğine inanılmayan Cassandra'dan almıştır. Bu durumun modern örneği Terry Gilliam tarafından yönetilen 12 Maymun filmidir. Diğer bir örneğe ise James Cameron'un yönettiği filmidir. Su kayağı Su kayağı, suyun üzerinde yapılan bir su sporudur. Bu spor ilk defa Ralph Samuelson tarafından 1922 yılında Pepin Gölü'de Lake City, Minnesota'da gerçekleştirilmiştir. Su kayağı dalgasız deniz, nehir, göl gibi çevre koşullarının uygun olduğu birçok ülkede popüler bir spor dalı haline gelmiştir. Standart su kayakları önceleri ağaçtan yapılırdı, şimdi ise yapımında gelişen teknolojiyle birlikte karmaşık bir süreçten geçirilen cam elyafı kullanılmaktadır. Bu kayaklarda kayakçının ayağını yerleştirebileceği yer olmaktadır. Bir sürat teknesinin arkasındaki ipe tutunarak bu kayak üzerinde gitmeye çalışırlar. Su kayakçıları genelde iki kayağın üstünde kayar, fakat gerek tekniklerini geliştirmek gerek eğlenceyi ve zorluğu artırmak için tek kayağın üstünde de kayabilirler. Acemi su kayakçılarını için motor genelde saatte 25–35 km hızla giderken, tecrübeliler için saatte 45–55 km ye kadar çıkabilir. Deneyim ve güven kazanıldıktan sonra hızlı gitmek yavaş gitmeye oranla daha kolaydır. Sınır motor tarafından konsa da kayakçılar ağırlık verdikleri tarafa göre yönlerini değiştirebilir, ipi kısa süreli olsa da bırakabilir, iple birlikte sıçrayabilir. Bazı sporcular çıplak ayakla, yani kayak kullanmadan da bu sporu yapabilir. Bunu yapmak için motorun en az 60 km de gidiyor olması gereklidir. Bu tip durumlarda eğer kontrol kaybedilir de düşülürse acı çok daha fazla olur. Slalom parkuru 259 metre uzunluğundadır ve her sporcunun geçebileceği 6 duba bulunur. Başlangıç ve bitiş çizgisinde de dubalar vardır ve bunlar, diğer dubalardan farklı renktedir. Çıkış kapısıyla ilk duba arası ve son duba ile bitiş arası 29 metredir. Parkur dubaları arasındaki mesafe ise 47 metredir. Sürat teknelerinin dubalar arasında giderken geçecekleri çizgiyi gösteren dubalar arası ise 2,5 metredir. Başlangıç ve bitişin 140-180 metre gerisinde dönüşlerin yapılacağı dubalar da bulunur. Sporcu, slalom parkuru boyunca çekilir ve 6 dubayı dışarıdan geçip çıkış kapısına ulaşır, geri döner ve aynı şeyi tersten yapar. Sporcular elemelerde 3 hakka sahiptir, finale kalırlarsa 3 hak daha kazanırlar. Her hak için halat boyu biraz daha kıslatılır. Bir dubayı geçmek için kayakçı, dubanın ya tamammının ya da bir bölümünün dışından geçmelidir. Bir parça içeriden geçiş sayılmaz. Her hak, duba kaçırılınca veya kapı kaçırılınca sona erer. Jale Yılmabaşar Jale Yılmabaşar (d. 1939, Samsun), Türk ressam ve seramik sanatçısı. Ayrıca ilk Türk kadın seramik profesörüdür. 1957 yılında AFS bursuyla ABD'ye giderek Albany Union High School'dan mezun olarak seramik çalışmalarına bu ülkede başladı. Jale Yılmabaşar, Türkiye'ye döner dönmez üniversite sınavlarına hazırlanmış. 1958'de Seramik Bölümü ile Bale Bölümünü aynı anda kazanmış iki bölüme aynı anda devam etmiştir. Marmara Üniversitesi Güzel Sanatlar Fakültesi Seramik Bölümü'nde öğretim üyesi olarak çalıştıktan sonra emekli olmuştur. Yılmabaşar, Paris, Münih, Londra ve Moskova'da sayısız sergi açtı. 1970'li yıllarda Candeğer Furtun, Hamiye Çolakoğlu, Atilla Galatalı, Güngör Güner, İlgi Adalan, Mustafa Tunçalp, Erdinç Bakla gibi sanatçılar ile seramik sanatına canlılık ve yenilik getiren isimlerden biri oldu. Picasso müzesinde yapılan yarışmalarda jüri üyeliği yapan ve sayısız ödüle sahip sanatçı, 40. sanat yılını İstanbul'da açtığı bir sergiyle kutlamıştır. 1985'te Fatih köprüsünün yapımı nedeniyle atölye olarak kullandığı evi yıkılınca resim yapmaya yönelmiştir. 1998 yılında Kültür Bakanlığı'nca verilen Devlet Sanatçısı unvanını almıştır. 2000 Benaki Museum, Athens 2002 Salon dâ€²Automne exhibition, Paris 2003 40th anniversary exhibition, AKM, Istanbul 2006 Adile Sultan Palace, Istanbul 2007 State Museum, Munich 2008 Max Plank Gallery, Munich 2013 Gallery Işık, Istanbul Atilla Manizade Atilla Manizade, (d. 1934 - ö.10 Temmuz 2016) Türk opera sanatçısı. İstanbul Devlet Operası'nda birinci erkek bas vokalist olarak görev yapan sanatçı, asıl şöhretini yurt dışında oynadığı operalarda yaptı. "Figaro, Kral Philîp, Don Pasquale, Don Basilio" ve "Mephisto" rollerinde seçkinleşmiş bir sanatçıdır. 1984'te İstanbul Devlet Opera ve Balesi'nin genel müdürlüğünü üstlenmiştir. Devlet Sanatçısı unvanına sahiptir. 1934 yılında Kıbrıs'ın Baf kasabasında dünyaya geldi. Ortaokulu Kıbrıs'ta okuduktan sonra ailesi Türkiye'ye göçtü. Ortaöğrenimini Pertevniyal Lisesi'nde yaptı. İstanbul Teknik Üniversitesi Mimarlık bölümünde eğitim görürken bir yanda da İstanbul Devlet Konservatuvarı Şan bölümüne müzik öğrenimine başladı. Üniversiteden ve konservatuvardaki eğitimini tamamladıktan sonra Almanya'ya gitti. Bavyera eyaletinde mimar olarak çalışırken müzik eğitimine devam etti ve Alman operası konusunda uzmanlaştı. Almanya'da çeşitli resital ve konserler veren sanatçı, 1960 yılında İstanbul Devlet Operası'nın ilk temsilinde rol almak üzere Türkiye'ye döndü ve İstanbul Devlet Operası'nın önde gelen bas solistlerinden biri oldu. 1967 yılında konuk sanatçı olarak Üsküp Operası'nda Aşk İksiri'nde sahneye çıktı ve çok başarılı oldu. 1973'te Çekoslovakya'da Dr. Bartolo, Don Pasquale rollerini, 1974'te Figaro ve 1975'te Osmin rollerini oynadı. Özellikle Türkleri konu alan operalarda oynadı. Asıl şöhretini yurt dışında oynadığı operalarda yaptı. Londra, Bonn, Frankfurt, Viyana, Sassari, Prag, Belgrad, Sofya, Plovdiv, Budapeşte, Biikreş, Varşova, Leningrad ve Moskova gibi otuzu aşkın kentte sahneye çıktı. 1984'te bir yıllığına İstanbul Devlet Opera ve Balesi'nin yöneticiliğine atandı. Manizade, solistlik kariyerinin yanı sıra İstanbul Devlet Konservatuvarı'nda ders vermiştir. Çok sayıda ülkede konser veren sanatçının repertuvarında kırktan fazla opera vardır. 1998 yılında Kültür Bakanlığı'nca verilen Devlet Sanatçısı unvanını almıştır. Sofya Senfoni Orkestrası ile 1992'de doldurduğu iki opera CD'si, Türkiye'de yayınlanan ilk opera CD'leridir. 1999 yılında emekli olan sanatçı, 10 Temmuz 2016'da hayatını kaybetti. Afyonkarahisarspor Afyonkarahisarspor, 2005'te kurulan ve 2012-2013 sezonu ortasında Bölgesel Amatör Lig'den çekilince kapanan futbol takımıdır. Yeni Afyonspor, 2004'te kapanınca 2005-2006 sezonu öncesi 3. Lig'e yükselen Afyon Şekerspor'un isim değiştirmesiyle kurulan Afyonkarahisarspor' ise Afyonspor'un devamı niteliğinde mor-beyaz renklerle kurulsa da, 1 Şubat 2013'te Bölgesel Amatör Lig'den çekilip 3. kez kapandı. Maçlarını 10.000 kişilik Afyon Atatürk Stadyumu'nda oynamıştır. Renkleri haşhaş çiçeğinin renkleri de olan "mor-beyaz"'dan gelmektedir. 3. Lige yeni çıkan Afyon Şekerspor'un isim değiştirmesiyle ve Başkan Mahmut Koçak yönetiminde Afyonkarahisarspor kurulmuş ve tesisleri aynı yıl faaliyete geçmiştir. 2010-2011 sezonunda 3. Lig 2. Grup'ta mücadele etmiş, uzun süre açık ara lider götürdüğü ligi Kırklarelispor'un ardından 2. bitirmiş ve play-off maçında Altınordu'ya 90+5'te yediği golle 2-1 mağlup olarak 2. lige çıkamamıştır. 2013-2014 sezonu başında Afyon Süper Amatör Ligi'ne katılmayacağı kesinleştikten sonra kulüp feshedildi. 2. Lig : 2 Sezon 2007-2009 3. Lig : 10 Sezon 1994-1999, 2005-2007, 2009-2012 Bölgesel Amatör Lig : 1 Sezon 2012-2013 Dünya Fikrî Mülkiyet Örgütü Dünya Fikri Mülkiyet Örgütü ( WIPO ("World Intellectual Property Organization") ), Birleşmiş Milletlerin özelleşmiş 17 örgütünden birisidir. WIPO, "Dünyada fikri mülkiyet haklarının korunmasını ve yaratıcı etkinliği teşvik etmek amacıyla" 1967 yılında kurulmuştur. Birleşmiş Milletler Enformasyon Merkezi tarafından Dünya Fikri Mülkiyet Örgütü olarak Türkçeleştirilen WIPO (World Intellectual Property Organization), 1883 yılında düzenlenen Paris Fuarı'nda endüstriyel mülkiyet haklarını korumak için 14 ülkenin katılımıyla oluşturuldu. Başlangıçta marka tescili, patentler ve endüstriyel tasarımları içeren anlaşmalar, 1886 yılında sanat eserlerini ve telif hakkı yasalarını da kapsadı. 1960 yılında WIPO ismini alan örgüt, 1974 yılında Birleşmiş Milletlerin tüm üyelerinin tanıdığı bir organizasyona dönüşmüştür. Uluslararası anlamda fikri mülkiyet haklarını korumaya ve düzenlemeye yönelik çalışmalarda bulunan WIPO, aynı zamanda gelişmekte olan ülkelere bu anlamda finansal ve bilimsel destekte bulunmaktadır. Birleşmiş Milletler'in tüm üyelerine açılan anlaşmalarla, ulusların kendi içinde fikri mülkiyet hukukunu belirginleştirmeye yönelik çalışmalarda bulunmaktadır. Bugün 24 anlaşma düzenlemiş olan örgüt, 189 üye ülkeye sahiptir. Fikri mülkiyet ekseninde akademik çalışmalar yapan WIPO, bireysel anlamda da insanların yaratılarını hukuksal bir düzleme oturtup fikri mülkiyete saygıyı güçlendirmeye yönelik bilinçlendirme misyonunu sürdürmektedir. Fahrettin GÃ¼ven Fahrettin Güven, (d. 1958 - ). Türk balet ve koreograf. Ankara Konservatuvarı'nı sınıf atlayarak bitiren ve Ankara Devlet Balesi bünyesinde sayısız yapıtta yer alan Fahrettin Güven'in rol aldığı bazı eserler şunlardır: Budala, Les Patinuers, Giselle, Bahçesaray Çeşmesi, Kuğular Gölü, Bir Aşk Masalı, Fındıkkıran. 1994'te TÖBAV'ın "En Başarılı Erkek Dansçı" ödülüne layık görülmüştür. Altı yıl kaldığı Londra'da öğrendiği Pilates ile ilgili Türkiye'de kurslar açan ve eğitim veren sanatçı, bu sayede medyada da yer bulmuştur. 1998 yılında Ankara Devlet Balesi'nde baş kareograflığına getirilen Güven, aynı yıl Devlet Sanatçısı unvanını almıştır. Hâlen Ankara Devlet Opera ve Balesi Genel Müdürlüğünde eğitmen olarak çalışmaktadır. Gesamtkunstwerk Gesamtkunstwerk, bütünlüklü sanat eseri manasına gelir. Richard Wagner tarafından ortaya konulup operada devrim niteliğinde gelişmelere sahne olan ve sinemayı da etkileyen teoridir. Bu teori, müziğin, dramanın, şiirin ve sahnede bulunan her şeyin aynı düzlemde estetize edilmesiyle mükemmel ve tamamlanmış sanat eserine ulaşılacağını savunur. Ä°hsan Ketin Prof. Dr. İhsan Ketin (d. 1914, Kayseri - ö. 16 Aralık 1995, İstanbul), Türk jeolog. Türkiye'de ""Jeolojinin Babası"" diye anılan jeoloji profesörü İhsan Ketin yurt dışında da 1948 yılında Kuzey Anadolu Fay Hattı'nın gerçek yapısını ortaya koymasıyla tanınmaktadır. 1914'te Kayseri'de doğan İhsan Ketin, ortaokulu ve liseyi Kayseri'de yatılı-burslu olarak okudu. Sonrasında Atatürk'ün gelişim için başlattığı yurt dışı bursu için başvuruda bulunan Ketin, bursu kazanıp 1932 yılında Almanya'ya gitti. İki yıllık dil eğitiminden sonra 1934'te Berlin Üniversitesi'nde jeoloji eğitimi almaya başlayan Ketin, Berlin'deki siyasal karmaşa ve hocalarının arasındaki anlaşmazlıklar yüzünden Bonn Üniversitesi'ne geçti. Ünlü jeolog Hans Cloos'un yanında çalışmalarına devam eden Ketin, 1938 yılında doktora tezini tamamladı ve Türkiye'ye döndü. İstanbul Üniversitesi Fen Fakültesi Jeoloji Enstitüsü'nde yardımcı doçent doktor olarak göreve başlayan Ketin, o sırada 24 yaşındaydı ve ülkenin doktora yapmış ilk jeoloğuydu. Ülkeye dönüşünün ertesi senesi yaşanan Erzincan deprem felaketi ve 33.000 kişinin ölümü sonucu depremlerle ilgili çalışmalara başlayan Ketin, yurdun çeşitli bölgelerinde irili ufaklı sayısız depremi araştırdı. 1939'da başladığı çalışmalarını 1948 yılında "Anadolu Bloku" adıyla yayınladı ve dünya çapında ses getirmeyi başardı. "Kuzey Anadolu Fay Hattı"'nın varlığını kanıtladığı bu makale, özellikle eğitim gördüğü Almanya'da çok büyük ilgi gördü ve bu sayede Ketin'e, jeoloji konusunda üst düzey bir ödül sayılan ‘‘Gustav Steinmann Madalyası’’ verildi. 1950-51 yılları arasında ABD'ye giden Ketin, dönüşünden kısa bir süre sonra İstanbul Teknik Üniversitesi'ne geçti ve iki üniversite (İstanbul Üniversitesi ve İstanbul Teknik Üniversitesi) arasında uzun sürecek ve halen devam eden bir rekabeti başlattı. 1942 yılında Bedia Hanım'la yaptığı evlilikten olan ilk çocukları Ali'yi (1943) 1.5 yaşındayken kaybeden Ketin, 1946 doğumlu ikinci oğlu Mehmet'i ise 1969'da apandisiti zamanında teşhis edilememesi ve patlaması nedeniyle kaybetti. Üçüncü çocukları Ahmet ise inşaat mühendisliği eğitimi aldı ve ABD'ye yerleşti. Kutlu PayaslÄ± Kutlu Payaslı (d. 27 Haziran 1936 Amasya), Türk Sanat Müziği sanatçısı ve şefi. Haydarpaşa Lisesi'ni bitirdi ve sonrasında 1955'te açılan sınavla Ankara Radyosu'na girdi. 1963'te koro şefliğine atanan sanatçı, sayısız konser yönetti. 1977-1989 yılları arasında TRT Ankara Merkez Repertuvar Kurulu üyeliği yapan sanatçı 1979'da İzmir'e yerleşti ve Ege Üniversitesi'nde 6 yıl süreyle öğretim görevliliği yaptı. 1995'ten beri TRT Merkez Denetleme Kurulu üyeliği görevini sürdüren sanatçının, TRT repertuvarına girmiş 13 bestesi vardır. Sanatçının kazandığı ödüller arasında 1968'de Ürdün Kralı Hüseyin tarafından verilen Liyakat Madalyası, 1971'de İstanbul Ekspres Gazetesi'nin verdiği "Yılın Erkek Şarkıcısı" ödülü sayılabilir. 1998'de Kültür Bakanlığı'nca verilen Devlet Sanatçısı unvanını almıştır. Payaslı 2005 yılında 50. sanat yılını kutlamıştır. Merih Ã‡imenciler Merih Çimenciler, Türk balerin ve koreograf. 1960-1971 yılları arasında Ankara Devlet Konservatuvarı Bale Bölümü'nde eğitim gören Çimenciler, mezun olur olmaz Ankara Devlet Opera ve Balesi'ne katıldı. Birçok başrol oynayan Çimenciler, uzun yıllar baş dansçı olarak hizmet verdi. 1992-1994 yılları arasında aynı kurumda Artistik Direktör konumunda görev yapan sanatçı, 1996 yılında Bale İhtisas Komitesi başkanlığına seçildi. Koreografisini yaptığı oyunlarla yurt içi ve dışında sayısız ödül alan sanatçı, 2000 yılının ses getiren oyunu "Çanakkale Şehitleri"'nin de koreografıdır. Nedret Güvenç Nedret Güvenç (d. 5 Eylül 1930, İzmir), Türk tiyatro sanatçısı ve sinema oyuncusu. Ankara Devlet Konservatuvarı'nda şan ve piyano eğitim alan sanatçı, tiyatroya ağırlık vermeye karar verdi. 1948'de İzmir'de tiyatroya başlayan Güvenç, İzmir Şehir Tiyatroları 1950 yılında kapatılınca İstanbul'a taşındı ve İstanbul Şehir Tiyatroları'na katıldı. 1959-1960 yılları arasında Ankara Devlet Tiyatrosu'nda da konuk oyuncu olarak sahneye çıkan sanatçı, sonrasında tekrar İstanbul'a döndü. Sayısız tiyatro oyununda başrol oynayan Güvenç'in bu dalda pek çok ödülü vardır. 1974'te "En Büyük Kumar" ile yönetmenliğe başlayan sanatçı, 1995'te emekli olduğu İstanbul Şehir Tiyatroları'ndan sonra "Tiyatro İstanbul" bünyesine katılmıştır. Hâlen tiyatro çalışmalarına devam etmektedir. 1998 yılında Kültür Bakanlığı'nca verilen Devlet Sanatçısı unvanını almıştır. Ayrıca Türkiye'nin 2009 Dünya Tiyatro Günü bildirisini Güvenç yazmıştır. Okan Demiriş Dr. Okan Demiriş, (d. 9 Şubat 1942, İstanbul- ö. 18 Haziran 2010). Türk besteci, orkestra şefi. Tarihsel konulara eğilen operalarıyla tanınan bestecidir. En çok sahnelenen Türk operaları arasındaki "IV. Murat", "Karyağdı Hatun", "Yusuf ile Züleyha" operalarını bestelemişir. Devlet sanatçısı unvanına sahiptir. Soprano Leyla Demiriş'in eşidir. 1942 yılında İstanbul'da dünyaya geldi. İstanbul Belediye Konservatuvarı'nda keman eğitimi aldı. 1963'te İstanbul Belediye konservatuvarını bitirdikten sonra Ankara Devlet Konservatuvarı'na geçti ve sınıf atlayarak 1964’te bu kurumdaki eğitimini tamamladı. Askerlik görevi sırasında Doğu Anadolu halk müziğiyle ilgilendi; Sarıkamış yöresinin etkisinde orkestra süitleri besteledi. Bu eserleri ""Pasinler"", ""Doğu Süiti"", ""Posof-Digor Süiti"" gibi adlar taşır. İstanbul'da operanın varoluşundan bu yana konsertmaister, orkestra şefi, yönetim kurulu üyesi olarak çalışan sanatçı; İstanbul Şehir Orkestrası, Radyo Senfoni Orkestrası ve İstanbul Opera Orkestrası'nda görev yaptı. Konservatuvarda keman ve armoni konusunda ders vermeye devam etmiştir. 1979 ve 1992 yılları arasında İstanbul Devlet Opera ve Balesine dört ayrı dönemde Müdür ve Genel Sanat Yönetmeni olarak atandı. 1990 yılında New York Senfoni Orkestrası'nı yönetti. Türk opera sanatına katkılarından dolayı 1986’da Boğaziçi Üniversitesi tarafından fahri doktora verilen Demiriş’e Kültür ve Turizm Bakanlığı tarafından 1991 yılında Devlet Sanatçısı unvanı veridi. Başlıca eserleri arasında; "Dördüncü Murat, Karyağdı Hatun" ve "Yusuf ile Züleyha" operaları; 1971 tarihli piyano konçertosu; oda orkestraları ve halk müziği üzerine yaptığı eserler ve "Hürrem Sultan" oyununun müziği vardır. Son olarak "Büyük Hakan Alparslan" ve "Deniz Kurdu" operalarını bestelemiştir. En çok sahnelenen yapıtı IV. Murat operasıdır. Opera sanatçısı soprano Leyla Demiriş ile evli olan Okan Demiriş, konser aryalarını ve operalarının baş kadın rollerini eşinin ses rengine göre bestelemiştir. Operalarındaki librettolar Nezihe Araz ve Turan Oflazoğlu gibi yazarlara aittir. Besteci, çoksesli çağdaş Türk müziğinin geleneksel Türk müziğinden ayrı düşünülemeyeceğini savunur. Operalarında, librettonun akışına göre, halk müziğini, divan müziğini, gizemsel İslam ilahilerini ve mehter müziğinden alıntıları da kullanmıştır. 18 Haziran 2010 günü hayatını yitiren Demiriş’in cenazesi 21 Haziran 2010 günü Kadıköy Belediyesi Süreyya Operası'nda yapılan törenin ardından Teşvikiye Camii'nde kılınan namaz sonrası Zincirlikuyu Mezarlığı'nda toprağa verilmiştir. Ruşen Güneş Ruşen Güneş (17 Mart 1940; Beypazarı, Ankara - 30 Mayıs 2020, Londra). Türk viyola sanatçısı, şair ve besteci. İlkokulu okuduktan sonra Ankara Devlet Konservatuvarı'na girdi. 1961'deki mezuniyetinin sonrasında ise solo viyola sanatçısı olarak Cumhurbaşkanlığı Senfoni Orkestrası'na katıldı. Bu görevi sırasında Walton, Hindemith, Bartok gibi bestecilerin viyola konçertolarını ülkemizde ilk kez seslendiren sanatçı olmuştur. Bir bursla 1963'te İngiltere'ye giden sanatçı, ertesi sene ülkesine döndü. Ancak askerlik sonrası 1971'te İngiltere'ye göç etti. 1971 yılında İngiltere'ye taşınan sanatçı, İngiliz Oda Orkestrası'nda 4 yıl solo viyola sanatçılığı görevini üstlendikten sonra bu görevi 1979 – 1987 yılları arası Londra Filarmoni Orkestrası'nda ve 1988 – 2000 arası BBC Senfoni Orkestrası'nda sürdürmüştür. Türk bestecileri ile devamlı temasta olan sanatçı, Necil Kazım Akses, Ahmet Adnan Saygun, C. Tanc, Y. Tura’nin konçertolarını defalarca çalmış ve Saygun konçertonun London Filarmoni ile CD’sini yapmıştır. Borusan için yaptığı sayısız Türk bestecileri ve viyola adli konserlerde de Usmanbaş, Özdil Altınel ve Özkalfayan ve diğer birçok bestecimizin de eserlerini duyurmuştur. 15 yıl Londra Yaylı Dörtlüsü’nde çalan Ruşen Güneş bu grupla Idil Biret, C. Franck Piyano Beslisi, Mahler Piyano dörtlüsü, gitarcı John Williams ve Boccherini Beşlisi’nin kayıtlarında yer almıştır. Saygun Viyola Konçertosu, Suna Kan ile Mozart Senfoni Konçertant ve Mozart Keman –Viyola düetleri, Hindemith Matem Müziği, Teleman Viyola Konçertosu , "Viyola ve Şiir" , "Türk Bestecileri ve Viyola" kaydettiği CD’ler arasındadır. Son olarak Sanatçı İzmir Yasar Üniversitesinde Profesör kadrosunda Öğretim görevlisi olarak görev almıştır (2008-2016). 1998 yılında Kültür Bakanlığı'nca verilen Devlet Sanatçısı unvanını almıştır. Metin Yurdanur Metin Yurdanur, (d. 1951, Sivrihisar, Türkiye). Heykel Sanatçısı. Başta Ankara olmak üzere Türkiye’de ve yurt dışı ülkelerde gerçekleştirdiği anıt heykeller ile tanınır. 1998'de Devlet Sanatçısı unvanını almıştır. Metin Yurdanur, 1951 yılında Sivrihisar’da doğdu. Çocukluk ve gençlik yıllarını burada, üç bin yıllık Frigya, Roma ve Selçuklu uygarlıklarının kalıntıları arasında geçirdi. Binlerce yıllık tarihi eser ve antikaların etkisiyle üç boyutlu formlara ilgi ve sevgi duymaya başladı. Üniversite aşamasında, sanatla ilgili bir bölümü seçmesi bu temele dayandırılabilir. 1972 yılında Gazi Eğitim Enstitüsü Resim-İş Bölümü’nden mezun oldu. 1972-1978 yılları arasında öğretmen okulu ve liselerde öğretmenlik, 1978-1981 yıllarında Gazi Eğitim Enstitüsü Resim-İş Bölümü’nde modelaj öğretmenliği yaptı. 1979 yılında Ankara Belediyesi’nin “kentin plastik unsurlarla donatılması projesi” kapsamında, gelen talep üzerine çeşitli heykel tasarımları hazırladı. Bunlar bugün Abdi İpekçi Parkı’ndaki “Eller”, Ankara Garı Meydanı’ndaki “Miras”, Batıkent’teki “Dayanışma”dır. 1981 yılında serbest çalışmaya başlayan sanatçının dünya çapında 100’den fazla heykeli bulunmaktadır. Bunlardan bir kısmı Almanya, Japonya, Macaristan, Libya, Türkmenistan, Moğolistan ve Küba’da bulunmaktadır. 1998 yılında Kültür Bakanlığı'nca verilen Devlet Sanatçısı unvanını aldı. 2005 yılında Ankara Üniversitesi Ziraat Fakültesi yerleşkesinde 50’den fazla heykelden oluşan “Ben Anadoluyum, Ben Cumhuriyetim, Ben Halkım” adlı bir yıl süreli sergiyi açtı. Her yıl farklı bir üniversitede tekrarlanan; kültür ve sanatı öğrenciler, akademisyenler ve bölge halkı ile paylasan sergi, Türkiye'de ilk ve tek olma özelliğine sahiptir. Sanatçının Sivrihisar’da yaklaşık yüz bin metrekarelik bir alanda eserlerinin sergilendiği bir açık hava heykel müzesi bulunmaktadır. Aynı alanda bulunan “Sivrihisar Belediyesi Metin Yurdanur Kültür Sanat Evi ve Heykel Bahçesi”nin restorasyonu Türkiye Cumhuriyeti Kültür ve Turizm Bakanlığı, Eskişehir Valiliği ile Sivrihisar Belediyesi'nin destekleriyle 2016 yılında tamamlanmıştır. Sanatçıya ait olan bu tarihi konak, tescilli kültür varlıkları listesindedir ve Sivrihisar Surp Yerrortutyun Kilisesi’nin yanında bulunmaktadır. Eskişehir’in Sivrihisar ilçesinde bulunan ve Türkiye'deki ilk açıkhava heykel müzesi olma özelliğini taşıyan Metin Yurdanur Açıkhava Heykel Müzesi’ni 2 yılda yaklaşık 1 milyon kişi ziyaret etti. Sanatçı Ankara’da bulunan heykel atölyesinde çalışmalarını sürdürmektedir. Mevsim Mevsim, Dünya'nın eksen eğikliğinin etkisiyle beraber, Güneş çevresindeki yıllık hareketi sonucu Dünya üzerinde yaşanan birbirinden farklı, ortalama hava durumu koşullarına verilen isimdir. Eylüle kadar kuzey yarım küre, güneye göre Güneş'e daha dönüktür ve daha çok Güneş tarafından ısıtılır. Bu durum 23 Eylül-21 Mart arasında tersine döner. Böylece kuzey yarım küresindeki mevsimlere 21 Marttan başlayarak aşağıdaki gibi isim verilmiştir: İlkbahar, 21 Mart-22 Haziran; yaz, 22 Haziran-23 Eylül; sonbahar, 23 Eylül-22 Aralık; kış, 22 Aralık-21 Mart. Güney yarım küresinde mevsimlerin sırası tersine olup, ilkbahar 23 Eylül de başlar. Mevsimler Dünya'nın kendi dönüşünün, Güneş'in etrafında döndüğü yörünge ile aynı hizada dönmemesinden kaynaklanırlar. Böylece yeryüzünden göğe bakıldığında Güneş dünyanın her yerinde farklı bir yükseklikte gökyüzünden geçer. "Kuzey-kışı" döneminde dünyanın güney yarım küresi Güneş'e doğru yöneliktir ve Kuzey yarım küresi daha az Güneş ışığı alır. "Güney-kışı" döneminde ise Dünya'nın Kuzey yarım küresi Güneş'e yöneliktir ve kuzeyde sıcak mevsimler başlar. Yani dünyanın Kuzey küresinde yaz başladığı zaman Güney yarım küresinde (örneğin Güney Afrika ya da Avustralya'da) kış başlar. Ferit SÄ±dal Ferit Sıdal (1 Mart 1925 - 9 Ağustos 2001), Türk tamburi ve besteci. Sıdal, 1 Mart 1925 tarihinde Ankara'da doğdu. Ortaokul ve lise eğitimini gördüğü "Gazi Lisesi"'nde tambura ilgi duyan sanatçı, tambur konusunda bir efsane olan Tamburi Cemil Bey'in öğrencisi Tevfik Bey'den 1 yıl kadar tambur dersleri aldı. Sonrasında ise bir diğer ünlü tamburi İzzettin Ökte'yle çalışmalarına devam etti. Nurettin Cemil Bey'le repertuvar, Şerif İçli'yle de nota çalışmıştı. Lise öğrenimini tamamladıktan sonra bankacılık sektöründe çalışmaya başlasa da, 1950 yılında Ankara Radyosu'na tambur sanatçısı olarak girdi. Aynı yıl Müzeyyen Hanım'la evlenen Sıdal'ın, iki çocuğu vardır. 1956 yılından sonra tambur sanatçılığının yanına koro şefliğini de eklemiş, çeşitli topluluklara şeflik yapmıştır. 1951 yılında da beste yapmaya başlamış, yüzün üzerinde esere imza atmıştır. 1972'de TRT Müzik Dairesi Başkanlığı'nın kurulmasından sonra, Sıdal kurumda Türk Sanat Müziği Müdürlüğü görevine getirilmiştir. Sanatçı bu görevi 13 yıl boyunca sürdürmüştür. 1990 yılında TRT'den emekli olan sanatçıya, 1998 yılında Devlet Sanatçısı unvanı verilmiştir. Emekliliğinden sonra da TRT'ye farklı pozisyonlarda hizmet vermeye devam eden Sıdal, 9 Ağustos 2001 tarihinde hayatını kaybetmiştir. Marc Bloch Marc Bloch (d. 6 Temmuz 1886 - ö. 16 Haziran 1944), Fransız tarihçi. Lucien Febvre ile birlikte Fransız sosyal tarihinde son derece etkili olan Annales ekolünün kurucusudur. Ecole Normale Supérieure' de eğitim aldı. Ardından 1908-9 yıllarında Leipzig ve Berlin'de eğitimine devam etti. 1919'da, Strazburg Üniversitesi'nde Orta Çağ tarihi derslerini vermeye başladı. Alman profesörlerinin hepsinin kovulmasından sonra 1936'da Paris Üniversitesi'ne ekonomik tarih profesörü olarak davet edildi. Özellikle iki kitabıyla tanınır: "Tarihin" "Savunusu" "ya da Tarihçilik Mesleği" ve "Feodal Toplum". Karşılaştırmalı tarih anlayışını geliştirmiştir, ona göre bu iki şekilde yapılabilir, ya birbirine uzak toplumlar arasındaki benzerlikler ya da mekansal olarak birbirine yakın toplumlar arasındaki farklar incelenmelidir. Böylece benzerlikler ya da farklar tespit edilerek tarihsel gelişimin ne olduğu ortaya konulabilir. Kendisi kitaplarını yazarken, birçok farklı disiplinden yararlanmış ve bir olayı veya bir dönemi anlatmak yerine her zaman problem odaklı tarihçilik anlayışına sahip olmuştur. O zamanki tarih yaklaşımından farklı olarak, Annales'cılar tarihi anlatmak yerine sorularını sorup bunlara bütün olarak cevap aramışlardır. Febvre ile birlikte kurdukları Annales dergisi, bu yeni ekolün merkezi olmuş ve sosyal ve iktisadi tarih odaklı olarak yola çıkmıştır. Bloch, II. Dünya Savaşı sırasında işgal altında olan Paris'ten kaçmayı, bir Yahudi olmasına ve kaçma fırsatı bulunmasına rağmen, reddetmiş ve teorisyenliğini bir tarafa birakarak Fransız yeraltı direniş örgütüne katılmış ve Nazilere karşı çarpışmıştır. 1944 yılında Gestapo tarafından vurularak öldürülmüştür. Lyon'da eski bir tarih profesörü olan Gustave Bloch'un oğlu olarak Yahudi bir ailede doğan Marc, Paris'te École Normale Supérieure ve Fondation Thiers'te, daha sonra Berlin'de ve Leipzig'de öğrenim gördü. Birinci Dünya Savaşı sırasında piyade subaylığı yaptı ve kaptanlık rütbesine yükseldi. Sonrasında Légion d'honneur ödülü aldı. Savaştan sonra Strazburg'da üniversitede, daha sonra 1936'da Sorbonne'da ekonomik tarih profesörü oldu. 1924'te, Orta Çağ'da kralların, acı çeken kişilere basitçe dokunarak basit akciğer hastalıklarını tedavi edebildikleri eski geleneği içeren belgeleri topladığı, tarif ettiği ve incelediği bir kitap olan Les rois thaumaturges: étude sur le caractère surnaturel attribué à la puissance royale particulièrement en France et en Angleterre'i yayımladı. Bu kitap, onun en bilinen çalışmalarından birisidir ve sadece Orta Çağ'ın sosyal tarihi konusunda değil aynı zamanda kültürel antropolojide de büyük etkiye sahipti. Meslektaşı Lucien Febvre ile 1929'da Annales Okulu'nu kurdu. Annales Okulu, Annales d'Histoire Economique et Sociale'yi ( "Ekonomik ve Toplumsal Tarihin Yıllıkları") başlatarak, geleneksel tarih yazımında köklü bir değişimin önünü açtı. Bu ekolde tüm toplum düzeylerini göz önüne alarak zihniyetlerin kolektif doğasını vurgulandı. Bloch, ölümünden hemen önce üzerinde çalışmakta olduğu, The Historian's Craft ile tarihçilik alanında kalıcı bir etkiye sahip olmuştur. Bloch'un kitabı genellikle tarihyazımı konusunda 20. yüzyılın en önemli eserlerinden biri olarak kabul edilir. Bloch, Paul Vidal de la Blache'ın (1845-1918) coğrafya ve Émile Durkheim'ın (1858-1917) sosyoloji çalışmalarından etkilenerek disiplinlerarası bir yaklaşım izledi. Möthodologie Historique'de (1906'da yazılmış ancak 1988'e kadar yayınlanmamıştır) Bloch, akıl hocalarından Charles-Victor Langlois ve Charles Seignobos'un histoire événementielle'sini (olay tarihi) reddetmiş ve sonuçların belirlenmesinde yapısal ve sosyal fenomenlerin rolü konusunda daha fazla analiz yapmıştır. Tarihi bir sosyal bilim olarak yeniden icat etmeye çalışıyordu ancak Durkheim'la psikolojiyi tarihten ayrı tutma konusunda ayrılırlar. Zira Bloch, bireysel aktörün sosyal güçlerle birlikte düşünülmesi gerektiğini savunuyordu. Bloch'un metodolojisi, antik çağ tarihçisi olan babası Gustave Bloch ve Gabriel Monod, Ernest Renan ve Numa Denis Fustel de Coulanges gibi 19. yüzyıl bilim insanlarından büyük ölçüde etkilenmiştir. Ayrıca, uluslararası akademik işbirliği fikrini destekledi ve sonradan başarısız olsa da Amerikan desteğiyle uluslararası bir derginin kurulması için çalıştı. Alman tarih yazıcılığının da önemini vurgulayıp, bilimsel titizliğini takdir ederken, ulusalcılık ve metodolojik sınırlamalarını eleştiren Bloch, Alman kitapları ve makaleleri hakkında beş yüz kadar inceleme yazdı. Bloch, kırsal tarih hakkındaki fikirlerini Fransız Kırsal Tarihi (1931) ve Feodal Society (1939) isimli kitaplarında açıklamıştır. L'Individualisme Agraire du XVIIIe Siècle'de (1978) 18. yüzyıl Fransa'sındaki tarım reformlarının başarısız olmasının nedenini, bölgedeki gelenekler olarak değerlendirdi. Bloch'un bu konudaki argümanı ise Annales Okulunun tarih anlayışının tipik bir örneği olarak, "insanların bilinçli hareketlerinin tarihin materyalist nedensellik düzeninin nasıl üstesinden geldiğini" göstermek için siyaset, kültür ve ekonomi arasındaki bağlantıları sınıf çatışmalarının zemininde oluşturmasıdır. Fransız köylülerin anti-feodal düşüncelerinin oluşmasında, lordların 18. yüzyılın sonlarına doğru aidatları önemli ölçüde artırması ile bağlantılı olduğunu savundu. Bloch, köylü ayaklanmasını provoke edenin bu yoğunlaştırılmış sömürü olduğunu savundu. Annales'in Kasım 1935 sayısında Febvre'nin teknolojinin tarihine yönelik üç temel yaklaşımı konu alan tanıtımı yer alır: teknolojiyi araştırmak, teknolojinin ilerlemesini anlamak ve teknolojinin diğer insan faaliyetleriyle olan ilişkisini anlamak. Bloch'un "Orta Çağ'da Avrupa'daki Watermill'in Gelişimi ve Zaferi" adlı makalesi, bu yaklaşımları teknoloji ile toplumsal meseleler arasındaki bağlantıları araştırarak birleştiriyor. Bloch, 1942 yılının sonlarında Fransız Direnişine katıldı. Kod adı "Narbonne" idi. Lyon'da Vichy polisi tarafından Mart 1944'te yakalandı ve Gestapo'ya devredildi. Daha sonra Montluc cezaevinde tutuldu ve Gestapo tarafından işkence gördü. Hapishanede sorgulamalardan sorumlu olan Klaus Barbie tarafından sorguya çekildi. Bloch'un biyografi uzmanı Carole Fink'e göre gerçek adından daha başka hiçbir bilgi vermedi. Marc Bloch, yakalanışından on gün sonra 16 Haziran 1944 akşamı saat 18.00 civarında, Alman birliklerince, üstü açık bir kamyonetle 28 direniş tutsağıyla beraber La Rousille adında bir yere götürüldü. Burada, saat 22:00'dan kısa bir süre sonra yedi kişilik mahkûm gruplarının ilkiyle beraber makineli tüfekler vasıtasıyla infaz edildi. Bugün öldürüldükleri yerde, orada öldürülenler için bir anıt var. Yirminci yüzyılın en büyük tarihçilerinden biri olan Direniş kahramanı Marc Bloch, elli sekizinci doğum gününden bir ay önce öldürüldü. Savaşın bitimini takiben Fransa'da ulusal bir şehit haline gelmiştir. Tevfik Ã‡avdar Tevfik Çavdar (1931, İzmir - 15 Ekim 2012, Ankara) Türk iktisatçı - yazar. İstanbul Üniversitesi İktisat Fakültesi'ni bitirdi. Mezun olduktan sonra Devlet İstatistik Enstitüsü ve Planlama Teşkilatı'nda çalışmaya başlayan Çavdar, uzun süre bu kuruma hizmet verdi. ABD ve İngiltere'de bölümüyle ilgili araştırmalar yapan yazar, birçok eğitim kurumunda öğretim görevlisi olarak çalıştı. Çeşitli gazete ve dergilerde yazıları yayınlanan yazarın 20'nin üzerinde kitabı vardır. Tevfik Çavdar, internette yayınlanan SoL (haber portali)nın sürekli yazarlarındandır. İmge yayınlarından, NK Yayınlarından ve Yazılama Yayınevinden çıkmış kitapları mevcuttur. Tevfik Çavdar, 15 Ekim 2012 günü geçirdiği bir kaza sonucu yaşamını yitirdi. Spambot Spambot, "spam" adıyla da bilinen istekdışı e-postaları göndermek için e-posta listeleri yaratan ve bu amaçla İnternet'ten e-posta adresleri toplayan programlara verilen addır. Spambotlar, web sitelerinden, haber gruplarından ve sohbet odalarındaki konuşmalardan adres bilgisi elde edebilirler. E-posta adresleri belirli bir formata sahip oldukları için, spambot yazmak oldukça kolaydır. Amerika Birleşik Devletleri'nde spambot kullanımını yasalarla sınırlandıracak ve mümkün olduğu ölçüde bitirecek çalışmalar yapılmaktadır. Spambotları şaşırtmak amacıyla da birçok program ve yöntem denenmiştir. Bu tür önlemler, daha komplike spambotlar geliştirilmesine neden olmuş, bu sayede spambot sahipleri bozulmuş karakter setlerinde yazılmış e-posta adreslerini bile elde edebilir hale gelmişlerdir. Spambot terimi bazen bir İnternet Servis Sağlayıcısı'nın (ISP) müşterilerini spamden engellemek için tasarlanan programlar için de kullanılmaktadır. Bu tür programlara genelde e-posta engelleyici veya filtreleyici adı da verilir. Ancak bu tür engelleyicilerin, spam olmayan, normal içerikli e-postaları da engelledikleri görülmüştür. Bu durum, kullanıcıların bir "Beyaz Liste" oluşturmaları ve engelleyicinin denetiminden şartsız olarak geçmesini istedikleri e-posta adreslerini bu listeye eklemeleriyle çözülmektedir. Neredesin Firuze Neredesin Firuze, 2004 yılı yapımı Türk filmi. IFR (İstisnai Filmler ve Reklamlar) tarafından gerçekleştirilen prodüksiyonda Levent Kazak'ın yazdığı senaryo Ezel Akay (Ezop) tarafından yönetilmiştir. Özcan Deniz, Şebnem Dönmez, Haluk Bilginer, Demet Akbağ, Cem Özer, Ata Demirer, Murat Akkoyunlu, gibi geniş bir kadroya sahip olan film, Türkiye'de yapılmış en nitelikli müzikal filmlerden biri olup "Neredesin Firuze" İMÇ (İstanbul Manifaturacılar Çarşısı) plak dünyasına hiciv dolu bir yaklaşımla Türk Toplumu'nun içinde bulunduğu çaresizliklere getirdiği gülünesi veya ağlanası çözümleri komik boyutta sinema perdesine aktarır. Filmde renkler ve müzik başarılı oyuncu seçimiyle sunularak kendi içinde bir dramı ve komediyi barındırır. Hayri ve Orhan piyasaya sürdükleri başarısız kasetler sonucu borç batağında olan iki prodüktördür. İstanbul Plakçılar Çarşısında borçlu olmadıkları kimse kalmamıştır. O sıralar Almanya'da yaşayan Ferhat ile irtibata geçerler. Telefonda şarkı söylettikleri Ferhat'ın sesini çok beğenirler ve hemen harekete geçerler. Şarkıcı olmak düşüncesine saplantılı bir şekilde bağlı olan Ferhat, Hayri'nin kaset teklifini düşünmeden kabul eder, eşyalarını toplar ve soluğu İstanbul'da alır. Ferhat'ı hemen stüdyoya sokarlar ancak kaset borçlar yüzünden basılamaz. Ferhat son bir çare olarak bir televizyon şovuna çıkıp adını duyurmaya çalışır. Ertesi gün ofise Firuze adında zengin ve gizemli bir kadın gelir. Ferhat'a yatırım yapmak istediğini söyler. Birdenbire Umut Müzik'te ki karabulutlar dağılır. Herkes hayaller kurmaya başlar. Filmin müzikleri oldukça ses getirmiş, Ender Akay ve Sunay Özgür'ün isimlerini duyurmalarını sağlamıştır.Bu yapım gerçeği yansıtan bir yapım olması nedeniyle sanat dünyasından da birçok kişinin tepkisini çekmiştir. Liberal feminizm Liberal feminizm, kadının özel alan ile sınırlı kalmasına karşı çıkarak, birey olarak kendini geliştirecek potansiyele sahip olması gerektiğini savunan ideoloji. 1970’lerde Amerika’da ortaya çıkmıştır. Liberal feminist teorinin klasik savunucusu olarak Mary Wollstonecraft kabul edilmektedir. Mary Wollstonecraft, 3 Ocak 1792’de feminist teori tarihindeki ilk önemli çalışma olan A Vindication of the Rights of Woman (Kadın Haklarının Savunusu) adlı eserini tamamlamış, bu kitap daha sonraları feminist düşünce için başat eser olmuştur. Wollstonecraft’a göre, mademki erkekler ve kadınlar aynı ahlaki ve düşünsel öze sahipler, o zaman aynı zihinsel ve tinsel eğitimi almalıdırlar. Bu noktada temel liberal feminist duruşunu ortaya koymaktadır: akıl, her insanda aynıdır. 19. yüzyıl Amerikan kadın hakları hareketinin önemli iki lideri Elisabeth Cady Stanton ve Susan B. Anthony, selefleri Wollstonecraft tarafından ifade edilen Aydınlanma teorisini geliştirmiştir. “Cinsler aynıdır” diyen Stanton, sonuç olarak bunların eşit haklar hak ettiklerini iddia etmiştir. Stanton’un temel liberal tezi, birey olan kadınların kendi ayakları üzerinde durabilmeleri için bazı haklara sahip olmaları gerektiğidir. Susan B. Anthony ise bazı önermelerinde doğal haklar doktrini üzerinde ayrıntılı olarak durmuştur. /dev/null /dev/null Unix benzeri işletim sistemlerinin aygıtlar dizininde (/dev) bulunan bir stream dosyasıdır. Bu belgeye yazılan her tür ve herhangi miktarda olan veriyi sistem yok sayar ve yazan işleme EOF gönderilir. Bu açıdan /dev/null bir kara deliğe benzetilir. Yaygın kullanımlarından biri uygulamaların istenmeyen çıktılarını, yönlendirme aracılığı ile, devre dışı bırakmaktır. Üstteki örnekte, önce codice_1 aracılığı ile olağan çıktı (1) /dev/nulla yönlendirilir. Sonra da codice_2 ile hata çıktıları (2) olağan çıktı ile aynı yöne gönderilir. Aynı görevi yerine getiren aygıtlar diğer işletim sistemlerinde de mevcuttur. Örneğin, DOS'da NUL, Amiga'da NIL, Windows NT ve türevlerinde \Device\Null ve Open VMS'de NL diye adlandırılmışlardır. Fransa'da feminizm Fransız devrimi sırasında politikleşen kadınların kendi siyasallaşması sayesinde güçlenip kendi haklarının peşine düşmesiyle başlar ancak kralı giyotine yollayan Jakobenler önde gelen kadın hakları savunucularını da giyotine yollamaktan kaçınmaz. Bu devirde radikal Jakobenler ile ılımlı Jirondenler arasında kadına bakış açısından farklılar da görülür. Ancak Fransa'da "Terör Dönemi" olarak adlandırılan bu en kanlı tarih dönemi Jakobenlerin egemenliğindedir ve onların sözü geçer. Kadın Hakları Beyannamesi'ni, İnsan Hakları Beyannamesi'ne (aslında ingilizcesinde insan yerine adam sözcüğü geçmektedir) nazire olarak kaleme alan Olympe de Gouge da giyotin ile idam cezasına çarptırılır. Jirondenlerin dönemi geldiğindeyse, meclisten ilk kez kadınların lehine işleyen bir boşanma yasası çıkarılır. Bir kere sokaklara dökülen ve devrimin ön saflarında yer alan kadınlar bundan sonra da kendi hakları için savaşmaya devam etmiştir. Fransız felsefesi yetmişli yıllardan sonra önemli bir etkinlik gösterir. Hem yapısalcılık hem de postyapısalcılıkta Fransız filozofları belirleyici bir rol oynarlar. Bu rolde Fransız feministleri de yer alır, Fransız feminist kuramları olarak adlandırılan bölüm hem postmodern düşüncelerden etkilenmiş hem de bu düşüncelerin gelişimini etkilemiştir. Daha özel olaraksa feminizmin kendi içinde teorik aşama kaydetmesini ve belirli bir anlamda feminist sorunsalda değişiklikler meydana gelmesini sağlamışlardır. Başlıca ve etkili Fransız feminist teorisyenler Julia Kristeva, Luce Irigaray ve Hélène Cixous'tur. Bu üç feminist düşünür feminizmi dil, simgeselleştirme ve söylemsellik bağlamında yeniden değerlendirirler ve eril dünyayı yeniden sorgulamaya alırlar. Temel kavramları genel olarak dil, öznelliğin kuruluşu, cinsellik ve arzu mekanizmaları gibi konulardır. Terör Dönemi (Fransa) Terör Dönemi (5 Eylül 1793 - 28 Temmuz 1794), Fransa'da, Fransız Devrimi'nin ardından on ay süreyle iktidarı ele geçiren Jakobenlerin yürüttüğü kanlı dönem. Önde gelen Jakobenler, Robespierre, Mirabeau ve Marat'dır. Devrim mahkemelerinde karşı devrimci olarak görülen ve iç düşman etiketi yapıştırılan halk yığınları giyotine yollanmış ve daha sonra da bu durumu yaratanlar kendi başlarını giyotine vermiş, bu dönem boyunca ülkeye paranoya hâkim olmuştur. Her şey tahtı ele geçirmek isteyen soyluların Kilise'nin de yardımıyla harekete geçmesi ve İngiltere gibi yabancı ülkelerden yardım istemesiyle başlamıştır. Bundan sonra devrimin karşılaştığı tehlike üzerine, Jakobenler aşırı sert politikalarını yürürlüğe koyar ve kendi içlerinden dahi itiraz edenleri ortadan kaldırır. En sonunda, yaşanılan terörden bıkan ülke, Beyaz Terör'ü devreye sokarak önemli tüm Jakobenleri ortadan kaldırır, ancak Fransa'nın bu kanlı dönemi atlatması ülkeye çok uzun zamana mal olmuştur. Jakobenler Jakobenler veya Jakoben Kulübü, Fransız Devrimi ertesinde Fransa'ya yaklaşık bir yıl süreyle egemen olan ve devrimden çok daha fazla kanın döküldüğü Terör Dönemi'ne sebep olmuş Fransız siyasi partisidir. Gücünün zirvesinde iken 420.000 civarında üyesi olan kulübün siyasi yöntemi Jakobenizm olarak anılır. Önde gelen üyeleri Maximilien Robespierre, Marat ve Mirbau'dur. Karşı devrimci komplolar üzerine harekete geçmişler, ancak muhalif hareketleri bastıralım derken çok daha büyük öfkeye sebep olmuşlar ve ayak üstü yapılan mahkemelerle birçok insanın idamına karar vermişlerdir. Daha sonra yol açtıkları bu kanlı dönem kapanırken kendi başları da giyotine gitmiştir. Önderleri Maximillien Robespierre'in düşüşü ve idamıyla birlikte kulüp de etkisini ve gücünü yitirmiş ve sonunda kapatılmıştır. Grup ayrıca Fransız Devrimi'ndeki Terör Dönemi'nin uygulayıcısı ve öncüsü olarak tanınmıştır. Ayrıca günümüzde "jakoben" aşırı radikal siyasî görüşler ve kişiler için de kullanılmaktadır. Matematiksel morfoloji Matematiksel biçimbilim (İngilizce - Mathematical morphology) kafes kuramına dayalı, sayısal görüntülerin işlenmesi için geliştirilmiş kuramsal bir modeldir. 1960'lı yıllarda Georges Matheron tarafından temelleri atılmış sonra da Jean Serra tarafından geliştirilmiştir. Günümüzde dünya çapında kullanılan başlıca sayısal görüntü işleme modellerinden birini temsil eder. Her ne kadar başlangıçta sadece ikili görüntüler için tasarlanmış olsa da, kısa sürede etki alanı gri ölçekli görüntülere de genişletildi. Renkli ve genel olarak çok kanallı görüntüler için ise birden fazla çözüm önerilmiş olmasına rağmen henüz yaygın olarak herhangi biri kabul edilmemiştir. Yukarıdaki iki temel işlecin farklı birleşimleri ile elde edilen üst düzey işleçler sayesinde matematiksel biçimbilim, görüntü kesimleme gibi karmaşık sayısal görüntü işleme sorunlarına çözümler sunmuştur. Aşk ve Meyhane Şarkıları Aşk ve Meyhane Şarkıları, Neşe Müzik tarafından 2004 yılının Temmuz ayında piyasaya çıkan bir Türk Sanat Müziği albümüdür. Bu albümdeki eserler Çiğdem ve Gökhan Akkanatlı tarafından seslendirilmiştir. YahÅŸelli, Menemen Yahşelli, İzmir'in Menemen ilçesine bağlı bir mahalle. Âşık Feymani Âşık Feymani, Türk halk şairi. Gerçek adı Osman Taşkaya'dır ve 2 Mayıs 1942'de Osmaniye'nin Kadirli ilçesinin Azaplı köyünde doğmuştur. 1964'e kadar "Çoban Osman" adını kullandı. Altmışlı yıllardan itibaren gelişen "âşıklar" geleneğinde öne çıkmış ve ünlenmiştir. Özelikle Çukurovalı âşıkların yetişmesinde önemli katkıları olmuştur. Şiir yazma, atışma yapma, türkü söyleme ve kaynak kişi olma yönleri ile edebiyat alanında çok etkili bir isim olmuştur. Bir otobiyografi kitabındakikendi açıklaması şöyledir: Karacaoğlan'ın etkisiyle türkülü halk hikâyeleri söylemiş şiirlerinde sevgiden tasavvufa kadar birçok konu işlemiştir. Şiirlerinin büyük bir bölümünü "Ahu Gözlüm, Sevgi Şehri, Gönül Sarayı ve Zamanı geldi" adlı kitaplarda toplamıştır. Bilimsel yazıların yanında hikaye ve ağıt kitapları da vardır. "Çukurovalı Aşıkların Hikayeleri" son kitabıdır. Adına yazılmış çok sayıda makale ve tez bulunan Aşık Feymani'nin hayatı Ahu Gözlüm isimli bir filmde canlandırılmıştır. Fadeaway Fadeaway, basketbolda oyuncunun geriye doğru çekilerek şut atma stilidir. Stilin Türkçede bir karşılığı bulunmamaktadır. NBA'de bu hareketi en iyi yapan oyuncular arasında 2.13'lük forvet Dirk Nowitzki ve 1.98'lik guard Kobe Bryant gösterilebilir. Bu atış güçlü kollar ve yüksek denge yeteneği istediğinden çok az oyuncu bu atış türünde başarılı olabilir. Batman Petrolspor 1960 yılında Batman'da kurulan spor kulübü. 3. Ligde mücadele etmektedir. Kulüp 1960 yılında kurulmuş olup, yüzme, basketbol, futbol, voleybol, güreş ve atletizm branşlarında faaliyet göstermiştir. Futbol takımı 1985-1986 sezonu itibarıyla 3. Ligde mücadele etmeye başlamıştır.12 yıl aralıksız 3. Ligde mücadele eden takım 1996-1997 sezonunda 3. Lig 1. Grupta şampiyon olarak 2. Lige (şu anki birinci lig) yükselmiştir. 1997-2002 yılları arası 5 sezon 2. Ligde (şu anki birinci lig) birinci lige (süper lig) yükselme mücadelesi verdiği dönemde play off da yarı final oynama başarısı göstermiştir. İsim değiştiren 1. Ligde 2001-2002 sezonunu 19. sırada tamamlayarak 2. Lige düştü. 2002-2006 yılları arası 4 sezon 2. Ligde mücadele etmesinin ardından 2005-2006 sezonu 2. Lig'den 3. Lig'e düşmüştür. 2006'dan bu yana hâlen 3. Ligde mücadele etmektedir. Kulüp, 2014 yılında Batmanlı iş adamı Aydın Gülmez tarafından satın alınmıştır. Ve Batman Petrolspor A.Ş olarak şirketleşmiştir. 2018-19 3. Lig 1. grupta yer alan Batman Petrolspor Mehmet Ak ile başladığı sezonda 8. haftanın ardından Mehmet Gönülaçar, 25. haftanın ardından Murat Bölükbaşı yönetiminde ligde mücadele etti. 32 maçta 10 galibiyet, 8 beraberlik ve 14 mağlubiyet aldı. 38 puan toplayarak grubunu 11. tamamladı. Batman Petrol Spor'un Güreş branşında Türkiye ve Dünya Şampiyonlukları vardır. Maçlarını Yeni Batman Stadyumu'nda oynayan Batman Petrolspor'un başkanı Ekrem Konaç'dir. Tak覺m覺n Simgesi "Yarasa" Lakab覺 ise: "Yarasalar"d覺r. Şu anki kulüp başkanı Abdulvahap Akbaş'tır. 1997-2002 2002-2006 1985-1997, 2006- 1960-1985 Åžampiyonluk (1): 1996-1997 Ayrıkvadi Ayrıkvadi, J. R. R. Tolkien'in kurgusal Orta Dünya evreninde bir vadi ve bu vadide kurulan aynı isimdeki krallık. Ayrıkvadi, Elrond'un hükümdarlığında varlık gösteren ve Üçüncü Çağ'da Orta Dünya elflerinin hüküm sürdüğü sayılı bölgelerden biriydi. Pek çok tarihi bilginin ve ırksal bilgilerin bulunduğu Ayrıkvadi, barışın ve güzelliğin hat safhada olduğu bir bölgeydi. Tolkien'in eserlerinin orijinal dili İngilizcede Ayrıkvadi, "Rivendell" olarak geçmektedir. "Rivendell", Arkaik İngilizce'de "derince oyulmuş vadi" anlamına gelmektedir. Orta Dünya efsanelerinde bu mekan için "Elrond'un Evi", "Imladris", "İlk Sıcak Yuva", "Kamingul", "Son Sıcak Yuva" olarak da bahsedilir. Vadi, İkinci Çağ 1697'de keşfedildi. Elf beyi Elrond tarafından bulundu. Bilinen Orta Dünya tarihi sürecinde Dördüncü Çağ'ın ilk yüzyıllarına kadar varlığını korudu. Eriador'un doğusunda kuzey-güney doğrultusunda uzanan Dumanlı Dağlar'ın kuzeyinde, dağların batı yakasında saklı bir vadi. 1697'de Ayrıkvadi Elrond tarafından bulundu. 1699'da Sauron'un güçleri Ayrıkvadi'yi kuşattı fakat ele geçiremedi. 3430'da Isildur'un en küçük oğlu Valandil Ayrıkvadi'de dünyaya geldi. 3431'de Son İttifak orduları Mordor'a yürüyüş öncesinde Ayrıkvadi'de bir araya geldi. 3'te Isildur'un silahtarı Ohtar Narsil'in kırık parçalarını Ayrıkvadi'de bulunan Isildur oğlu Valandil'e teslim etti. 1409'da Lothlórienli Elfler, Angmarlı Cadı Kral'na karşı verilecek savaş için Dumanlı Dağlar'ı geçerek Elrond'un kuvvetleriyle birleşti. 1975'te Glorfindel'in komutasındaki Ayrıkvadili elfler Fornost Savaşı'nda Angmarlı Cadı Kral'nı yenilgiye uğrattı. 2851'de Ak Divan Ayrıkvadi'de toplandı. Gandalf Sauron'un Dol Guldur'da bulunduğunu ve yakında saldırı yapabilecek gücü toplayacağını Divan'a beyan etti fakat Saruman bunları yalanladı. 2933'te Aragorn Ayrıkvadi'ye getirildi ve çocukluğunu burada geçirdi. 2941'de Gandalf; Thorin Meşekalkan, Bilbo Baggins ve beraberlerindeki cüce topluluğunu Ayrıkvadi'ye getirdi. 3002'de Bilbo Ayrıkvadi'ye yerleşti. 20 Ekim 3018'de Frodo Yüzüktayfları tarafından takip edilerek Ayrıkvadi'ye ulaştı. 25 Ekim 3018'de Elrond'un Divanı yüzüğün geleceğini belirlemek üzere toplandı. 25 Aralık 3018'de Yüzük Kardeşliği Ayrıkvadi'den ayrıldı. 3021'de Elrond Ayrıkvadi'den ayrıldı ve Ölümsüz Topraklar'a yelken açtı. Celeborn, Elladan ve Elrohir'in de yaşadığı Ayrıkvadi'ye gelerek buraya yerleşti ve Orta Dünya'dan ayrılmadan önce burada bir süre kaldı. Görükle, Nilüfer Görükle, Bursa ilinin Nilüfer ilçesine bağlı bir semttir. Bursa şehir merkezine 23 km. uzaklıktadır.Nilüfer ilçesine 14 km uzaklıktadır. PubMed PubMed, ücretsiz bir biyomedikal veritabanı. Sitede yer alan başvuru kitapları moleküler biyoloji, genetik ve tıp bilimleriyle ilgili konulara ışık tutmaktadır. Sağlık bilimleri konusunda yapılan uluslararası çalışmalar, yayımlanan makaleler, en son gelişmeler de siteden izlenebilmektedir. PMID, PubMed Identifier (Pubmed tanımlayıcısı) veya daha spesifik olarak PubMed Unique Identifier (PubMed tekil tanımlayıcısı) için bir kısaltmadır, biyoloji ve biyomedikal literatürdeki makalelerin her birine PubMed arama motoru için tayin edilmiş tekil bir numaradır. Kitaplar için kullanılan ISBN'ye (International Standard Book Number = Uluslararası Standart Kitap Numarasına) benzer şekilde kullanılır. 2005 senesi itibarıyla 15-16 milyon PMID numarası vardır, her yıl yaklaşık 1 milyon yeni numara eklenmektedir. PubMed araması yaparken Unique Identifier [UID] etiketi kullanılarak PMID numarası kullanılabilir. Aramada PMID kullanılarak (UID alan adı kullanarak veya değil) ilgili makalenin yayım ayrıntıları ve çoğu durumda makalenin özeti ("abstract"ı) görülebilir. Bir aramada birden fazla PMID vermek tüm makale özetlerini verir. Örneğin: makalesini bulmak iÃ§in http://www.ncbi.nlm.nih.gov/entrez/query.fcgi?db=PubMed adresine gidin ve arama kutusuna 15496913 girin. Sabri Berkel Sabri Berkel, (d. 1907, Üsküp – ö. 4 Ağustos 1993, İstanbul), Türk ressam. Sabri Berkel, Üsküp'te ilk ve orta öğrenimini tamamladıktan sonra, Belgrad Güzel Sanatlar Okulu'nun Hazırlık Bölümü'nden 1927-1928'de diploma aldı. Daha sonra Floransa Güzel Sanatlar Akademisi'nin Felice Carena atölyesinde, fresk ve gravür konusunda iki yıl eğitim aldı. 1935 yılında Türkiye'ye gelerek, Akademi salonlarında ilk kişisel sergisini açtı. Ankara'da iki yıl resim öğretmenliği yaptı. 1939'da ise Akademi resim bölümünde gravür atölyesi asistanlığı yaptı. 1949-1974 yıllarında Dekoratif Sanatlar Bölümü'nde galeri öğretmenliği, 1965-1969 yılları arasında Yüksek Resim Bölümü Başkanlığı yaptı. 1961 yılında ise 22. Devlet Resim ve Heykel Sergisi'nde ""Kompozisyon No I"" resmiyle birinci oldu. 1991 yılında Kültür Bakanlığı'nca verilen Devlet Sanatçısı unvanını aldı. 4 Ağustos 1993 tarihinde, yatmakta olduğu Şişli Etfal Hastanesi'nde hayata veda etti. Köprü (film) Köprü, başrollerini Kadir İnanır,Necla Nazır ve Fikret Hakan'ın paylaştığı, 1975 yapımı Türk Filmi. Yıllar önce hasta annesini Fırat'ın azgın sularında kaybeden Ahmet günün birinde mühendis olup köyüne döner. Babası bildiği ve çok sevdiği adam ve oğlu ise köyde salcılık yapmaktadırlar ve o küçükken okuması için sallardan birini satmışlardır. Ayrıca evin kızı Zeynep ile birbirlerini sevmektedirler. Annesini alan zalim Fırat’ın üzerine köprü kurmak isteyen Ahmet'e bütün aile karşı çıkar fakat Ahmet idealinden vazgeçmez. Birçok engele karşın köprüyü tamamlar. Episteme Episteme, felsefe tarihindeki genel kullanımıyla, bilgi anlamına gelmektedir. Felsefenin alt disiplerinden biri olan epistemoloji'de episteme kavramından gelir. Episteme ve logos terimlerinin birleşiminden ortaya çıkar epistemoloji. Episteme bilgi anlamına gelmekle birlikte, gündelik yaşamadaki bilgi anlamıyla tam olarak örtüşmez buradaki bilgi anlamı. Özellikle Platon'dan gelen anlamı "doğru bilgi" anlamındadır. Platon, bilgi sorununu değerlendirirken, iki tür bilgiden söz eder; birincisi Doxa, yani yanlış ya da yanılsamalı bilgi, ki bunlar sanılardır ve kesin olmayan bilgilerdir ve ikincisi Episteme, yani doğru bilgi. Buna göre, doksa duyu organlarıyla algılanan dünya, episteme ise dünyanın akılla kavranılmasıdır. Doxa'lar, bir anlamda "eğreti bilgiler" olarak görülür. Çünkü, gözlemlenen dünya (phainomena) sürekli bir akış ve değişkenlik halinde bulunduğundan ve tikelliğinden dolayı, gerçek (ya da doğru) bilginin nesnesi olamaz. Bu bilginin, yani epistemenin nesnesi değişmeyen, genel ve tümel olandır.Platon burada akıl ve duyum ayrımından hareketle, epistemelere ulaşmanın akıl ile olanaklı olduğunu belirtir. Görünenlerin ötesindeki görünmeyen sabit gercekliklere, gözlemlenen dünyanın değişkenliğinin ardındaki değişmeyen ideaların kesin bilgisine ancak akıl yoluyla ulaşılabilir.Epistemeler burada iki başlıkta ele alınır: bilimsel bilgi ve ussal bilgi. Birinciler, bağıntılarla ilgilidir; ikinciler ise idea'yla. Bu anlamda, felsefe konumu epistemelerin, yani tümellerin bilgisinin temel kaynağı olarak belirmiş olmaktadır. Michel Foucault'a gelene kadar episteme az çok genel anlamı olan bilgi tanımlamasına bağlı olarak ele alınmış ve değerlendirilmiştir. Ancak Foucault ile birlikte kavram başka bir kuramsal statüye geçer. Foucault'nun önemli çalışmalarından bir bölümü bilimler ve düşünceler tarihi ve dolayısıyla da epistemolojinin tarihi üzerinedir. Ancak Foucault bu çalışmalarını yepyeni bir perspektif ve yöntemle ("soykütüğü" ve "arkeoloji") geliştirir ve özellikle 17. yüzyıldan itibaren düşünüşümüzün ya da ussallığımızın "kuruluşunu" değerlendirir.Ona göre bu kuruluş, tek tek düşünürlerin etkileriyle olmamış, bir dizge olarak ortaya çıkmıştır. Foucault'taki "epistemenin" ilk anlamı, burada kullanılan dizge anlamındadır. Buna göre "episteme", verili bir tarihsel dönemdeki tüm kültürel ve düşünsel farkları kendinde belirleyen temel "düzen" ya da ana "kod" olarak açıklanabilir. Belirli bir dönemin temel kodaları ve şifrelerinden meydana gelir episteme. Bir bütün yaşantıya yön ve düzen veren kültürel şifrelerdir bunlar. Anonim düşünceler, genel kanılar, gerekli inanışlar bu kodlarla belirlenir. Bu halleriyle sözkosu şifreler, insanın söylemsel koşullarının sınırlarını belirlemesi bakımından Kant'ın a priorilerine benzerler. Episteme ise daha cok Thomas Kuhn'da görülen paradigma kavramına benzer.Foucault, buradan hareketle, Bilginin arkeolojisi'ni yapar, yani bilimsel söylemi belirleyen ve yapılandıran kurallar bütününü deşifre etmeye yönelir. Tarihsel gelişme içerisinde bir episteme başka bir episteme ile yer değiştirebilir; bu, önceki epistemenin kural ve formüllendirmelerinin gecersiz kılınması şeklinde ortaya çıkar. Bu nedenle Foucault, Kelimeler ve Şeyler adlı çalışmasında, epistemeden, tarih içinde yer almış bir "alan" ve "mekân" olarak da söz eder.Bir dönemin epistemesi, o dönemin düşüncesinin yapısı olarak ortaya çıkar ve bu durum elbette bilimsel düşünce için de böyledir. Episteme, bilincin ve bilinçdışının belirli bir dönemdeki genelliğini kapsar. Nahit Saçlıoğlu Nahit Saçlıoğlu (d. 1919 Gülnar, Mersin - ö. 10 Ağustos 2006) Deniz Gezmiş ve arkadaşlarının idam kararlarına muhalefet şerhi koyan emekli Askeri Yargıtay Başsavcısı ve Emekli Anayasa Mahkemesi üyesi. 1919 yılında Gülnar'da doğdu, Bursa Işıklar Askeri Lisesi'nin ardından İstanbul Hukuk Fakültesi'ne kaydoldu ve 1941'de bitirdi. 1961'den 1977'ye kadar Askerî Yargıtay'da üyelik, daire başkanlığı ikinci Başkanlık ve Başsavcılık görevlerinde bulundu. Bu süre içinde 21 Mayıs ihtilal girişimiyle Deniz Gezmiş ve arkadaşlarıyla ilgili davaları karara bağlayan Askerî Yargıtay kurullarında bulundu. 1977 yılında Askerî Yargıtay'dan albay rütbesiyle yaş dolumu nedeniyle emekliye ayrıldı. 1978 yılında Cumhurbaşkanı tarafından Türkiye Cumhuriyeti Anayasa Mahkemesi üyeliğine atandı. 1977'de Prof. Muammer Aksoy'un başkanı olduğu Türk Hukuk Kurumu tarafından, Prof. Seha L. Meray ile birlikte "Yılın Hukukçusu" seçildi. Saçlıoğlu, Deniz Gezmiş ve arkadaşlarının asılması kararına karşı yazdığı ve Uğur Mumcu, tarafından "Hukuk Şiiri" olarak tanımlanan karşı oy yazısı nedeniyle Cumhuriyet tarihinde generalliğe yükseltilmemiş ilk Askeri Yargıtay Başsavcısı olmuştur. Ayrıca 1987 yılında SHP'ye katılmıştır. Sâdi Yâver Ataman Sâdi Yâver Ataman (23 Nisan 1906, Yanya - 10 Aralık 1994, İstanbul), Türk müzikolog, folklor uzmanı, eğitimci ve sanatçı. 23 Nisan 1906'da babasının görev yaptığı Yanya'da doğmuştur. Babası Kafkasyalı Şeyh Şâmil'in baba soyundan Dr. Ali Yâver Ataman, annesi ise Safranbolu "Cılız" soyundan Habîbe Yektâ Ataman'dır. İptidâî Mekteb ve Rüştiye ve İdâdî'yi Safranbolu'da 1922'de, liseyi ise İstanbul'da İstiklâl Lisesi'nde 1926'da tamamlamıştır. İstanbul Üniversitesi Diş Hekimliği'ne kaydolmuştur fakat müzik tutkusu nedeniyle eğitimini bırakarak, o zamanki ismi Dâru'l-Elhân olan İstanbul Konservatuvarı'na girmiş ve 1930'da mezun olmuştur. Eğitim sürecinde ayrıca Mehmet Fuad Köprülü'den dersler almıştır. 1930-1931 yıllarında müzik öğretmenliği yapmıştır. 1933 yılında askere gitmiş ve 1934 yılında teğmen olarak terhis olmuştur. 1938'e kadar öğretmenlik yapmış ve kendi isteğiyle öğretmenlik mesleğini bırakmıştır. 1938-1940 yıllarında Ankara Radyosu Halk Müziği yayınları yöneticiliği yapmıştır. 1940 yılında bağımsız olarak Karabük belediye başkanlığına seçilmiş ve aynı tarihlerde Karabük halkevi başkanlığını sürdürmüştür. 1940'ta başkanlığı döneminde tekrar teğmen olarak askere alınmış ve 1942'de üsteğmen olarak görevine dönmüştür. 1946'da tekrar askere alınmış ve 1947'de terhis olmuştur. 1948'de İstanbul Beyazıt bucak müdürlüğü ve 1950'de İstanbul Radyosu'nda grup şefliği yapmıştır. 1952 yılında Bucak'taki görevinden ayrılmış ve İstanbul Belediye Konservatuvarı içinde Folklor İnceleme ve Derleme Kurulu başına geçirilmiştir. 1953'te Radyo Islah Komisyonu üyeliği ve Raportörlüğü'ne seçilmiştir. 1955-1960 arasında Radyo Halk Müziği Müşâvirliği yapmıştır. 1963'te Folklor İnceleme ve Derleme Kurulu üyeliğine tekrar getirilmiş ve 21 Aralık 1971'de bu görevden emekli olmuştur. 1972-1976 yıllarında Yapı ve Kredi Bankası genel müdürlüğü kültür ve sanat işleri müşâvirliği görevinde bulunmuştur. Sâdi Yâver Ataman'ın bir erkek ve üç kız çocuğu vardır. 1991'de Kültür ve Turizm Bakanlığı tarafından Devlet Sanatçısı unvanı verilmiştir. 10 Aralık 1994'te İstanbul'da 88 yaşında ölmüş ertesi gün Safranbolu'da gömülmüştür. Eserlerinde bazen Emre Kayaoğlu ismini kullanmıştır. Otomatik şanzıman Otomatik şanzıman motorlu aracı sürerken belli bir motor devir hızı için, tekerleklerin devir hızının kademeli olarak, motor gücünü ileten dişlileri değiştirerek yükseltilmesi ya da alçaltılması işleminde sürücünün işini kolaylaştıran bir mekanizmadır. Otomatik şanzımanda, sürücü genelde sadece 4 olanaktan - boş (N), ileri (D), geri (R) ve park (P) - birini seçer; otomatik şanzıman sarsıntısız geçişleri motorun devir durumu ışığında kendiliğinden sağlar. Bazı otomatik şanzımanlarda 4 seçenekten başka seçenekler de olur; tipik örnekler: Üç kısımdan meydana gelir: Planet dişli mekanizması, yörünge dişli, güneş dişli ve her iki dişli üzerine kavraşmış aynı zamanda planet taşıyıcısı üzerine yataklanmış planet dişlilerden oluşur. Hidrolik kumanda motor tarafından döndürülen bir pompa, bu pompanın itelediği sıvıları yönlendiren vanalar, yine bunların itip çektiği hidrolik debriyajlardan oluşur ve gereken dişlilerin gereken motor devirlerinde devreye girmelerini sağlar. Geleneksel debriyajın yerini alan tork konvertörü sayesinde motorla tekerler arasında düşük hızlarda tam bağlantı yoktur, bu yüzden yokuş yukarı geri kaymadan kalkış, veya çok yavaş ilerleyen araba kuyruğu gibi trafik durumlarına çok uygundur, ama aynı zamanda davranma gecikmesi ve yakıt israfı sebebidir. Çok yüksek hızlarda ya tork konvertörü tam tutunacak kadar sıkı bir bağlantı sağlar ya da otomatik tutundurulan bir gerçek debriyaj balatası devreye sokulur. Yine geleneksel düz vitestekine benzer dişliler ve onları kullanarak otomatik vites değiştirmeyi sağlayan elektromekanik düzen ve bu düzen kontrolünde bir ya da birden fazla debriyajdan oluşur. İnsandan daha hızlı vites degiştirebilmesi, motor-teker bağlantısının sıvısız olması, bu yüzden daha ekonomik kullanım sağlayacağı iddialarıyla pazarlanır (örnek VW DSG). Aşamasız sürat ayarı sağlar, bazı küçük arabalarda, küçük motorsikletlerde ve paletli kar motorsikleti gibi araçlarda kullanılır. Debriyajı merkezkaç kuvvetiyle olabilir. CVT kısa adıyla bilinir (continuously variable transmission). Şanzıman Salem, Massachusetts Salem ABD'nin Massachusetts eyâletine bağlı Boston şehrinin yakınında bulunan kasaba. İlk Püriten Protestan kolonilerinden olan kasaba 1692'de yaşanan Salem cadı mahkemeleri ile ünlüdür. Amerika'nın keşfinden sonra İngilizler Amerika'da birçok koloni kurmuştur Bu kolonilerden biri Salem'dir. Salem iki ayrı bölgeden oluşur Salem kenti ve Salem köyü. Köylüler ve kentliler birbirine düşmanlardı. Köylüler tarımla uğraşırken, kentliler sanayi ve ticaretle uğraşırlardı. Salem köylüleri cadılardan çok korkarlardı ve bundan dolayı cadıların yaptığı şeyleri yapmaktan kaçınırlardı Şarkı söylemek, dans etmek, oyun oynamak yasaktı. Öyle ki çocukların bile oyun oynamalarına izin vermiyorlardı. Erkek çocuklar babasına tarımda yardım ederken, kız çocukları dikiş nakış öğreniyordu Salem Fear of the Dark (albüm) Fear of the Dark, İngiliz heavy metal grubu Iron Maiden'ın dokuzuncu stüdyo albümüdür. 12 Mayıs 1992 tarihinde yayımlanmıştır. Bruce Dickinson'ın 1999 yılında gruba dönmeden önce Iron Maiden ile yaptığı son albümdür. Janick Gers'in şarkı yazarı olarak katkıda bulunduğu ilk albümdür. Ayrıca Martin Birch'ün prodüktörlüğünü yaptığı son Iron Maiden albümüdür. Addaks Addaks ("Addax nasomaculatus"), boynuzlugiller (Bovidae) familyasından Büyük Sahra'da yaşayan bir antilop türü. Tombul, kısa bacaklı bir antilop olan addaksın, boyu 1,80 m'den biraz uzun, omuzdan yere yüksekliği yaklaşık 1 m, ağırlığı 120 kg kadardır. Hem dişisinde, hem de erkeğinde sarmal halkalı vida biçiminde uzun boynuzlar vardır. Kürkü gri ya da beyazdır; başında ve yüzünde siyah benekler yer alır. Geniş toynakları, çöl kumlarında kolayca hareket etmesini sağlar. Addakslar suyu, yedikleri bitkilerden alırlar. Bulduklarında ise hiç içmezler. Öbür antiloplar kadar hızlı koşamadıklarından, aşırı avlanma sonucunda soyları tükenmeye yüz tutmuştur. Ä°talik diller İtalik diller Hint-Avrupa dil ailesinin bir alt birimidir. Batı ve Güney Avrupa'daki ülkede konuşulan dillerin birçoğunu kapsar. Günümüzde hala yaşayan tek alt grubunu Halk Latincesi kökenli Romen dilleri oluşturur. Adımlayıcı yarım kanatlılar Adımlayıcı yarım kanatlılar (Reduviidae), yarım kanatlılar takımından bir böcek familyası. Hepsi karada yaşayan adımlayıcı yarım kanatlılar familyası üyeleri, öbür böceklerin kanlarını emerek beslenen, iyi uçucu ve koşucu böceklerdir. Bazı türleri, daha büyük böceklerden ve insanlardan beslenir, ısırırken acı verirler. Bazıları belirli eklembacaklılar için özelleşmişlerdir. Holoptilinae türleri karıncalarla, Ectrichodiinae türleri ise çıyan ve kırkayak gibi çok bacaklılara saldırırlar. Evlerdeki hamam böceği ile tahtakurusuna da saldıran türleri bulunur. Erişkinlerin boyları 1,3-3,8 cm, bedenleri yassı ve yumurta biçiminde, duyargaları uzundur. Küçük ve uzun baş, çıkıntı yapan gözlerin arkasında genellikle dardır. Adımlayıcıyarımkanatlıgiller türlerine dünyanın her yanında rastlanır; Güney Amerika'da yaşayan bazı türleri Chagas hastalığı da denen Tripanosoma hastalığına, Eski Dünya'daki bazı türleri de Kala-azar hastalığına yol açar. Real Academia Galega Galiçyaca: (Royal Galician Academy) Galiçya dilinin gelişimi sağlamak için 1906 yılında kurulmuştur. Merkezi A Coruña şehrindedir. Aranca Aranese (Gaskonca: Aranés; İspanyolca: Aranese; Katalanca: Aranès; Fransızca: Aranais), Katalonya'nın Val d'Aran bölgesinin resmi dilidir. Dili yaklaşık 7000 kişi anadili olarak kullanır. Fransa'da konuşulan Gaskon dilinin bir lehçesidir. 1984 yılından beri okullarda öğretilmektedir. Pasqual Maragall i Mira Pasqual Maragall i Mira (d. 13 Ocak 1941, Barselona), Katalonya Özerk Bölgesi'nin 127. başbakanıdır. 1982-1992 arasında Barselona belediye başkanlığı yapmış ve olimpiyatların şehirde yapılmasını sağlamıştır. Diana Garrigosa ile evlidir. Airedale teriyeri Airedale Teriyeri, İngiliz teriyer köpek ırkı. Teriyerlerin en büyüğü olan Airedale Teriyerinin bedeni kaslı ve tıkız, kısa kuyruğu diktir; kılları kısadır. Omuz başından yere yüksekliği 57–59 cm, ağırlığı 17–22 kg'dır. Çok iyi yüzer ve hızlı koşar. 19. yüzyıl'ın ortalarında İngiltere Airy ırmağının aktığı yüksek vadide çobanlar tarafından yetiştirilen Airedale Teriyeri, II. Dünya Savaşı sonunda birlikler arasında mesaj getirip götürmekte kullanılmış zeki bir köpektir. Günümüzde dünyanın hemen her yerinde süs köpeği, bekçi köpeği ve av köpeği olarak yetiştirilmektedir. Adatepe Adatepe, ÅŸu anlamlara gelebilir: Chlamydia trachomatis Chlamydia trachomatis, Eubacteria âleminin Chlamydiaceae familyasında yer alan "Chlamydia" cinsine ait üç bakteri türünden insanda enfeksiyon etkeni olandır. Diğer iki tür şunlardır: Sakkaroz Sakkaroz veya diğer adlarıyla sükroz veya çay şekeri, CHO formülüyle gösterilen ve bir glukoz ve bir fruktoz molekülünün bir araya gelmesiyle meydana gelen disakkarittir. Sakkarozun sistematik adı "β-D-fruktofuranozil-(2→1)-α-D-glukopiranosit" şeklindedir. İnsan beslenmesinde çok önemli bir yere sahip olan sükroz, sadece bitkiler tarafından üretilir. Sakkarozun dünyadaki toplam yıllık üretim miktarı 150 milyon tonun üzerindedir. Sakkaroz, tatlandırıcı olarak kullanılan bir gıdadır. Ancak Amerika Birleşik Devletleri gibi ülkelerde yüksek fruktoz ihtiva eden mısır şurupları tatlandırıcı olarak kullanılmaktadır. Yine şeker, amatör bir roket motoru olan "rocket candy"'nin de üretiminde kullanılmaktadır. Bu ürün bir yakıt olup ateşleyici olarak potasyum nitrat kullanılmaktadır. Sakkaroz, bitkilerdeki en önemli şekerdir. Bir bitkide en çok soymuk borularında bulunur. Sakkaroz elde edilirken en çok şeker kamışı ve şeker pancarı kullanılır. Ancak sorgum ve şeker akçaağacından da elde edilebilir. Sakkaroz, yemek hazırlamada her yerde bulunan bir üründür. Bunun başlıca nedeni tatlandırıcı olması ve kıvamda etkin olmasıdır. Bisküvilerde, kurabiyelerde, keklerde, turtalarda, şekerde, şerbette ve birçok katkı maddesinde yoğun olarak sakkaroza rastlanır. Memelilerde sükroz, hazır olarak midede sindirilmeye başlanır. Buradaki asidik ortam sakkarozu monomerlerine ayrıştırır. Bu işlem bir tür glikozit hidrolaz tarafından gerçekleştirilir. Ayrışan glukoz ve fruktoz ince bağırsakta çabucak kana karışır. Sindirilmeyen sakkaroz ise bağırsağı geçerek sükraz adlı enzim tarafından parçalanır. Bu enzim on iki parmak bağırsağındaki mikrovilüslerde bulunan hücre zarlarında yer alır. Sonunda bu ürünler de kana karışır. Bununla beraber şeker, bazı bakteri ve hayvan türlerinde invertaz adlı enzimle ayrışır. Sakkaroz, kolay sindirilebilen bir besindir. Bu da vücut için kolay bir enerji kaynağı anlamına gelir. Mideden sonra ince bağırsakta kısa sürede kana karışmaya başlar. Ancak dengeli beslenmede sadece saf sükrozdan oluşan bir besin alımı yanlıştır. Aşırı sükroz alımı ayrıca bazı rahatsızlıklara neden olmaktadır. Bunların başında diş çürümesi gibi hastalıklar yer almaktadır. Bir karbonhidrat olarak sakkaroz, her gramında 3.94 kilokalori (17 kilojoule) enerji verir. Ayrıca sakkaroz içeren besinler obezite ve şeker hastalığına neden olabilmektedir. Günümüzde buna karşılık çoğu içecek fruktozdan yapılmaktadır. Ancak bu da bu riskleri yok etmemektedir. Kobaylar üzerindeki bir deneyde, sükrozla beslenen kobayların önce kan şekerinin yükseldiği ve trigliseritlerinin artarak insülin direncine neden olduğu gözlemlenmiştir. Sakkarozlar diğer şeker türleri gibi Karbonhidrattır ve yapısında iki farklı şeker çeşidi barındırdıklarından dolayı disakarittirler. Her bir molekül bir α-D-Glukoz ve β-D-Fruktoz ‘dan oluşur. Bu iki molekül α,β-1-2- glikozidik bağlarıyla bir birine bağlıdırlar. Bu iki molekülün birleşip Sakkarozu oluşturması sırasında bir molekül su açığa çıkmaktadır. Diğer karbonhidratlar gibi, sakkaroz da 2:1 oranında hidrojen ve oksijen oranı vardır. Madde iki monosakkarit olan α-glukoz ve fruktozun glikozit bağıyla bir araya gelmesiyle meydana gelir. Birleşmede glukoz bölümünden 1, fruktoz bölümünden 2 karbon atomu arasında bağ yapar. Sakkaroz, diğer disakkaritlerden farklı olarak her iki monomerinden de azalan son bölümlerinden birleşir. Bu durum diğer birçok disakkaritte bir monomerin çoğalan ucuyla, öbür monomerin azalan ucu arasında bağ yapması şeklindedir. Anomerik hidroksil grupları olmadığından ötürü sakkaroz, indirgeyici olmayan bir şeker türüdür. Yine laboratuvar ortamında asidik hidrolizler sayesinde sakkaroz molekülü bileşenlerine ayrışabilmektedir. Sakkarozlar indirgenmemiş disakaritlerdirler. Bu yüzden Benedik ve Tollens çözeltileriyle negativ bir sonuç verirler. Bunun yanı sıra osazon vermez ve mutarasyona uğramaz. Buda sakkarozun yapısında bulunan ne glikozun ne de fruktozen bir yarı-asetal grubuna sahip olduğunu gösterir. Bundan yola çıkarılarak sakkarozun yapısındaki glikozun C1 ve fruktozun C2 Karbonalrı arasında bir glikozid bağ olduğundan bahsedilebir. Buda iki karbonil grubunun tam asetal olmasını mümkün kılmaktadır. Bazı enzimlerle yapılan deneylerin yardımıyla Sakkarozun yapısında içerdiği glikozidik bağların stereokimyası açıklanabilir. Örenek olarak, sakkaroz mayadan elde edilen α-glikozidas enzimiyle parçalnırken β-glikozidaz enzimiyle hidrolize uğramaz. Buda glikozit kısmında bir α-konfigürasyonun olduğunu göstermektedir. Çay şekerinin sülfürik asit ile tepkimesini gösteren şema: Tepkime exotherm bir reaksiyondur. Bu reaksiyon sonucunda siyah bir madde oluşur. Bu Made bildiğimiz Korbondan başkası değildir. Saf sakkaroz, parlak, beyaz, kokusuz ve kristalli yapıda olup, ağza alındığında hoş, tatlı bir bilindik çay şekeri tadı verir. Genel olarak sakkaroz, doğal kaynaklardan yalıtılmış bir maddedir. Ancak sakkarozun ilk yapay üretimi 1953 yılında Raymond Lemieux tarafından gerçekleştirildi. Sakkaroz 185 °C ısıtıldığında erir ve kahve renkli erimiş madde olan Karamel oluşur. Bu durum sakkarozun karbon, karbon dioksit ve su ile karıştırılmasıyla da gerçekleşir. Su, sakkarozu hidrolize uğratır ancak bu işlem aşamalı olup, sulu sakkaroz çözeltisinin uzun yıllar boyunca bekletilmesi gerekmektedir. Üstelik yıllar sonra bile su, sakkarozun çok küçük bir kısmını hidrolize uğratır. Ancak sükraz adlı enzim sayesinde bu işlem çok hızlı gerçekleşir. Bunun yanı sıra eğer yakılırsa, şeker kömürü ve bir takım gazlar olurşur. Bu tur fiziksel özelliklerinin yanı sıra suda çok iyi çözülebilen bir maddedir. Diğer birçok madde gibi çözülen sakkaroz miktarı suyun sıcaklığıyla doğru orantılı artmaktadır. Yani suyun sıcaklığı artıkça çözülen maksimum sakkaroz miktarıda artmakdadır. 19. yüzyılda başlayan endüstri devrimine kadar saf şeker Avrupa'daki halk tarafında çok nadir bir şekilde kullanılmaktaydı. O devirde şeker ancak çeşitli meyvelerin yenilmesiyle vücuda girebiliyordu. İlk olarak 1800'lerde şeker pancarı ekimine başlanmış ve bunun akabinde fabrikalarda rafineli şeker üretimine başlanmıştır. Böylelikle şekerin halk arasında yayılması ve kullanılması kolaylaşmıştır. Şekerin saf olarak elde edilmesi, şeker tüketiminde de artışa sebep olmuştur. Rafine şekerin fazla tüketilmesi, aşırı kiloluk ve bunu takip eden diyabet hastalığının artmasına yol açmıştır. John Yudkin tarafından yapılan bir çalışma gösteriyor ki, şeker tüketimindeki oran ile kalp krizleri arasında bir bağ bulunmaktadır. Bunun yanı sıra şeker içeren besinlerin tüketilmesinden sonra yetersiz ya da hiç yapılmayan diş bakımı diş çürümelerinin artmasındaki sebeplerin başında yer almaktadır. Ağızda yaşayan bakteriler tarafından birçok şeker çeşidi dişlere zarar veren asitler haline dönüştürebilmektedirler. Dünya Sağlık Örgütü günlük besinin içerisinde şekerin oranının %10’u geçmemesini tavsiye etmektedir. Yapılan araştırmalar gelişmiş ülkelerde şeker tüketiminin bu oranın çok üstünde olduğunu göstermektedir. Ağaçlı Ağcaşar Ağıllı Ağılözü Ahmetbey Ahmetbey aşağıdaki anlamlara gelebilir: Ahmetbeyler Ahmetbeyler aşağıdaki anlamlara gelebilir: Ahmetçe Ahmetler Ahmetler ÅŸu anlamlara gelebilir; Akalan Akbayır Akbayır şu anlamlara gelebilir: Akbelen Akbıyık Akbıyık aşağıdaki anlamlara gelebilir: Akbudak Akbudak, aşağıdaki anlamlara gelebilir: Hanefi Mahçiçek Stadyumu Hanefi Mahçiçek Stadyumu, 2001 yılında Kahramanmaraş'ta inşa edilen stadyumdur. Kapasitesi 9.169'dur. Stadyum ismini Kahramanmaraş'ın eski belediye başkanı ve Kahramanmaraşspor'un eski kulüp başkanı olan Hanefi Mahçiçek'ten almıştır. Stadyum, Kahramanmaraş Belediyesi Sosyal Tesisleri'ndedir. Bu tesislerde 60 sporcuyu barındırabilecek, eğitim-öğretim verebilecek kapasiteye, lojman ve antrenman sahaları bulunmaktadır. Kahramanmaraş'ın güneyinde bulunan bu stadyum, uzun süre Kahramanmaraşspor tarafından kullanılmıştır. Kahramanmaraşspor'un maçları 12 Şubat Stadyumu'nda oynamayı istemesiyle bu stadyum Kahramanmaraş Büyükşehir Belediyespor'un Bölgesel Amatör Lig'de ev sahipliği yaptığı stadyum haline geldi. Kentte bulunan diğer stadyum ve sahalara göre oldukça daha modern görünüm izlenimi veren Hanefi Mahçiçek Stadyumu'nda zaman zaman diğer amatör küme maçları da oynanmaktadır. Diğer amatör küme maçları Kahramanmaraş merkezinde bulunan Vali Saim Çotur Stadyumu, Batıpark Stadyumu, 12 Şubat Stadyumu ve Kahramanmaraş Belediye Stadyumu'nda oynanmaktadır. İlçe kulüpleri ise ilçelerindeki sahalarında oynamaktadır. Kahramanmaraş'ta futbol sahası bulunan ilçeler şunlardır: Afşin, Andırın, Çağlayancerit, Elbistan (Oruçoğlu Stadyumu ve yeni çim sahası), Göksun, Pazarcık ve Türkoğlu. Beldelerde ise: Beyoğlu, Ferhuş, Kılılı ve Narlı. İlk karşılaşma 14 Ekim 2001 tarihinde Kahramanmaraşspor - Mardinspor arasında oynanmıştır. 2001-02 Sezonu 2. Lig 5. Klasman Grubu 9. haftasında oynanan karşılaşmayı ev sahibi takım Kahramanmaraşspor 3-1 kazanmıştır. Üniteryen Üniversalizm Üniteryen Üniversalizm ya da Üniteryenizm, 1961'de hakikat ve anlam için özgür ve sorumlu arama anlayışı üzerine kurulmuş teolojik özgürlükçü bir dindir. Üniteryen Üniversalistler arasında tüm dünya dinlerinden, birçok farklı kaynaktan ve inanç ve uygulamaların geniş bir yelpazesine rastlanır. Üniteryen Üniversalizm çoğulcu yaklaşım içerir. Üyeleri Hümanist, agnostik, deist, ateist, neo-pagan, Hristiyan, Müslüman, Musevi, Budist, monoteist, panteist ya da politeist bir inancın veya burada yer almayan başka inançlar ile inanç sınıflandırmalarının bir mensubu olabilirler. İlkeleri arasında içsel değerlere ve her kişinin onuruna saygı, ruhsal gelişim için teşvik, adalet, eşitlik ve insan ilişkilerinde şefkat,