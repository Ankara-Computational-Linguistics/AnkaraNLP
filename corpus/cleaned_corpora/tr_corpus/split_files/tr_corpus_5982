Süper Lig şampiyonluğunu yaşadı. 2011-12 sezonunun bitmesiyle Necati Ateş transferi karşılığında Antalyaspor'a verilmeyen Aydın için bu kulübe bir miktar para verildi ve oyuncu kulübünde kaldı. O sezon ilk resmî maçına Fenerbahçe karşısında Türkiye Süper Kupası maçında 83.dakikada oyuna girerek çıkan Aydın, 7 dakika sahada kaldı ve bu 7 dakikada uzun süre 10 kişi oynayan takımı Galatasaray bir penaltı buldu ve Selçuk İnan bu penaltıyı gole çevirdi. Aydın'da böylelikle kariyerindeki ikinci Türkiye Süper Kupası madalyasını da almış oldu. O sezon Süper Lig'de ilk maçına 23 Ağustos 2012'de Kasımpaşa SK karşısında çıktı ve 67 dakika sahada kaldı. O sezon UEFA Şampiyonlar Ligi'ne katılan Galatasaray'da ilk maçına Eylül 2012'de Old Trafford'da Manchester United karşısında çıkan Aydın, 12 dakika sahada kalsa da takımı 1-0 mağlup oldu. O sezon ilk resmî golünü ise 27 Kasım 2012'de Balıkesirspor ağlarıa Türkiye Kupası müsabakasında attı. Bu maçta iki de asist yapan oyuncu Sercan Yıldırım ile maçın adamı seçildi. 5 ARalık 2012'de UEFA Şampiyonlar Ligi'nde oynanan ve Galatasaray'ın yenmesi halinde UEFA Şampiyonlar Ligi'nde bir üsttura çıkacağı karşılaşmada ikinci yarının başlamasıyla oyuna girdi. Bu maçta 77. dakikada Felipe Melo'nun şutu kaleci Quim'den döndü Aydın ise dönen topu boş kaleye yollayarak takımının adını bir üst tura yazdırmasındaki en büyük etken oldu. Aydın sezon boyunca Süper Lig'de 607 dakikadan 17 maça çıkarken, UEFA Şampiyonlar Ligi'nde 102 dakikadan 3 maça çıktı 1 gol attı. Türkiye Kupası'nda ise 2 maça çıkan Yılmaz, 1 gol attı 2 asist yaptı. Sezon sonunda ise Galatasaray ile dördüncü şampiyonluğuna ulaştı. 2013-2014 sezonu öncesinde kontratı sona eren Aydın Yılmaz, senelik 700.000€'luk kontratı geri çevirip yaz dönemi kulüpsüz kaldı. Transfer döneminin son gününde ise tekrar Galatasaray ile 2+1 sezonluk (son sezon opsiyonlu) sözleşme imzalamıştır. Ayrıca UEFA Şampiyonlar Ligi kadrosuna yazılması gereken Erman Kılıç'ın yerini almıştır. Bu gelişmelerin üstüne Erman Kılıç kulüpten ayrılmıştır. Aydın Yılmaz ise transferi sonrasında "Bu büyük camianın bir parçası olmak ve o dönemde Avrupa'nın en önde gelen teknik direktörlerinden Fatih hocamla çalışmak benim için çok önemliydi. Galatasaray kadro derinliği açısından çok zengin bir kulüp, dünya markalarını arması altında toplayan bir takım. Haliyle forma şansını elde etmek çok güç oluyor. Ben de sezon başında daha çok forma şansı bulabileceğim bir kulübe gitmenin benim için daha iyi olabileceğini düşündüm. Bu dönemde yurt dışından teklifler de vardı. Benim için çok zor bir karardı. 9 yaşımdan beri Galatasaray armasını göğsümde taşıyorum. Çoğu futbolcunun hayallerinin en üst noktası olan bu büyük kulüpte ben futbola başladım. Bunun için şükrediyorum. Sonrasında o dönem takımın başında olan Fatih hocayla konuştuk. Benim takımda kalmam gerektiğini, her zamankinden çok çalışıp, mücadele edip burada oynama şansını yakalamamı söyledi. Hocamdan bunları duymak beni inanılmaz mutlu etti ve bir saniye bile düşünmeden imzamı attım." ifadelerinde bulunmuştur. O sezon Fatih Terim ile yollar ayrılmış yerine ise Roberto Mancini getirilmiştir. Aydın ilk maçına ise Mancini tarafından 19 Ekim 2013'te Kardemir Karabükspor karşısında çıkarılmış ve Wesley Sneijder'in golünün asistini yapmıştır. 1 Kasım 2013'te oynanan Konyaspor maçında da şans bulan oyuncu bu maçta Burak Yılmaz'a müthiş bir ara pası vermiş ve bu pas sonrası Burak golü atmıştır. Aydın 5 Kasım 2013 tarihinde ise FC København karşısında o sezonki ilk UEFA Şampiyonlar Ligi müsabakasına çıkmıştır ve 62 dakika sahada kalmıştır. O sezon ilk Türkiye Kupası maçına ise Gaziantep BB karşısında çıkmış, penaltılara giden bu maçı Galatasaray kazanırken Aydın 105 dakika sahada kalmıştır. 2014 yılında ise takımıyla Turkish Airlines Antalya Kupası'nı kazanan Aydın, 2014 yılında ilk resmî maçına ise 15 Ocak 2014'te Bruma'nın bağlarının kopmasının üzerine Tokatspor karşısında maçın ikinci yarısının başında çıkmıştır. 22 Ocak 2014 günü ise 2014 yılında ilk kez Elazığspor karşısında ilk 11'de başlayan oyuncu, bu maçın 15.dakikasında Serdar Özkan ile bir pozisyona girmiş rakibini yere düşürürken dizi yere çarpmış ve dönmüştür. Bu pozisyondan sonra başta Serdar Özkan olmak üzere Burak Yılmaz, Aurélien Chedjou ve Selçuk İnan göz yaşlarını tutamamıştır ve oyuncu sahayı sedye ile terk ederken yerini yeni transfer Salih Dursun'a bırakmıştır. Aydın'ın ilk kontrolleri sonrasında ise bileğinin döndüğü ve ayağının kırıldığı ifade edilmiştir. Daha sonra kulüp doktoru Yener İnce yaptığı açıklamada oyuncunun Syndesmose bağında yırtık, fibula kemiğinde ise kırık olduğunu oyuncunun ameliyat olmak üzere takımla birlikte İstanbul'a götürüleceğini ve takımın sponsor hastanesi olan Liv Hospital'da sağlık kontrolünden geçireleceği ardından ameliyat edileceğini ifade etti. Aydın 23 Ocak 2014 günü ise Liv Hospital'da ameliyat oldu. Aydın, 9 Temmuz 2015 tarihinde Kasımpaşa ile sözleşme imzalamıştır. 67 kez millî takımlara çağrılan Aydın Yılmaz, 10 kez Türkiye U-16, 23 kez Türkiye U-17, 3 kez Türkiye U-18, 14 kez Türkiye U-19, 10 kez de Türkiye U-21 forması olmak üzere toplam 60 kez millî formayı giymiştir ve bu müsabakalarda 11 gol kaydetmiştir. 11 Ekim 2008 Bosna-Hersek ile oynanan 2010 Dünya Şampiyonası Grup Eleme' karşılaşmasında A Türkiye millî futbol takımı kadrosuna davet edilmiştir, fakat karşılaşmada yedekler arasında otursa da oynama fırsatı bulamamıştır. 2005 senesinde Türkiye 17 yaş altı millî futbol takımıyla Avrupa 17 Yaş Altı Futbol Şampiyonası Şampiyonu ve 2005 FIFA U-17 Dünya Kupası Dördüncüsü unvanlarını kazanmiştir. 8 ve 9 Şubat tarihlerinde Belarus ile Antalya'da oynanacak özel karşılaşmalarda ilk kez Türkiye A2 millî takımı aday kadrosuna davet edilmiştir. 16 Ekim 2012 tarihinde ise Abdullah Avcı tarafından kadroya davet edilen Yılmaz, Macaristan maçı ile millî olmuştur. Aydın Yılmaz, 1988'de bir ailenin tek çocuğu olarak İstanbul'da doğmuştur. Aydın Haziran 2010'da ise Sait Halim Paşa Yalısı'nda yapılan düğünle Ekin Özdemir ile dünya evine girmiştir. Genç çiftin nikâh şahitliklerini eski Galatasaray Kulübü Başkanı Adnan Polat, eski Futbol Federasyonu başkanı Haluk Ulusoy ve millî takımlar futbol direktörü Fatih Terim yapmıştır. Şubat 2012'de çiftin "Mila" adında bir kız, 2015'te ise "Aksel" ismini verdikleri bir erkek çocukları doğmuştur. Ayrıca Cristiano Ronaldo hayranı olan Yılmaz, uzun süredir "7" numarayı giymektedir. KÃ¶rebe Körebe, dünya genelinde yaygın bir şekilde oynanan bir çocuk oyunu. Körebe olarak adlandırılan oyuncunun gözleri mendil veya eşarp gibi bir malzemeyle bağlanır ve ebe etrafını göremez hale getirilir. Diğer oyuncular körebenin etrafında dolaşır ve ona dokunurlar. Körebe onları yakalamaya çalışır. Körebe gözleri kapalı şekilde birini yakalarsa o ebe olur. Oyun böyle devam eder. Bu oyun herhangi bir alanda oynanabilir. Körebenin gözleri kapalı olacağı için oyun alanından körebenin çarpabileceği eşyalar kaldırılmalıdır. Oyuncu sınırı yoktur. Oyun süresi yoktur. Testere (film) Testere (Özgün adı: "Saw"), 2004 yılı yapımı bir psikolojik gerilim filmidir. James Wan tarafından yönetilmiş, James Wan ve Leigh Whannell tarafından yazılmıştır. İlk olarak, Sundance Film Festivali'nde, Ocak 2004'te gösterildi, 29 Ekim 2004'te vizyona girdi. Devam filmi Testere II 28 Ekim 2005 ve diğer devam filmi Testere III 27 Ekim 2006'da vizyona girdi. Testere serisinin bir sonraki devam filmi Testere IV'ün çekimleri 30 Mayıs 2007 itibarıyla sona erdi. Film 26 Ekim 2007 tarihinde vizyona girdi. Yönetmen koltuğunda yine Darren Lynn Bousman oturdu. Tobin Bell tekrar Jigsaw rolüyle kamera karşısına geçti. Testere hayranları serinin 4. filminden de kafalarında birçok soru işareti ile ayrıldı. Bu sorulara cevap bulabilmek umuduyla serinin devamının çıkmasını beklediler. Testere V 24 Ekim 2008'de gösterime girdi. Büyük ilgi gören bu serinin 6. filmin Testere VI'da da insanlar ölümle burun buruna geliyor ve oyunun taşları yerine oturuyor. Bu film 23 Ekim 2009'da vizyona girdi.Yapımcılar Testere XII'ye kadar isim hakkını almış durumdadır. Testere VII, 3D teknolojisi kullanılarak çekildi. 22 Ekimde sinemalarda vizyona girdi. AyrÄ±ca filmin yeni nesil konsol ve bilgisayar oyunu mevcuttur. Fotoğrafçı Adam Faulkner ağzına kadar su dolu bir küvette uyanır. İçinde olduğu oda kullanılmayan bir banyodur. Acımasızca düzenlenmiş bir oyun burada başlamaktadır. Diğer kurban ise Lawrence Gordon adında bir cerrahtır. Her ikisi de ayak bileklerinden boru tesisatına zincirlenmiş durumdadırlar. Yerde yatmakta olan bir cesedin elinde mikrokaset kayıt cihazı ve bir Altıpatlar tabanca tutmaktadır. Ceset bu iki adamın arasında bulunmaktadır ve uzanamayacakları kadar uzaktadır. Lawrence ve Adam'ın ceplerinde "Beni Oynat" yazan iki kaset bulurlar. Adam bu banyodan kaçması gerektiğini söylerken Lawrence ise Adam'ı saat 6'dan önce öldürmesi gerekmektedir yoksa Lawrence'ın karısı ve kızı öldürülecek, kendisi de bulunduğu yerde ölüme terk edilecektir. İpuçlarını takip ederek iki tane demir testere bulurlar ancak testerelerin hiçbiri zincirleri kesecek kadar keskin değildir. Adam bu asabiyeti yüzünden testeresini kırar ve atar. Lawrence'a göre bu testereler zincirleri kesmek için değil kendi ayaklarını kesmek için gönderilmiştir. Bunun üzerine Lawrence kendi ayağını keser ve kurtulur. Lawrence kendisini esir edenin Jigsaw Killer (Bulmaca Katili) olduğuna karar verir. Kurbanlarının derisini yapboz bulmacalar şeklinde kestiğinden adı böyle kalmıştır. Bir çeşit Uyarı filmidir. Tobin Bell ... John Kramer Testere Aydoğan Temel Leigh Whannell Â ... Adam Faulkner-Stanheight Kerem Kobanbay Cary Elwes Â ... Dr. Lawrence Gordon Tolga Tibet Danny Glover ... David Tapp Fatih Özacun Ken Leung ... Steven Sing Gökhan Akçakara Makenzie Vega ... Diana Gordon Didem Atlıhan Dina Meyer Â ... Kerry Figen Sumeli Michael Emerson ... Zep Hindle Burak Karaman Monica Potter ... Alison Gordon Zeyno Eracar Shawnee Smith ... Amanda Devrim Zeynep AteÅŸer Alexandra Bokyun Chun ... Carla Devrim Zeynep AteÅŸer K覺k覺rdakl覺 bal覺klar Kıkırdaklı balıklar (), karmaşık yapılı çiftleşme organları ve pulları olan balıklardır. İskelet birbiriyle birleşmiş omurlara sahiptir. Vücutları su damlası/füze (fusiform) şeklinde ya da yanlardan basık (dorso-ventral) şekilde yassılaşmış balıklardır. Vücut sıcaklıkları çevreye bağlı olarak değişen (poikloterm) canlılardır. Deri sert, plakoid pullarla kaplı ve bol miktarda mukus bezi içermektedir. Tek ve çift yüzgeçleri var olup, ventral yüzgeçler erkeklerde değişikliğe uğrayarak, kopulasyon organına dönüşmüştür. Kuyruk (kaudal) yüzgeci çatallı biçimdedir. Kalpleri bir kulakçık ve karıncık olmak üzere iki gözlüdür. Alyuvarları çekirdekli ve oval yapıdadır. Solungaçları 5-7 çifttir. Hava keseleri bulunmaz. Ağızlarında çok sayıda diş vardır. Ayrı eşeylidirler. Döllenme vücut içerisinde gerçekleşir. Çiftleşme sırasında erkekler spermaların bir kopulasyon organı yardımıyla dişinin kloakına verir. Büyük yapılı yumurtalar segmentasyondan sonra yavaş yavaş gelişir. Bu gelişme süresi 9-25 ay arasında değişir. Bazıları yumurtalarını suya bırakırken bazıları yavrularını doğurur. Doğrultucu Doğrultucu veya redresör, bir ya da daha fazla yarı iletken elemandan (örneğin diyot) oluşan alternatif akımı doğru akıma çevirmek için kullanılan elektriksel bir devredir. AC' yi doğrultmak için tek bir diyot kullanıldığı zaman (dalga formunun negatif ya da pozitif tarafını bloklayarak) "doğrultucu" AC' yi DC' ye çeviren bir "diyod" olarak tanımlanır. Doğrultma alternatif akımın (AC) doğru akıma (DC) döndürülmesi işlemidir. Bütün doğrultucular, tek bir diyot ile mümkün olan AC yi DC ye dönüştürme işlemini daha verimli yapabilmek için birden fazla diyotun belirli bir şekilde birbirine bağlanmasıyla yapılır. Doğrultma işlemi ÖZEL olarak yarı iletken diyot’ lar üzerinden gerçekleştirilir. Yarı iletken elemanlardan oluşan doğrultucular geliştirilmeden önce vakum tüpleri kullanılırdı. Yarım dalga doğrultucu kıyıcı devrelerin özel bir şeklidir. Yarım dalga doğrultmada, doğrultucunun kutupsallığına bağlı olarak AC dalganın pozitif ya da negatif yarı tarafı geçirilirken diğer yarısı engellenir. Giriş dalga formunun yalnızca bir yarısı çıkışa ulaştığından, güç transferi için kullanılması oldukça verimsizdir. Yarım dalga doğrultma, tek bir diyod aracılığı ile gerçekleştirilebilir. Kondansatörler içlerinde biriktirdikleri enerjiyi yüke boşaltmak suretiyle doğrultucu devrelerinde de kullanılabilirler. En basit doğrultuculardan olan yarım dalga doğrultucuda yüke ulaşan gerilimin grafiğia yandali imgede görülür. Ancak DC gerilimle çalışan bir alet için elde edilen bu gerilim grafiği uygun değildir. Çünkü aletin istediği, bir pilden elde edilebilecek kadar düz ve pürüzsüz bir gerilimdir. Yandaki şemada yarım dalga doğrultucuya bağlı bir yüke paralel kondansatör bağlanması örneği görülür. Gerilim artarken yük depolayan kondansatör, gerilimin düşmeye başlayınca, yani ifadesinde bulunan gerilimin türevi negatif değer alınca içindeki elektrik yükünü, yüke iletmeye başlar. Bu noktadan itibaren AC gerilim azalırken, kondansatör bir kaynak gibi davranır ve içindeki yükü önündeki empedans değerine göre boşaltır. Yüke iletilen gerilimin grafiği yandaki resimde üstteki gerilim grafiği haline gelir. İlk duruma göre bu grafik DC gerilime daha yakındır. Bu da DC gerilimle çalışan bir aletin düzgün şekilde çalışması için daha uygundur. Kararlılığa ulaşmış bir kondansatörlü doğrultma devresi göz önüne alındığında, üstteki grafikte gerilimin bir maksimum ve bir minimum değerleri olduğunu görürüz. Bu iki değer arasındaki fark "dalgacık (ripple)" olarak adlandırılır. Bu dalgacıkların genliği ne kadar düşük olursa o kadar doğru gerilim değerini yaklaşılmış olur. Doğrultucuda kullanılan kondansatörlerin kapasite değerleri de elde edilen gerilim grafiğini etkiler. Kapasiteleri farklı 3 kondansatör formula_1 aynı doğrultucu devresine bağlandığında grafikte olduğu gibi kapasite değeri arttıkça yük geriliminin DC gerilime yaklaştığı görülür. Bunun nedeni ise kondansatörün kapasitesinin arttıkça depoladığı yük miktarının artması ve bu elektrik yükünün daha uzun süre yükü beslemesidir. "Yani kısaca," doğrultucu kondansatörlerinin kapasite değerleri arttıkça, DC gerilime yaklaşım sağlanır ve dalgacık genliği düşer. AC gerilimi DC gerilime kayıpsız olarak dönüştüren doğrultuculardır. İki diyotlu tam dalga doğrultucuların kurulabilmesi için orta uçlu trafo gerekir. AC'nin her iki alternansının da alıcıdan tek yönlü olarak akıp geçmesi sağlanır. Köprü tipi tam dalga doğrultmaç devresi diye de geçen bu devre AC'yi en iyi şekilde DC'ye dönüştüren devre olduğundan çok sık kullanılır ve her türlü elektronik aygıtın beslenme katında karşımıza çıkar. Tam dalga doğrultucularının önemli noktalarından biri giriş tepe voltajından çıkış tepe voltajına olan kayıptır. Bir diyot köprü devresinde ki bu kaybın nedeni 0.7 volt civarında olan diyot eşik gerilimidir.Çıkış tepe değeri bu miktara eşit olan değer kadar giriş tepe değerinden düşük olur. Aynı zamanda diyotlar bu gerilimin altındaki değerlerde iletim yapmazlar dolayısıyla devre sadece her bir yarım döngünün bir kısmını geçirir bu da dalga formunu oluşturan kamburlar arasında sıfır gerilim parçalarının görülmesine neden olur. Doğrultucuların ilk uygulamalarından biri genlik modülasyonlu radyo sinyallerinin bir diyot tarafından algılanmasıydı AC gerilimi basit bir transformatör tarafından bile kolaylıkla kontrol edilebildiğinden enerji iletiminde kullanılır. Yüksek gerilim enerji iletim hatları elektriği uzak mesafelere, indirgenmiş akım (ısı ve böylece enerji kayıpları azalmış olur) ile iletmek için kullanılır. Güç hedef noktaya vardığında indirgeme transformatörleri tarafından kontrol edilebilir gerilimlere düşürülür. DC gerilimi bir gerilim değerinden diğerine indirmek daha karmaşık bir yapı gerektirir. DC den DC ye gerilim çevirmenin bir yolu önce AC ye çevirip (evirici ismi verilen cihaz kullanılır) daha sonra bir transformatör ile gerilim değeri düşürülür ve son olarak DC ye doğrultma işlemi gerçekleştirilir. DC günlük yaşamda faydalanılan elektrik ve elektronik cihazların iç devrelerinde kullanılır. Bilgisayarlar, telefonlar, televizyonlar, saatler, sürekli aydınlatma vb. DC kullanacak şekilde tasarlanırlar. Yarım ve tam dalga doğrultucular DC çıkışının bir formunu üretmekte yeterli olsalar da hiçbirisi sabit DC gerilimi sağlayamaz. Doğrultulmuş AC kaynağından sabit DC elde etmek için bir düzleyici devre gereklidir. En basit şekliyle bunu gerçekleştirmek için bir depo sığaç ya da düzleyici sığaç doğrultucunun DC çıkışına konabilir. Buna rağmen hala bir miktar AC dalgacık kalacak ve elde edilen gerilim tamamen düz olmayacaktır. Bu dalgacıklardan daha fazla kurtulmak için sığaç giriş filtresi kullanılabilir. Bu filtre bir choke ve ikinci bir filtre sığaç ile tümleşerek daha kararlı bir DC çıktı elde edilebilir. Choke akım dalgacıklarına yüksek bir empedans sunar. Doğrultma verimi bir doğrultucunun AC yi DC ye ne kadar verimli bir şekilde dönüştürdüğünü ölçer. DC çıkış gücünün AC giriş gücüne oranı olarak tanımlanır. Burada DC çıkış gücü ortalama akım ve gerilimin çarpımından ibarettir. Verimliliği hesaplamanın en kolay yolu formula_2 formülü ile verilebilir. Düzleme olmaksızın tam dalga doğrultucuların verimi formula_3 ya da %81, yarım dalga doğrultucuların ise formula_4 ya da %40.5 ‘ dir. Özelleştirilmiş bir takım doğrultucular %90 verimin üstüne çıkabilmektedir. Carmen Luvana Carmen Luvana (d. 23 Ağustos 1981; New York) sahne adını kullanan eski Amerikalı pornografik film oyuncusu. Seks sektörüne 2001'de 20 yaşındayken girdi. Brooklyn, New York'ta 23 Ağustos, 1981'de doğdu. Luvana 4 yaşındayken ailesi Porto Riko'ya taşındı. Luvana, Miami, Florida'ya 18 yaşına geldiğinde geldi ve Miami'deki striptiz kulüplerinde çalışmaya başladı. Luvana porno endüstrisine 2001'de 20 yaşındayken girdi. . İlk hardcore pornografisini "More Dirty Debutantes #211" adlı filmle çekti. Başlangıçta "Digital Sin/New Sensations" ile sözleşme imzaladı, ama şimdi "Adam & Eve Sex Toys" ile çalışmakta. Ayrıca "Adam & Eve Pictures" onun kız kardeşinin şirketi. En sevdiği ifade ""Ay Puñeta""dir. Luvana başlangıçta kamera karşısında hiç anal seks yapmadı, analın çok rahatsız edici olduğunu, bundan dolayı analı hiç sevmediğini söyledi. Ancak sonra özel yaşamında anal ilişkilerde bulundu ve anal yapımlara girmeye karar verdi. Bu dalda çektiği ilk film "The Perfect Secretary" oldu. 15 Haziran 2006'da, Luvana Howard Stern'in düzenlediği En Güzel Gösterici Yetişkin Yıldız ödülünü kazandı, bu ödülü kazanırken Taylor Wane ve Taryn Thomas'ı geride bıraktı. 2006 yılında porno sektöründen ayrıldı. Luvana kendini bir biseksÃ¼el olarak nitelendirdi. Turhan Sofuoğlu Turhan Sofuoğlu, (d. 19 Ağustos 1965, Sakarya), Türk eski millî futbolcu, teknik direktör. Fenerbahçe kulübünde futbolcu ve teknik direktör olarak görev almıştır. Yalovaspor (1985-1986) ve Sakaryaspor (1986-1988)'da forma giydi. 1988-89 sezonunda Fenerbahçe'ye transfer oldu ve Türkiye 1.Futbol Ligi'nde 103 gol atan takımının 100. golünü atarak tarihe geçmiştir. 1993-94 sezonunda Bursaspor ve 1994-95 sezonunda Orduspor'da kiralık oynayan Sofuoğlu, 1996'da futbolu bırakmıştır. Futbolu bıraktıktan sonra antrenörlüğe başladı. 1999-2000 sezonunda Rıdvan Dilmen ve Zdenek Zeman'ın yardımcı antrenörlüğünü yaptıktan sonra görevi devraldı. Turhan Sofuoğlu yönetimindeki sarı-lacivertli takım, 19 haftada 11 galibiyet, 5 mağlubiyet, 3 beraberlik alırken, özellikle derbi maçlarının tümünü kazanmasıyla dikkatleri üzerine çekti. Lakabı derbi kralı oldu. Fenerbahçe'den sonra, Sarıyer, Batman Petrolspor, Yalovaspor ve Yozgatspor'u çalıştırdı. Giresunspor'la 1 yıllığına anlaşma sağlamasına rağmen sözleşmesi bitmeden ayrıldı. Daha sonra ise Kahramanmaraşspor'da görev yaptı. Küme düşme yolunda ilerleyen Kahramanmaraşspor'da başarılı sonuçlar elde etmesine ragmen, yonetimin kan degisikligi ihtiyaci duymasi nedeniyle görevine son verildi. Turhan Sofuoğlu döneminde yeni yüzyılın ilk derbisinde Beşiktaş'ı 16. haftada 2-1 yenen Fenerbahçe, 23. haftada Trabzonspor'u 2-1, 26. haftada Ali Sami Yen Stadı'nda Galatasaray'ı 1-0 ve 33. haftada da BJK İnönü Stadı'nda Beşiktaş'ı 3-1 mağlup etmişti. Drastamat Kanayan Drastamat Kanayan (1 Mayıs 1883; Surmali - 8 Mart 1956; Boston), daha çok "Dro" lakâbı ile tanınan Ermeni isyancı, eşkıyâ; daha sonra asker ve siyâsetçi. Rus İmparatorluğu'nun Erivan Eyâleti'ne bağlı Sürmeli'de (günümüzde Iğdır ilinin Tuzluca ilçesine bağlı Sürmeli köyü) doğdu. Erivan'da okudu. Çarlık yönetimine karşı devrimci harekete katıldı. Ermeni Devrimci Federasyonu (Taşnaksutyun) üyesi oldu. Şubat 1905'te Bakü'de ortaya çıkan Ermeni-Azeri çatışmasında, Ermeni ölümlerinden sorumlu tuttuğu şehrin Rus valisi, Prens Nakashidze'yi, 11 Mayıs 1905'te bombalı saldırıyla sokak ortasında öldürdü. I. Dünya Savaşı'nda Rusya İmparatorluk Ordusu'na bağlı olarak oluşturulan Ermeni Gönüllü Tugayları'nda görev aldı. 1918 nisanında kurulan Demokratik Ermeni Cumhuriyeti tarafından "Batı Ermenistan yönetimi askerî komiserliği"ne atandı. Kars ve Erzurum cephelerinde Osmanlı Ordusu'na karşı savaştı. Aynı yıl Ermenistan savunma bakanlığına getirildi. 1918 tarihinde birlikleriyle Iğdır üzerine taarruz ederken Melekli-Taşburun arasında, Erivan Gimnazyumu ve Iğdır'dan çocukluk arkadaşı olan Iğdır Cumhuriyeti Başkanı Ali Ekber Tufan komutasındaki milis Türk birliklerine karşı mağlup olmuştur. Esir düşmek üzereyken son anda kurtulmuş ve bölgeye gelen 6.000 kişilik İngiliz birliklerinden silah temin ederek 28 Ekim 1920 tarihinde tekrar taarruz etmiştir. Mart 1920'deki Ermeni-Azeri Savaşı'nda ve 28 Ekim - 7 Kasım 1920 tarihlerinde gerçekleşen Ermeni-Türk Savaşı'nda Ermeni ordusunu idâre etti. 8 Kasım 1920'de Iğdır Halk Kuvvetleri ve Kâzım Karabekir komutasındaki TBMM ordusu tarafından bozguna uğratılarak Gümrü'yü de teslim etti. Daha sonra 30 Kasım 1920'de kabul edilen Gümrü Antlaşması'nı imzalayan Ermeni heyetinde yer aldı. 1 Aralık 1920'de Ermenistan'ın bolşevikler tarafından işgâli üzerine İran'a geçti. Daha sonra Almanya'ya yerleşti. II. Dünya Savaşı'nda Alman ordusu (Wehrmacht) bünyesinde Ermenilerden oluşturulan 812'inci taburun başına getirildi. Sovyetler Birliği'nin Almanlar tarafından işgâli sırasında, Kırım ve Kuzey Kafkasya cephesinde çatıştı. Savaştan sonra savaş suçlusu ilan edildi, fakat daha sonra affedildi. Ardından Beyrut'a yerleşerek ticarete başladı. Ticaret hayatına yakalandığı hastalıktan dolayı ara vermek zorunda kalan "Dro", ABD'ye götürüldü. 1956'da Boston'da öldü. Mezarı, 2000 yılında ABD'den Ermenistan'a taşındı. Nazım Türküsü 1978 yılında, Ada Müzik tarafından yayımlanan, Zülfü Livaneli albümü. Ünlü sosyalist şair Nâzım Hikmet'in şiirsel anlatımının, müzikal olarak işlendiği bir albüm. Zülfü Livaneli'nin ezgiler yoluyla, "Türkiye Cumhuriyeti Devleti"nin şaire karşı yaptığı haksızlıklar için dilenen bir özür gibidir bu albüm. 2002 senesi Nâzım Hikmet'in doğumunun 100. yıl dönümüydü ve UNESCO bu nedenle 2002 yılını Nâzım Hikmet yılı olarak ilan etmişti. 2002'de, albüm ilk kez, CD olarak yayımlandı. 1970'ler Türkiye'sinde, neredeyse tabu olan Nazım Hikmet'in, "Karlı Kayın Ormanı" adli hasret şiirinden yapilan şarkı, TRT sansürünü delerek ekranlarda seslendirilir ve TRT Radyosu'nda dinleyicilerden en çok istek alan parça oldu. Nazım Türküsü albümü 1978 ve 1979 yıllarında 51 hafta liste başı olarak kaldı. Bu albümle, Türkiye, ilk kez yasaklı olan Nâzım Hikmet'in, seçilmiş bazı şiirleriyle, müzikal olarak, tanışma fırsatı bulur. II. Dünya Savaşı'ndan sonra, Batı Avrupa ülkelerinde gelişen sosyalizm karşıtlığı ve Soğuk Savaş dönemi, Nâzım Hikmet'in sosyalist ve Hümanist şiirlerinin uzun süre yasaklanmasına neden olmuştur. Albümün yayımlandığı yıllarda Türkiye, sağ - sol kavgasının acımasız ve kanlı bataklığına gömülmüştü. 1957'den 1975'a kadar süren Vietnam Savaşı'nın etkisiyle albümde yer alan şarkılar, aralarında Maria Farandouri, Joan Baez, Maria Del Mar Bonet, Yoriko, Liesbeth List, Sarah Alexander gibi pek çok uluslararası sanatçı tarafından pek çok farklı dil ve ülkede seslendirildi. Albümde yer alan şarkılar: Alderaan Alderaan, "Yıldız Savaşları" galaksisinden bir gezegendir. Cumhuriyetin son yıllarında Bail Organa tarafından temsil edilmiştir. İmparatorluğun 20. yılında Ölüm Yıldızı tarafından yok edilmiştir. Nick Cave Nicholas Edward Cave, (d. 22 Eylül 1957) Avustralya'lı bir rock müzisyeni, şarkı yazarı, kitap yazarı, senaryo yazarıdır; çok yoğun olmasa da bir aktörlük kariyeri de vardır. Nick Cave, en çok rock'n'roll grubu Nick Cave and the Bad Seeds ile ve Amerikan müziğine ve onun köklerine duyduğu büyük ilgiyle tanınır. Şu an Birleşik Krallık'ta ikâmet etmektedir. Cave, Dawn ve Collin Cave'in çocuğu, Tim (d. 1952), Peter (d. 1954) ve Julie'nin (d. 1959) kardeşi olarak küçük Avustralya kasabası Warracknabeal'da doğdu. Çocukluğunda, Cave ilkin Warracknabeal'da ve sonra da Wangaratta'da olmak üzere Avustralya'nın kırsal Victoria bölgesinde yaşadı. Babası bir İngiliz Dili ve Edebiyatı öğretmeni, annesi ise kütüphaneciydi. Bir Anglikan olarak yetiştirildi ve Wangaratta Katedrali'nin çocuk korosu'nda şarkı söyledi. Yerel okulundaki idareyle başı sürekli derde girdiğinden ailesi 1970 senesinde onu okumak üzere Melbourne'deki "Caulfield Grammar School"'a yatılı olarak gönderdi. Ertesi yıl ailesinin Melbourne'ün bir banliyösü olan Murrumbeena'ya taşınmasıyla beraber bir "sabahçı" oldu. Evlerinde bir piyano vardı ve Cave, koro şefi Norman Kaye'in gözetimindeki okul korosuna katıldı. Bad seeds öncesi dönem: 1970 lerin sonuna doğru Mick Harvey ile "The Boys next door" grubu 1978 "These Boots Are Made For Walking" 1978 "Lethal Weapons" 1979 "From The Archives" 1979 "Shivers"/"Dive Position" 1979 "Door Door" 1979 "Hee Haw" 1979 "Scatterbrain" 1979 "Hangin' Around The House/Holiday House" 1980 "Samurai Star/The Man From Brashs/Dangerman Theme" 1980 "Happy Birthday"/"Riddle House" ArdÄ±ndan "Birthday Party" 1980 "The Birthday Party" 1980 "Fast Forward #2" 1980 "The Friend Catcher" 1980 "Mr. Clarinet" 1981 "Prayers On Fire" 1981 "Nick The Stripper" 1981 "Release The Bats" 1982 "Kino Aus Der Kassette 1982 "Junkyard" 1982 "Dead Joe" 1982 "Drunk On The Pope's Blood" 1982 "Fast Forward #10" 1983 "The Friend Catcher" 1983 "Hee Haw" Martina Hingis Martina Hingis, (d. 30 Eylül 1980), Slovak asıllı İsviçreli grand slam şampiyonu eski tenisçi. 30 Eylül 1980'de bugünkü Slovakya'nın 2. büyük şehri olan Kosice'de doğdu. Annesi "Melanie Molitorova" Çek, mühendis olan babası "Karol Hingis" ise bir Macar'dır. Yaygın olarak tüm zamanların en iyi tenis oyuncusu olarak kabul edilen Hingis, 2005 yılında Tennis dergisi tarafından önceki 40 yılın en büyük 8. oyuncusu oldu. Haziran 2011'de TIME tarafından "30 Kadın Tenis Efsanesi: Geçmiş, Şimdi ve Gelecek" den biri olarak seçildi. 2013 yılında Hingis Uluslararası Onur Listesi'ne seçildi ve iki yıl sonra örgütün ilk Küresel Büyükelçisi olarak atandı. Ebeveynleri kendisi dört yaşında iken boşanan Hingis, henüz iki yaşında iken amatör bir tenisçi olan annesi tarafından spora başlatıldı. O yıllarda dünya klasmanının bir numarası olan Martina Navratilova'ya hayranlığından dolayı kızının ismini "Martina" koyan Melanie Molitorova, profesyonel yaşama geçtiğinde de "Martina'nın" koçluğunu üstlendi. 7 yaşında annesiyle birlikte İsviçre'ye göçen Martina Hingis, 10-13 yaşları arasında "ITF serisinde" gösterdiği üstün grafikle tüm otoritelerin dikkatini çekerken, geleceğin şampiyonları arasında gösterildi. 1994'ün Ekim ayında 14 yaşını tamamlayalı henüz iki hafta olmuşken, profesyonel olma kararı aldı. 1995'te hızla sıralamada yükselen Hingis, "Filderstade'daki" "Porsche GP" 'de kariyerinin ilk WTA Tur şampiyonluğuna 1996'nın Ekim ayında ulaştı. Bu şampiyonluğun sadece üç ay sonrasında Avustralya Açık'ta Mary Pierce'ı devirerek tarihin en genç Grand Slam şampiyonu unvanına ulaştı. Hingis, 31 Mart 1997 tarihinde de 1 numaraya yükselen en genç oyuncu oldu. En parlak sezonu olan 1997'de üç grand slam kazanan Hingis, sadece beş maçta rakiplerine yenildi. Bu yenilgilerin ilki de Fransa Açık finalinde Iva Majoli karşısında aldığı mağlubiyetti. Majoli yenilgisi, Hingis'i tarihte aynı yıl içinde dört büyük turnuvayı da kazanarak Grand Slam yapan dördüncü kadın tenisçi yapmaktan alıkoydu. 1998 ve 1999'da Avustralya Açık'ı kazanan İsviçreli yıldız, Fransa Açık dışında tenis dünyasındaki tüm büyük turnuvaları kazandı. 209 hafta bir numarada kaldıktan sonra, 2001 yılının Ekim ayında Jennifer Capriati tarafından bir numaradan indirildi. 2002 yılında sakatlık yüzünden dört ay tenise ara veren Hingis, Amerika Açık'ta mücadele verdi ancak dördüncü turda elendi. Aynı yılın Ekim ayında ise, bileğindeki sakatlık yüzünden süresiz olarak tenisi bıraktığını açıkladı. Yaklaşık üç yıl tenisten kopan Hingis, bu süre içinde Eurosport ve ESPN gibi televizyonlarda TV yorumculuğu yaparken, zaman zaman bağış ve gösteri turnuvalarında oynadı. Ocak 2006'da Canberra'daki "Hasting Direct Internaitonal'la" WTA'e dönüş yapan Hingis, ilk turnuvası'nda yarı final oynama başarısı gösterdi. İki hafta sonra katıldığı Avustralya Açık'ta çok başarılı maçlar çıkararak çeyrek finale yükseldi ancak Kim Clijsters'a kaybetti. Aynı turnuvada karışık çiftlerde Hint Mahesh Bhupathi'yle birlikte şampiyon olarak kariyerindeki ilk karşışık çiftler grand slam kupasını kaldırmayı başardı. Mayıs 2006'da Roma'da "Tier I turnuvası" kazanarak büyük bir başarı elde etti. Ancak bir hafta sonrasında Fransa Açık çeyrek finalinde yine Clijsters'a mağlup oldu. Martina Hingis, birkaç aydır kalça yaralanmasına muzdarip olarak Kasım 2007'de emekli oldu ve o yılki Wimbledon Şampiyonasında, bir kokain metaboliti için yapılan testlerin sonucu pozitif çıkması yüzünden bu spordan iki yıl müsabakalardan uzak kalmasına neden oldu. 2007'de ikinci kez emekli olan Hingis, 13 Haziran 2008'de Liverpool Uluslararası turnuvasında bir sergi maçı yaptı. Bu etkinlik Wimbledon için bir ısınma olmasına rağmen, WTA Tour'un bir parçası değildi. 1997 Wimbledon finalinin bir rövanşında Hingis, Jana Novotná'yı mağlup etti. 2009 yılında Hingis, İngiliz televizyon dans yarışması Strictly Come Dancing yarışmasına katıldı. Bahisçilerin yarışmadaki favorisiydi, ama bir vals ve bir rumba yaptıktan sonra ilk hafta yarışmadan elendi. 2010 yılının başında, Hingis dünyanın eski 1 numaralı oyuncusu Lindsay Davenport'u mağlup etti ve tenise olası bir dönüşü ima etti. Şubat ayında, 2010'da World TeamTennis turuyla dolu bir sezon geçirdiğini açıkladı. 5 Mayıs 2010 tarihinde, Hingis'in çiftlerde ortağı Anna Kournikova ile bir araya geleceği açıklandı. Kournikova, Wimbledon'daki Invitational Ladies Doubles etkinliğinde yedi yıldan beri ilk kez rekabetçi tenis turnuvasına katıldı. Hingis ayrıca, Wimbledon'dan sonra Manchester Masters'da oynamadan önce, Wimbledon'dan önceki Tradition-ICAP Liverpool International şampiyonasında oynayacağını da doğruladı. Nottingham ve Manchester Masters gibi Liverpool, yönetim şirketi Northern Vision tarafından organize edildi. Nottingham Masters'da Hingis, Michaëlla Krajicek (iki kere), Olga Savchuk ve Monika Wejnert ile karşılaştı. 5 Haziran 2011'de Lindsay Davenport ile eşleştirilen Hingis, finalde Martina Navratilova ve Jana Novotná'yı yenerek Roland Garros Kadınlar Efsaneleri unvanını kazandı. Navratilova / Novotná ile karşılaşmadan önce, Hingis ve Davenport turnuvada iki rabin maçı kazandı: ilk önce Gigi Fernández / Natasha Zvereva'ya karşı oynadılar ve ardından bir sonraki maçta Andrea Temesvári / Sandrine Testud ve 10: 0 üstün galibiyet üstünlüğüne geçti. Hingis ve Davenport, 2012'de Wimbledon Kadınlar Davetiye Şampiyonu unvanını başarıyla korudular ve yine finalde Martina Navratilova ve Jana Novotná'yı mağlup ettiler. Tenis otoritelerince, son yılların en iyi tenisçilerinden biri olarak kabul edilen Hingis, WTA Tour tarafından 30 yılın en önemli maçı seçilen 1999 Fransa Açık finalinde oynamıştır. Efsanevi Steffi Graf'la oynadığı maçta, rakip sahaya geçerek topun izini incelediği için tribünlerden büyük tepki alan Hingis, 6-4, 5-4 önde olduğu maçı kaybederek büyük bir dram yaşamıştır. 2013 yılı Temmuz ayında emeklilikten geri dönen Hingis, çiftli karşılaşmalarda yer alarak ve koçluk yaparak kortlara döndü. Sırasıyla Daniela Hantuchová, Sabine Lisicki, Flavia Pennetta ve Leander Paes ile birlikte karşılaşmalara çıkan sporcu Sania Mirza ile birlikte mücadele etmiş ve 2015 yılı Eylül ayı itibarıyla çiftlerde dünya ikincisi konumuna yükselmiştir. Tüm zamanların en çok para ödülü kazanan dördüncü tenisçisidir. Son yüzyılın en iyi kadın tenisçilerinden biridir. Hingis, Ekim 2017’de Singapur’da, WTA finallerinde tenisten emekli olduğunu açıkladı. Hingis, 2000 yılında İsveçli tenisçi Magnus Norman ve İspanyol golfçü Sergio García ile çıktı. Kısaca Çek tenisçi Radek Štěpánek ile nişanlıydı, ancak Ağustos 2007'de ondan ayrıldı. Eski tenisçiler Ivo Heuberger, Justin Gimelstob, ve Julián Alonso ile çıktı. 10 Aralık 2010'da Paris'te Hingis, önceki Nisan ayında düzenlenen bir yarışmada tanıştığı Fransız binicilik şovu atıcısı olan 24 yaşındaki Thibault Hutin ile evlendi. 8 Temmuz 2013'te Hingis, İsviçre'li "Schweizer Illustrierte" gazetesine yıl başından beri ayrıldığını söyledi. 2017 yılında, bir spor yöneticisi olan İspanyol David Tosas Ros ile çıktığı bildirildi. Hingis beş dil konuşuyor: İsviçre Almancası, Standart Almanca, Çekçe, İngilizce ve Fransızca. 20 Temmuz 2018'de Hingis, Grand Resort Bad Ragaz'daki gizli bir törenle İsviçre'deki eski spor doktoru Harald Leemann ile evlendi. Hingis ve Leemann evlenmeden hemen önce bir yıl boyunca ilişki içindeydiler. Hingis, 30 Eylül 2018'de, 38. doğum gününde, ilk hamileliğini sosyal medya aracılığıyla açıkladı. 26 Şubat 2019'da kızı Lia'yı doğurdu. Hammâmîzâde İsmâil Dede Efendi Hammâmîzâde İsmâil Dede Efendi (9 Ocak 1778, İstanbul - 29 Kasım 1846, Mekke), Türk hânende, neyzen ve bestekâr. Babası geçimini hamam işletmeciliğiyle sağladığı için kendisine "Hammâmîzâde" denilmiştir. Ancak günümüzde "Dede Efendi" diye anılır. Dede Efendi bestekârlığının yanı sıra neyzenliği ve hânendeliği ile de ünlüdür. Sesinin güzelliği ve müzik yeteneği çok küçük yaşta ortaya çıkınca, devrin meşhur mûsikîşinaslarından Uncuzade Mehmet Emin Efendi'den özel dersler almaya başladı. 1798'de Yenikapı Mevlevihanesi şeyhi Ali Nutkî Dede'ye bağlandı. Çilede iken bestelediği ilk şarkısıyla pâdişah III. Selim'in dikkatini çekti, art arda bestelediği yapıtlarla devrin gözde bestekârları arasına girdi. Yüksek saray görevlerinden pâdişah musâhipliğine ve müezzinbaşılığa atandı. Sultan III. Selim'den sonra Sultan II. Mahmud'un da yakın alâka ve desteğini gördü. İsmâil Dede Efendi, bir yandan saray fasıllarına hânende (Ses Sanatçısı) olarak katılırken, bir yandan da Enderûn'da ve Yenikapı Mevlevihâne'sinde mûsikî dersleri verdi. Evliliğini de saraydan bir hanımefendi ile yapıyor. Fakat Dede Efendi'nin başına ilginç hadiseler geliyor. Evlendikten 1 sene sonra oğlunu, annesini ve üvey annesini kaybediyor. Bunu da eserlerinde işliyor. Yetiştirdiği çok sayıda öğrenci arasında özellikle, kendisinden sonra XIX. yüzyılın en büyük bestekârları arasında yer alan Zekai Dede Efendi, Dellalzade İsmâil Efendi ve Eyyûbi Mehmet Bey sayılabilir. Art arda yeni makamların bulunduğu klasik Türk mûsikî repertuvarının en gözde parçalarının bestelendiği III. Selim devrinde ilk yapıtlarını veren İsmâil Dede Efendi bilhassa Sultan Abdülmecid devrinde Batı Mûsikîsi'ne ciddi alâka gösterilmesine üzülür, Türk Mûsikîsi'ne bağlı kalmış bir bestekârdır. Onun temel gereci insan sesidir. Mevlevî âyininden ilâhiye, kardan köçekçeye, her biçimde ürün veren Dede Efendi içtenlik ve akıcılığa büyük ehemmiyet vermiştir. İsmâil Dede Efendi'nin bestelediği eserlerden 300'e yakınının notası günümüze ulaşmıştır. 500 dolayında beste yapmışsa da, nota kullanımının yaygın olmayışı ve mûsikî öğretiminin ezbere dayanması sebebiyle, bunların yarısına yakını unutulmuş 8'i çalgısal, geri kalanı sözlü olmak üzere 267 eseri günümüze ulaşabilmiştir. Sözlü eserlerinden 49'u dinsel tasavvufî, 218'i din dışıdır. En mühim tasavvufî eserleri Hüzzam, Sabâ ve Ferahfeza Mevlevî âyinleridir. Dede Efendi, Hacc vazîfesini yerine getirmek üzere gittiği Hicaz'da hastalanarak vefat etti. Sliven (anlam ayrımı) İbrahim Müteferrika İbrahim Müteferrika (1674; Kaloşvar, Erdel Prensliği - 1745, İstanbul), Macar asıllı Osmanlı müteferrika, matbaacı, yayımcı, yazar ve çevirmen. Osmanlı devletinde basımevi kurup Türkçe kitap yayımlayan ilk kişidir. Matbaa denilince akla ilk gelenlerden biri olan İbrahim Müteferrika 1674 yılında Macaristan'ın Kaloşvar şehrinde doğdu. Üniteryen bir Macar olan Müteferrika, Türkler tarafından esir olarak İstanbul'a getirildi. Burada Müslüman oldu ve müteferrikalık yaptı. "Müteferrika", sarayda padişah veya vezirlerin işlerine bakan görevlidir. Başka diller de bilmesinden dolayı yabancı devletlerle iletişim kuran heyetlerde bulundu. Geçici bir süre için Türkiye'ye davet edilmiş olan Macar beyi Ferenc Rakoczi'nin hizmetine verildi. Macaristan'daki öğrenimi sırasında basım ve hak işlerini de öğrendiğinden matbaa kurmak istedi ve 1719-1720 yılları arasında matbaayı kurmayı başardı. 1719 yılında ilk kez Marmara Denizi haritasını basmayı başardı. 1745 yılında vefat etmiştir. Nevşehirli Damat İbrahim Paşa tarafından 1720 yılında Paris'e elçi olarak gönderilen Yirmisekiz Mehmed Çelebi yanında oğlu Mehmed Said Efendi'yi de götürmüştü. Yirmisekiz Mehmet Çelebi, sefaretnamesinde Fransa'ya yönelik çok önemli bilgileri verirken, oğlu da boş durmamış ve birçok yeniliğin Osmanlı İmparatorluğuna taşınmasını sağlamıştır. Mehmet Sait Efendi Paris'te iken bir matbaaayı da ziyaret etmiş ve İstanbul'a dönüşünde bu konuda çalışmaya da karar vermişti. İbrahim Müteferrika, İstanbul dönüşü Mehmet Sait Efendi ile tanıştıktan sonra beraberce bir matbaa kurmak için çalışmalara başladılar. Sadrazam Nevşehirli Damat İbrahim Paşa onların düşüncelerini destekledi. Matbaanın açılmasına ancak dini olmayan eserler basmak şartı ile izin verildi ve Şeyhülislâm Abdullah Efendi'den dinle ilgili olmayan eserlerin basılabileceği yönünde bir fetva, III. Ahmet'ten de uygunluk fermanı aldılar. 16 Aralık 1727 tarihinde Darü't-Tıbâati'l Amire adlı ilk matbaanın kurulmasına başlanıldı .Makina ve Latin alfabesi kalıpları yurtdışından getirtildi. (Arap alfabesi kalıplarının kaynağı ise açık değildir ve Müteferrika tarafından yapıldığına dair bulgular vardır.) Yalova'da bir kâğıt fabrikası ("Kağıthane-i Yalakabad") kuruldu.. 1729 da matbaanın ilk basılan kitabı Vankulu Lügatı oldu. Ardından tarih ve coğrafyayla ilgili ve sözlük olan 16 eser daha yayımladı ve bastığı toplam eser sayısı 17'yi, cilt sayısı ise 22'yi buldu. Müteferrika tarafından basılan özgün yapıtlar Yalova'da bulunan İbrahim Müteferrika Kağıt Müzesi'nde sergilenmektedir. Matbaada basılan ilk kitap Vankulu Lugati idi. 500 adet basılmıştı. Bu kitapların tamamı satıldı. Daha sonra Tuhfetü’l-Kibār, Tārīh-i Seyyāh, Hindi’l-Garbī, Tārīh-i Tīmūr, Tārīhü’l-Mısır, Gülşen-i Hulefā, Grammaire turque, Usūlü’l-Hikem gibi kitaplar basıldı. Bunlardan Grammaire turque, Usūlü’l-Hikem ve Tārīh-i Rāşid/Çelebizāde kitaplarının çoğu satıldı. Toplamda basılan 9700 kitaptan 6724'ü (%70) satılmıştı. İbrahim Müteferrika kurduğu matbaasında ömrü boyunca toplam 17 ayrı kitap basmıştır: Bu kitaplardan T"arih-i Çelebizade" 'nin pek çok nüshası "Tarih-i Raşid" 'in üçüncü ve son cildinin arkasına eklenip ciltlenerek beraber satıldığı için, bazı kaynaklar hataya düşerek Müteferrika'nın bastığı kitap sayısını 16 olarak göstermektedirler. Basılan kitapları çoğunlukla Kethüda, Mektupçu, Çavuşbaşı gibi Osmanlı Bürokrasisi ve Şeyhülislam, Kadı v.b. satın almıştır. Özellikle ilmiye sınıfından kişilerin kitapları alması ulemanın matbaaya karşı olmadığını göstermektedir. Buna karşın satış adetleri çok düşük kaldığından İbrahim Müteferrika , latince olarak bastırdığı kataloglarla Avrupa'nın değişik yerlerinde kitaplarını satmaya çalıştı. Örneğin Grammaire Turque den 200 adedini Cizvit Mektebine, peşin fiyatı 3 kuruş iken toptan 2,5 kuruşa satmıştır . Devlet görevi nedeniyle bir süre sonra Mehmet Said Efendi matbaadan ayrıldı ve İbrahim Müteferrika tek başına matbaayı idare etmeye başladı. Bu süre içinde en çok kalifiye eleman bulma sıkıntısı yaşanmaktaydı. 1747 de İbrahim Müteferrika'nın ölümünden sonra matbaanın işletme izni Rumeli kadılarından "İbrahim Efendi" ile Anadolu kadılarından "Ahmed Efendi"'ye verilmiştir. Bu ikili sadece 1757 de bir tek kitap basabildi, bu da Müteferrika tarafından basılan Vankulu Lûgatı'nın ikinci baskısıydı. Bu tarihten sonra matbaa 1784'e kadar hiçbir faaliyette bulunamadı. Matbaanın Osmanlı İmparatorluğu'na geç gelmesinin nedenleri olarak, günah olduğu, İstanbul'daki 90.000 hattatın buna engel olduğu gibi nedenler öne sürülmektedir. Ancak elimizde matbaanın günah olduğuna dair herhangi bir fetva ya da kanıt yoktur. 90.000 hattatın engel olduğu ise inandırıcı değildir. Çünkü o tarihlerde İstanbul'da bütün esnafların toplamı bile bunun çok altındadır. Zaten eğer böyle olsaydı kitaplıkların yüzbinlerce yazma eser ile dolu olması gerekirdi. Matbaanın geç gelmesi tartışılırken esas sorulması gereken soru "Geldi de Ne oldu ?" sorusu olmalıdır. Osmanlılarda matbaanın faaliyete geçtiği 18. YY da Japonya'da 10.000 çeşit kitap, matbaanın yeni kullanılmaya başlandığı 15. YY da Avrupa'da 30~35.000 çeşit kitap basılmışken Osmanlılarda matbaanın aktif olduğu 65 senede sadece 50 çeşit kitap basılabilmiştir. , Orlin Sabev, Yeditepe YayÄ±nevi, 2006, ISBN 97899756480427. Marsilio Ficino Marsilio Ficino (d. 19 Ekim 1433 - ö. 1 Ekim 1499), İtalyan Yeni Platoncu düşünür. Platon'un felsefesine Rönesans'ın bakış açısını katmış olan bir düşünürdür. Ruhun ölümsüzlüğü üzerine bir dizi kanıt öne süren Ficino, insanın evrenin merkezinde olduğunu savunmuş ve insan yaşamını da, ruhun Tanrı'ya doğru bir yükselişi olarak yorumlamıştır. 'Kendini tanı, ey insan kılığındaki tanrısal soy!' demiştir. Bernard le Bovier de Fontenelle Bernard le Bovier de Fontenelle. Fransız aydınlanmasının 9 Şubat 1657-11 Ocak 1757 yılları arasında yaşamış olan ünlü düşünürü. Kartezyen fiziği benimseyen Fontenelle, büyük ününü, bilimsel düşünceleri popülerleştirip geniş halk kitlelerine sunma çabasından kazanmıştır. Bilgi görüşü bakımından deneyci olan, tüm düşüncelerimizin son tahlilde duyu verilerine indirgenebileceğini savunan Fontenelle, bilimsel düşünceleri yaymanın dışında, dini hakikatlerle ilgili konularda kuşkuculuğun gelişip pekişmesine de katkıda bulunmuştur. Pierre Gassendi Pierre Gassendi ("d. 22 Ocak 1592 – ö. 24 Ekim 1655"), Fransız düşünür, matematikçi ve bilim insanıdır. Kendisinden sonraki felsefi ve bilimsel spekülasyonla tavır üzerinde oldukça etkili olmuş olan Gassendi, eski ilkçağ atomculuğunu canlandırmıştır. Felsefeyi, Hellenistik dönemde Epiküros'un yaptığı gibi, mantık, fizik ve ahlak felsefesi olarak üçe ayıran Gassendi, önce Descartesçı doğuştan düşünceler anlayışına karşı çıkmış ve bilginin esas kaynağının duyular ve tümevarım olduğunu öne sürerek, deneyci bir bakış açısı benimsemiştir. Matematikçiliğinin de etkisiyle, tümdengelimden hiç vazgeçmemiş olan Gassendi, felsefi atomculuğu geleneksel maddi yorumundan sıyırmış ve onu, matematikle mekaniğin kendisine uygulanabileceği bir şekle büründürmüştür Arnold Geulincx Arnold Geulincx (okunuşu: "Arnout") (31 Ocak 1624, Anvers – Kasım 1669), okkasyonalizmin () Malebranche'le birlikte kuruculuğunu yapan ünlü Fransız Descartesçı düşünürdür. Descartes'ın bütün bir varlık alanının madde ve ruh, beden ve zihin olarak kesin çizgilerle ikiye ayırmasından, birlikli, bütünlüklü tek bir töz olan insandan, aralarında ortak hiçbir nokta bulunmayan iki töz çıkartıp, iki töz arasında mantıksal bakımdan olanaksız olan ilişkiyi, biraz da yapay bir biçimde etkileşimcilikle açıklamasından sonra, Descartesçı filozoflar için iki alternatif söz konusu olmuştu: Gorgias Gorgias (MÖ 483 - MÖ 375), Yunan filozof ve sofisti. Memleketi Sicilya'da bulunan bir Yunan kolonisi olan Leontini'dir. Yunan filozofu Gorgias, ölü annesinin cenaze tabutunda doğmuştur. Tabutu taşıyanlar defnedilme sırasında Gorgias’ın ağlamalarını duymuşlardır. Pelaponez Savaşı (427) sırasında Atina'ya geldi. Hatip olarak tanınır oldu. Yazdıklarından çok az bir kısmı günümüze kalmıştır. Nihilizmin ve daha da çok kuşkucu düşüncenin gelişmesinde önemli bir filozof olarak yer almaktadır. Empedokles'in öğrencisi olmuştur ve ondan hem doğa felsefesini hem de hitabet sanatını öğrenmiştir. Bu sanattaki ustalığıyla Atina'da önemli etkilerde bulunmuş ve bu sanatın en önemli geliştiricilerinden biri olmuştur. Elea Okulu'nun diyalektik anlayışı üzerinde derin bir etkisi olduğu belirtilmektedir. Gorgias, kendisini bir görecelikle sınırlamayarak, gerçek bir hiççiliğin ve kuşkuculuğun savunucusu olmuştur. Hiçbir değerin var olmadığını, bilginin mümkün olmadığını, insanlara ikna yoluyla her şeyin kabul ettirilebileceğini, zira insanların bilgiden yoksun olduklarını söyleyen Gorgias; ikna sanatına, sözün terbiye edilip geliştirilmesine büyük bir önem vermiştir. Gorgias hitabet uygulamasına sadece bir ikna yöntemi olarak geçmiştir. Zira artık doğru bilginin olduğuna inanmamaktadır. Bu görüşe göre rasyonel (iscussion) ve rasyonel kanaat (conviction) var olamaz, var olan sadece ikna sanatıdır. Doğa felsefesinin temel problemi olan varlığı bilme girişiminin anlamsız olduğunu öne sürmüş ve bunu kanıtlamanın uğraşı içinde olmuştur. Onun düşüncesinde, ne varlığın var olması, ne bilinmesi ne de bir başkasına aktarılması mümkün değildir. Ünlü "üçlü argümanı" bu konuda Gorgias'ın rölativizminin ve kuşkuculuğunun kesin bir ifadesini gösterir: Gorgias'a ait dört eser vardır: "Varolmayan Üzerine" veya "Doğa Üzerine", "Palamedes'in Savunması", "Helene Övgü" ve "Epitaphios veya Atina Cenaze Töreni Söylevi." Bunlardan Doğa Üzerine eserinin orijinal metni kaybolmuştur ve sadece başka iki eserde bulunan parçaları günümüze ulaşmıştır. Komposto Komposto ya da hoşaf, meyvelerin şekerli su ile kaynatılması şeklinde hazırlanan bir tatlı türüdür. Kurutulmuş meyve ile yapılanına hoşaf, Slav ülkelerde taze meyve ile yapılanına kompot veya komposto denir. Ortaçağ Avrupa kökenli, şekerli şuruptaki bütün meyve parçalarından yapılmış bir tatlıdır. Bütün meyveler suda şeker ve baharatlarla pişirilir. Şurup, vanilya, limon veya portakal kabuğu, tarçın çubukları veya toz, karanfil, diğer baharatlar, öğütülmüş badem, rendelenmiş hindistan cevizi, şekerlenmiş meyve veya kuru üzüm ile baharatlandırılabilir. Komposto ya sıcak ya da soğuk servis edilir. Komposto kelimesi Türkçeye İtalyancadan, hoşaf ise Farsçadan girmiştir. Tatlı, çırpılmış krema, tarçın veya vanilya şekeri ile tepesinde olabilir. Şurup, armut kompostosu için 15. yüzyılın başlarından birinde olduğu gibi şarapla yapılabilir. Diğer müstahzarlar, alkolün eklenebileceği suya batırılmış kurutulmuş meyveler, örneğin kirş, rom veya Frontignan'ı kullanmaktan ibarettir. Hugo Grotius Hugo Grotius (10 Nisan 1583 - 28 Ağustos 1645), doğal hukuk öğretisiyle ün kazanmış olan Hollandalı düşünür. Hukuk alanında, Descartes bilgi felsefesiyle modern düşünce açısından ne kadar önemliyse, o kadar önemli olan Grotius, Descartes'ın bilgi alanında gerçekleştirdiği şeyi, hukuk alanında yapmıştır. Başka bir deyişle, nasıl ki modern felsefenin kurucusu olan Descartes, kuşku yoluyla bilgiyi teolojik-skolastik tasalluttan kurtararak özneden yola çıktıysa, aynı şekilde Grotius da hukuku, Tanrı iradesi karşısında bağımsız ve nesnel bir kurum olarak öne sürmüştür. Hugo Grotius'un ortaya attığı ve bugün de hâlen Uluslararası Hukuk alanında yürürlükte olan en önemli ilke "denizlerin serbestisi" ilkesidir. Doğal hukuk kendisini gerçekleştirebilmek için reel bir güce, devlet gücüne muhtaçtır; dolayısıyla devleti kendisinden önce ve varoluşunun nedeni olan hukuku korumak ile yükümlüdür;devlet, hukukun koruyucusu ve garantisidir. Ona göre Machiavelli'nin tersine, hukuku yaratan devlet değil, devleti yaratan hukuktur. Doğal yasa anlayışının ortaya çıkmasında en önemli sebep olan ahlâkî kuşkuculuğu çürütmek Hugo Grotius’un (1583-1645) da amacıydı. O, Savaş Etik Tarihindeki Temel “Doğal Yasa” Anlayışları Ve Bu Anlayışlardaki Dînî Unsurlar ve Barışın Yasası Üzerine adlı eserinde uluslararası ilişkilerde, fazlasıyla varolan ahlâkî kuşkuculuğun giderilmesiyle ilgili görüşler ortaya koymuş,uluslararası barışı sağlamak için ahlâkî bir çerçeve sunmaya çalışmıştır. Grotius, kendinden öncekiler gibi, doğal yasanın, aklı kullanmakla keşfedilebilecek kurallar kümesi şeklindeki tanımını benimsemiştir. Bununla birlikte, onun anlayışında iyinin hakka önceliğinden, hakkın iyiye önceliğine geçilmiş görünmektedir.Grotius’un bu alana yaptığı en önemli katkı doğal yasayı insan haklarıyla ilgili teoriye dönüştürmesidir. Dolayısıyla, onun öğretisi bireysel insan haklarını esas almaktadır. Nitekim o, ahlâk alanını, bir bireysel haklar topluluğu olarak görmüş, hukukun bu tür hakların teorisi olarak anlaşılabileceğini belirtmiştir. Bu durumda, Grotius’a göre, bir hak, kişinin ahlâkî bir niteliğidir. Bu ‘ahlâkî nitelik’, ahlâkî eylemleri mümkün kıldığıiçin, bir tür ahlâkî güç ya da ahlâkî bir kapasite olarak anlaşılabilir.Ahlâkî niteliğe sahip olan birey özgür, bağımsız ve ahlâkî anlamı olan birisidir. Bu görüşlerin, birey-toplum ilişkisi açısından iki önemli sonucu vardır. Birisi, ahlâk insanî ve sosyal içerikli yükümlülükler olarak değil,bireysel ağırlıklı,gönüllü muameleler ve bağımsız fiiller olarak anlaşılmaktadır. Diğeri, bireylerin ayrılığı ve farklılığı ahlâkî açıdan anlamlı hale gelmektedir.Bize göre, Grotius’un doğal yasa anlayışına yapmış olduğu en az yukarıda ifade edilen katkı kadar önemli olan bir diğer katkı daha vardır. Grotius ateist değildir. Bununla birlikte, o, Tanrı’ya inancı doğa yasasının ontik şartı olarak görmez.Başka deyişle, Tanrı’nın olmadığı kabul edilse de Grotius’un ulaştığı nokta, aslında, doğa yasasının bize Tanrı tarafından verildiği, bu yasanın bizim doğamızın yasası olduğu ve ‘doğru’ aklın düşünme kapasitesinde mevcut bulunduğu şeklindeki, Aquians’ın anlayışıyla da desteklenen Eski ve Ortaçağdaki düşüncelerin bir sonucudur.Bununla birlikte, Grotius’un hem sekülerizmi hem de bireysel haklar teorisi, insanlara yükümlülük fikri sağlamada zayıf düşmektedir.İnsan, bir takım avantajlar sağladığında yükümlülüklerinden niçin vazgeçmesin? Bu güçlüğün giderilmesinde, bize göre, Grotius’un muhafazakâr yorumcularının katkısından yararlanılabilir. Onlara göre,insanın doğal yasayla ilgili bilgisi Tanrı’ya bağlı değilse de, doğal yasaya uyma gerekçeleri Tanrı’ya bağlıdır. De Jure Belli Ac Pacis" en ünlü eseridir.Savaş onun için necessary evil yani zorunlu kötülüktür. Bir diğer önemli eseri 1609 yılında yazdığı Denizlerin Serbestisi'dur. Harivarman Harivarman, M.S. 250-350 yılları arasında yaşamış olan Hint Budist düşünür. "Hiçlik öğretisi"ni geliştirmiş olan Harivarman sisteminde, Nirvana'ya erişmenin yolunu değilleme mantığında bulmuştur. Ona göre, ne benlik ya da ruhlar, ne yaratılmış nesneler ve ne de bunlarla ilgili kavramlar gerçektir. Bunların tümü birden, bir hiçten başka bir şey değildir. Bir Brahman ailesinde doğdu ve başlangıçta Brahmanizm'in altı ana okulundan biri olan Smkhya okulunun doktrinlerini inceledi. Daha sonra Hinayana Budizm'in on sekiz okulundan biri olan Sautrāntika okulunun kurucusu Kumāralāta altında eğitim aldı. Mahayana öğretilerini inceledi ve "Gerçeği Gerçekleştiren İnceleme'yi" (Tattvasiddhi) yazdı. Bu yüzden Çin'de Hakikatin Kuruluşu (Ch’eng-shih) kurucusu olarak kabul edilir. Boşluk (śūnyatā) gibi Ortodoks Mahāyāna öğretilerini öğrettiğine dair yanlış bir inanç ile ünlenmiştir. Nicolai Hartmann Nicolai Hartmann ("Nikolajs Hartmanis"). (d. 1882, Riga, Letonya — ö. 1950) Ünlü Alman spekülatif metafizikçisi. Bilgi ve varlık öğretisi dışında, insan ve insani değerleri ön plana çıkartan ahlak anlayışıyla da, 20. yüzyıl felsefesinin en önemli düşünürlerinden biri olan Hartmann Batı felsefesi geleneğinin, Descartes'tan beri, düşünen özneden hareket ettiğini ve bunun da büyük bir yanlış olduğunu savunmuştur. Ona göre, bağımsız bir gerçekliğe ilişkin bir kavrayış, bene ilişkin kavrayış kadar doğrudan ve aracısızdır. Hartmann bu bağlamda tüm felsefi problemlerin ontolojik nitelikte problemler olduğunu söylemiştir; onlar, bize verilen varlık türünü anlama yönündeki girişimlerdir. Hartmann'a göre, bilgi, her zaman bir nesnenin kavranmasıdır. Bu kavrayış da nesnelerin kendiliğinden bizim bilincimize düşmesiyle değil de, tam tersine düşünen varlık olarak öznenin kendisini aşıp nesneleri kavramasıyla gerçekleşir. Bu ise, bir tasarım yoluyla olur. Bilgi, nesnenin bilinçteki yansıması olan tasarımlar yoluyla gerçekleşir. Hartmann'a göre, tasarım her ne kadar bilginin nesnesi ile var olsa da, nesnenin kendisi, bilgi söz konusu olmadığı zaman bile varolmaya devam eder. Bundan dolayı, Hartmann ontolojinin bilgi kuramına değil, fakat bilgi kuramının ontolojiye dayandığını savunmuştur. Çünkü ona göre, nesnenin bilgisinin söz konusu olabilmesi için, önce nesnenin varolması gerekir. Claude Adrien HelvÃ©tius Claude Adrien Helvétius (26 Şubat 1715 – 26 Aralık 1771), Aydınlanma Çağı'nın önemli düşünürlerinden biri olup, "Encyclopédie"nin hazırlanmasına katkı yapmış olan Fransız filozoftur. Helvétius, insan zihninin tüm entelektüel güçlerini, Condillac'ınkine benzer bir indirgeyici analizle, duyum ya da duyu algısına indirgeme girişimiyle ün kazanmıştır. İnsan hayatını ve hareketlerini etkileyen en önemli iki unsurun acı ve haz olduğunu ileri sürer. Hoşaf Hoşaf, Türk mutfağında, kurutulmuş meyvelerin şekerli su ile kaynatılması ile hazırlanan bir tatlı. Adı Farsça "tatlı su" anlamındaki "hoş ab" ( خوشآب )'dan gelmektedir. Hoşaf özellikle ramazan ayında, ve yaş meyve ile hazırlanan benzeri komposto, kompot gibi soğuk tüketilir. Hsün Hsün, M.Ö. 395-288 yılları arasında yaşamış ve insanın doğası konusunda, çağdaşı Mensiyüs'ün tam tersi görüşler ileri sürmüş olan Çinli düşünür. İnsanın doğuştan kötü olduğunu, iyiliğinin bir yapmacıktan başka bir şey olmadığını savunan Hsün Tse, diğer Çinli düşünürlerin doğaya pek önem vermeyip, tüm dikkatleri insanın kendi içine yöneltme tavır ve kendi iç doğamızı dinleme önerilerine karşıt olarak, doğaya egemen olmanın önemine işaret etmiş, doğanın kendi amaçlarımız için sömürülmesini istemiştir. Musa bin Meymun İbn Meymūn (; ; ; 30 Mart 1135 – 13 Aralık 1204) Sefaradi Yahudisi filozof, baş-haham, Talmud bilgini ve çoğaltıcısı. Orta Çağ'ın tartışmasız en önemli Yahudi düşünürüdür. Yahudi bilginler arasında "İkinci Musa" lakâbıyla veya adının baş harflerinden oluşan "RaMBaM" (Rạbbī Mōšệ ben Mạymôn) adıyla bilinir. Mişna Tora ve önemli bir Orta Çağ felsefe metni olan "Şaşkınlar Rehberi" (Delāletü 'l-Ḥāʾirīn/Mōrè Nəḇūḵīm) olan muhtelif eserler vermiştir. Belki Raşi (Haham Trekaeli Šəlōmôh ben Yiṣḥāq) hariç hiçbir diğer Talmud sonrası hahamı, Yahudiliğin terakkisinde onun kadar belirleyici olmamıştır. Bu tesir, şu halk deyişinde hâlâ işitilebilir: "Musa'dan [peygamber] Musa'ya [ibn Meymun], başka Musa zuhur etmemiş" (bknz. Tesniye, XXXIV, 10). Felsefe tarihine etkisi de eş derecede önemlidir. Spinoza dahil halefi birçok Musevi düşünür ve Akinolu Thomas gibi Hristiyan düşünürler felsefesinden yararlanmıştır. Hamursuz Bayramı arifesinde, İbn Rüşd'ün de doğum yeri olan Kurtuba'da Sefaradi Yahudisi bir ailenin oğlu olarak doğdu. O dönemler, Batı dünyasının en önemli entelektüel merkezlerinden biri olan bu şehirde ilk eğitimini matematik, gökbilimci, Talmud şarihi, Efsārü 'l-Ḫamse ve merasim kaideleri alimi olan babası Haham Meymun bin Yusuf'tan aldı. İbn Meymun, sağlam bir hahamlık eğitiminin yanında, zamanında İslam Altın Çağı Endülüs ve Mağrib'inde rahatça erişilen Yunan ve Arap bilimlerinin zenginliğinden de istifade etti. Córdoba'nın 1148'de Fas'tan gelen ateşli Muvahhidûn'un eline düşmesinin neticesinde Musevilik ve Hristiyanlık yasaklanınca, İber yarımadasında 12 sene kadar dolaştıktan sonra Meymun ailesi Fas şehrine yerleşti. Fakat Endülüs'te olduğu gibi Fas'ta da infaz devam ettiği için, aile ancak dostları şair ve İslam ilahiyatçısı Ebū 'l-ʿArab ibn Me'īşe'nin iyi niyetli yardımlarıyla kaçabildi. 18 Nisan 1165'te Filistin'e gitmek üzere Fas'tan ayrıldılar. Akka'ya varıp Kudüs ve El-Halil'e hacca gittiler, yalnız Museviliğin Kutsal Topraklarda aldığı şekilden hayal kırıklığına uğrayıp Mısır'da, Kahire'nin "iki sebt günü" güneyindeki Fustat şehrine yerleştiler. Baba Meymun ibn Yosef, 1166 yılında bu şehirde öldü. Musa'nın sarraflık yaparak aileyi destekleyen erkek kardeşi Davud da Doğu Hint Adaları'na yaptığı bir seyahat esnasında boğularak öldü. Böylece ailenin mali kaynaklarıyla Davud'a teslim edilmiş olan ticari meval beraber zayi oldu. Bir süre bu facianın tesirinden kurtulamayan Musa, ardından tıp alanındaki çalışmalarına geri dönerek Salahaddin Eyyubî'in veziri olan El-Ḳaḍī el-Fāẓıl'ın şahsi tabipliğine kadar yükseldi. El-Ḳıftī'nin aktardığında göre, "Askalân'da Frenklerin Kralı" Arslan Yürekli Rişard'ın teklif ettiği benzer bir makamı geri çevirdi. Meymun ailesini Fas'ta kurtardıktan yaklaşık 20 sene sonra, Ebū 'l-ʿArab ibn Me'īşe, Mısır'da hür bir Musevi olarak hayatını devam ettiren Musa'yla tekrar karşılaşınca onu İslam'dan sapmakla suçlayıp yetkili makamlara şikayet etti. Bundan da Meymun ailesinin Mısır'da Müslümanmış gibi yaşamak zorunda kaldıklarını anlıyoruz. Fakat suçlamaları merciler tarafından geri çevrildi ve İbn Meymun'a Mısır'daki bütün Musevi cemaatlerinin önderliği anlamına gelen Nāgîd makamı bahşedildi. İbn Meymun, son rahatsızlanmasına kadar hem tabip, hem de Nāgîd sıfatıyla faaldi. Vefatıyla Fustat'ta gerek Musevi gerek Müslümanların iştirakiyle üç gün umumi yas tutuldu; Kudüs'te cenaze merasimi ve umumi oruç tutuldu; büyük hahamın naaşı Celile'nin Taberiyye sinde defnedildi. Yahudiliği, Aristoteles felsefesiyle uyumlu hale getirmeye çalışmış olan İbn Meymun, metafiziğin en yüksek insani faaliyet türü olduğunu, fakat bunun herkese açık olmadığını söylemiştir. Tanrı'nın ve dünyanın tabiatına dair sağlam ve hakiki bir kavrayışa, yalnızca felsefenin erişebileceğini öne süren İbn Meymun, Tanrı'nın varoluşunu bütünüyle Aristoteles'in koyduğu ilkelere dayanarak ispat etmiştir. Tanrı hakkındaki görüşlerini on üç maddede sıralamıştır. İhvan-ı Safa İhvan-ı Safâ (Arapça ), Basra'da 10. yüzyılda ortaya çıkan bir felsefe çığırının taraftarlarına verilen bir addır. Bir nevî felsefe ansiklopedisi mahiyetindeki risalelerini Almancaya çeviren Dietrici, bunların adlarının "Hâlis Kardeşler" anlamına geldiğini söylüyor. Bu ihvan, tarikat olarak önce 980 yılında Irak'ta Zencîler ayaklanması'nın tamamen bastırılmış olduğu sırada Vâsıt bölgesinde meydana çıktı. İnsan ruhunun ölümsüzlüğüne karşılıklı yardımlaşma ve eğitim ile ruhların arınacağına inanan kişilerin bir araya gelmesinden doğan bu İhvan üs-Safâ daha çok Yeni Eflatunculuk görüşünün etkisi altında idi. C. Brockelmann, bunların görüşlerinin temellerini şöyle açıklıyor: İhvan-ı Safâ topluluğunun üyeleri hakkında ayrıntılı bilgiler bulunmamakta, eldeki bilgiler ise topluluğa karşı olanların eleştiri ve haberlerinden günümüze yansıyanlardan oluşmaktadır. İhvan üs-Safâ düşünce ve görüşlerini, felsefî inançlarını "risaleler" yani dergiler adı verilen 52 kitapta toplamıştır. Başkanlığını Zeyd b. Rufaa, sekreterliğini Ebu Süleyman'ın yaptığı Risaleler, Gazâlî (1058-1111), İbn Arabi (1165-1240) gibi İslâm dünyasının bilginleri, kelamcıları, filozofları ve sufileri üzerinde geniş bir etki bırakmış, yazarları tarafından felsefe ile dinin uyumunu sağlamaya çalışan, Aristo ve Platon felsefeleriyle, Hermetik öğretileri, Yeni Pisagorculuğu, ve Sabiiler'in öğretilerini İslâmî öğretiler ile birleştirerek sunulmuştur. Bu risaleleri yazanlar şunlardır: el-Mukaddesî, Ebu'l-Hasan Ali bin Harun ez-Zencanî, Muhammed bin Ahmet el-Nehracûrî, el-Avfi, Zeyd bin Rifaa. Risalelerin incelenmesinden anlaşıldığına göre "El-İhvan üs-Safâ" çığırı, eski Hint ve İran kültür ürünlerine, felsefî-dinî görüşlerine yabancı değildir. İhvan üs-Safâ'nın üzerinde durduğu ana konular ; dünyanın ilahî kaynağı, ruhun Tanrı'ya dönüşü, ilahî niteliklerin ve ruhun özüdür. Dünya Tanrı'dan fışkırmıştır (sudur etmiştir). Bu çıkış vetiresi derece derece olmuştur: Bu varlık katları, belli bir diziye göre bir öncekinden doğar. Yaratılış, Tanrı'dan çıkış ile başlar, son varlık katında bütünlüğe ulaştı. Bu çıkış, Tanrı'nın özünden güçlü bir fışkırma niteliğindedir. Bu nedenle yoktan varetme diye bir olay yoktur, varolan Tanrı'dan, görünüş alanına çıkarak şekillenme vardır. Bilgi, üç aşamalıdır: Akıl, insanı başarıya ulaştıran en güvenilir kabiliyettir, varlık aşamalarında Tanrı'dan ilk fışkıran akıl olduğundan Tanrı'ya en yakın olan da odur. İhvan üs-Safâ filozofları Kur'an'ı mecazî olarak yorumlama yolunu kabul etmişlerdir. Savundukları akılcı görüş, imanı akıldan üstün sayan, İslâm âlimlerinin tepkisiyle karşılaşmıştır. Kur'an ile hadisten kaynaklanan düşünce çığırlarının aşırı suçlamaları, İhvan üs-Safâ filozoflarının etkisini azaltmamıştır. Aktöre sorunlarını yaşama ortamındaki davranışlarla dile getiren bu akılcı görüş, insanı bir "akıl varlığı" olarak yorumlamıştır. İhvan üs-Safâ filozoflarına göre insanın kötülüklerden, geçici eğilimlerden sıyrılıp mutluluğa ulaştırıcı bir ahlâk esasına kavuşması için bilgi gereklidir. Eski Yunan eğitim ve öğretim ilkelerini kabul eden İhvan üs-Safâ, dört bölüme ayrılıyordu: İhvan-ı Safâ'ya göre insanlar kusurlu da olsa mevcut dinlerden birini seçmelidirler, çünkü bu dinsiz olmaktan daha iyidir. Ayrıca her dinde hakikatin çeşitli unsurları bulunmaktadır. Mezhepler konusunda da İhvan-ı Safâ, liberal bir tutum takınmakta ve takipçilerine mezhep taassubundan uzak durmalarını öğütlemektedir. İnanç bir seçim işi olduğu için bu konuda kişilerin zorlanmasından, herhangi bir dine inanmaya mecbur tutulmalarından yana değildirler. Ancak dinin topluma ilişkin bâzı kuralları toplumun huzur ve refahını sağlamaya yönelik olduğundan sosyal düzenlemelerin konusu hâline gelebilir. Kutsal Kitaplar'daki yaratılış, Âdem, Şeytan, hesap günü, Cennet ve Cehennem gibi metafizik hususların Müteşâbih "(mecâzî)" şekilde anlaşılması gerektiğini düşünen "İhvan-ı Safâ," bu kavramlara birer sembol olarak yaklaşırlar. Kavramların arkasındaki sembolik manaya ulaşamayan kişiler (İhvan-ı Safâ terminolojisinde avam denir) bu ifadeleri sözlük anlamlarıyla idrak eder. Mesela cin, melek, şeytan, İhvan-ı Safâ'ya göre tabiat kuvvetlerinin (el-kuvvetu't-tabiiyye) sembolleridir. Hrisippos Hrisippos (Yunanca Χρύσιππος) Stoa Okulunun, MÖ 280-207 yılları arasında yaşamış olan üçüncü başkanı. Arkesilaos başkanlığındaki kuşkucu Akademi'den Stoacılığa dönmüş olan Hrisippos, Stoacı öğretiyi büyük bir güç ve şevkle işleyip savunmasıyla ün kazanmıştır. Kıbrıslı Zenon'un temel Stoacı fizik öğretilerini genişletti daha farklı bir perspektife taşıdı. Bu da ona İkinci Stoacı Kurucu unvanını kazandırdı. Stoacı okulunun liderliğini yürüttü. Mantığın odağını tekil özne-yüklem önermelerinden "Sokrates bir insandır ve Xenon bir insandır" gibi önermelere kaydırmıştır. O dönemde Laertios Diogenes, Hrisippos hakkında ""Eğer tanrılar mantığa başvurmuş olsalardı, bu Hrisippos'un mantığı olurdu"" demişti. Sözcükler 've', 'veya', 'eğer', 'o halde' gibi bağlaçlarla bağlandığında ortaya çıkan cümle bütününün doğruluğunun, parçaların doğruluğuna bağlı olduğunu belirtmiştir. Bu şekilde doğruluğu her zaman başlangıçtaki önermenin doğruluğu ile garanti altına alınabilecek çeşitli önermelerin nasıl türetilebileceğini göstermiştir. Evrenin işleyişini ve içindeki insanlığın rolünü daha iyi anlamak için özgün bir Önermeler mantığı sistemi yarattı. Kader için ise deterministlik bir görüşe bağlı kaldı ancak yine de düşünce ve eylemde kişisel özgürlüğün rol oynayabileceğini de savundu. Stoacılığın başarısını yüzyıllar boyunca Yunan Felsefesi ve Roma İmparatorluğu dünyasında en etkili felsefi hareketlerden biri olarak başlattı. Önermeler Mantığı sistemini Sextus Empiricus derince inceledi. Görüşleri Yeni Platoncular tarafından hakir görüldü. Chrysippus, "evrenin kendisinin Tanrı olduğunu ve ruhunun evrensel olarak dışlanmış olduğunu" iddia etti. Evrenin, akılda işleyişi, şeylerin ortak doğası ve tüm varoluşu kucaklayan bütünlük ile birlikte yönlendirici ilkesi olduğunu ileri sürdü. Bu inançlara dayanarak fizikçi ve filozof Max Bernhard Weinstein Chrysippus'u bir Panteist olarak tanımladı . Kendisinden sonraki 1500 yıl boyunca mantık tarihine gerçek bir etkide bulunamamıştır. Bu durum yazılarının kaybolması ve fikirlerinin ikinci ağızdan aktarılması kadar Katolik Kilisesinin Aristotelesçi yaklaşımının da etkisi vardır. Cicero, Lucius Annaeus Seneca, Galen ve Plutarhos eserlerinin bazılarında ondan alıntılar yapmıştır. Bu alıntılar sayesinde eserleri ve görüşleri hakkında biraz bilgi sahibi oluruz. Son yıllarda Herkulaneum şehrinde eserlerinin bir kısmı keşfedilmiştir. Bir rivayete göre eşek hakkında yapılan bir espriye gülerken sandalyesinden düşüp hayatını kaybetmiştir. Yeğeni Aristocreon Keramikos şehrine onuruna heykelini diktirmiştir. Vefatından sonra okulun başına Tarsuslu Zeno geçmiştir. Ä°skenderiyeli Klement İskenderiyeli Klement, (Yunanca: Κλήμης ὁ Ἀλεξανδρεύς d. 150 ö. yaklaşık 215) gerçek adı Titus Flavius Klemens olan Hristiyan düşünür. Aklı inanca, felsefeyi dine tabi kılan ve daha sonra Augustinus ve Anselmus'ta ön plana çıkacak olan "credo, ut intelligam" tavrının ilk örneğini gözler önüne seren Klement'i daha önceki Kilise Babalarından ayıran en önemli husus, onun Yunan felsefesine duyduğu sevgi ve hayranlıktır. Ona göre, felsefe, tümüyle tanrısal bir ürün olup bilgeliği tüm kavim ve uluslar için parlayan Tanrı'nın kayrasının bir iyiliğidir. Klement, felsefe ile ilgili tüm bu olumlu değerlendirmelerine karşın, Yunan felsefesini Hristiyanlık için bir hazırlık, Yunan dünyasının vahye dayalı din için eğitilmesi olarak görmüştür. Felsefe, onun gözünde, yalnızca Hristiyanlık için bir hazırlık değil, fakat Hristiyanlığın anlaşılmasına katkıda bulunacak bir yardımcıdır. Öte yandan, negatif teolojinin, via negativanın ilk örneğini vermiştir. Başka bir deyişle, Klement'e göre, biz Tanrı'nın ne olduğunu hiçbir zaman bilemeyiz, fakat yalnızca onun ne olmadığını bilebiliriz. "Protrepticus", "Paedagogus" ve "Stromata" eksiksiz olarak günümüze ulaşan önemli eserleridir. Tanrı ile evren arasındaki ilişki üzerinde duran, tanrısal etkiye müdahalenin evrenin her yerinde ve her an iş başında olduğunu ifade edebilmek için de, eşyanın Tanrının organlan olduğunu söyleyecek kadar ileri giden Klement, kötülük problemini irâde özgürlüğüyle açıklamaya çalışmıştır. Ona göre, acı günahkârları ıslah etmenin bir yolu olup insan özgürlüğünü istismar etmek suretiyle, esas amacından ve Tanrı’yla olan benzerliğinden uzakla­şır. Evrene kötülüğün girmesinin esas nedeni budur. Jules Lachelier Julius Lachelier 1832-1918 yılları arasında yaşamış ve tümevarım problemine getirdiği çözüm yoluyla tinselci bir felsefeye ulaşmış olan Fransız filozofu. Temel eserleri arasında Tümevarımın Temelleri Üzerine ve Psikoloji ve Metafizik adlı kitapları olan Lachelier, tümevarım konusuna, tıpkı Kant gibi, dünyaya ilişkin tecrübemizin zorunlu koşullarını araştırarak girmiştir. Deneyin bize yalnızca, fenomenler arasındaki pratik bağlantılarla ilgili sınırlı sayıda gözlem sağladığını, fakat bu fenomenlerin niçin birbirlerine bağlandıklarını söylemediğini, bizim ise, tümevarımsal akılyürütmede, sınırlı sayıdaki gözlemlerden, gelecekteki gözlemlenmemiş bağlantıları da içeren tümel bir sonuç çıkardığımızı dile getiren Lachelier, tümevarımın bilimsel pratik açısından gerekli olmakla birlikte, felsefi düzlemde ancak fail ve mekanik bir nedenselliğe ek olarak ereksel ya da final bir nedensellik yoluyla temellendirilebileceğini savunmuştur. Imre Lakatos İmre Lakatos (9 Kasım, 1922 - 2 Şubat, 1974), bilimsel gelişmeye ilişkin araştırma programlarıyla ün kazanmış olan çağdaş bilim felsefecisi. Lakatos, aynı zamanda klasik bilim anlayışına yönelik itirazlarıyla tanınmıştır. Pozitivist bilim ideali ve anlayışının eleştirisini yapan Lakatos'a göre, bilimde nihai doğrulama ve nihai yanlışlama yoktur. Bilim yanılabilir, hataya düşebilir. Bilimde kesin doğrularla, kesin yanlışların olamayacağını söyleyen Lakatos'a göre, bilimde hakikati garanti edecek, doğruluğu teminat altına alacak, genel-geçer, evrensel ve rasyonel yöntemler yoktur. Bundan dolayı, bilimin kesin ve değişmez bir yöntemi olamaz. Bu bakımdan Paul Feyerabend'i etkilemiştir; onun Yönteme Karşı adlı ünlü kitabının Lakatos ile yazışmalarının bir ürünü olduğu bilinmekltedir.Karl Popper, Thomas Kuhn ve Feyerabend arasında meydan gelmiş olan bilimin niteliğine, geçerliliğine, yöntemine, kuramsal statüsüne dair tartışmalarda kendine özgü bir yol izlemiştir. Bu yolda Lakatos bilimin rasyonel bir şekilde ilerlediğini kanıtlamaya çalışır. Hem Popper hem de Kuhn karşıtı önermeleri söz konusu olmakla birlikte Lakatos, daha çok bunlar arasında bir tür sentez arayışında bir bilim felsefecisi olarak görünmüştür. Popper'ın öğrencisi olmakla birlikte onun yanlışlanabilirlik ilkesiyle temellendiridiği bilim anlayışını eleştirmiştir. Onun düşüncelerinin özgünlüğü Popper ile Kuhn arasındaki tartışmalarda bir tüz sentez arayışıyla hareket etmiştir. Biliminin anomalilerle her zaman bir arada bulunduğunu ileri sürmüş, belirli bir teorinin doğrulanma ya da yanlışlanmasının belirli bir anda olanaklı omadığını savlamıştır. Bilimsel bir teori bu belirli anomalileri zaten "ad hoc" varsayımlarla kanıtlamaya çalışır, ki bu nedenle belirli bir teoriyi reddedebilmek sanıldığı kadar kolay değildir. Belirli bir teorinin diğer ya da önceki teoriden daha geçerli olması, bu yeni ya da farklı teorinin daha fazla şeyi açıklayabiliyor olmasıyla ilgilidir ona göre. Bu yaklaşım biçimi teoriler arasında bir süreklilik ilişkisi kurar. Buna göre, çelişiyor göründüklerinde bile, teorilerin belirli bir şekilde birbirlerini kapsamaları söz konusudur. Bir tür birikimci bir bilgi anlayışı ortaya konulmaktadır Lakatos tarafından, ancak Kuhn'un bu birikim olanağını geçersiz ilan eden varsayımlarına bir açıklama getirilmemektedir. Öte yandan Lakatos bilimsel gözlemin nesnel bir şekilde yapılmasını öngörerek, bir anlamda ampirist bilgi anlayışlarına olanak verir. Bu da sert eleştirilere maruz kalan pozitivizm ve ampirizm konularında kesin olmayan bir önerme olarak görünür. Rasyonalizm ve empirizm konularında da Lakotos'un sentez arayışında olduğu, ve bu noktada eleştiriyor olsa da Popper'a Kuhn'dan daha yakın durduğu söylenebilir. Lakatos bu anlamda, Popper'ın kimi görüşleriyle kendi temel savları arasında çelişmekle eleştirmiş olan Popperci çevreye dahil edilebilir. Onun girişimleri Kuhn'un varsayımlarını en önemli oldukları noktada yadsımaya yönelik olarak görünmektedir. Birikimci bilgi anlayışıyla Kuhn'un paradigma kavramına da itiraz etmiştir Lakatos. Feyerabend daha sonra Lakatos'ın önermelerini farklı noktalardan eleştirecek, Kuhncu görelikciliği uç noktalara taşıyacaktır. Lakatos'ın aksine Feyerabend bilimdeki teorilerin birbirlerini yadsıyarak ortaya çıktıklarını öne sürer. Feyerabend onun rasyonalist eksenli düşüncelerini ""realist rasyonalizm"" olarak eleştirir. Julien Offray de La Mettrie Julian Offray de La Mettrie (d. 1709 - ö. 11 Kasım 1751), Fransız maddeciliğinin kurucusu olarak ün kazanmış olan hekim-filozof. La Mettrie, materyalist felsefesinde, maddeden bağımsız bir ruhu düşünmenin saçma bir şey olduğunu öne sürerek, gerçekten varolanın yalnızca madde olduğunu göstermeye çalışmıştır. La Mettrie'nin materyalist öğretisini keskin bir neden sonuç ilişkisi üzerine oturtmuş belirlenimcilik ve zorunluluk, insanın kendi mekanik yasalarına indirgenmiştir. Yazmış olduğu "Makine-İnsan" isimli eserinde insanın varlığı ve faaliyet alanını mekanik süreçlerle ilişkilendirmiştir. İnsan bir bakıma pasif bir robot gibi de düşünülebilir bu sistemde. La Mettrie'nin materyalist düşünceleri, dönemin en önemli materyalistlerinden Baron d'Holbach'ın da, ateist sisteminin işaretidir. Friedrich Albert Lange Friedrich Albert Lange. 1828-1875 yılları arasında yaşamış ve esas 1866 yılında yayınlamış olduğu Materyalizmin Tarihi adlı eseriyle ün kazanmış olan Yeni-Kantçı Alman filozofu. Doğa bilimlerinde metodolojik bir ilke olarak görüldüğü zaman tasdik edilmek durumunda olan maddecilik, genel bir dünya görüşü ya da felsefeye veya bir metafiziğe dönüştürüldüğü zaman, Lange'e göre, kesinlikle reddedilmelidir. Bu çerçeve içinde konuşulduğunda, empirik psikoloji kapsamı içinde psişik süreçleri fizyolojik yoldan açıklamak mümkün ve doğru olur. Fakat bilincin yalnızca maddeci bir yoruma elverişli olduğunu düşünmek ise, aynı ölçüde yanlış ve safdillik olur. Çünkü biz cisimler, sinirler ve fizyolojik süreçlerle ilgili her şeyi yalnızca bilinç marifetiyle biliyoruz. Titus Lucretius Carus Lukretius (Titus Lucretius Carus), MÖ 95 - MÖ 55 yılları arasında yaşamış Romalı şair ve filozof. Eksik kalan yazılarını ölümünden bir süre sonra Cicero sona erdirmiş, derleyip düzenlemişti. Michel de Montaigne adlı yazarın denemelerinde de, bu ünlü şairin sözlerine rastlanabilir. Altı kitaptan oluşan De rerum natura ("Doğa Üzerine") adlı eserinde Epikür'ün öğretisini açıklamaya çalışan Lukretius maddenin sakınımı yasası da açıkça ifade ediliyordu, Varlığı madde ve boşluk olmak üzere iki parçaya ayırarak, bunlardan maddenin atomlardan meydana geldiğini öne sürmüştür. Lukretius, daha sonra cismi de, bileşik ve basit diye, ikiye ayırmıştır. Bunlardan bileşik cisimler nesnelere, şeylere karşılık gelirler; buna karşın, basit cisimler atomlardır. Atomun varoluşunu öne sürdüğü için, maddenin sonsuzca bölünebilirliğine karşı çıkan Lukretius, bir yandan da atomların şekil ve ağırlıkları olduğunu, fakat renk, ses, koku ve tat gibi ikincil niteliklere sahip olmadığını iddia etmiştir. Maddenin temel yapı taşı olan atomların sınırlı türlere sahip olduğunu, fakat sınırsız sayıda olduklarını iddia etmiştir. İnsan da, bir beden ve ruhtan oluşmuştur ama aynı maddeden ya da atomlardan meydana gelmiştir. Fakat ruhu oluşturan atomların bedendeki atomlardan daha ince bir yapıya sahip olduğunu ifade etmiştir. Roma dünyasının Stoacılık'la tanışmasına yardımcı olmuştur. Evren konusunda da Aristoteles evrenin sınırlı, küre biçiminde olmayıp, merkezi olmayan olarak tasarlamasına karşın, Lucretius, evrenin sınırsız, küre biçiminde olduğunu savunmuştur.Lucretius’un evreninde, her biri canlılar gibi doğan, büyüyen ve ölen Dünya’lar vardÄ±r. Ontoloji konusunda, "Beden ve ruh, birlikte doğar ve birlikte ölürler, yani beden öldüğünde, ruh da ölecektir. O halde, öldükten sonra dirilme inancı yanlıştır" der. Epistemoloji de "Duyum, yani hissetme, duyumu oluşturan nesnelerden çıkan atomların duyu organlarına ulaşmasıyla gerçekleşir. Tat alma, görme, koklama, işitme gibi duyumlar, farklı atomların farklı alıcılar tarafından algılanması ile meydana gelir. Canlılar, zamanla, değişim ve evrimleşmeye uğrayarak, basitten karmaşıklığa doğru giderler" gibi düşünceleri vardır. Bu düşünceleri geliştiren Lucretius, daha yazması gereken çok şey varken, kendi eliyle canına kıymıştır. Lucretius’un diğer sözlerinden çeşitli örnekler aşağıdadır; Evrenin Yapısı, Çeviri: Tomris Uyar, Turgut Uyar, İyi Şeyler Yayıncılık Varlığın Yapısı, Çeviri: İsmet Zeki Eyüboğlu, Milli Eğitim Bakanlığı Klasikleri Nicholas Malebranche Nicholas Malebranche (6 Ağustos 1638 - 13 Ekim 1715), Fransız filozofu. Malebranche, gerçek Hristiyan felsefesi olarak gördüğü Descartes felsefesine bağlanmış ve Geulincx gibi, zihin-beden ilişkisi üzerinde durmuştur. O, iki farklı özle tanımlandığı için, aralarında ortak hiçbir nokta bulunmayan ve bu nedenle birbirine bağlanamayan iki töz, yani zihin beden ilişkisi konusunda, Tanrı'nın ruha, bedensel süreçleri birer vesile ya da araneden olarak kullanmak suretiyle ideler koyduğunu, zihinle beden arasındaki gözle görülür bağın Tanrı'nın müdahalesiyle kurulduğunu savunan okkasyonalist görüşü geliştirmiştir. Gerçek bir neden olmanın yaratıcı bir nedensel güç olmak olduğunu söyleyen Malebranche'a göre, hiçbir insan yaratıcı olamaz. Dahası, Tanrı yaratma gücünü insana aktarmış da değildir. Öyleyse tek ve gerçek bir neden vardır ve o da Tanrı'dır. Onun Hume'un görüşüne çok benzeyen nedensellik görüşünün mantıksal sonucu, "bizim her şeyi Tanrı'da gördüğümüz sonucudur, zira dış dünyadaki nesneler bizde, bir ide ya da düşünce meydana getiremeyeceği için, tüm idelerimiz Tanrı'dan çıkar. Bir şeyi bildiğimiz zaman, Tanrı'nın zihnindeki ideleri bildiğimizi söyleyen Malebranche'a göre, bizi aydınlatmak suretiyle, bir şeyi bilme olanağı veren Tanrı'dır. Öğrenmede aktif metodun uygulayıcısıdır. Alnının teriyle belgi edinmeyenler asla