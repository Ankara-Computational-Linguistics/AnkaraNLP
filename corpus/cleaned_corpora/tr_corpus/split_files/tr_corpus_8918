ardından ASUAG ("Allgemeine Schweizerische Uhrenindustrie", 1931'de kurulmuş) ve SSIH ("Societé Suisse de l’Industrie Horlogère", 1930'da kurulmuş) adlı iki firmanın birleşmesi ile 1983'te SMH ("Société de Microélectronique et d'Horlogerie SA / Schweizerische Gesellschaft für Mikroelektronik und Uhrenindustrie AG") adıyla kuruldu. Grup adını 1998 yılında Swatch Group (The Swatch Group AG) şeklinde değiştirdi. Şirketin kurucusu ve İsviçre saat endüstrisini 1970'lerdeki krizden kurtaran kişi Lübnan kökenli bir İsviçre'li olan Nicolas Hayek idi. Nicolas Hayek'in 28 Temmuz 2010'daki ölümünden sonra grubun başkanlığını kızı Nayla Hayek devraldı. Şirketin CEO'su ise oğlu Georges Nicolas Hayek'dir. Swatch Group'un, 50'den fazla ülkede 21.000 çalışanı vardır ve dünyanın en büyük saat üreticisidir. Firmanın 2007 yılı cirosu 5941 milyar Frank iken 2011 yılı cirosu 8143 milyar franka ulaşmıştır. Swatch grubuna ait 14 üretici firma vardır. Grubun ana faaliyet alanı olan saat ve takı üretimi cirosunun yüzde 80'ini kapsar. Elektronik sistemler üretimi ve satışından elde edilen ciro ise toplam cironun ancak yüzde 10'u kadardır. Swatch Group, 18 değişik marka ile saat ve takı piyasasının her kademesinde hizmet verir. Prestij ve lüks saatler alanında "Breguet", "Blancpain" ve "Glashütte-Original", lüks markalar alanında "Jaquet Droz", "Léon Hatot" ve "Omega" bulunur. Yüksek fiyatlı saatler segmentinde ise "Longines", "Rado" ve "Union" yer alır. Firma orta kalite saatler alanında ise "Tissot", "ck watch & jewelry", "Balmain", "Hamilton", "Certina" ve "Mido" markalarının üreticisidir. Temel segmentte ise "Swatch" ve "Flik Flak" markaları yer alır. Bunlara ilaveten özel etiketli "Endura" markasını da saymak gerekir. Şirket, 1994 yılında Mercedes-Benz ile birlikte otomotiv sektörüne girerek Smart marka otomobillerin üretimine de başladı. Western Middle School Western Middle School, (Türkçe adıyla "Batı Amerika Orta Okulu") ABD ülkesi Kentucky eyaletinin en büyük şehirlerinden birisi olan Louisville şehrinde 2201 W. Main Street üzerinde yer alan orta öğretim kurumudur. Okulda 6 ile 8. sınıf öğrencileri eğitim görürler. 1920'lerin sonlarında kurulması için çalışmalara başlanan okulun inşaatı 1926 yılında tamamlanmıştır ve 1928 yılında ilk mezunlarını vermiştir. 1937 yılında okul binası meydana gelen sel afetinde evlerini kaybedenler için kısa bir süre barınak olmuştur. Okul 2010 yılında görsel ve sahne sanatları merkezi haline gelmiştir. Ohangwena BÃ¶lgesi Ohangwena, Afrika ülkesi Namibya'nın toplamda var olan on dört bölgesinden bir tanesidir. Ohangwena bölgesi yüz ölçümü açısından ülkenin Oshana bölgesinden sonra en küçük ikinci bölgesi konumunda olup, nüfus bakımından ise en büyük ikinci yoğunluğa sahiptir. Ohangwena ülke genelinde başkent Windhoek'un da içerisinde bulunduğu Khomas bölgesinden sonra en çok nüfusa sahip olan ikinci bölgedir. Bölge batıda Omusati, güneyde Oshana ve Oshikoto, doğuda Kavango Batı, kuzeyde ise Angola ile komşu konumundadır. Bölgenin idari başkenti Eenhana'dır. Bölge kendi içerisinde ayrıca on bir seçim bölgesine ayrılmış konumda olup, bu bölgeler şu şekilde sıralanmaktadır: Bölge genelinde 2011 verilerine göre 245.100 kişi yaşamaktadır. Bölge 10.706 km² yüz ölçümü ile ülkenin en küçük ikinci bölgesidir. ZÃ¼rih Sigorta Grubu Zürih Sigorta Grubu İsviçre, Zürih merkezli uluslararası bir sigorta şirketi. Şirket İsviçre'nin en büyük sigorta şirketidir. Daha önceleri Zurich Finansal Hizmetler Grubu adıyla bilinen şirket 1872'de kurulmuştur. 2013 yılında Forbes Global 2000 listesinde dünyanın en büyük 75. şirketi olarak anıldı ve 2011 en iyi 100 marka içinde 94. sırada yer aldı. Şirket üç alanda ihtisaslaşmıştır: Genel Sigorta, Hayat Sigortası ve Çiftçilik. Şirketin 170 ülkede 60.000 kadar çalışanı vardır. Grubun sermayesi 34.494 milyar dolardır. Kırım Gotçası Kırım Gotçası, Kırım yarımadasında Kırım Gotları tarafından 18. yüzyıla kadar konuşulmuş Gotçanın bir lehçesidir. 1800'lerde Habsburglar'ın Osmanlı elçisi Ogier Ghiselin de Busbecq tarafından 80 civarında kelime haznesine sahip sözlük hazırlanmış bir sözlükle Kırım Gotçasının varlığı bilinir hale gelmiştir. Kırım Gotçası örnekler: ABB ABB Group İsviçre, Zürih'te kurulu olan enerji ve otomasyon teknolojisi alanlarında faaliyet gösteren uluslararası firma. 1988 yılında ASEA (Allmänna Svenska Elektriska Aktiebolaget) ve BBC (Brown, Boveri & Cie.) şirketlerinin birleşmesi ile oluşmuştur. Şirket 100 ülkede toplam 145.000 kişi çalıştırmaktadır. Şirket hisseleri İsviçre Menkul Kıymetler Borsası SIX Swiss Exchange’deve 1999'dan beri İsveç'te Stockholm Menkul Kıymetler Borsası'nda ve ABD'de New York Menkul Kıymetler Borsası kote edilmektedir. Şirket dünyanın en büyük mühendislik firmalarından biridir ve 2011 yılı geliri 40 milyar dolar olmuştur. 2012 net karı 2,7 milyar dolardır. Nicolaas Bloembergen Nicolaas Bloembergen (11 Mart 1920, Dordrecht - 5 Eylül 2017, Tucson), Hollanda doğumlu Amerikalı Nobel Ödülü sahibi fizikçi. Doktorasını 1948 yılında Leiden Üniversitesi derece ile aldıktan sonra Bloembergen, Harvard'da çalışmalarını sürdürmeye devam etti. Bu esnada Harvard Üniversitesi MIT Radyasyon Laboratuvarı'nda Edward Mills Purcell için lisansüstü araştırma görevlisi olarak yarı zamanlı çalıştı. Daha sonra Harvard Üniversitesi'nde Uygulamalı Fizik bölümünde profesör oldu. Bloembergen fizik okumaya Utrecht Üniversitesi'nde 1938 yılında kayıt olarak başlamıştı. 1945 yılında Harvard Üniversitesi'nde öğrenimine devam etmek amacıyla o yıllarda savaş içerisinde bulunan Hollanda'dan ayrıldı. Kendisi Harvard'a gitmeden altı hafta önce Harvard Profesörlerinden Edward M. Purcell yüksek lisans öğrencileri olan Torrey ve Pound ile birlikte Nükleer manyetik rezonansı keşfetti. Bloembergen burada ilk NMR makinesini geliştirmek için işe alındı​​. Burada hazırladığı Nükleer Manyetik Gevşeme tezi yeterli kriterleri sağladığı için Leiden Üniversitesi'ne sundu. 1949 yılında Fellows Derneği üyesi oldu ve 1951 yılında doçent olarak seçildi ve Harvard'a katıldı. 1958 yılında ABD vatandaşı oldu. 1978 yılında Lorentz Madalyası almaya layık görüldü. Bloembergen lazer spektroskopisi alanındaki çalışmalarından ötürü Arthur Leonard Schawlow ve Kai M. Siegbahn ile 1981 yılında Nobel Fizik Ödülü'nü paylaştı. Nicolaas Bloembergen, 5 Eylül 2017'de Amerika Birleşik Devletleri'nin Arizona eyaletine bağlı Tucson şehrinde 97 yaşında hayatını kaybetti. Omusati BÃ¶lgesi Omusati, Afrika ülkesi Namibya'nın toplamda var olan on dört bölgesinden bir tanesidir. Omusati bölgesi yüz ölçümü açısından ülkenin küçük bölgelerinden biri konumunda olup, nüfus bakımından ise en yüksek üçüncü yoğunluğa sahiptir. Bölge batıda ve güneyde Kunene, kuzeyde Hardap, doğuda Oshana ve Ohangwena, kuzeyde ise Angola ile komşu konumundadır. Bölge aynı zamanda Namibya'nın bağımsızlık sonrası ilk devlet başkanlığını yapan ve bu görevi 15 yıl sürdüren Sam Nujoma'nın da doğduğu bölgedir. Bölgenin idari başkenti Outapi'dir. Bölge kendi içerisinde ayrıca on iki seçim bölgesine ayrılmış konumda olup, bu bölgeler şu şekilde sıralanmaktadır: Bölge genelinde 2011 verilerine göre 242.900 kişi yaşamaktadır. Bölge 26.551 km² yüz ölçümü ile ülkenin en büyük bölgesidir. Arthur L. Schawlow Arthur Leonard Schawlow ( d. 5 Mayıs 1921 - ö. 28 Nisan 1999 ) Amerikalı fizikçi. Schawlow lazerler ile ilgili yaptığı çalışmalar ile tanınır. Bu çalışmaları sayesinde 1981 yılında Nicolaas Bloembergen ve Kai Siegbahn ile birlikte Nobel Fizik Ödülü'nü paylaşmıştır. Schawlow Mount Vernon, New York'ta doğdu. Annesi Kanadalı Helen (Mason) ve babası Arthur ise bir Letonya Yahudisi göçmendi. Schawlow, annesi Helen'in dini Protestan dini içerisinde yetişmiştir. Arthur henüz üç yaşındayken ailesi Kanada Toronto'ya taşındılar. 16 yaşına geldiğinde daha sonra adı Vaughan Collegiate Enstitüsü olarak değişin Vaughan Yolu Akademisi'nden mezun oldu. Bu esnada Toronto Üniversitesi (Victoria Koleji)'nde bir bilim bursu kazandı. Schawlow lisans diplomasını aldıktan sonra öğrenimi Dünya Savaşı nedeniyle kesildi ve daha sonra Toronto Üniversitesi'nde lisansüstü okumaya devam etti. Savaşın ardından Schawlow, Profesör Malcolm Crawford ile Toronto Üniversitesi'nde doktora çalışmalarına başladı. Daha sonra 1949 yılı sonbaharında Kolombiya Üniversitesi fizik bölümünde Charles Townes ile birlikte doktora sonrası pozisyon alarak çalıştı. 1951 yılında fizikçi Charles Hard Townes'in kız kardeşi Aurelia Townes ile evlendi ve bu evlilikten Arthur Jr, Helen ve Edith isimli üç çocukları oldu. Çocuklarından Arthur Jr'ın otistik bir rahatsızlığı bulunuyordu ve çok az konuşabiliyordu. Kendisini Ortodoks Protestan Hristiyan olarak kabul eden Schawlow aynı zamanda Metodist Kilisesine katıldı. 1951 yılında Bell Laboratuvarlarında kendisine sunulan bir teklif üzerine çalışmaya başladı. Bu işi 1961 yılında Stanford Üniversitesi'nde profesörlük yapmak için bıraktı. Profesörlüğe 1966 yılında emekli oluncaya kadar devam etti. Pietro Della Valle Pietro Della Valle (2 Nisan 1586, Roma - 21 Nisan 1652, Roma), Hindistan ve İran'ı gezmiş İtalyan gezgin. Vologda Vologda (Rusça: Вологда), Rusya'nın kuzeybatısında bulunan ve Vologda Oblastı'nın merkezi olan kenttir. Vologda Nehri boyunda, bu nehrin Suhona'yla kesiştiği noktanın yukarısında, Moskova'nın yaklaşık 400 km kuzey-kuzeydoğusunda yer alır. Dublin Tüzüğü Dublin Tüzüğü, daha önceleri ise Dublin Konvensiyonu Avrupa Birliği üyesi devletlerin sığınma başvurularında üye ülkelerin nasıl bir uygulamada bulunacaklarını belirleyen yasa. Sözleşmenin en önemli maddesi, sığınma başvurusunda bulunan kişinin AB'ye giriş yaptığı ülkenin başvuruyu değerlendirmekten sorumlu olacağına dair olan maddedir. Başvuru sahibinin hangi ülkeden giriş yaptığının tespit edilebilmesi için parmak izi bilgilerinin değiş tokuşuna dayanan EURODAC adında merkezi bir sistemin kurulması tartışılmaktadır. Dış sınırların kontrolüne ilişkin kararlar konusunda İspanya ile İngiltere arasında Cebelitarık ihtilafı yaşanmış ve sorun hala sürmektedir. Oshana BÃ¶lgesi Oshana, Afrika ülkesi Namibya'nın toplamda var olan on dört bölgesinden bir tanesidir. Oshana bölgesi yüz ölçümü açısından ülkenin en küçük bölgesi konumunda olup, nüfus bakımından ise ortalama bir yoğunluğa sahiptir. Bölge batıda Omusati, kuzeyde Ohangwena, doğuda Oshikoto ve güneyde ise Kunene ile komşu konumundadır. Bölgenin idari başkenti Oshakati'dir. Bölge kendi içerisinde ayrıca on seçim bölgesine ayrılmış konumda olup, bu bölgeler şu şekilde sıralanmaktadır: Bölge genelinde 2011 verilerine göre 174.900 kişi yaşamaktadır. Bölge 8.647 km² yüz ölçümü ile ülkenin en büyük bölgesidir. İsviçre'deki üniversitelerin listesi Bu liste İsviçre'deki üniversiteleri ve yüksek eğitim veren kurumları listeler. İsviçre'de üniversiteler daha çok bilim insanı yetiştirirken, Fachhochshule'ler endüstri için eleman yetiştirir. Fachhochshule sözcüğü terim olarak "yüksek okul" anlamına gelse de, Türkiye'deki meslek yüksek okullarından farklıdır ve üniversitelere eşdeğer şekilde 4 yıllık eğitim verirler. Oshikoto BÃ¶lgesi Oshikoto, Afrika ülkesi Namibya'nın toplamda var olan on dört bölgesinden bir tanesidir. Oshikoto bölgesi yüz ölçümü açısından ülkenin küçük bölgelerinden bir tanesi konumunda olup, nüfus bakımından ise beşinci büyük yoğunluğa sahiptir. Bölge batıda Oshana, kuzeyde Ohangwena, doğuda Kavango Batı, güneydoğuda Otzojondjupa, güneybatıda ise Kunene ile komşu konumundadır. Bölgenin idari başkenti Omuthiya'dır. Bölge kendi içerisinde ayrıca on seçim bölgesine ayrılmış konumda olup, bu bölgeler şu şekilde sıralanmaktadır: Bölge genelinde 2011 verilerine göre 181.600 kişi yaşamaktadır. Bölge 38.685 km² yüz ölçümü ile ülkenin en büyük bölgesidir. Milletler SarayÄ± Palais des Nations (), Cenevre, İsviçre'de 1929 ve 1936 yılları arasında inşa edilmiş ve Milletler Cemiyeti'nin genel merkezi olarak kullanılmış yapıdır. Daha sonraları Milletler Cemiyeti'nin devamı niteliğindeki Birleşmiş Milletler'in Cenevre Ofisi olarak kullanılmaya devam edilmiştir. İsviçre 2002 yılına kadar BM üyesi olmamasına rağmen saray, BM Genel Sekreterinin İsviçre makamları ile imzaladığı Genel Merkez Anlaşması ile 1946 yılından beri BM'e hizmet etmektedir. Levent YÃ¼ksel'in 2. CD'si Levent Yüksel'in 2. CD'si, Levent Yüksel'in 1996 yılında çıkardığı ikinci albümü. Önceki albümlerinde olduğu gibi Levent Yüksel'e bu albümünde de Sezen Aksu şarkıları yer almış ve aynı şarkılar beğeni toplamıştır. Albümde yer alan "Ben Senin Bildiğin Erkeklerden Değilim", "Zalim" ve "Karaağaç" şarkılarına klip çekilmiştir. Müzik Yönetmenliğini Onno Tunç'un yaptığı, vokalleriyle Sezen Aksu, Sertab Erener, Şebnem Ferah, Özkan Uğur, şarkı sözleriyle Meral Okay, bağlamasıyla Ali Ekber Çiçek, perdesiz gitarıyla Erkan Oğur'un katkıda bulunduğu albüm 10 Ocak 1996 tarihlidir. Aşık Reyhani Yaşar Yılmaz veya tanınan adıyla Aşık Yaşar Reyhani (1932, Erzurum, Hasankale, Alvar köyü - 10 Aralık 2006, Bursa) Türk Halk ozanı. 1932 yılında Hasankale'nin Alvar köyünde doğdu. Asıl adı Yaşar Yılmaz'dır. İran'dan göçen babası önce Kars'a daha sonra Erzurum'a yerleşti. Aşık Reyhani'nin çocukluğu köyünde geçti. Zaman zaman komşu köylere gitme olanağı bulduysa da daha başka yerlere gidemedi. Okuma yazmayı okula gitmeden öğrendi. Sonraki yıllarda ise dışarıdan sınava girerek diploma aldı. Küçük yaşlarda köyüne gelen âşıklardan etkilendi. Hem âşıklardan dinleyerek hem de eline geçen kitapları okuyarak birçok halk hikâyesini öğrendi. Kendi âşıklığı ve şiir yazmaya başlaması 18 yaşından sonradır. Reyhani, rüyasında gördüğü bir kıza âşık oldu. Kısa bir süre sonra da kızı kaçırdı. Birkaç ay geçmeden evliliği geçimsizliğe ve huzursuzluğa dönüştü. Bunun üzerine karısının ailesi kızlarını alarak başka biriyle evlendirdiler. Aşık Reyhani, bu dönemden sonra Dertli mahlasıyla şiirler yazmaya, türkü söylemeye başladı. Ancak bu mahlası uzun süre kullanmadan, Bayburtlu Aşık Hicrani tarafından Reyhani mahlası verildi. Konya Aşıklar Bayramına aralıksız katılan 7 âşıktan biridir. Eski âşıkların dışında, yetiştiği Huzuri Baba, Nihani, Cevlani, Efkari, Murat Çobanoğlu'nun babası Gülistan Çobanoğlu gibi âşıklardan gelenek ve usul öğrendi. İran'dan Avrupa'ya birçok ülkede türkü söyleyen Aşık Reyhani, katıldığı yarışmalarda da birçoğu birincilik olmak üzere çeşitli ödüller aldı. 1980'li yılların başında Erzurum'da bulunan Doğu Ozanları Derneğinin başkanlığına getirildi. Şiirleri birçok gazete, dergi ve araştırmada yer alan ve çeşitli radyo ve televizyon programlarına katılan Aşık Reyhani'nin, şiirlerinin bir bölümünü topladığı "Alvarlı Reyhani" (1962), "Böyle Bağlar" (1966), "Kervan" (1988) ve bazı düşünce ve şiirlerinden oluşan "Şu Tepenin Arkasında" adlı kitapları Dilaver Düzgün tarafından hazırlanan "Aşık Yaşar Reyhani", (1997) adlı kitap bulunmaktadır. http://www.turkuler.com/ozan/reyhani.asp Namibya'nın seçim bölgeleri Afrika ülkesi Namibya 14 bölgenin yanı sıra 107 adette seçim bölgesine ayrılmış bir konumdadır. Bu seçim bölgeleri seçmen kaydında ve bölgesel meclis seçimlerinde önem arz etmekte olup, ulusal meclis ve devlet başkanlığı seçimlerinde bu seçim bölgeleri bir önem arz etmemektedir. Bu son belirtilen seçimlerde seçmen nüfusa kayıtlı olduğu yerde değil de istediği bölgede, istediği seçim bölgesinde oyunu kullanabilmektedir. Bölgelerin sayısı, büyüklüğü ya da bölünümü konusunda ülkede tek yetkili olan kurum Delimitation Commission of Namibia (Türkçe: "Namibya Sınırlandırma Komisyonu") dır. Listede belirtilen nüfus sayım sonuçları 2011 yılında gerçekleştirilen resmi nüfus sayım sonuçlarını içermektedir. St. Gallen Ãœniversitesi St. Gallen Üniversitesi ya da tam adıyla Universität St.Gallen – Hochschule für Wirtschafts-, Rechts- und Sozialwissenschaften sowie Internationale Beziehungen, kısa adıyla HSG İsviçre, St. Gallen şehrinde Rosenberg'de bulunan üniversite. Tüm İsviçre içindeki en küçük üniversitelerden biri olmasın karşın Almanca konuşulan bölgenin en büyük işletme ve ekonomi fakültesine sahiptir. Financial Times'a göre üniversite dünyanın önde gelen işletme okullarından biri ve Avrupa'daki işletme eğitiminde 7. sıradadır. Gazete ayrıca üniversitenin işletme master'ında (SIM) dünya birincisi, finsan master'ında (MBF) dünya beşincisi olarak sıralamıştır. Üniversitenin 2012 eğitim döneminde 7325 lisans, 2711 master ve 728 doktora öğrencisi vardır. 84 profesör ve 79 doçent ile toplam 400 öğretim görevlisi çalışmaktadır. Üniversitenin sorumluluğu St. Gallen kantonuna aittir. Üniversite Association to Advance Collegiate Schools of Business ve European Quality Improvement System tarafından onaylanmıştır ve CEMS, PIM, APSIA gibi kuruluşlara üyedir. Cuernavaca Cuernavaca, Meksika'nın orta-güney kesiminde yer alan ve Morelos eyaletinin merkezi olan şehir. Başkent Meksiko'nun 60 km güneyinde, Ajusco Dağı'ndaki Cuernavaca Vadisi'nde kuruludur. Taşkın Aksoy Taşkın Aksoy (d. 13 Haziran 1967, Batı Berlin, Batı Almanya) eski Alman-Türk futbolcu, teknik direktör. Aksoy, futbola Hertha Berlin takımında başladı. İlk kez 1986-87 sezonunda üçüncü seviye lig Fußball-Oberliga Berlin'de forma giydi. Takım, Berlin bölgesi şampiyonu olsa da 2. Bundesliga şansı yakalayamadı. Aksoy, ilk sezonunda 6 kez forma giydi. Sonraki sezon ilk kez DFB-Pokal'da mücadele etti. Sezonun sonunda tekrar Berlin bölgesi şampiyonu olup, bu sefer elemelerde de başarılı olup 2. Bundesliga'ya çıktılar. Ancak, 2. Bundesliga'da sadece iki maçta forma şansı bulabildi. 22 yaşında Türkiye'ye gelen futbolcu, 1. lig ekiplerinden Boluspor'a transfer oldu. 3 Eylül 1989'da Beşiktaş karşılaşması ile birlikte ilk kez Türkiye'de forma giymiş oldu. Sezonu bir golle bitirirken, Türkiye Kupası'nda çeyrek final gördü. Sonraki sezon ise çok fazla forma şansı bulamadı. 1991'de Almanya'nın birleşmesi ile birlikte yeniden düzenlenen futbol sisteminde üçüncü ligde mücadele etmeye başlayacak Türkiyemspor Berlin'e transfer olarak, Almanya'ya geri döndü. Bölgesel ligde üst sıralarda yer alsalar da bir üst lige çıkamadılar. 1993'te 2. Bundesliga'da mücadele eden, Berlin'in büyük takımlarından Tennis Borussia Berlin'e transfer oldu. 27 Temmuz 1993'te 1. FSV Mainz 05 karşısında ilk kez TeBe Berlin forması giyen futbolcu, takımın en önemli oyuncularından biri oldu. Almanya Kupası üçüncü turunda Eintracht Braunschweig'ı 1-0 yenip elerlerken, takımının tek golünü kaydetti. O sezon, kupada yarı finale çıktılar. Ancak ligde ise sonuncu olarak küme düştüler. Sonraki sezon üçüncü ligdeki takımda sakatlıkları nedeniyle fazla forma şansı bulamadı. Ancak daha sonraki iki sezonda takımın değişmez isimlerinden biri oldu. 1997-98 sezonunda bir kez daha şansını Türkiye'de deneyen Aksoy, Kocaelispor'a transfer oldu. Alman teknik adam Holger Osieck tarafından takıma dahil edilmişti. 2 Ağustos 1997'de Trabzonspor karşısında ilk maçına çıktı. 70. dakikada Mirko Mirkovic'in yerine oyuna giren futbolcu, 15 dakika sonra kırmızı kartla oyundan çıktı. National Bucuresti'yi eledikleri UEFA Kupa Galipleri Kupası ilk turunda iki maçta da sonradan oyuna dahil olup, ilk Avrupa maçlarına çıktı. Türkiye Kupası'nda yarı finale çıkan takım, o sezon kupayı kazanacak Beşiktaş'a elendiler. Ancak, Aksoy takımda düzenli olarak forma giyemedi. 1998-99 sezonunda 2. ligdeki Kayserispor'a kiralandı. 30 Ağustos 1998'da Kuşadasıspor maçı ile ikinci lig kariyeri başladı. Burada 32 maça çıkıp 2 gol kaydetti. Kayserispor, grup birincisi olarak yükselme grubuna, oradan da play-off'lara kaldı. İlk play-off maçında Yimpaş Yozgatspor karşısında 90 dakika olsa da penaltıdan yedikleri golle 1. lige çıkma şansını kaybettiler. 1999 yılında tekrar eski takımı TeBe Berlin'e geri dönse de üçüncü lige yeni çıkmış Tennis Borussia Berlin II takımında mücadele etti. 25 maçta 2 gol atsa da dördüncü lige düşmelerine engel olamadı. 2. Bundesliga'nın son haftasında ise Chemnitzer FC karşısında o sezon ilk ve son kez küme düşmeyi garantilemiş Berlin ekibinin formasını giydi. Sonraki sezon hem birinci hem ikinci takımda forma giydi. Ancak birinci takım, dördüncü lige düştü. 2001-02 sezonunda da takımını bırakmadı ve 26 maçta 5 gol attı. 2002 yılında Berlin'deki yaşayan Türkler'in futbol takımlarından SV Yeşilyurt'a transfer oldu. Burada ilk sezonunda Berlin ligi şampiyonu olarak dördüncü lige çıkmayı hak kazandılar. Dördüncü ligde de kendi gruplarında dördüncü olmayı başardılar. Aksoy, 30 maçta 8 gol kaydetti. Kariyerinin son maçında Berliner AK'yı 5-1 yenerlerken, iki gol kaydetti. Aksoy, 2003 yılında teknik direktörlük lisansını aldı ve eski takımı Tennis Borussia Berlin'in U-17 takımının teknik direktörlüğüne başladı. 2006'da ise bu takımın U-19 takımının başına geçti. 2007'DE UEFA lisansı aldıktan sonra dördüncü ligdeki Berlin Ankaraspor'un başına geçti. 2008-09 sezonunda tekrar TeBe Berlin'in U-19 takımının başına geçti. 2009-10 sezonunda Türkiyemspor Berlin'in başına geçti. Dördüncü ligdeki takım ile ilk maçına eski takımı Tennis Borussia Berlin karşısında çıktı ve 2-0 mağlup oldu. Sezon başına ikinciliğe kadar yükselse de 14. hafta aldıkları galibiyetten sonra 14 maç galibiyet alınamayınca Hamburger SV II'ya 1-0 yenildikleri maçtan sonra istifa etti. Ancak, 2010-11 sezonunda tekrar Türkiyemspor'un başına getirildi. Sezona beraberlikle başlayıp, sonraki sekiz hafta mağlup olduktan sonra görevi bir kez daha bıraktı. 2012-13 sezonunda Bundesliga ekibi Fortuna Düsseldorf'un dördüncü ligde mücadele eden ikinci takımının başına getirildi. International Institute for Management Development MD - International Institute for Management Development İsviçre, Lozan'da kurulmuş olan özel bir işletme okuludur. Dünya çapındaki işletme okulları arasında öncü ve ilk sıralarda yer alan bir okuldur. 2012 yılında Financial Times tarafından dünyanın en iyi işletme okulu olarak değerlendirilmiştir. MBA eğitimi ile de dünyadaki ilk birkaç okul arasında sayılır. Meksika'nın idari bölümleri Meksika, 31 eyalet ve 1 federal bölge olmak üzere toplam 32 üst idari birime ayrılan bir federal cumhuriyettir. 1917'de yürürlüğe giren anayasaya göre her eyalet özgür ve egemen kabul edilir. Başkent Meksiko'nun yer aldığı federal bölge hariç her eyaletin kendi kongresi ve anayasası vardır. Graduate Institute of International and Development Studies Graduate Institute of International and Development Studies İsviçre, Cenevre'de lisansüstü eğitim veren bir üniversitedir. Akademik ve profesyonel çevrelerde, Avrupa'nın en prestijli üniversitesi olarak kabul edilir. Enstitü mezunlarının arasında çok sayıda büyükelçi, dışişleri bakanı, devlet başkanı, önceki Birleşmiş Milletler Genel Sekreteri Kofi Annan, yedi Nobel sahibi ve bir Pulitzer ödülü sahibi ünlü vardır. Okul özellikle siyaset bilimi, uluslararası ilişkiler, uluslararası hukuk, uluslararası iktisat, uluslararası tarih, antropoloji ve kalkınma gibi alanlarda uzmanlaşmıştır. Okulun öğrencilerinin yüzde 80'i farklı ülkelerden gelmiştir ve 100'den fazla değişik ülkeden gelen oldukça kozmopolit bir görüntü sergilerler. Okul, Birleşmiş Milletler Cenevre Ofisi, Dünya Ticaret Örgütü ve Dünya Sağlık Örgütü binlarının yanındadır. Enstitü, aynı zamanda uluslararası araştırmalar yapan üniversite programlarına öncülük eden Association of Professional Schools of International Affairs'nin de tam üyesidir ve İsviçre hükûmeti tarafından bağımsız bir kuruluş olarak tanınmaktadır. Enstitü, kıta Avrupa'sında uluslararası ilişkiler alanında kurulmuş en eski okul olup (Galler'deki Aberystwyth Üniversitesi 1909 yılında kuruldu.) sadece uluslararası ilişkiler alanında faaliyet gösteren tek okuldur. Dünyada uluslararası ilişkiler alanında doktora programı başlatan ilk okullardan biridir. 2008 yılında "Graduate Institute of International Studies", yine Cenevre'de kurulmuş olan "Graduate Institute of Development Studies"'i içine aldı ve "Graduate Institute of International and Development Studies" böylece ortaya çıkmış oldu. Marcus Slaughter Marcus Slaughter (d. 18 Mart 1985; San Leandro, Kaliforniya), TBL ve EuroLeague ekiplerinden Darüşşafaka'de forma giyen bir zamanlar NBA'de oynamış Amerikalı profesyonel basketbolcudur. 2.06 boyunda 104 kg ağırlığında olan Slaughter uzun forvet pozisyonunda görev almaktadır. Kokomo Tribune Kokomo Tribune, Kokomo, Indiana, ABD merkezli günlük gazete. Sahibi Community Newspaper Holdings Inc. şirketidir. Gazetenin sloganı, "Pozitif olmak, Hayatın parçası." Friedrich Nietzsche kronolojisi Friedrich Wilhelm Nietzsche (d. 15 Ekim 1844 - ö. 25 Ağustos 1900), "Güç İstenci", "Üstinsan", "Bengi dönüş" gibi özgün fikirlerle tanınan varoluşçu Alman filozof. Bay Hulot'nun Tatili Bay Hulot'nun Tatili (Fransızca özgün adı: "Les Vacances de monsieur Hulot"), Jacques Tati'nin yönettiği 1953 Fransa yapımı satirik komedi filmidir. Bu siyah-beyaz film Türkiye'de son olarak 10. Uluslararası İstanbul Film Festivali'nde yönetmenin diğer filmleriyle birlikte gösterilmiştir. Filmlerinin çoğunda yaptığı gibi "Bay Hulot'nun Tatili"nde de Tati hem filmini yönetmiş, hem başrolde oynamış, hem de senaryoyu yazıp yapımcılığını üstlenmişti. Yönetmenin ikinci uzun metrajlı filmi olan "Bay Hulot'nun Tatili", aynı zamanda onun adeta "alter egosu" olan ""Bay Hulot""nun ilk kez ortaya çıktığı film olmuştur. Ağzında piposu, elinde şemsiyesi, dar paça pantolonu ve buruşuk şapkasıyla tuhaf yürüyüşlü, hiç konuşmayan bu Şarlovari romantik karakter gözüktüğü diğer filmlerde de olduğu gibi modernleşmenin getirdiği yabancılaşmayı eleştirip bu değişime adeta Don Kişot gibi direnirken, geleneksel ahlâk değerlerini derin bir saflıkla savunur. Bu eskiye bağlı kendi halindeki naif karakter tüm iyi niyetiyle etrafına yardımcı olmaya çalışırken türlü sakarlıklar yapar. Diyalogların çok az iştildiği filmde güldürücü ögeler sessiz sinema dönemi filmlerin tarzını andırır. Basit insanı simgeleyen ""Bay Hulot"" yaz tatilinde külüstür arabasıyla Fransa'nın Atlantik kıyısındaki bir tatil yöresine gelir. Fransa'da II. Dünya Savaşı sonrasında artan refah düzeyi ile birlikte gittikçe popüler hale gelen tatil yapma alışkanlığı, orta sınıf halkın kalabalıklar halinde sahil kasabalarına hücum etmesine yol açmaktadır. ""Bay Hulot"" bu tatil vesilesiyle ülkesinin çeşitli politik ve sosyal katmanlarını iğneleme fırsatını bulacaktır. "Bay Hulot'nun Tatili", ileriki yıllarda Jacques Tati'nin tarzını sürdüren Rowan Atkinson'un oynadığı "Mr. Bean Tatilde" (2007) gibi filmlere de ilham kaynağı olacaktır. Cannes Film Festivali'nin büyük ödülü ile En İyi Özgün Senaryo Akademi Ödülü'ne aday gösterilen film Fransa'da "Louis Delluc" ödülünü almıştı. Fransa'da gişede de çok başarılı olan film beş milyon seyirci topladı. İngiltere'de yayımlanan sinema dergisi Empire 2010 yılında bu filmi "Dünya sinemasının en iyi 100 filmi" (İngilizce dışındaki dillerde çekilmiş filmler) listesinde 49. sırada göstermişti. Aslında klasik bir dramatik örgüsü olmayan film, ana kahramanı etrafında kendiliğinden gelişen olaylar dizisinden ve seri skeçlerden oluşmaktadır. 1950'li yılların başında geçen film Fransa'da bir tren istasyonunda başlar. Mevsim yazdır ve orta sınıfa mensup oldukları anlaşılan büyük bir kalabalık itiş kakış trenlere binmeye çalışır. Eşyalarından tatile gittikleri bellidir. Bu telaşlı kalabalık arasında yalnız bir genç kadın (Nathalie Pascaud) durgun tavırlarıyla hemen dikkati çeker. Buharlı trenin güzergâhı ile kesişen şose yolda 1924 model külüstür arabasıyla Bay Hulot'yu (Jacques Tati) görürüz. Şose yolu dolduran diğer otomobiller ve otobüslerdeki insanlar gibi onun da gideceği yer Atlantik Okyanusu kıyısında yer alan Loire-Atlantique ilindeki "Saint-Marc-sur-Mer" sahil kasabasıdır. Yoldaki bisikletli insanlar bile tıpkı trendeki yolcular gibi aynı iştahla bu tatil beldesine doğru akmaktadırlar. Hulot, rezervasyon yaptırdığı otele (Hotel de la Plage) adım atar atmaz onun sakarlıklarından kaynaklanan küçük aksilikler de hemen başlar. Hattâ acayiplikler daha istasyon sahnesinde başlamıştır. Hoparlörlerden işitilen uyuşuk tondaki anlaşılmayan anonsla kalabalık tatilci grubu bir perondan diğerine sürüklenir durur. Holot'nun yokuşlarda tıkanan ve tuhaf sesler çıkaran, neredeyse dağılmak üzere olan gösterişsiz arabası nihayet kasabaya girer. Yolun ortasına serilmiş yatan sokak köpeği diğer arabalar geçerken yol verirken bu acınacak haldeki araba için yerinden bile kımıldamaz. Alaycı ve her şeyi küçümseyen bir garson, telefonla sürekli iş görüşmesi yapan bir iş adamı, istasyonda gördüğümüz yalnız genç kadın Martine (Nathalie Pascaud), sürekli çevrede gezinen yaşlı çift, Alman ve İngiliz turistler oteldeki diğer karakterlerdir. Nazik bir adam olan Hulot hiç konuşmaz. Çatıdaki odasına yerleştikten sonra otel sakinlerinin istisnasız hepsinin işlerine bir biçimde burnunu sokmayı başaracaktır. Filmi oluşturan diğer vinyetler arasında şunlar dikkati çeker: Arabasıyla kaza sonucu daldığı mezarlıkta defin töreni yapılmaktadır. Hulot'nun çamura bulanmış siyah renkli yedek iç lastiği, üzerine yapışan yapraklar nedeniyle çelenk zannedilir ve cenaze sahiplerince mezara konur, lastiğin havası kaçmaya başlayınca cenaze görevlisinin 'gaz yaptığı' zannedilir; Otel lobisinde yere düşürdüğü masa tenisi topunu ararken kâğıt oynanan masalardaki sandalyelerden birini çevirince, oyuncu kartını kendi masası yerine yan masaya atar. Bu durum dalgın oyuncular tarafından fark edilmez ama sonunda her iki masada da hile yapıldığı iddiasıyla kavga çıkar; Binmeye çalıştığı huysuz at bir arabanın bagaj kapağını tekmeler, arabanın sahibi etraftakilerin çabalarına rağmen uzun süre bagajda kilitli kalır; Plajda soyunma kabininin içini gözetlediğini zannettiği şişman adama tekme atıp kaçar, oysa adam ailesinin fotoğrafını çekmek için kamerasına eğilmiştir; Bindiği kano denizde parçalanıp ikiye katlanınca sahildekiler tarafından köpek balığı zannedilir ve bu durum paniğe yol açar; Filmin belki de en duygusal sahnesi balo sahnesidir. Otelde düzenlenen maskeli baloya kimse rağbet etmez. Salona sadece bir iki küçük çocukla, korsan kılığına girmiş Hulot bir de Martine gelir. Kibar bir centilmen olan Hulot sırtı tamamen açık bir elbise giymiş olan Martine'le dans ederken bir türlü elini koyacak yer bulamaz, sonunda iki parmağını kızın boynundaki ince fuların üzerine koyar ve öyle dans ederler. Finalde ise Hulot havai fişek deposunu ateşe verir (tabii ki kazayla) ve bütün otel yanma tehlikesi geçirir. "Bay Hulot'nun Tatili", Jacques Tati'nin yaratmış olduğu ve perdede hep kendisi canlandırdığı için onunla özdeşleşmiş olan olan ""Bay Hulot"" karakterinin ilk kez ortaya çıktığı film olmuştur. Tati önceki filmlerinde benzer kişilikleri canlandırmış olsa da bu 'nevi şahsına münhasır' karakter adıyla sanıyla ilk kez 1953 tarihli "Bay Hulot'nun Tatili" filminde görülmüştür. Tati, sıradan basit insanı simgeleyen ""Bay Hulot"" için "Hulot'yu ben yaratmadım. Onu her yerde görebilirsiniz" demişti. Uzun boyu, ağzından düşürmediği piposu, elinde şemsiyesi (bu filmde olta takımları, bazen tenis raketi), çoraplarını dışarıda bırakan dar paça pantolonu (bazen eski trençkotu), ip gibi kravatı ve buruşuk bez şapkasıyla, sarsak yürüyüşlü bu adam zararsız, iyi niyetli ve yardımseverdir. Çevresine yardımcı olmaya çalışırken sürekli sakarlıklar yapar, etrafında küçük çapta kargaşaya neden olur. Bu kırıp dökmeler aslında modernleşmeye, değişime karşı olan bir tür direnmedir. Bu nostaljik kişilik çağdaş dünyanın mekanikleşmesi, teknolojinin gündelik hayata egemen olması karşısında geçmişin değerlerini korumaya çalışır. Bu karakter birkaç anlamsız sözcük dışında hiç konuşmaz. Modern bir palyaço olan Hulot sadece jest ve mimikleriyle sahnededir. Ama filmde ses efektleri bolca kullanılır. Bir de sürekli tekrarlayan caz tarzındaki tema müziği "Quel temps fait-il à Paris" ("Türkçe: "Paris'te Havalar Nasıl?""). Bu parçanın bestesi Alain Romans'a aittir. Sinemaya geçmeden önce gösteri dünyasında pandomim yapan Tati bu yeteneğini sinemaya da taşımıştır. Onun yarattığı karakter ""Bay Hulot"" bu sanat dalının özellikleriyle yoğurulmuştur. Sessiz sinema döneminin filmleri de bu damardan beslenmiş olduğu için ""Bay Hulot"" büyük ölçüde bu dönemin sinemacılarından Charles Chaplin'in yarattığı hüzünlü ""Serseri"" ("Tramp") karakteri ve ifadesiz yüzü ile ""Büyük Taştan Surat"" ("The Great Stone Face") lâkabını alan Buster Keaton ile kıyaslanmıştır. Tıpkı Slapstick komedi filmlerinin bu tiplemeleri gibi, ""Bay Hulot"" da filmde mizahın kaynağı ya da odağı değil de etrafındaki dünyanın mizahını açığa çıkaran tavırlar içerisinde olur. Filmde mizah, sıcak karakterler üzerinden oluşturulmuş yaratıcı parlak mimlere ve titiz plânlara dayanır. Mimlerin koreografisi titizlikle çalışılmıştır (filmin çekimleri 1951'den 1952'ye kadar sürmüştü). Tati'nin Şarlo ve Keaton'dan devraldığı geleneği ileriki yıllarda Rowan Atkinson ""Mr. Bean""'le, Peter Sellers da ""Müfettiş Clouseau"" ile sürdürecektir. Jerry Lewis, Jim Carrey ve Tom Green gibi komedyenler de bu geleneğin diğer temsilcileri olarak sayılabilirler. Savaştan önce bu sahil beldesini görüp çok beğenen Tati, 1951'de konunun geçtiği yerde çalışmalarını başlatmış ve bu film için tam dört yıl çalışmıştı. Tati filmi siyah-beyaz çekmişti. Film sayesinde ünlenen tatil kasabasına sonradan ""Bay Hulot"" karakterinin bronz bir heykeli dikilmiştir. "Bay Hulot'nun Tatili", sanat filmleri gösteren sinema salonlarında aylarca hatta yıllarca gösterimde kaldı. II. Dünya Savaşı sonrasında artmaya başlayan refah düzeyi orta sınıf Fransızları da yeni tüketim alışkanlıklarıyla tanıştıracak, yaz ayları geldiğinde halk gelir seviyesine uygun tatil yörelerine kalabalıklar halinde taşınmaya başlayacaktır. Filmde okyanus kıyısındaki Loire-Atlantique ilinin Saint-Nazaire yerel idaresine bağlı "Saint-Marc-sur-Mer" sahil kasabası da buraya akın eden orta sınıftan Fransızlara uygun bir yerdir. Buradaki otelde (Hotel de la Plage) Alman ve İngiliz turistler de kalmaktadır. Hulot, bu mütevazı tatil kasabasında da modern yaşamın anlamsızlıklarına karşı direnişini sürdürür. Fransa'da yeni yeni filizlenen, 'artık tatil yapabilen' sınıfları hicveder. Farklı politik ve ekonomik sınıflara mensup bu insanlar arasında şişman kapitalistler, kendilerini fazla önemseyen Marksist entelektüeller, küçük mülk sahipleri, emekli askerler, sıkıcı amatör sanat meraklıları vb vardır. Bu insanlar gevşeyip tatilin tadını çıkaracakları yerde kendilerine önceden biçilmiş olan sosyal statülerini burada da sürdürmeye çalışırlar. ""Bay Hulot""'nun hiçbir araca benzemeyen külüstür arabası özellikle film için yaptırılmış gibi gözükse de bazı kaynaklara göre aslında eskitilmiş 1924 model "Amilcar roadster", bazı kaynaklara göre de "Salmson AL3"tür.. Çekimleri 1951 ve 1952 yılları boyunca süren ve 1953 yılında gösterime verilen Jacques Tati'nin ikinci uzun metrajlı filmi, siyah-beyaz çekilmiş "Bay Hulot'nun Tatili" 1979 yılında restore edilerek önce Cannes Film Festivali'nde, sonra da sinemalarda yeniden gösterime verildi. Çeyrek yüzyıl boyunca yönetmenin film üzerinde sürekli değişikliklere gitmesi, kurgusunu tekrar tekrar değiştirmesi sonucunda film özgün yapısını oldukça yitirmiş ve yıpranmıştı. Restorasyonu "Technicolor Film Foundation" ("Technicolor Film Vakfı") şemsiyesi altında toplanmış şirket ve vakıf gruplarından birisi olan "Fondation Groupama Gan pour le Cinéma" gerçekleştirmişti. Tati filmlerinin telif haklarını elinde bulundururan "les Films de Mon Oncle" şirketi ile "Fransız Sinemateki"nin de önemli katkıları olmuştur. Restorasyon yapılırken Tati'nin film üzerinde 1978 yılında yaptığı son kurgu esas alınmıştır. 2008 yılında ABD'deki Technicolor şirketinin laboratuvarlarında başlatılan restorasyon işleminde hem fotokimyasal hem de dijital yöntemler kullanılmış ve hem görüntü hem de ses olarak aslına yakın bir kopya elde edilmiştir. 2009'da restorasyonu tamamlanan film önce Cannes Film Festivali'nin "Klasikler" bölümünde sonra da diğer bazı festivallerde gösterilmiştir. DVD ve Blu-ray baskıları bu restore edilmiş kopyadan basılmıştır. Jacques Tati (1907-1982) restorasyon başladığında hayatta değildi. Aslına uygun bir yenileştirme için sadece eldeki filmle yetinilmemiş, yönetmenin senaryo notları, çekimler sırasında çizilmiş desenler, plânlar, set fotoğrafları, mektuplar, döneme dair yayınlar, görseller vb en ince ayrıntılarına kadar elden geçirilmişti. "Technicolor Film Vakfı" aralarında "Üç Arkadaş" (1958, Memduh Ün), "Selvi Boylum Al Yazmalım" (1977, Atıf Yılmaz), "Bereketli Topraklar Üzerinde" (1979, Erden Kıral) ve "Vurun Kahpeye" (1949, Ömer Lütfi Akad) gibi filmlerinde bulunduğu bazı Türk filmlerinin restorasyonunu da yapmıştı. Filmde Bay Hulot'nun kullanacağı antika arabayı bulabilmek için yönetmen yardımcısı ve filmin senaristlerinden Pierre Aubert ile yine senaristlerden, aynı zamanda dekorlardan da sorumlu olan Jacques Lagrange uzun süren bir araştırma yapmışlardı. 1951 yılında başlatılan araştırmalar sırasında bazı otomotiv firmalarıyla yazışmalar gerçekleştirilmiş, arzu edilen araç modelini ve aksesuarlarını betimleyen ayrıntılı taslak çizimler yapılmıştı. Önce Peugeot, Rosengart ve Citroën firmalarının bazı modelleri üzerinde durulmuştu. İstenen araç arkaik görünümlü, 1920-1930 yılları arasında üretilmiş, üstü açık, çok küçük bir spor arabaydı. Filmin komedi unsurlarına ve arabayı kullanacak karaktere uygun olabilmesi için hemen bozulacakmış gibi duran külüstür görünümlü, boyasız bir araba olması gerekiyordu. Üzerinde durulan arabalardan biri de "Amilcar Bordino"ydu. Bu nedenle bazı kaynaklarda filmdeki arabanın eskitilmiş bir "Amilcar" olduğu belirtilmiştir. Oysa filmin 2009'daki restorasyondan sonra Cannes Film Festivali gösterimi için hazırlanmış kapsamlı tanıtım broşüründe Bay Hulot'nun arabasının film için modifiye edilmiş 1924 model bir ""Salmson AL3"" olduğu belirtilmiştir (s.22-23). Broşürdeki bölüm başlığının "Amilcar'dan Salmson AL3'e" olması önce Amilcar üzerinde durulurken Salmson AL3'te karar kılınmış olduğu anlamını verse de, modifiye edilmiş ve eskitilmiş ibarelerinin de olması ve çizim notları her iki modelden de bazı ögelerin tek bir modifiye modelde birleştirilmiş olduğu izlenimini vermektedir. IMCDb (İnternet Film Arabaları Veri Tabanı) sitesi ise doğrudan arabanın "Salmson AL3" olduğunu belirtmiştir. Özgün senaryosunu Jacques Tati'nin Henri Marquet'le birlikte yazdıkları "Bay Hulot'nun Tatili" bir roman uyarlaması değildir. Ancak hem kendi ülkesi Fransa'da gişe rekorları kıran, hem de dünyada geniş ölçüde kabul gören bu film de "önce senaryosu sonra romanı yazılan filmler" kervanına katılmış ve bu filmin de çevrildikten beş yıl sonra Fransa'da bir romanı çıkmıştı (novelization). Jean-Claude Carrière'in filmin senaryosuna dayanarak yazdığı 1958 tarihli bu romanı Pierre Etaix resimlemişti. Filmi gibi "Les Vacances de M. Hulot" adını taşıyan bu roman 1974 yılında Türkçeye de çevrilmişti. Bu kez Milliyet Yayınları'nın "Mizah Dizisi"nden çıkan romanın Türkçe adı "Tatil Günleri"ydi. Kapak resmini Bedri Koraman'ın çizdiği romanı Türkçeye Ülkü Tamer çevirmişti. Türkçe çeviri de orijinali gibi resimliydi. Kazandıkları Adaylıkları Övgüler Batı Bloku Batı Bloku veya Kapitalist Blok, Soğuk Savaş sırasında Sovyetler Birliği ve müttefiklerine karşı ABD ve NATO ile ittifak olan ülkeleri ifade eder. Batı Bloku hükûmetleri ve basını kendilerini ifade etmek için ""Özgür Dünya"" veya ""Batı Dünyası"" tanımını kullanmaktaydılar. Batı Avrupa Soğuk Savaş sırasında Avrupa'da demokratik ülkelerde ifade etmek için kullanılan tartışmalı bir terimdir, ancak kavram bazen hala medya tarafından hızlı bir karşılaştırma için kullanılır. Didem Madak Didem Madak, (d. 8 Nisan 1970, İzmir - ö. 23 Temmuz 2011, İstanbul), Türk şair. Dokuz Eylül Üniversitesi Hukuk Fakültesi’ni bitirdi. Şiirleri Öküz, Ludingirra ve Sombahar dergilerinde yayımlandı. İlk kitabı olan Grapon Kâğıtları İnkılap Kitabevi Şiir Ödülü’nü kazandı. Kanser nedeniyle 41 yaşında yaşamını yitiren şair Didem Madak'ın naaşı Edirnekapı'da defnedildi. 8 Nisan 1970 tarihinde, Füsun ve Yusuf çiftinin ilk çocuğu olarak İzmir'de doğdu. Anne ve babası öğretmen olduğu için çocukluğunun büyük bir kısmını Amasya ve Burdur'da geçirdi. Kendisi henüz altı yaşındayken, kardeşi Işıl dünyaya geldi. 12 Eylül olayları sırasında babası Uşak'a sürülünce kardeşi ve annesiyle birlikte Burdur'da kalarak sıkıntılı bir hayat geçirmeye başladı. 1983 yılında, annesini beyin kanseri sebebiyle kaybetti. Bu kayıp, Didem Madak'ın şiirlerine tesir edecek olan ilk büyük travmaya yol açtı. Babasının kısa bir süre sonra tekrardan evlenmesiyle birlikte de yavaş yavaş ilişkileri kopmaya başladı. İlköğretimine Uşak'ta, babasının yanında, başladıysa da ortaokul ve liseyi İzmir'de tamamladı. Üniversite sınavına girdiği ilk yıl Ege Üniversitesi Biyoloji Bölümünü kazandı ancak maddi sıkıntılardan dolayı çalışmak zorunda kalınca okulu bıraktı. Daha sonra tekrardan sınavlara hazırlanan Madak, bu kez aynı üniversitenin hukuk fakültesine girmeyi başardı. Birinci sınıfa kadar devam ettiyse de bu kez babasıyla olan ilişkisinin bozulmasından dolayı kaydını dondurdu. Henüz on dokuz yaşındayken ilk evliliğini yaparak evi terk etti. Yaklaşık dört sene evli kaldıktan sonra boşandı ve yarım bıraktığı hukuk eğitimini 2000 yılında tamamladı. Stajyer avukatlık yaptığı zamanlarda tasavvufa yöneldi ve aynı zamanda şiirle tanıştı. Bu süreçte, edebiyatçı Müjde Bilir ile sıkı bir dostluk ilişkisi kurdu. 2002 yılında İstanbul'a taşındı ve ölene kadar burada yaşadı. İstanbul Eczacılar Odasının avukatlığını yapmaya başlayan Didem Madak, bir yandan da şiir çalışmalarına devam etti. 2006 yılında, ikinci evliliğini Timur Çelik ile yaptı. Bu evlilikten doğan çocuğuna ise annesinin adını verdi. Anne olduktan sonra şiir yazmayı bırakan şair bir süre edebiyattan uzaklaştı. 2010 yılında kolon kanserine yakalandı ve bir yılı aşkın süredir mücadele etmesine rağmen hastalığa yenik düşerek 23 Temmuz 2011 tarihinde hayata veda etti. YarÄ± otomatik tabanca Yarı otomatik tabanca, şarjörden fişek yatağına yeni fişek sürmek için bir önceki atıştan çıkan enerjiyi kullanan, bir fişek yatağı ve bir namluya sahip olan tabanca türüdür. Yarı otomatik bir tabancada, her tetiği çekişte sadece bir tane fişek ateşlenir. Birden fazla fişek yatağına ve bir namluya sahip olan toplu tabanca (halk arasında: "Altıpatlar") ve birden fazla fişek yatağı ve birden fazla namluya sahip olan derringer (iki namluya sahip, küçük bir cep tabancası) da tetiğin her çekilişinde bir fişek ateşler ama bu işlem daha değişik bir biçimde gerçekleştiğinden bu silahlar yarı otomatik tabanca sınıfına girmez. Otomatik tabanca, kendinden doldurmalı tabanca, oto-tabanca ve otomatik doldurmalı tabanca terimleri de yarı otomatik tabancanın eş anlamlıları olarak kullanılır. Bir yarı otomatik tabanca, genellikle geri tepme, namlu içindeki patlama veya patlamadan sonra gazın sıkışması yoluyla fişek yatağına kendiliğinden sıradaki fişeği süren bir mekanizmaya sahiptir. Bir fişek ateşlendikten sonra boş kovan dışarı atılır ve tetik yeniden çekilene kadar başka bir atış yapmak için şarjörden yatağa yeni bir fişek sürülür. Çoğu yarı otomatik tabanca, mühimmata ateşlenme işleminden önce ev sahipliği yapan, genelde kabzanın içine sokulan, çıkartılabilir bir şarjöre sahiptir. TakÄ±m sporu Takım sporu, aynı amacı paylaşan oyunculardan oluşan takımların karşılaştığı sporlardır. Futbol, basketbol, voleybol, hentbol, buz hokeyi gibi birçok takım sporunda iki takım yarışırken ve her takım diğer takıma karşı üstünlük kurmaya çalışırken; kürek, yüzme, yelken gibi sporların bazı dallarında ise takım hâlinde birçok takıma karşı yarışılmaktadır. 2016 Yaz Olimpiyatları'nda programa dahil olacak yedili ragbi de dahil olmak üzere yedisi Yaz Olimpiyat Oyunları'nda, ikisi ise Kış Olimpiyat Oyunları'nda olmak üzere Olimpiyat Oyunları'nda yer alan toplam dokuz takım sporu vardır. Daha önceleri Olimpiyatlar programında yer alan; ancak şu an almayan yedi spor bulunmaktadır. Timur İmparatorluğu devrinde Aleviler Timur İmparatorluğu devrinde Alevîler Sultan Ebû Said Bahâdir Han’ın iktidardaki yeteneksizliğinden kaynaklanan huzursuzluklar ve İlhanlılar’a tâbi ülkelerde ortaya çıkan siyâsî çalkantıların sebepleri arasında Şiî dâîlerin çok önemli rolleri mevcuttu. Hükûmet-i Gürgân’îyye’nin kurucusu olan Timur’un tarih sahnesinde yer alması altıncı ve sekizinci hicrî asırlar arasında resmî himâyeler altında rahatlıkla hareket etmekte olan Şîʿa-i Bâtın’îyye dâîlerinin fa’aliyetlerine cok ağır bir darbe indirmiş oldu. Timur’un Maverâünnehre kurduğu bu hükûmet bilâkis Sünnîlere yardımcı oldu. Bilûmum tarikât mensuplarında mevcûd olan "Alevîlik duygusu" Timur’da da tüm kuvvetiyle yaşıyordu. Haleb’e geldiğinde huzuruna giren âlimlere Ali ve Muâviye’den hangisinin haklı olduğuna dair bazı sorular yöneltmişti. Şam’ı feth ettiğinde aralarında müverrih İbni Haldun’un da bulunduğu bütün âlimler kendini istikbal ettiler. Timur ahâliye karşı çok haşin davranmıştı. “Şamlılar”, Âl-i Muhammed’e ve Ali’ye zulmeden Emevî hâlifelerinin tarafını tuttuklarından dolayı bugün “Hakk Teâlâ” onların o vakit işlemiş oldukları cinâyetlerini cezalandırıyor,” demişti. Tüzükât’ın çok önemli bir faslında “Ali bin Ebâ Tâlib Merkedî’nin bulunduğu havaliye çok itinâ ederdim. Kerbelâ ve Bağdat taraflarını İmâm Hüseyin, Abd’ûl-Kâdir-i Geylânî, İmâm-ı Â’zam Ebû Hanîfe ve diğer din adamlarının hatırı için çok severdim. Sari arazisinin ve diğer bazı şehirlerin varidâtı İmâm Mûsâ el-Kâzım, İmâm Muhammed Nâkî, Salmân-ı Fârisî mezarlarına mahsustur. Tûs havalisi varidâtı İmâm Ali er-Rızâ mezarına aitti,” diyor. Timur hükûmetinin Sünnî olmasına rağmen Şiîliğin etkileri altında uzun süredir yaşamış olan bu muhitler kendilerini ayni akidelerin tezahürlerinden kurtaramamaktaydılar. Bu nedenle bizzat Timur bile tasavvufî eğilimlerle tanışmıştı. Devrin büyük sofuları arasında yer alan Semerkand şeyhlerinden “Şeyh Üryan” ve “Şeyh Zekeriyya” adındaki zatların ayaklarına kadar gidip onlardan himmet talebinde bulunmuştu. Hattâ ""Büyük Tataristan Hanı Toktamış"" Timur’a saldırdığında, Timur yanında bulunan sâdattan İmam Berke’nin duasını aldıktan sonra hücuma geçmiş ve Tataristan’ı fethetmişti. Bu arada Ermenistan Kralı Gorkin’i de sulha bağlayarak H. 806 / M. 1404 yılında Karabağ’a döndü. Timur’un oğlu Mirza Mehmed Sultan’ın Anadolu’da vefât etmesi üzerine taziyete gelen İmâm Berke’nin de kısa bir süre sonra irtihali üzerine Timur derin bir kedere boğuldu. İki sene sonra Çin üzerine başlattığı büyük sefere başladığı anda Seyhun nehrini geçtiği, Çin sınırına yaklaştığı ve Otrar’a vardığı anda H. 807 / M. 1405 yılında vefat etti. Mumyalanan cesedi Semerkand’da İmâm Berke için yaptırmış olduğu türbeye defnolundu. Sâdatta, mânevî mevkîlerinin yüksek olduğuna inanılan şöhret sahibi zevata saygı gösterilmesi ve hâyır dualarının alınması o devirlerde yaşayan hükümdarların çoğunda hâkim bir i’tikaddı. Fatih’in İstanbul seferinde Hacı Bayram Veli halifelerinden Ak Şems’ed-Dîn’e gösterdiği hürmet ve iltifat tüm ayrıntılarıyla tarih kitaplarında bahsedilmektedir. Hattâ Yavuz Sultan Selim, Mısır seferine giderken Şam’da Câmii Emevî’de inzivâ yaşantısı sürdüren Şeyh Muhammed Bedahsî’yi Kadıasker Câ’fer Çelebi ile birlikte ziyâret ederek himmet dualarını niyâz etmişlerdi. Timur’un Hânedan-ı Ehl-i Beyt’e karşı beslediği derin muhabbetlerini ifade eden hareketleri yine de Sünnîliğin sınırlarının dışına çıkmıyordu. Bunun bir neticesi olarak, Mazenderan vilâyetindeki “Şîʿa-i Bâtın’îyye” hareketlerini sevk ve idare eden Seyyid Kıvâm’ed-Dîn Mer’aşî’nin Oğulları H. 794 / M. 1392 yılında Timur tarafından tardedildiler. “Şîʿa-i Bâtın’îyye” mensuplarının sığındıkları tüm kaleler tahrip edilerek bilumum dervişleri Harezm ve Taşkent’e sürüldüler. Mahan, Âmül ve Sari yörelerinde ele geçirilen Bâtınîler de i’dam edildiler. Bir sene sonra da İsfahan civarındaki “Şîʿa-i Bâtın’îyye” taraftarları ayni cezalara çarptırıldılar. Timur’un Ankara Savaşı’nda Osmanlı Ordusu’nu mağlûp etmesi neticesi buralara iskân edilmiş olanTürk aşîretleri Timur’un oğlu “Mirza Cihan Muhammed” ve ümeradan “Şeyh Nur’ed-Dîn” tarafından kuşatıldılar. Timur, “Sizi asıl vatanınız olan Tûran’a geri götüreceğim”, dedi. “Mihan Hicreti” esnasında Câ’ber Kalesi’nde Kayı Han'lılarla beraber “Yurger”, “Koson”, “Kış Timur”, “Varsak”, “Kara İsâ”, “Arez”, “Gündüz” adındaki Ertuğrul Bey’den ayrılmış olan aşîret beyleri Çukurova’da yurt edinmişlerdi. Selçuklular’ın ilk Anadolu istilâlarıyla yürüyen ve iki yüz seneden daha uzun bir süredir buralarda yaşamakta olan “Varsak”, “Ulus”, “İbramyialı”, “Kılaz”, ve “Kubaş” gibi daha birçok kabileler büyük telâşa kapıldılar. İçlerinde Timur’un bu önerisini kabul etmeyen aşîretler, cebren Tûran’a göç etmeye zorlandılar. Bu tehcirden kaçmaya muvaffak olanalar ise Uç Anadolu’ya doğru ilerlediler. Timur Kütahya’dan otağını Gürcistan’a taşıyana dek de yerlerini hiç değiştirmediler. H. 807 / M. 1405 yılında Timur’un vefât etmesi üzerine Türkistan’a nakledilmiş olan Alevîler de Harezm’e geldiler. İki yıldan daha uzun bir süre bu muhitlerde kaldıktan sonra ise döne dolaşa Osmanlı topraklarına geri geldiler. Oralarda konup göçleri enasında binbir türlü değişik akidelerin etkisi altında kaldılar. Selçuklular devrinden beri süregelen Şiîlik telkinlerinin tesirleriyle pürüzleşmiş olan âkideleri Harezm ülkesinde kaldıkları zaman zarfı içinde tamamıyla bu mezhebin nüfuzu altına girmeleriyle en son hâlini aldı. Dokuzuncu Hicrî asırda, Harezm’den Anadolu’ya geri dönen bu aşîretlerin yerleştikleri muhitlerde “Şîʿa-i Bâtın’îyye Babaları” bir hâyli nüfuza sâhip bulunuyorlardı. Dokuzuncu hicrî asırda birçok “Şîʿa-i Bâtın’îyye mensûpları” İsfahan ve havâlisinde olanca güçleriyle fa’aliyetlerini sürdürmektelerdi. Anadolu’nun aldığı siyâsî manzaralar nedeniyle Şiîler en ziyade mesailerini Anadolu’daki Türk aşîretlerinin arasında devam ettirmekteydiler. Bazı Babâî Dervişleri bu âkideleri yaymak maksadıyla Türk boyları arasında dolaşmağa devam etmektelerdi. Bilhâssa halkın sade şiirler karşısında gösterdiği heyecanlı eğilimlerden güç alan Babâîler, bu cephenin geliştirilmesine titizlikle özen gösterdiler. “Şeyh Kûceci Tebrizî” gibi tasavvufa bürünen şâirler ve Baba Kemâl Hûcendî’nin mânevî destekleriyle güçlenen Şiîler, Şeyh Sâfî’ûd-Dîn-i Erdebilî’nin de büyük nüfuzunu arkalarına alarak Anadolu’nun dört bir yanını kuşatmayı başardılar. On dördüncü asırda, “Ali bin Şehâb’ed-Dîn-i Hemdânî” ve “Lûtf’ûl-Lâh Nişaburî” ile Hurûfîliğin kurucusu olan “Fadl’ûl-Lâh Ester-Âbâdî” Anadolu’da Râfizîliğin yayılmasında en etkin rolü oynayan şahsiyetlerin başında gelmektelerdi. Sünnî Timur Hükûmeti’nin varisi olan “Şâhrûh” uygulamaya koyduğu en şiddetli tedbirlere rağmen bu cereyanın önünü almakta bir başarı sağlayamıyordu. Sonunda, H. 857 / M. 1453 yılında İran’daki dînî hâkimiyet bilûmum “Şîʿa” mezheplerinin üstünlüğü altına girdi. Safev’îyye Tarikâtı pîri ve ayni zamanda Şeyh Hâmid Hâmid’ûd-Dîn-i Aksarayî’nin de mürşidi olan Hoca Âlâ’ed-Dîn-i Âli’nin devrinde Bâtınîlik Safev’îyye tarikâtının bünyesine girdi. Bunun oğlu olan “Şeyh Şâh” nâmıyla ünlenen “Şeyh İbrahim” zamanında ise Safevi Tarikatı’nın mâli yapısı epey güçlenmişti. Şiî Karakoyunlu hükümdarı Cihan Şah’ın tehditleri neticesinde İbrahim’in oğlu Şeyh Cüneyd devrinde Karakoyunlular’ın himâyesi altına giren tarikât, bu yönetimin idaresi altında iken Şîʿa’nın “İmamiye-i İsnâ‘aşer’îyye/Onikicilik” mezhebini resmen kabul etmek zorunda kaldı. Bilhassâ Keyumers’in girişimleri neticesinde Rüstemvârlar’ın hâkimiyetleri altında bulunan bölgelerde Şiîlik tam mânasıyla resmîyyet kazandı. Seyyid Kâsım Envar’in neşriyât alanında yürüttüğü kuvvetli Şiîlik propagandaları ve bütün müridleri aracılığıyla gerçekleştirdiği şiddetli etkiler, Sünnî Hükûmet-i Gürgânîye’yi çok güç durumlara düşürmüştü. Şâhrûh’a süikasd tertiplemiş olan “Ahmed Lûr” ile Fadl’ûl-Lâh Ester-Âbâdî’nin hemşirezâdesi olan “Hoca Adud’ed-Dîn” de Seyyid Kâsım Envar’in müridlerindendi. Şiîlik’ten ortaya çıkan yeni mezhepler arasında bulunan “Hurûfîlik” te yine bu ekibin yoğun gayretleri sayesinde zuhur etmişti. “Seyyid Ni'met’ûl-Lâh Gürgânî "(Şâh Ni'met’ûl-Lâh-î Velî )"” ile “Seyyid Ali Hemedânî” müridleri bilhassa İran ve Azerbaycan yolu üzerinden bu âkideleri etrafa yayarak Anadolu’ya gelmekteydiler. Seyyid Ali Hemedânî’nin Kûtb’ûd-Dîn Haydar hakkındaki medhiyelerinin dillerde dolaştığı bu devirde Anadolu’ya göç eden Seyyid Kâsım Envar’in müridleri Anadolu’da halktan hem rağbet görmekte, hem de teveccüh ve iltifatlara mazhar olmaktaydılar. 1995 Bakü metro yangını 1995 Bakü Metro yangını, 28 Ekim 1995 tarihinde Bakü metrosu'nun Ulduz ve Neriman Nerimanov metro istasyonları arasında çıkan ve 289 kişinin ölümüne 270 kişinin ise yaralanmasına sebep olan yangındır. Bu yangın, dünyanın en fazla ölüme sebebiyet veren metro faciasıdır. Yangının elektrik hatlarındaki teknik bir sorundan ötürü çıktığı düşünülmektedir. Facia sonrasında olayı araştırmak üzere kurulan komisyonun başkanı olan Başbakan Yardımcısı Abbas Abbasov yangının sebebini eskimiş Sovyet ekipmanlarının hâlen kullanılması olarak göstermiştir. Facianın ardından devlet başkanı Haydar Aliyev Amerikalı bir yetkiliye öncelikle edinilen bilginin teknik bir arıza sonucu facianın gerçekleştiğini gösterdiği ancak sabotaj ihtimalinin de değerlendirildiğini bildirmiştir. Osmanlı İmparatorluğu'nun kuruluş devrinde Aleviler Osmanlı Devleti’nin kuruluş devrinde Aleviler Osmanlı Devleti’nin kuruluş devrinde Osman Gazi’nin kayınpederi "“Şeyh Edebali”" ile Yıldırım Bayezid’in eniştesi "“Emîr Şems’ed-Dîn-i Buharî”" tarafından, Kirmastı’da meşhur "“Geyikli Baba”," Antalya Elmalı’da "“Abdal Mûsâ”" ve Eskişehir Karacahisar’da "“Kumral Baba”" gibi daha birçok “Şia-i Bâtın’îyye” dâîleri adına zâviyeler yaptırılarak bunlara büyük vakıflar bağlanmıştı. Kazdağı yamaçlarında yaşayan Yürükler’in haraç rüsumları "“Emîr-i Buharî”" zâviyesine tahsis edilmişti. İkinci Murad’ın ise her şehirde muakkak bir tekke yaptırdığı ve Üçüncü Murad Han’ın ise tasavvufî şiirleriyle Osmanlı Padişahları arasında ayrıcalıklı bir mevkiye sahib olduğu bilinmektedir. Fatih’in ûlema ve şeyhlere verdiği önemi ise Mevlânâ Câmî’ye gönderdiği paralardan ve Maverâünnehre bulunduğu ihsanlardan anlaşılmaktadır. Fatih, Hoca ÛbeydʿAllâh-ı Ahrar’ın halifelerinden Şeyh’ûl-İlâhî Semâvî’yi de Edremit’ten alıp İstanbul’a getirtmişti. Ayrıca, Sadr’ed-Dîn Kunevî’nin “Cem’ûl-Gayb” isimli meşhur eserini şerhettirmiş ve İstanbul Zeyrek yokuşunda adına bir de zâviyye inşâ ettirmişti. Vilâyetnâme-i Hacı Bektâş-ı Veli’yyûl Horasanî’ye göre Batı Anadolu’nun fütuhatı Hacı Bektâş’ın hâlifeleri sayesinde gerçekleştirimiş olup, Osman Gazi’de Hünkâr’dan nâsip alanlar arasındandır. Vilâyetnâme’ye göre bunun başlangıcı Osman Gazi’ye elif tâcının bizzât Hünkâr tarafından giydirilmesiyle başlamaktadır. H. 687 / M.1288 yılında Anadolu Selçuklu Sultanı Üçüncü Âlâ’ed-Dîn-i Key-Kubâd Osman Gazi’ye Altunbaşlı Sancak ve tabel gönderdi. Osman Gazi’nin beline kendi belindeki kılıcı bizzat Hacı Bektaş Veli taktı. “Ve önünden sonun görmeğe: Ugınden Sugm Gurgele!” diye dua etti. Hâlbuki Hacı Bektaş’ın M. 1271 tarihinde vefat ettiği göz önüne alınacak olursa bu rivayetin doğruluğu pek zayıftır. Bir başka rivayete göre ise, Orhan Gazi Yeniçeri’yi kurduktan sonra Hünkâr’ın Amasya taraflarındaki “Suluca Karahöyüğü” adındaki ikametgâhına giderek bütün asker hakkında onun hayır duasını almıştı. O da elinin birini bu askerlerden birinin başına koyarak: “Bunların ismi yeniçeri olsun. Cenâb-ı Hak yüzlerini ak, bazularını kuvvetli, kılınçlarını keskin, oklarını mühlik, kendilerini daima galip etsin,” diyerek dua buyurmuşlardı. Vilâyetnâme’ye güvenildiği takdirde Hünkâr’ın çok daha evvel göçtüğü ve bu rivayetin de gerçek olmadığı anlaşılıyor. O devirlerin fikrî ürünler açısından en geniş alanını Babâî ve Kalenderî zaviyeleriyle birlikte daha birtakım tarikât pîrlerinin yuvaları teşkil etmekteydi. “Rûm abdalları”, “Horasan pîrleri” ve “Gaziyân-ı Rûm” gibi tabirlerin pek sıklıkla kullanılmakta olduğu eserlerden anlaşıldığına göre “Şîʿa-i Bâtıniye” hareketlerinin yoğunlaştığı merkezin başında muhakkak cenkçi ve silâhşör kuvvetlerin hazır bulundurulmasıyla ikinci bir Babâî katliamına mâni olma gayesinin güdüldüğü anlaşılmaktadır. İslâmî çevrelerde Bâtınî harekâtını düşmanca karşılayan bir devlet siyâsetinin ihtilâlleri en çok ordu kuvvetiyle ezdirdiğini art arda tecrübelerle öğrenen “Şîʿa-i Bâtıniye” dâîleri, Selçuklular’ın çöküşünden sonra, hükümetlerin oluşturacağı bütün ordu kuvvetlerinde yer almayı kararlaştırmıştı. Osmanlı Devleti’nin kuruluş aşamasında da Bâtınîler, öncelikle askerî kuvvetlerin içerisinde yer almayı ihmâl etmediler. Orhan Gazi devrinde tekke zihniyeti ile yoğurulmuş olan Sünnî âlimlerin içlerinde mutasavvıfa nazâriyelerini kabul edenler de mevcuttu. H. 731 / M. 1331 tarihinde İznik fethedildiğinde oradaki kiliselerden birkaçı câmi ve medreseye dönüştürülerek başlarına meşhur "Kadı Ürmevî" tilmizlerinden ve "Şeyh Sadr’ed-Dîn Konevî" müntesiplerinden şeyhî gibi zâhir ve bâtın îlimlerinde birinci olan "Davûd-u Kayserî" müderris olarak atandı. Halk kendisine bâtın îlimlerindeki ihtisasından dolayı büyük saygı ve sevgi beslemekteydi. Rumeli’de Bektaşiliğin neşrî, “Şîʿa-i Bâtın’îyye” hareketlerinin merkezinde yer alan Baba İlyas Horasanî’nin “Çehariyâr” adı verilen dört halifesinden biri olan Sarı Saltık Baba öncülüğünde gerçekleşmiştir. Evliya Çelebi’ye göre Ahmed Yesevî müridlerinden olan Sarı Saltık, H. 662 / M. 1264 yılında birçok müridleriyle birlikte Rumeli’ye geçti. Dobrıca, Kırım, Moskova, Lehistan kıt’alarını dolaştıktan ve oralarda İslâmiyet’in uzun süre yayılmasına hizmet ettikten sonra Karesi Oğullarından İsâ Bey zamanında Gelibolu’dan Çardak’a döndüler. Kazdağı üzerinde Edremit Körfezi’nin doğu ve kuzeydoğusuna doğru uzanan silsilesini izleyerek orada oturmakta oal Türkmenler’in arasında uzun yıllar ikâmet ettiler. “Vilâyetnâme” bu dönüşün Hacı Bektâş’ı ziyâret amacıyla gerçekleştirilmiş olduğunu nakletmektedir. Oysa o tarihte Hacı Bektâş çoktan vefât etmiş bulunmaktaydı. Rumeli kıt’asında Sarı Saltık’a ait pek çok ziyaretgâh bulunmaktadır. Bektâşî an’anesinde mühim bir yeri olan bu Şii babanın, Babaeski’de de yaşamış olduğu ve türbesinin Aya Nikola Kilisesi’nin yerinde bulunduğu Hristiyanlarca da kabul edilmektedir. Hacı Bektâş’ın hakkındaki küfr ve ilhada ait çıkarılan söylentiler ile, onun adını taşıyan Bektaşilik Tarikatı’ın i’tikadları arasında hiçbir alâkanın bulunmadığını, fakat kendisine intisap etmiş olan bazı melâhidenin yapmış olduğu neşriyâtın Hacı Bektâş’ın kendisini bizzat töhmet altında bıraktığını “Şekayık” müellifi İbn-i Hallikân nakletmektedir. Kazdağı’nın bütün Alevi-Tahtacı âleminde yaşatılan kudsiyeti ile onun “Sarı Kızı” ile Sarı Saltık Baba’nın sarılığı arasındaki benzetmeler göz önüne alındığında, ve özellikle de bütün Tahtacı âleminde aynen bir “Kâbe” gibi takdis edilmesi hatırlanacak olunduğunda, Batı Anadolu’nun en mu’tenâ köşesinde yer alan Edremit havzasının bütün “Şîʿa-i Bâtın’îyye” mensuplarınca ne kadar yüksek bir öneme hâiz olduğu da anlaşılmış olur. Hacı Bektâş halifelerinden Tavvas, Uşak, Söğüd, Balıkesir, Edremit’e kadar uzanan ve Akdeniz ile bağlantı kuran yörelerde, güneyde ise Burak Baba gibi daha birçok dâîlerle birlikte Osman Gazi’nin yurdunda Söğüt ile Sakarya Nehri kıyılarında, ve yükseklerdeki Türkmen ve Yörük yaylâlarında dolaşan “Kumral Baba” benzeri birçok “Şîʿa-i Bâtın’îyye” dâîleri Kocaeli bölgesine yerleşen Türkler arasında Bâtınîliği yaymaktaydılar. Orhan Gazi devrinde Rumeli feth edilince devletin resmi dilinin Türkçe olduğu fermanlarla her tarafa ilân edilmişti. Türkçe’nin açık ve selis ifade şekliyle rubaî, nefes, destan gibi şiirlerin çeşitli ölçülerine tevdi edilerek; özellikle koşma, deyiş, semaî usulünde söylenen şiirlerin, bağlama, saz, bozuk ve kopuzlarla terennüm edilen şekilleri Türk ruhunun millî benliğine o kadar uyum sağladı ki, şehir ulemasının ağdalı dilinden hiçbir şey anlamayan Türkmenler bunlara karşı hiç ilgi duymamaktaydılar. Bu fırsatı iyi değerlendiren, Key’alû Baba, Abdal Mûsâ, Tuğlu Baba, Baba İlyas Horasanî, Baba İshâk Kefersûdî ve Ebû’l Vefâ-i Harezmî gibi tekkelere mensup olan karışık âkide sahibi "“Bâtın’ûl-Mezhep Babalar”" ve "“Şîʿa-i Bâtın’îyye Dâîleri”" Anadolu’nun dört bir tarafına "“Bâtın’îyye Mezhebi”" ilkeleri doğrultusunda fa’aliyet gösteren zâviyeler açmağa başlamışlardı. Orhan Gazi’nin cülûsuna kadar geçen süre zarfında kendilerini mutasavvıf olarak tanıtmış olan bazı babaların nüfuzları, bunların Osmanlı Devleti tarafından rehberlikleri kabul edilecek derecede artmıştı. Osman Gazi’ye elifli taç giydirdiği rivayet edilen Hacı Bektâş ile Orhan Gazi’nin kardeşi Âlâ’ed-Dîn Paşa’nın Şeyh Edebali hankahına mensup birer derviş olmaları bu etkinin ne kadar kuvvetli olduğunun bir delilidir. Bu şiddetli tesirler neticesinde Osmanlı ülkelerinde Bektâşîlik, Melâmîlik, Hurûfîlik gibi Şîʿa-i Bâtın’îyye şubeleri kolayca yayılmaktaydı. Orhan Gazi tarafından bir velî olarak benimsenen “Key’alû Baba” Bursa’nın fethinde bulundu. Hâlbuki, Osmanlı Devleti kurulduğu ilk günden itibaren Sünnî bir devlet yapısına sahipti. Buna rağmen Hoylu / Tokatlı Burak Baba’nın Osmanlılar’daki benzeri olan bu Şii dervişin "“Keremyan Emîri”" ile Turgut Alp’ın şeyhi olduğu bilinmektedir. Orhan Gazi’nin İnegöl ilçesini Key’alû Baba’ya “dirlik” olarak tahsis ettiği ve vefâtından sonra da mezarının üzerine büyük bir türbe inşa ettirdiğini “Şekayık” kaydetmektedir. Selçuklular’ın sarayında mevki sahibi olan “Baba Merendi” adındaki Azeri bir Şii dervişi Sultan Âlâ’ed-Dîn’i kendine bağlamış ve daha sonra da “Sulucahöyüğe” yerleşerek Kırşehir hâkimi Nûr’ed-Dîn Bey’i kendi nüfuzu altına almayı başarmıştı. Bu devirde Hacı Bektaş Veli hankahının kurulduğu yerde daha birçok “Şîʿa-i Bâtın’îyye” akideleri yaymakta olan ve Türk aşîretleri arasında fa’aliyetlerde bulunan dâîlerin sayısı da epeyce artmıştı. Bunun üzerine Baba İlyas bendegânından olan Hindistan ve Çin’den gelmiş bazı ârif geçinen “Şîʿa-i Bâtın’îyye” Babaları’nın hâllerini denetlemek üzere memurlar atanmıştı. Kendilerine kisvetlerinin aslı ve bid’atlerinin faslı sual edildikten sonra cevap vermekten âciz olan torlakların çırağları söndürülmüştü. Baba İlyas Horasanî hulefasından Geyikli Baba’ya İnegöl mirlivası ve tımar sahiplerinden Turgut Alp mürid olduğundan dolayı lehine vermiş olduğu şehadeti neticesinde Geyikli Baba Sultan Orhan’ın iltifâtlarına mazhar olmuştu. Sultan Höyüğü Vakfı’na ait olan bir cüz’ün kenarında, Geyikli Baba’ya vakfedilen emlâk arazisine padişahın gönderdiği hediyeler arasında iki küp rakı bulunduğu da tespit edilmişti. Orhan Gazi ve Murad Hüdâvendigar Han devirlerinde, Osmanlı Devleti sınırları içerisinde yurt tutan ve Moğol istilâlarına rast gelen zamanlarda dahi Osmanlı ülkesindeki varlıklarından şüphe edilmeyen “Keremyanlı”, “Afşarlı”, “Çavdırlı”, “Samagarlı”, “Varsak”, “Ulus”, “Beremyalı” aşîretlerinin Osmanlı Hükûmeti kararlarına sıkça muhalefet etme, boyun eğmeme, kendi başlarına buyruk yaşam tarzlarıyla bazı gaileler çıkarmakta oldukları ve tam bir bağımsızlık havasıyla hareket etme alışkanlıklarının arttığı bir devirde, Sultân Çelebi Mehmed Han’ın Kilis civarından geçerken rastladığı, çoğunluğu “Salur” ve “Çavdır” aşîretleri mensuplarından müteşekkil ve kendilerine “Moğol Bekâyası” adı da verilen yirmi bin çadır ahâlisinden oluşan konar göçer bir topluluk Rûmeli’ye geçirilerek Filibe yakınlarında “Tatar Pazarcığı” havalisinde iskân edilmişlerdi. İkinci Murad Han devrinde de Ragusa Cumhuriyeti ile varılan uzlaşma üzerine Sadr’âzam Halil Paşa’nın aldığı altmış bin esir de Anadolu’ya nakledilmek suretiyle bu Türkmen aşîretleriyle mübadeleye tâbi tutulmuşlardı. Bâtınî babalarının telkinleriyle aşılanmış olan bu kabileler ileride “Rûmeli Şîʿa-i Bâtın’îyyesi” tarafından temsil edilecek olan birçok tarikâtın oluşumuna vesile oldular. Cevap Soruda Cevap Soruda, 28 Ocak 2013 tarihinde TRT 1'de yayınlanmaya başlayan bilgi yarışma programıdır. Program Türk formatıdır. Ayrıca format ilk olarak Fransa'ya, daha sonra birçok ülkeye satılmıştır. Programın sunucusu Şoray Uzun'dur. Yarışmada her bölümde dört yarışmacı yer alır ve birbirleriyle mücadele ederlerr. Yarışma final hariç 3 etaptan oluşmaktadır ve her etapta yarışmacılara 4 adet soru sorulur. Birinci etaptaki sorular tamamen bilgiye dayanmaktadır. Bu etaptaki her soru 1000 puan değerindedir. İkinci etaptaki sorular ise dikkate dayanmaktadır. Bu nedenle verilen bilgilere, tarihlere ve hatta görüntülere çok dikkat etmek gereklidir. Bu etapta her soru 2000 puan değerindedir. Üçüncü etapta ise aynı şekilde dikkatli olmak gerekmektedir. Fakat ikinci etaptan farklı olarak bu bölümde yarışmacılar, akıl yürütmek ya da işlem yapmak zorunda kalırlar. Bu etapta ise her soru 3000 puan değerindedir. Programda, sunucu soruyla ilgili metni okur, bir yandan da ekrana konuyla ilgili bilgiler verilir. Soru sorulduktan sonra yarışmacılar, 20 saniye içerisinde verdikleri cevabı önlerindeki tahtaya yazarlar ve süre bittiğinde de; aynı anda cevabı yazdıkları tahtayı havaya kaldırırlar. Yarışmacılardan birkaçı soruyu doğru cevap verirse, sorunun değeri olan puan doğru cevap verenler arasında paylaştırılır. Eğer bir yarışmacı soruya tek başına doğru cevap verirse sorunun puanı 2 ile çarpılır.12 soru sonunda en yüksek puanı toplayan yarışmacı finale yükselir. Finalde yarışmacıya tek bir soru sorulur. Bu soruda yarışmada geçen 3 kategoriden de faydalanılabilinmektedir. Soru sorulduktan sonra, yarışmacıya soruya cevap vermek isteyip istemediği sorulur. Yarışmacı cevap vermek istemezse 500 TL, cevap vermek isteyip de doğru cevaplarsa 5.000 TL ödül kazanır ve bir sonraki programda tekrar yarışma hakkı elde eder. Yarışmacı yanlış cevap verirse herhangi bir şey kazanamaz ve yarışmadan elenir. Yayında Anadolu Selçukluları devrinde Aleviler Bu devirde Anadolu’da Bâtınîliğin en önemli propaganda merkezini Sultan Mes’ud evvel tarafından yaptırılmış olan Mes’udiye tekkesi temsil ediyordu. Anadolu Selçukluları’nın nüfuz ve hâkimiyet sahaları tamamen Moğollar’ın denetim ve müsaadesine tâbi bulunuyordu. Birçok şehirlerde İlhanlılar’ın himâyesi altında Şiîliği neşreden “Bâtın’ûl-Mezhep Babalar” tarafından açılan zâviyelerin sayıları da gün geçtikçe artmaktaydı. Moğollar’ın nüfuzuyla Mes’udiye Medresesi müderrisi Sünnî âlimlerden “Şeyh Mecd’ed-Dîn İsâ” azledilerek yerine Şîʿa-i Bâtıniyye’nin en değerli dâîlerinden “Şems’ed-Dîn Ahmed Baba” atandı. Samânîler devrinin İranî bir simâ göstermesi ve Abbâsîler’in de İran-perestişkârı olarak tarihin huzuruna çıkması gibi yedinci hicrî asırda Konya’da Mevlânâ Celâl’ed-Dîn’in tesiri neticesinde Selçuklu saraylarında yaşayan şairler Anadolu’da İranîliğe doğru şiddetli bir sevgi uyandırmışlardı. Bu tesirler altında kalan Konya Selçuk sultanları da ayni duygu ve hisler içerisinde İranın tantanalı hükümdar adları ile kendi şehzâdelerini çağırmağa varacak kadar aşırı derecede ifrata kaçan birer İran hâyranı ve tâklitçisi olarak yetişmekteydiler. Konya Selçuklu sarayındaki şehzadeler hep Keyâniyan ve Sâsâniyan hükümdarlarının isimleriyle çağrılır olmuştu. Bu kültürün etkisi altında yetişen kibâr ve tâhsilli sınıflar, âlimler, şeyhler ve şâirler olanca güçleriyle İran dil ve edebiyatının gelişmesine hizmet ederlerken, diğer taraftan da asıl i’tikadi unsurları bünyelerinde barındıran Bâtınî Babalar bütün Türk ve Türkmen boylarını bir millî birlik ruhuyla birbirlerine kaynaştırmak için yoğun gayret sarfetmekteydiler. Öte taraftan devletin resmî dili ise Farsça’ydı. "“Horasan Erenleri”" nâmıyla Oğuz boyları arasında kendilerine yer edinen "“Şia-i Bâtıniyye dâîleri”" ve millî lisân ile konuşarak halkın ruhiyatına pek uygun telkinlerde bulunan "“Bâtınî-Babalar,”" iptidaî bir şer’ait içerisinde yaşamlarını idâme ettirme mücadelesi sürdüren, ve şehirliğin ince yaşam tarzını bilmeyen "“Türk Özleri”" yanında kendilerini birer "“Veli”" olarak tanıtmayı başarıyla becermişlerdi. Bâtınîler, süslü nâzım lisanından bir şey anlamayan bu aşîretler arasında düzenledikleri sazlı ve şaraplı meclislerde geçmişin tüm hurafe ve efsanelerini halka nakletmek suretiyle insanların gönüllerinde ilâhi duygular uyandırmaktaydılar. Selçuklular iktidara geldiklerinde Bağdat hilâfetine düşmüş olan Mısır Fâtımîleri’yle, aslında Şîʿa’nın Nizar’îyye kolu mensuplarından olan “Hükümet-i Melâhide-i Bâtın’îyye Reisi” ve bütün “Bâtınîler’in Sahib-î Â’zam-ı” Hasan Sabbah’ı karşılarında buldular. Bilâhare Moğol istilâlarının başlamasıyla sahip oldukları karışık i’tikadların etkisinde kalarak vicdanî oluşumlarını kaybetmiş olan önemli kütleler, Moğol ordularının arasına karıştılar. Anadolu Selçuklu sultanlarından Birinci Âlâ’ed-Dîn Key-Kûbâd zamanında Halaç ve Kapçak gibi Türkmen kabilelerinden pek yoğun kütleler de Anadolu’ya yerleşmekteydi. Celâl’ed-Dîn Harezmşah’ın baskıcı tutumundan rahatsızlık duyan kabileler ve Harezm Türkmenleri Selçuklular’ın kendilerine duyduğu güvenle Anadolu Selçuklu Devleti’nin savunma kuvvetlerini teşkil etmekteydiler. İkinci Gıyas’ed-Dîn devrinde Amasya Bâtınî merkezinin etkisiyle bu Harezm Türkleri Selçuk ülkelerinden çıkartılarak Halep, Suriye ve El-Cezire muhitlerine dağıtıldılar. Konya Selçuk Sarayının hasmane siyâsetînden kuşkulanan Şîʿa-i Bâtın’îyye dâîlerinden oluşan büyük bir topluluk ta bu Türkmen kabileleriyle birlikte göç ettiler. Harezm ülkesinin pek çok mezhep çatışmalarına sahne olduğunu fırsat bilen Bâtınî dâîleri, Harezmliler’in Anadolu Selçukluları tarafından kovulmaları fırsatını çok iyi değerlendirerek bütün kuvvetleriyle kendi âkide ve dâvalarını tasavvuf kanallarından geçirerek neşretmeye başladılar. Celâl’ed-Dîn Harezmşah’ın harekâtından memnun olmayan aşîretler ondan ayrılarak Birinci Âlâ’ed-Dîn Key-Kûbâd’a iltica etmişler ve Selçuklular ülkelerine gelen bu aşîretlere de Sivas, Çorum, Engürü’ye kadar olan yörelerde yaylâk ve kışlaklar tahsis edilmişti. Bunların Celâl’ed-Dîn Harezmşah’ın maiyetinden ayrılmalarına rastlayan zamanlar zarfında Hacı Bektaş hâlifelerinden bazıları da onların içlerine nüfuz etmeyi başarmışlardı. Şîʿa-i Bâtın’îyye dâîleri sıfatıyla bu topluluklar üzerinde önemli bir nüfuz kazanmışlardı. Harezm ve Azerbaycan’dan gelen bu aşîretleri Anadolu ahalisi Tatar ve Moğol artıkları nazarıyla görüyordu. Bektaşî babalarından Ahlat, Diyâr-ı Bekir vilâyetlerinden önemli bir grupla beraber Harzemliler arasında da Burak Baba müridlerinden yine ayrı bir parti propagandalarda bulunuyorlardı. Bu devirde Burak Baba’nın Anadolu’da yaygın bir şöhreti vardı. Anadolu Selçuklu Devleti’nin çöküşünün başlangıcı olan Gıyas’ed-Dîn-i Key-Hüsrev-i Sâni’nin Kösedağ yenilgisi ( H. 640 / M. 1243 ) üzerine Anadolu’nun tamamı Moğollar’ın denetim alanı içerisine girdi. Anadolu’nun tamamı Aksaray’da ikâmet eden ve barışı tesis etmek ile görevlendirilmiş bir Moğol valisi tarafından yönetilmekteydi. İşte bu fetret devrinde, Celâl’ed-Dîn Harzem Şâh Menküberti’nin ordularıyla Orta Asya’dan Anadolu’ya gelen Bâtınîye dervişleri de devletin takibatından kurtulmuş olarak fa’aliyetlerini serbestçe sürdürmekteydiler. Anadolu’nun her tarafında Şiî ve Bâtınî-Alevî babalar tarafından art arda zâviyeler açılmaktaydı. Sultan Mes’ud Evvel’in Amasya’daki tekkesine Baba İlyas Horasanî gibi Şîʿa-i Bâtın’îyye Mezhebi’nin en meşhur bir dâîsi postnişin olmuştu. Vaktiyle, İlhanlı saraylarında mâkam ve mevki sahibi olan Şiî âlimler Anadolu Selçukluları’nın Moğollar’ın himayesi altına girmeleri fırsatından istifadeyle Anadolu’ya yayıldılar. Melik Dânişmendiye devrinde bütün Anadolu’da meşhur olan Horasanlı Baba İlyas, “İbrahim Bey’in oğlu Yağ Basan Bey” zamanında Kayseri’ye kadı tâyin edilmişti. Birinci Âlâ’ed-Dîn Key-Kûbâd tahta geçtiğinde, Amas’ya Kadılığı’na Taky’ed-Dîn’i, Mes’udiye Müderrisliği’ne Tâc’ed-Dîn Yûsuf Tebrizî’yi, Hankah Mes’udiye Şeyhliği’ne de Tâc’ed-Dîn Ebû’l Vefâ Harezmî’yi atadı. Ebu'l Vefâ’nın ölümü üzerine de yerine onun hâlifelerinden Kayseri Kadısı ve Şîʿa-i Bâtıniyye’nin en meşhurlarından olan Babâîler pirî Şücâ’ed-Dîn Ebû’l Bekâ Baba İlyâs Horasanî’yi tâyin etti. Birinci Âlâ’ed-Dîn Key-Kûbâd iktidara geldiğinde “Mûhy’id-Dîn Muhammed bin Ali bin Ahmed Tahimî” adında İran’dan göç etmiş bir Şiî’yi Sivas’a kadı olarak atadı. Vaktiyle Şiraz’da önemli bir mevkî sahibi, felsefe ve bâtınî îlimlerde bir hâyli meşhur, belâgatlı söz söyleme üstâdı ve yüksek iktidar sahibi olan bu âlim adamdan Baba İshâk Kefersudî nâmında “Binaz” hanedanına mensûp bir Rum asıllı dersler görmekteydi. Baba İshâk Şirâz’da Mûhy’id-Dîn’in derslerine devam ederken, Şîʿa-i Bâtın’îyye’nin Elemût’taki Dâî Â’zamı “Hükümet-i Melâhide-i Bâtın’îyye Reisi Âlâ’ed-Dîn bin Muhammed bin Hasan-ı Sânî” tarafından Anadolu Dâîliği’ne atandı. Bu sırada Hocası Mûhy’id-Dîn Tahimî’nin Sivas Kadılığı’na tâyin edilmesi fırsatını çok iyi değerlendiren Baba İshâk, hocasının himâyesi altında Anadolu Selçuklu Hükümeti’nin de güven ve teveccühünü arkasına alarak Şimşat yakınlarında Kefersud nahiyesinde Elemût merkezli Şiîlik propagandasını ve “Melâhide-i Bâtıniyye” i’tikadını neşriyâta başladı. H. 621 / M. 1225 yılında Mûhy’id-Dîn-i Ahmed Tahimî’nin vefâtından sonra hükûmet aleyhinde yaptığı tahrikâtın duyulması üzerine Baba İshâk bir süre gizlenmek zorunda kaldı. Şücâ’ed-Dîn Ebû’l Bekâ Baba İlyas Horasanî’nin Amas’ya Mes’udiye tekkesine şeyh olduğunu öğrenince hemen oraya giderek kendisine mürid oldu. Baba İlyas Tekkesi’nde “Amas’ya Valisi Toğrak Bey” ile olan pîrdâşlığı sayesinde halkın gözünde itibarını gün geçtikçe artırmaktaydı. Vefâ’îyye tâkipçilerinden Ebu’l Bekâ Baba İlyas bin Ali el-Horasânî ve müridi Baba İshâk Kefersudî’nin çıkardığı Bâbâ’î ayaklanması, bugünkü Alevî-Bâtınî yerleşim yerlerini belirleyen isyândır. Anadolu’da Alevî nüfusun yoğun olduğu bölgelerde etkili olmuştur. Sâd’ed-Dîn Köpek Baba İshâk Kefersudî’nin Selçuklu sarayına memur olarak gönderdiği bir müridiydi. Birinci Âlâ’ed-Dîn Key-Kûbâd ile şehzadesi İkinci Gıyas’ed-Dîn Key-Hüsrev devirlerinde Konya sarayına hulûl etmeyi ve “Şîʿa-i Bâtıniyye” nüfuzunu oraya sokmayı başaran bu bâtınî dervişi kendisine sarayda bazı taraftarlar edinmeyi de başarmıştı. Bu devirde Moğol istilâları nedeniyle Orta Asya ve Maverâünnehir’den ayrılan ve Suriye yolundan geçen Şiîlerin en tercih ettikleri vatan Selçuklular’ın hükümran oldukları ülkelerdi. Sahib olduğu sahte vatanperverlik duygularıyle çevresinin etkisi altında kalan Şehzâde Gıyas’ed-Dîn Moğollarla itaatinden dolayı babası Âlâ’ed-Dîn Key-Kûbâd’ı H. 634 / M. 1237 yılında zehirleyerek tahta çıktı. Böylece Köpek te Emîr Sâd’ed-Dîn unvanıyla vezîr-i â’zamlığa atandı. Müridi Sâd’ed-Dîn Köpek’in elde ettiği bu başarılar sayesinde itibârını artıran Baba İshâk Kefersudî idare etmekte olduğu Anadolu’daki Bâtınîlik Teşkilâtı’nı daha da büyütme fırsatını yakaladı. Tokat, Canik, Çorum, Sivas, Karahisar vilâyetlerinde Ebu’l Bekâ Baba İlyâs Horasânî adına yaptığı dâvetlerine daha da önem verdi. Onun bu fa’aliyetleri neticesinde binlerce insan Selçuklu düşmanı olarak “Bâtınî” oluyorlardı. Müridi Sâd’ed-Dîn Köpek’in Anadolu Selçuklu vezîr-i â’zamlığına yükseltilmesi ve kazandığı başarılardan son derece memnuniyet duyan Baba İshâk Kefersudî, o zamana kadar Baba İlyas Horasânî nâmına yaptığı dâvetlerden vazgeçerek kendisini ön plâna çıkarmağa başladı. Yirmi bin ihtilâlciden oluşan bir kuvvet ile H. 632 / M. 1235 yılında huruç hareketi başlattı. "“Emîr’ûl-Mü’minîn Sadr’ûd-Dünya ve’d-Dîn ve Resûl’ûl-Lâh Baba İshâk”" ünvânıyla hâlifeliğini ilân etti. El-Mukannaʿ benzeri bir şekilde Muhammed’in ruhunun Ali’ye, Ali’den de kendisine hulûl ettiğini iddia ediyordu. Şimşat, Urfa, Kefersud, Maraş, Ayintâb’dan gelen ve Suriye kıt’asındaki Halep Bâtınî merkezinden takviye edilen binlerce fedainin katılmasıyla birdenbire elli bin kişilik büyük bir ordu haline dönüşen "“Şîʿa-i Bâtıniyye Fırkaları”" Amasya, Tokat, Sivas, Çorum’dan batıya doğru ilerlemeye ve civar şehirlere saldırmağa başlamışlardı. Bâtınî – Babâî Ordu’su önlerine gelen bütün engelleri yıkıp hızla Konya’ya doğru ilerliyorlardı. Babâîler’in bu huruç hareketi karşısında tecavüze uğrayan memleketlerin seçkinleri, ulemâ ve eşrafı Mısır’a, Pâyitaht Konya’ya ve Anadolu’nun diğer hücra köşelerine doğru kaçışmaktaydılar. Sonunda durumun vahameti ve ihtilâlin ne kadar geniş bir alana yayıldığı hükümdara anlatıldı. İhtilâlin müsebbipleri arasında olduğu anlaşılan Baba İshâk Kefersudî’nin müridi Vezîr Sâd’ed-Dîn Köpek derhal i’dam edildi. Birçok cephede Babâîler ile çarpışan Selçuklular, nihâyetinde Baba İshâk Kefersudî ve tâbi’lerini H. 637 / M. 1240 yılında Amasya Kalesi’nde ele geçirerek i’dam ettiler. Anadolu’da çıkan bu kanlı ihtilâlden son derece memnuniyet duyan "“Şîʿa-i Bâtıniyye Dâîleri”" Olcaytu’nun sarayından Anadolu’nun dört bir yanına yayılmağa başladılar. Cereyan eden bu elîm hâdiselerden yeise kapılan ve İlhanlılar’ın baskılarından usanan Sünnî âlimler de Uç Beyleri’ne sığnmak zorunda kaldılar. Sabık Mes’udîye müderrisi “Şeyh Mecd’ed-Dîn İsâ” Ertuğrul Gazi’ye, “Cemâl’ed-Dîn Aksarayî de Mısır’a iltica etmişlerdi. Şiîliğin uğradığı bu büyük faciayı istismar eden bazı Acem fırsatçıları Şîʿa-i Bâtın’îyye dâîsi sıfatıyla Batı Anadolu’ya kadar nüfuz etmekteydiler. Bu Bâtınî – Babalar Anadolu’da Türkmen aşîretleri arasında tam teşekküllü bir "“Alevîlik Cereyânı”" oluşturmağa muvaffak oldular. O yüzyıllarda, Selçuklular zamanında fa’aliyet gösteren en etkin Tasavvufî-Bâtınî-Tarikât mensupları Melâmetî, Kalenderî ve Haydarîler’den oluşmaktaydı. Bu Bâtınî-Tarikât temsilcileri daha ziyâde göçebeler arasında barınan ve halka hitap etmekle görevli olan “Babalar” idi. Eğitimli çevrelerden uzakta yaşayan bu “Bâtınî-Babalar” yüzyıllar boyunca beri kulaktan kulağa yayılan hurafelerle yıpranmış olan nakilleri bir veli tipi kanalıyla tasvir etmek suretiyle, ve bu efsaneleri bir takım hârikalar ve kerâmetler ile süsleyerek bedevî ruhunun hoşlanacağı koşmalar, rubâîler, destanlar şeklinde halka anlatıyorlardı. “Bâtınî-Türkmen Babaları” Oğuz boylarının anlayacakları bir dilde, efsane ve masalları ilâhî bir hava ile içerisine İslâmî bir boyutu da ilâve etmek suretiyle halka sunmak hususunda çok başarılı oluyorlardı. On ikinci yüzyılda Bağdat’ta Abdülkâdir Geylânî ve Şihab’ed-Dîn Ömer Sühreverdî, Konya’da ise Mevlâna Celâleddîn Rûmî, Endülüslü Muhy’id-Dîn-î Ârabî, Lem’at yazarı Fahreddin Irakî ve Sadr’ed-Dîn Kunevî gibi farklı geleneklere mensup tarikât pîrlerinin yayınlarla meşgul oldukları görülmektedir. İslâmî çevreler içinde tasavvufun pek revaçta olduğunu anlamamıza yardımcı olan bunca meşhur şahsiyetlerin arasında özellikle de Save’deki Kutb’ûd-Dîn