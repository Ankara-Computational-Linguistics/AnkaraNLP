ve aynı anda Ankara'da, Alpay, Tolga Çandar, Erkan Oban, Ümit Eroğlu gibi isimlerle, stüdyo kayıtlarında bulundu. 1998'de Bilkent Üniversitesi'nden mezun olan Renda, 1999 yılında İstanbul Teknik Üniversitesi, Müzikte İleri Araştırmalar Merkezi (MIAM) bünyesinde olan, "Tonmeister" master programına kabul edildi. Bir buçuk sene sonra, Soner Egesel'in teşviki ile, master programını, asıl enstrumanı olan klasik gitar dalında, başarılı bir resital ile tamamladı. İstanbul'da bulunduğu süre içerisinde, Demir Demirkan, Sertab Erener, Ozan Çolakoğlu, Can Şengün, İsmail Soyberk, Volkan Öktem, Eylem Pelit, Nil Karaibrahimgil, Burcu Güneş, Nazan Öncel, Tarkan, İzel, Aykut Gürel, İskender Paydaş, Işın Karaca, Ogün Sanlısoy, Özgün, Özge Fışkın, gibi isimlerle, stüdyoda ve sahnede gitarist ve aranjör olarak çalıştı. Gülden Gökşen için, Serdar Erener'in sponsorluğunu üstlendiği "Güldencaz" albümünün prodüktörlüğünü yaptı. Halen Nil Karaibrahimgil ile çalışmakta olan Renda, Yamaha Musical Instruments'in davetiyle Modern Müzik Akademisi ve Garaj Performans Merkezi'nde "Stüdyo ve Sahne Gitaristliği" temalı seminerler vermiştir. Seminer çalışmalarına ve özel müzik eğitmenliğine devam etmektedir. MottoMuzik isimli YouTube kanalinda "Gitar Ogreniyorum" bolumunde gitar egitimi videolari yayinlanmaktadir. Nurkan Renda Yamaha gitarlarını ve kayıt ekipmanlarını kullanmaktadır. Kora Kora, yarım kesilmiş su kabağı ile üstüne inek derisi gerilmiş olan çoktelli bir Batı Afrika çalgısı. Sahip olduğu 21 tel gövdeden dışarı uzanan çubuğun bir tarafında on bir, diğer tarafında da on tane bulunmak üzere ayarlanmış. Çalgı çalınırken gövdenin iç kısmı müzisyene dönük. Korayı çalmak için her iki elin de baş parmak ve işaret parmakları kullanılır. Yaygın olarak Gambiya, Mali, Senegal ve Gine'de çalınır. Griyoların çalgısıdır. Servet Kocakaya Servet Kocakaya, (d. 19 Mayıs 1973, Bingöl) Türk besteci, söz yazarı ve müzisyen. 5 yaşında Çukurova'ya, ardından Hatay'ın Dörtyol ilçesine, daha sonra da Mersin'e göçen ailenin en küçük ferdidir. İlk, orta ve lise eğitimini Mersin'de tamamladıktan sonra Ankara Hacettepe Üniversitesi Mühendislik Fakültesi Bilgisayar Mühendisliği Bölümü'nü bitirdi. Batı müziğine olan ilgisi ozan müziğiyle birleşince kendi tarzını oluşturma çabaları ilk albümüne yansıdı. GÃ¼lhane Sarayburnu ParkÄ± Sarayburnu Parkı, İstanbul'un Fatih ilçesinde bulunan bir parktır. Tarihî yarımada olarak anılan bölgenin en doğu ucunda, Sarayburnu olarak anılan bölgede yer alır. İlk olarak Topkapı Sarayı'nın hasbahçesi olan Gülhane Parkı'nın bir parçası olsa da, 1890 yılında parkın içinden demiryolu geçmesi nedeniyle ilk bölünme gerçekleşti. Ana parktan ayrılan ve alan olarak daha küçük boyutlu olan Sarayburnu kısmı, bir köprüyle Gülhane Parkı'na bağlanıyordu. Ancak cumhuriyetin ilanından sonra, 1958 yılında İstanbul Sahilyolu'nun (Kennedy Caddesi) yapımına başlanmasıyla parkın iki bölümü arasındaki bağ tümüyle kopmuş oldu. Park bugün konum olarak Topkapı Sarayı'nın aşağısında; Sirkeci Feribot İskelesi ile komşudur. Park, Türkiye'nin cumhuriyet tarihinde birtakım önemli olaylara ev sahipliği yapmıştır. Türkiye'nin ilk cumhurbaşkanı Mustafa Kemal Atatürk'ün ilk heykeli 03 Ekim 1926'da bu parkta dikildi. Dönemin İstanbul şehremini Emin Erkul (1924-1928)'un girişimleriyle Avusturyalı heykeltıraş Heinrich Krippel'e yaptırılan bu heykelde Atatürk, elini beline koymuş; ayakta durur hâlde karşıyı izlerken betimlenmiştir. Bunun dışında Türkiye'de harf devrimi yapıldığında Atatürk, latin harflerini ilk kez bu parkta 1 Eylül 1928 tarihinde kamuya tanıttı. Atatürk öldüğünde, naaşı Ankara'ya gönderilmeden önce, İstanbul'daki son tören Sarayburnu Parkı'nda 19 Kasım 1938 tarihinde düzenlendi. Törenin ardından tabut, top arabasından 12 general tarafından alınarak Yavuz zırhlısına götürülmek üzere rıhtımdaki bir dubaya yanaşan Zafer destroyerine konuldu. Park, idari olarak Cankurtaran mahallesi sınırları içinde bulunmaktadır. Arkası Topkapı Sarayı, önü İstanbul Boğazı ile sınırlandırılmış olduğundan, çevresinde yerleşim birimi yoktur. Sahilyolu ve demiryolu hattının da ulaşımı güçleştirmesi nedeniyle, parkın ziyaretçi trafiği görece düşüktür. Parka Eminönü-Sirkeci yönünden yürüyerek ulaşılabilir. Parkın büyük bir kısmı Nisan 2006 dan beri Marmaray inşası nedeniyle kapalıdır , inşaat 29 Ekim 2013 yılında bitmesine rağmen parkın büyük bir kısmı saç levhalar ile çevrilidir, Toplu taşımayla parka gelmek için İETT'nin Sarayburnu durağı; TCDD'nin ve tramvay hattının (T1 hattı) Sirkeci durakları kullanılabilir. Holly Valance Holly Rachel Vukadinović (Sırpça: Холи Рејчел Вукадиновић)(d. 11 Mayıs 1983, Melbourne) daha çok sahne adı Holly Valance ile tanınan Avustralyalı şarkıcı, manken ve oyuncu. Yıl 1999'da ajansına, Avustralya'nın uzun süredir yayınlanan dizilerinden biri olan "Neighbours" ("Komşular") için oyuncu arandığı telefonu geldiğinde Holly 16 yaşındaydı. Ajansı Holly'nin rol için mükemmel bir seçim olacağını düşünmekteydi. Birkaç telefon görüşmesinden sonra Holly seçmelere gönderildi ve Felicity Scully rolüne seçildi. Aldığı rolle birlikte çok çalışmaya başladı. Kısa bir süre sonra dizi için fedakârlık yapması gerektiğine karar veren Holly 11. sınıfta okulu bıraktı. Okulu bırakmasıyla ağırlık verdiği oyunculuk kariyeri hızla yükseldi ve üç yıl boyunca adından sıkca söz ettirdi. "Dead Or Alive" ("Ölü Ya da Diri") filminde Christie Ayrıca Holly Valance, Prison Break 1. ve 2. Sezonlarında oynamıştır.Prison Break de Rolü: Nika Volek, Holly Valance'ın canlandırdığı karakterdir.Nika Michael'in eski eşidir.Çek Cumhuriyeti vatandaşıdır. Michael, Nika ile banka soygunundan bir gün önce Nika'nın Amerikan vatandaşı olabilmesi için evlendi. Daha sonra Nika, Michael'a kaçış planında yardım etti. Belli bir süre düzenli şekilde oyunculuğa devam eden Holly, 2002 de kontratını yenilememe kararı aldı. On üç yaşından beri ara ara çalıştığı ve en büyük isteği olan şarkıcılık kariyerine başlamak istiyordu. İlk single'ı "Kiss Kiss"in sözleri ve müziği Tarkan'ın hit şarkısı "Şımarık" dan alıntıydı. Şarkı çok kısa sürede hit oldu. İngiltere, Avusturya listelerinde No 1. sıraya kadar yükselen şarkı diğer birçok Avrupa ülkesinde de zirveyi zorlamayı başardı. Holly Valance'ın bu kadar çabuk ilgi odağı olmasının bir sebebi de cesur sahnelerin yer aldığı klip idi. "Kiss Kiss"in klibinde çıplak olarak dans ediyor ancak dans sahneleri ışıklar ile kapatılıyordu. Holly'nin ikinci single'ı "Down Boy" aynı yıl müzik marketlerde idi. "Down Boy", ilk single'ı "Kiss Kiss" kadar başarılı olamamış olsa da İngiltere listelerinde 2., Avusturya listelerinde 3. sıraya kadar çıkmayı başardı. "Down Boy"u aynı yıl "Naughty Girl" single'ı takip etti. Son single'ından hemen sonra içinde "Down Boy", "Kiss Kiss" ve "Naughty Girl"de olmak üzere on beş şarkı bulunan "Footprints" ("Ayak İzleri") albümü 2002 bitmeden single'larının yanında yerini aldı. Gene aynı yıl Birleşik Krallık'ın ünlü dergilerinden GQ tarafından "Yılın Kadını" ödülüne layık görüldü. Takvimler 2003'ü gösterdiğinde "State Of Mind" albümü piyasadaydı. Gene aynı yıl albüm'e adınıda veren "State Of Mind", on iki şarkı ile müzik marketlerde yerini aldı. Single'ın İngiltere listelerinde 8, Avusturya listelerinde 14. sıraya kadar yükselmesine karşın albüm iki ülkedede listelere giremedi. Griot Griotlar (okunuş: "griyo"), kabilelerin sözlü tarihini ve geleneklerini kuşaktan kuşağa aktaran kişilerdir. Krallara ve kabile şeflerine danışmanlık ederler, törenleri idare ederler, kişiler ve aileler arasındaki sorunlarda hakemlik üstlenirler. Bu kişiler ayrıca sanatçı, müzisyen, şarkıcı, dansçı ve masalcıdırlar. En yaygın Senegal, Mali, Gambiya ve Gine'de yaşamaktadırlar. Afrika'nın geleneklerle kültür mirasını halen ayakta tutan halk ozanları olan griotlar, kahramanlık hikâyelerini, şiir ve öyküler yoluyla anlatırlar. Egosuz programcılık Egosuz programcılık, kişisel faktörleri ortadan kaldırmaya çalışarak işin kalitesini artırmaya yönelik bir yazılım geliştirme yönetmidir. Kaliteyi artırmak için, yazılan kodlar diğer yazılımcılar tarafından incelenir. Egosuz programcılıkta bu gözden geçirmelerin, arkadaşça ve kişisel duyguları bir kenarda bırakarak yapılması öngörülür. Bu kavramdan ilk bahseden kişi, günümüzde danışmanlık yapmakta olan Gerald Weinberg'dir. 1971 yılında yayınlanan "The Psychology of Computer Programming" adlı kitabında bu kavrama yer vermiştir. Browning Browning, 1927'de Utah ABD'de kurulmuş bir ateşli silah şirketidir. Browning marka, tabanca ve ağır makineli ateşli silahlarıyla tanınmıştır. Browning M1919A6, Amerikan Ağır Makinalı silahıdır. MG-42'ye oranla menzili ve ateş gücü daha düşüktür. Ancak bu silah en az MG-42 kadar düşman üzerinde etkilidir. Amerikan Ordusu tarafından İkinci Dünya Savaşı'nda yoğun kullanım alanı bulmuştur.Amerikan Ağır Makinalı Birlikleri tarafından savaşın pek çok yerinde kullanılmıştır. M4 Sherman tanklarının gövdesine de Browning'ler den yerleştirilmiştir. Müttefik Kuvvetlerin en başarılı silahlarından biridir. Ayrıca Browning M1919A6, hava soğutmalı bir namluya sahiptir. Sacco ve Vanzetti Nicola Sacco ( 22 Nisan 1891 – 23 Ağustos 1927) ve Bartolomeo Vanzetti (11 Haziran 1888 – 23 Ağustos 1927) Amerika Massachusetts'e göçen bu iki İtalyan, bir cinayet ve gasp olayı ile ilgili olarak suçlanmış ve 7 yıllık mahkûmiyet sonrasında 23 Ağustos 1927'de idam edilmişlerdir. Ancak suçlulukları konusunda derin şüpheler mevcuttur ve "Amerikan adalet sisteminin ayıbı" olarak hatırlanan davalardan biridir Sacco ve Vanzetti davası. Papa XI. Pius da dahil olmak üzere dünyanın dört bir yanından tepki gösterilmesine, Albert Einstein, H. G. Wells, George Bernard Shaw gibi dönemin birçok önemli isminin imzaladığı bildirgeye rağmen, yükselişte olan İtalyan, göçmen ve anarşistlere olan antipati ve nefret, Sacco ve Vanzetti'nin hayatına mal olmuştur. Sacco ve Vanzetti, bir ayakkabı fabrikasında muhasebe müdürü olan Frederick Parmenter ve bu fabrikada güvenlik görevlisi olan Alessandro Berardelli'nin, 15 Nisan 1920'de 15.766,51 dolar ile birlikte ödeme yapmak için bankaya doğru yol alırken silahlı saldırı sonucu öldürülmeleri ve soyulmaları olayından sorumlu tutulmuşlardır. Knox s覺n覺f覺 f覺rkateyn Knox sınıfı fırkateyn, ABD Deniz Kuvvetlerinde hizmet etmiş olan fırkateyn sınıfı. Avrupa`ya yapılacak güç aktarımda görevli filolara Denizaltı Savunma Harbi'nde destek amacıyla 1960`lı yıllarda tasarlanmıştır. Bu gemilere denizaltılara taarruz amaçlı roket, destekli bir torpido sistemi olan ASROC yerleşterilmiştir. Knoxlar, ABD Donanması tarafından kullanım dışına çıkarılmasının akabinde hibe yoluyla müttefiklere verilmiştir. Bu sınıftan sekiz adet fırkateyn de Türk Donanması`nın envanterine katılmıştır. Bu gemilerin bazıları Kalyon-5 Projesi kapsamında Türk yapısı muharebe konsolları ile donatılarak modernize edilmiştir. Yunan Donanması tarafından da kullanıma alınan "Knox"lar, maliyet etkinliklerinin düşük olması nedeniyle bugün görev dışı bırakılmışlardır. Knoxlar'a ilaveten sekiz adet Boeing üretimi Harpoon lançeri ile "Meroka" nokta savunma sistemi CIWS yükleyip, Raytheon üretim SM-1 güdümlü mermisini ateşleyebilme kabiliyeti kazandıran İspanyol Donanması'nda ise bu fırkateynler uçak gemisine hava savunma sağlanması görevlerinde kullanıyor. Ayrıca Meksika, Mısır, Tayland ve Tayvan tarafından da kullanıldılar. Knox`ın buhar türbininin sürekli arızalanması ve geminin tek şaftlı olması, bu geminin en önemli dezavantajlarıdır. Türk Deniz Kuvvetleri'nde 2012 yılında hizmet dışına çıkarılmıştır. Büyük insansı maymunlar Büyük insansı maymunlar veya insangiller (Lat. Hominidae), maymunlar takımının insansılar (Hominoidea) üst familyasına dâhil bir familyadır. Familyanın dört cinsi iki ayrı alt familyaya bölünür; bunlar, Ponginae alt familyası bünyesinde gruplandırılan "Pongo" (orangutan) ile Homininae alt familyası bünyesinde gruplandırılan "Gorilla" (goril), "Homo" (insan) ve "Pan" (şempanze) cinsleridir. Hominidae familyasının sınıflanması yıllar içinde çok defa değişikliğe uğramıştır. Bu familya ilk başlarda yalnızca insan cinsini ve onun soyu tükenmiş akrabalarını içermiş, diğer büyük insansı maymunlar ise Pongidae adlı ayrı bir familyada sınıflanmıştır. Bu tanım günümüzde pek çok antropoloji uzmanınca hâlâ kullanılsa da Pongidae familyasını kısmi soylu (İng. "paraphyletic") bir grup durumuna sokmaktadır. Güncel taksonomi yaklaşımları ise tek soylu (İng., "monophyletic") grupların oluşturulmasını desteklemektedir. Bu doğrultuda da pek çok biyoloji uzmanı, Pongidae familyasının Ponginae alt familyası olarak Hominidae familyası içine dâhil edilmesini ve Ponginae alt familyasının da yalnızca "Pongo" (orangutan) cinsi ile onun "Gigantopithecus" gibi soyu tükenmiş akrabalarını içermesini desteklemektedir. Hominidae familyasının Hominoidea üst familyasına ait güncel soy ağacındaki yeri aşağıda sunulmuştur: Hominidae familyasının Hominoidea üst familyasındaki yeri ve alt türlere kadar olan ayrıntılı sınıflaması aşağıda sunulmuştur; soyu tükenmiş türler dâhil edilmemiştir: Hayalet DansÄ± Hayalet Dansı, Mnikȟówožu Siyularından Büyük Ayak'ın öldürüldüğü Yaralı Diz Katliamı'nı ateşleyen danstır. 1890'da Dakotalar arasında bir kurtarıcının gelip topraklarını alan kişilerden Kızılderilileri kurtaracağı inancı yaygınlaştı. Bu durumu ayinsel bir gösteri haline getirerek Hayalet Dansı yapmaya başladılar. Amerikan ordusu bu dansı bağımsızlık hareketi olarak algılayıp yasakladı. Lakotalar bu törenlere Pine Ridge ve Rosebud Reservasyonlarında da katılmıştı. Rezervasyondaki ajanlar hükümete haber verdi ve şef Oturan Boğa bu dansı yaptığı için öldürüldü. Bu dans "Hayat Çemberi" (Circle of the Life) olarak tanımlanır ve dans ederken çemberi tamamlamak esastır. Serval Serval ("Leptailurus serval"), kedigiller (Felidae) familyasından orta boyutlu vahşi bir kedidir. 85 cm uzunluktadır, 40 cm civarında da kuyruk uzunluğu bulunur. Uzun bacakları ve kısa sayılabilecek kuyruğu ile narin bir hayvandır. Uzun, oval kulakları birbirlerine yakındırlar. Postunun deseni değişiklik gösterir. Küfür Küfür ile aşağıdakilerden biri kastedilmiş olabilir: Küfür (İslam) Küfür; inkâr, reddetmek, yok saymak, görmezlikten gelmek gibi anlamlara gelir. İslam'a göre İslam'ın inanç esaslarını reddeden kişiye "kâfir" denir. Ayrıca küfür üzerine yazı yazan kelamcılara göre bir farzı inkar veya reddetmek, bir sünneti hor ve hakir görmek gibi ayrıntılar da küfür olarak isimlendirilir. bununla birlikte farz ve sünnetlerin neler olduğu konusu da mezhepler arasında görüş farklılıkları olan alanlardır. İman gibi küfrün de belirli ve her mezhepte değişmeyen bir tanımı bulunmamaktadır. Bazı mezhepler imanı kalbin tasdiki olarak tarif ederken, bazısı buna dilin ikrârı ve/veya âmeli de eklemiştir. Buna göre imanın tarifinde yer alan herhangi bir şartı, bölümü inkâr etmek veya inancın gerektirdiği amelleri yerine getirmemek küfür olarak tanımlanır. Ehl-i Sünnetin kabul ettiği iki büyük akaid mezhebi Eş'arilik ve Matüridilik imanı kalbin tasdiki olarak tanımlar. Tanınmış kelamcı Gazâlî de bu görüşü paylaşmıştır. Bu iman tanımından hareketle, küfür kalbin tasdik etmemesi veya kalbin tasdiğinin inkâr edilmesidir. Bununla birlikte bu kelamcılar da dünyada kişinin Mümin olarak kabul edilebilmesi (ve böylece sosyal ve siyasî anlamda bir Mümin olarak ele alınabilmesi) için dilin ikrârını şart görürler. Ayrıca İmam Ebu Hanife başta olmak üzere Hanefî fakihlerin çoğunluğu imanı kalp ile tasdik, dil ile ikrâr olarak tanımlamıştır. Yine genel görüş ikinci şart olan ikrârın dünyevî bir şart olduğudur. Kalbi ile tasdik edip dili ile ikrâr etmeyen veya dili ile inkâr eden kişi dünyada kâfir olarak anılır ve bu şekilde ele alınır. Mürcie ve Kerrâm’îyye mezhepleri imanı kalbin tasdiki gerekmeksizin dilin ikrarı olarak tanımlamıştır. Buradan hareketle dili ile ikrar etmeyen veya dili ile inkar eden küfür işlemiş, yani kâfir olmuş olur. Hariciyye, Mutezile, Zeydiyye, Selefiyye gibi mezhepler ve İmam Mâlik, İmam Şâfiî, Ahmed bin Hanbel, İbn Hazm ve İbn Teymiyye gibi imamlar imanın üç bölümü olduğunu, bunların kalp ile tasdik, dil ile ikrar ve amel olduğunu söylerler. Onlara göre ameli terk eden kişi de küfüre girmiş olur. Selefî alimlerin çoğunluğu ameli imanın bir bölümü olarak tarif etseler dahi işlenen herhangi bir günah veya herhangi bir amelin terki ile kişinin küfre düşmeyeceğini ifade ederler. Hariciyye mensupları ise imanın bir bölümü saydıkları amelin terkini küfür olarak tarif etmişler. Bu iman görüşünü benimseyen diğer iki mezhep, Mutezile ve Zeydiyye, ise amelin terkini veya büyük günah işlemeyi fısk olarak adlandırarak, kafir ile Mümin arasında yeni bir mertebe ortaya atmış ve bu şahısları "fasık" olarak adlandırmıştır. Buna göre bu şahıslar Mümin değillerdir ve eğer tövbe etmeden vefat ederlerse kafir olarak ahirette yer alacaklardır. Fakat bu kişiler dünyada kafir olarak değerlendirilmezler ve tövbe ederlerse tekrar Mümin sıfatını kazanırlar. Klasik kelamcılar sebebi ve durumunu göz önünde bulundurarak küfrü genellikle dört çeşide ayırmışlardır. Bunlar: "küfr-i inkârî", "küfr-i cühûd", "küfr-i inâdî" ve "küfr-i nifâk"tır. Küfr-i inkârî, kişinin Allah'ı, onun peygamberlerini ve peygamberlerinin getirdiği esasları kalben ve dili ile kabul etmemesi, inkâr etmesi durumuna verilen isimdir. Küfr-i cühûd ise kişinin kalben Allah'ı tanrı olarak kabul etmesi fakat bunu dili ile belirtmemesi ve sunulmuş inanç esaslarını kabullenmemesi veya inkâr etmesi durumuna verilen isimdir. Küfr-i inâdî, kişinin Allah'ın varlığı ve diğer ilgili hususları bilmesi, bildiğini zaman zaman dili ile de ikrâr etmesi fakat çeşitli sosyal, kişisel veya siyasî sebeplerden ötürü İslam'ı kabul etmemesi, iman etmemesidir. Genel kanıya göre Muhammed'in amcası olan Ebu Talib'in küfrü bu türdendir. Küfr-i nifâk, kişinin diliyle iman ettiğini belirtmesi, İslam'da inanılması şart olan hususları (Allah'ın varlığı gibi) diliyle kabul etmesi, fakat hiçbirini kalbi ile tasdik etmemesi durumuna verilen isimdir. Küfür genel olarak ret ve inkar anlamında kullanılırken, şirk Allah'a ortak koşma, isim veya sıfatlarında antropomorfizm gibi uluhiyet vasıflarına aykırı tanımlamalarda bulunmak anlamında kullanılır. Kelamcılar şirki de kendi içerisinde farklı türlere ayırmış ve hepsini küfür olarak saymışlardı. Nifâk; Mümin gözüküp, iman ettiğini dili ile belirtip, kalben inanmamaktır. Hiç kimse bir diğerinin iç dünyasını gerçekten bilemiyeceği için kelamda "münafık" olarak tanımlanan kişiler, hukuki bağlamda mümin olarak ele alınırlar. Fleroviyum Fleroviyum, 4a metal grubundan, 114 atom numaralı kimyasal elementtir. Sembolü Fl 'dir (önceden Uuq). 1999 yılında Rusya'daki Ortak Nükleer Araştırma Enstitüsünde bulunmuştur. Geçici olarak "ununkuadyum" (< "un": bir, "quadro": dört) biçiminde kullanılan elementin adı IUPAC tarafından 30 Mayıs 2012 tarihinde kalıcı biçimde "fleroviyum" olarak değiştirilmiştir. Sovyet nükleer fizikçisi Giorgi Flyorov'un adına ithafen "fleroviyum" denmiştir. Bağıl atom kütlesi 289'dur. Erime noktası, kaynama noktası, yoğunluğu, atom çapı, elektronegatifliği, elektron dizilimi veya yükseltgenme basamağı henüz bilinmiyor. Bilinmemesinin sebebi nükleer reaktörlerde tepkime sonucu ortaya çıkması ve çok kısa bir an için kararlı halini korumasıdır. Çabucak bozunduğu için gözlemlenememektedir. Radyoizotopları yoktur. Evropiyum Avrupyum ve Avrupyum (Eu), atom numarasÄ± 63 olan kimyasal elementtir. İlk olarak 1901 yılında Eugene Demarcay tarafından bulunan, insan yapımı bir elementtir. Element gümüş renginde olup, renkli televizyonlarda kullanılır. Bohriyum Bohriyum veya eka-renyum, atom numarası 107, atom ağırlığı 264 olan, 25 °C'de katı olduğu, gümüş renginde veya gri renkte olduğu tahmin edilen yapay bir element (simgesi Bh). İsmini ünlü fizikçi Niels Bohr anısına almıştır. Linz Linz, Avusturya'nın kuzeybatısında Tuna Nehri yanında yer alan bir şehir. Yukarı Avusturya eyâletinin başkentidir. "Linz", "48° 18′ 11″ K", "14° 17′ 26″ D" koordinatlarında yer alır. Yüzölçümü 96 km²'dir. Şehir nüfusu 204.846'dir, fakat civarındaki kasabalar ve banliyölerle 789.811'i bulmaktadır (2017). 2013'ten beri Linz'in belediye başkanı Klaus Luger'dir. Rock Hudson Roy Harold Scherer, Jr. ya da sahne adıyla Rock Hudson (17 Kasım 1925 – 2 Ekim 1985), Amerikalı oyuncu. 1950'li ve 1960'lı yılların romantik karakteri olarak tanındı. Yaklaşık 70 filmde ve pek çok televizyon dizisinde rol aldı. Daha çok Doris Day ile oynadığı filmler ile bilinir. AIDS'e bağlı hastalıktan ölen dünyaca ünlü ilk kişidir. Cenazesi yakılmıştır. Bağlı olduğu film stüdyosundaki sekreterlerden Phyllis Gates ile evlendi. Çok geçmeden Gates, Hudson’ın eşcinsel olduğunu dünyaya ilan edip boşanma davası açtı. Böylece Hudson’ın sırrı ortaya çıkmış oldu. Åžaperon Şaperon, proteinlerin katlanarak üç boyutlu hâle gelmesi işleminde yer alan refakatçi proteinlerdir. Aynı zamanda proteinlerin ribozomca sentezlenmesinden sonra zamanı gelmeden katlanmalarını engeller ve yanlış katlanmış proteinleri düzelterek, onarılması mümkün olmayan proteinleri parçalar. Endoplazmik retikulumda bulunurlar. Martin Scorsese Martin Luciano Scorsese (d. 17 Kasım 1942, New York), Akademi Ödülü, BAFTA ve Altın Küre sahibi Amerikalı film yönetmeni, senarist ve yapımcı. 1997 Amerikan Film Enstitüsü tarafından verilen AFİ Yaşam Boyu Başarı Ödülü'ne layık görülmüştür. 2007'de Köstebek (The Departed) isimli filmiyle, En İyi Yönetmen dalında Oscar ödülünün sahibi olmuştur. Martin Scorsese New York'ta doğmuştur. Babası Luciano Charles Scorsese (1900-1993) ve annesi Catherine Scorsese (1912-1997)'dir., İtalyan-Amerikan aileden gelmektedir. Çocukluğu astım hastalığıyla mücadele ile geçmiştir. 1960 yılında New York Üniversitesi Sinema bölümüne girdi. 1964 yılında mezun oldu ve 1966'da New York Üniversitesi'nden film dalında master derecesi aldı. Amerikan yeni dalga akımının önemli temsilcilerinden biridir ve sinematografik mimarisinin yanı sıra, temel dramatik arayışları olan Hristiyanlık, suç, adalet ve şiddet unsurlarını işleyen hikâye ve karakterleri ile başarılı olmuştur.Goodfellas ve Casino filmlerinde kullandığı ortadan ya da sondan başlayarak anlatma tarzıyla bütünleşmiştir. Geçmişte birçok filmde Robert De Niro, Joe Pesci ve Harvey Keitel ile çalışan yönetmen, son dönemdeki Gangs of New York, The Aviator ,The Departed , Shutter Island , The Wolf Of Wall Street filmlerinde Leonardo DiCaprio ile çalışmıştır. Ayrıca Michael Jackson'ın Bad klibini yöneterek büyük sükse yapmıştır. Ayrıca 1993 yapımı Mad Dog and Glory adlı filminde yapımcılığını üstlenmiştir. Hukuk alanlarının listesi Türk Hukuk Sistemi içerisindeki başlıca hukuk dalları şu şekilde sınıflandırılmaktadır. (*): İş Hukuku ve Bankacılık Hukuku gerçekte “Karma Hukuk” niteliği taşırlar. Yani hem Kamu hem de Özel hukukun kapsamına girerler. Devletler Hukuku= Devletler Genel Hukuku + Devletler Ã–zel Hukuku "Devletler Genel Hukuku:" 1) Uluslararası Andlaşmalar 2) Uluslararası Kuruluşlar 3) Uluslararası Yargı "Devletler Özel Hukuku:" 1) Vatandaşlık Hukuku, 2) Yabancılar Hukuku, 3) Uyuşmazlık Hukuku Önemli hukuki alanlar ve konu içerikleri aşagıda listelenmektedir. Boğaziçi Hayvanat Bahçesi Boğaziçi Hayvanat Bahçesi, Kuş Cenneti ve Botanik Parkı 1991 yılında, soyları tükenmekte olan hayvanların bakımlarını üstlenmek ve soylarının devamını sağlamak amacıyla Kuş Cenneti ve Çevre Güzelleştirme Vakfı bünyesinde ya da denetiminde Bayramoğlu, Darıca'da kurulmuştur. Başlangıçta çalışmalarına kuşlarla başlamışlar, hayvanlarla devam edip en sonunda ilgi alanlarına bitkileri de eklemişler. Bahçe halkın ziyaretine 1993 yılında açılmış. Zamanla bahçeye olan talep üzerine kullanım alanını 165 bin m²'ye çıkartmışlar. Kullanım alanlarının genişlemesi ile bahçede yer alan hayvan çeşidi sayısını 3000'nin, bitki çeşit sayısını ise 500'in üzerine çıkartmışlar. Bahçe yetkililerinin broşürlerinde yer alan ifadelerine göre, bahçe çalışmalarından hiçbir kar amacı güdülmemekteymiş ve bunun sağlanması için de önemli maddi ve manevi özveriler gerçekleştirilmiş. Bahçenin Avrupa Hayvanat Bahçeleri ve Akvaryumlar Birliği'ne (EAZA) üyeliği için yapılan başvuru kabul edilmiş ve bahçe üyelik için yeterli görülüp üyeliğe dahil edilmiş. Bu kabulün bahçe çalışmalarının Dünya Standartlarına uygunluğu açısından bir onay olduğunu ifade etmekteler. Üyelik onlara birliğe dahil diğer bahçelerle organik bir ilişki olanağı sağlamış. Boğaziçi Hayvanat bahçesi gelir gider dengesinden dolayı kapanma tehlikesi geçirdi. Gelir gider açığı zaman zaman devam etmektedir. Lunaria Lunaria, Avrupa'dan Doğu Sibirya'ya kadar olan bölgede doğal olarak yetişir. 3 önemli türü vardır: Dekoratif, oval, gümüş renginde ve yarı saydam tohum kapsülleri kuru çiçek aranjmanlarında kullanılır. PuTTY PuTTY; küçük boyutlu, çeşitli işletim sistemlerinde çalışabilen sürümleri bulunan açık kaynak kodlu ücretsiz bir SSH/Telnet programıdır. Simon Tatham tarafından geliştirilmiştir. İlk sürümleri sadece Windows işletim sistemi üzerinde çalışan yazılımın, günümüzde Unix, GNU/Linux, Mac OS X sürümleri de mevcuttur. Bedri YaÄŸan Bedri Yağan (1959, Erzurum – ö. 6 Mart 1993, Kartal, İstanbul), Türkiye'de 1978 yılında kurulan Devrimci Sol örgütünün kurucu üyelerindendir. 25 Ekim 1989 tarihinde Dursun Karataş ile birlikte İstanbul Bayrampaşa Cezaevi'nden kaçtı. Daha sonra önce gıyabında ölüm cezası verildi, sonra ömür boyu hapse çevrildi. 1992'de örgüt içinde Dursun Karataş ile arasında bir iktidar kavgası basladı. İktidar kavgası kanlı çatışmalara ve örgütün bölünmesine yol açtı. 13 Eylül 1992'de rakibi Karataş'ın kaldığı evi basarak, örgütü ele geçirmeye çalıştı. Bu yüzden Bedri Yağan ve destekçileri, daha sonra DHKP-C adını alacak olan rakipleri tarafından "darbeciler" olarak anıldılar. 6 Mart 1993'te, İstanbul Terörle Mücadele Şube Müdürlüğü timleri tarafından Esentepe, Kartal'daki Deniz Apartmanı 13 numaradaki daireye baskın düzenlendi. Hanefi Avcı'nın yönettiği operasyonda, yarım saat süren bir çatışmanın sonucunda evde bulunan Bedri Yağan ile birlikte Menekşe Meral, Gürcan Özgür ve ev sahipleri Asiye ve Rıfat Kasap öldürüldü. Ev sahiplerinin çocukları 11 aylık Sebahat ve 5 yaşındaki Özgür yara almadan kurtuldu. Olayla ilgili otopsi raporunda Bedri Yağan, Rıfat Kasap ve Gürcan Özgür'de 6, Menekşe Meral'de 16, Asiye Kasap'ta ise 18 kurşun deliği tespit edildi kaydedildi. Olay, bazı basın organları ve Sosyaldemokrat Halkçı Parti yönetimi tarafından yargısız infaz olarak değerlendirildi. Rakipleri Yağan'ı Dursun Karataş'ın ihbar ettiğini ileri sürdüler. Yağan'ın ölümünden sonra da Karataş ve Yağan yanlıları arasında kanlı çatışmalar devam etti. Operasyonda yer alan polislerden Ayhan Çarkın, yargısız infaz yapıldığını yıllar sonra itiraf etti. Liberal Mısır Partisi Liberal Mısır Partisi (eskiden "Ana Mısır" adıyla anılıyordu) (Arapça: الحزب المصري الليبرالي), Mısır'da laisist siyasi bir partiydi. Parti, Mısır'ın milli kimliğinin savunuculuğunu yapmaktaydı. Aynı zamanda parti, Mısır dilinin resmileştirilmesine ve Mısır çıkarlarını koruyamayan Cemal Abdünnasır yönetimi başkanlığındaki Arap milliyetçiliği politikasını terk edip, Mısır milli bilincini yerleştirmek için çabalamaktaydı. Liberal Mısır Partisi, medeni kanun uygulamalarında ve pek çok alanda, din ile devlet işlerinin birbirinden ayrıldığı laik bir yönetim anlayışını benimsemişti ve bunun için çaba göstermekteydi. 2011'de feshedildi. Ermenistan millî futbol takımı Ermenistan millî futbol takımı, Ermenistan Futbol Federasyonu tarafından yönetilen, Ermenistan'ı uluslararası futbol müsabakalarında temsil eden takımdır. Sovyetler Birliği'nin dağılmasından sonra ilk maçını Moldova'ya karşı oynamışlardır (12 Ekim 1992). Aşağıdaki oyuncular, 15 ve 18 Kasım 2019'da Yunanistan ve İtalya'ya karşı UEFA 2020 Avrupa Futbol Şampiyonası elemeleri maçlarına çağrıldı. Yeni Cami Yeni Cami ya da Valide Sultan Camii, İstanbul'da 1597 yılında Sultan III. Murad'ın eşi Safiye Sultan'ın emriyle temeli atılan ve 1665'te zamanın padişahı IV. Mehmed'in annesi Turhan Hatice Sultan'ın büyük çabaları ve bağışlarıyla tamamlanıp ibadete açılan camidir. Şehrin siluetine ve görselliğine önemli ölçüde katkı sağlayan Yeni Cami, İstanbul'da Osmanlı ailesi tarafından yaptırılan büyük camilerin son örneğidir. Osmanlı dönemi Türk mimarisinde yapımı en uzun sürede tamamlanabilen cami olarak bilinir. Mimar Davut Ağa tarafından yapılmaya başlanmış, Mimar Dalgıç Ahmed Ağa devam ettirmiş ancak Safiye Sultan'ın ölümü ile yarım kalan inşaat, başlangıcından 66 yıl sonra dönemin mimarbaşısı Mustafa Ağa tarafından IV. Mehmed zamanında bitirilebilmiştir. Cami deniz kenarına inşa edilmiştir ancak denizle mesafesi sonradan denizin doldurulması sonucu artmıştır. Caminin mimari üslubu, kubbedeki yükseklik vurgusu ve yan cephe revaklarıdır. Mimar Sinan'ın Şehzade Camii'nde ve Sedefkar Mimar Mehmed Ağa'nın Sultanahmet Camii'nde kullandığı kubbe planını tekrarlar. Ancak kubbenin piramidi andırır şekilde yükselmesi kendine has bir özelliktir. Yeni Cami ile birlikte Valide Sultan Türbesi, Hünkâr Kasrı, sebil, çeşme, sıbyan mektebi, darülkurra, Mısır Çarşısı arastası inşa edilmiştir. Daha sonra külliyeye kütüphane, muvakkithane ve bir türbe ile çeşmeler de eklenmiştir. Vakıflar Genel Müdürlüğü tarafından cami ve eklentilerinde günümüzde restorasyon çalışmaları yapılmaktadır. Yeni Cami ve külliyesinin inşaatı, Oğlu III. Mehmet’in tahta geçmesinden sonra iktidarını temsil etmek üzere Eminönü’de bir cami yaptırmak isteyen Safiye Sultan tarafından 1597’de başlatılmıştır. Yeni Cami’nin bulunduğu Bahçekapı semti, caminin inşa edildiği dönemde gümrüğe ve limanı yakınlığı nedeniyle önemli bir ticaret yeri idi. Bugünkü caminin yerinde bir kilise, bir sinagog, birkaç dükkân ve çok sayıda hane vardı. Bölgeye, Fatih devrinde Balkanlar ve Anadolu’dan getirilmiş Yahudiler yerleştirilmişti. Uzun yıllardır bölgenin sakini olan Karay Yahudileri’nin mülkleri Safiye Sultan tarafından istimlak hukukuna uygun olarak devralındı ve halkı Hasköy’e gönderildi. Caminin yapımı görevlendirilen ilk mimar, Davut Ağa idi. Mimar Davut Ağa, yapının yerini belirleyip planını çizdi. İstimlak işlemleri tamamlandıktan sonra temel, 1598 yılının Nisan ayında devlet ileri gelenlerinin katıldığı bir törenle atıldı. Tophane’den yapılan top atışlarıyla İstanbul’a, caminin yapımına başlandığını haber verildi. Ancak o sırada sadrazam Hadım Hasan Paşa’nın azledilmesi kutlamalara gölge düşürmüş ve törenin tamamlanmamasına sebep olmuştur. 20 Ağustos 1598’de Molla Futûhi Efendi’nin caminin temeli için tayin ettiği kutlu saati yazdığı zayiçeyle ikinci kez bir merasim yapılarak inşaata resmen başlandı. Temel kazma işine başladıktan sonra buradan çok miktarda su çıkması inşaatı sıkıntıya soktu. Su, tulumbalarla tahliye edildi. Zemini sağlamlaştırmak için uçları kurşun kuşaklarla bağlanan kazıklar çakıldı ve üzerine taş bloklar yerleştirildi. Böylece duvarlar yer seviyesinden yükseltildi. Bu iş için Rodos’tan getirtilen taşlar kullanıldı. Temel işi tamamlanmadan önce Davut Ağa’nın vebaya yakalanarak ölmesi üzerine su yolu nâzırı Mimar Dalgıç Ahmed Ağa mimarbaşı tayin edildi. 1603’te yapı birinci pencere hizasına kadar yükselmişken III. Mehmed’in ölümü ve Safiye Sultan’ın Beyazıt’teki eski saraya yollanması üzerine inşaat askıya alındı ve Safiye Sultan’ın 1604 yılında ölmesi ile tamamen kesintiye uğradı ve yapı uzun yıllar atıl kaldı. IV. Murad 1637 yılında cami inşaatını devam ettirme girişiminde bulunmuş; ancak yüksek maliyet nedeniyle vazgeçmiştir. Aşırı masrafı dolayısıyla ek vergilere sebep olan ve sonunda harabe durumunda kalan bu camiye İstanbul ahâlisi “"Zulmiye"” adını verdi. Metruk haldeki cami, 4 Temmuz 1660 yılında gerçekleşen Büyük İstanbul Yangınında hasar gördü. Yangından sonra Turhan Hatice Sultan, Köprülü Mehmed Paşa’nın da tavsiyesiyle cami yapımını gündeme aldı. Safiye Sultan’ın girişimi yarıda kalınca cami çevresi yeniden eski sahiplerince iskân edilmiş ve bir Yahudi yerleşimi haline gelmişti Yangın çevredeki Yahudi mahallelerini de küle çevirince 40 Yahudi evi Hasköy’e nakledildi; böylece Yeni Cami çevresi genişletildi. Alan genişletme çabaları ile birlikte Hünkar Kasrı, Türbe, Sebilhane, Sıbyan mektebi, Darülhadis Mısır Çarşısı da projeye eklendi. İnşaat, Mimarbaşı Mustafa Ağa sorumluluğunda bir sıra taş sökülerek yeniden başladı 1665’te bir cuma günü sarayın ve cümle devlet erkânının hazır bulunduğu topluluğun önünde düzenlenen merasim töreniyle inşaat sona erdi. Halk tarafından “"Zulmiye"” olarak anılan camiye “"Adliye"” adı verildi. Sicil kayıtlarında caminin adı bu şekilde geçer. Yeni Cami, klasik Osmanlı mimarisinin revaklı avlulu şemasını devam ettirir. Merkezi plana sahiptir. 16,20 m. çapındaki ana kubbe dört yönde yarım kubbelerle yanlara doğru genişletilmiştir. Ana kubbeyi dört fil ayağı taşır. Caminin Hünkâr mahfilinin altında maksurelerin (parmaklıklarla çevrili bölüm) dayandığı sütunlardan ayrı iki tane somaki mermer sütun vardır. Renkleri kırmızıya çalan bu sütunlar Girit Savaşı ganimetlerinden alınarak buraya konulmuştur. Caminin yapı malzemesi kesme küfeki taşı, mermer ve tuğladır. Cami mekânına biri kuzeyde revaklı avluya açılan, ikisi yanlarda bulunan üç kapıdan geçilerek ulaşılır; ayrıca mihrap yönünde yanlarda birer küçük kapı daha bulunur. Yapıda aydınlanmayı sağlayan pencereler altı sıra halinde düzenlenmiştir. Yerden ikinci sıra pencerelerin üstüne kadar duvar yüzeyleri çinilerle kaplıdır. Çinilerde mavi, fîrûze, yeşil renkler hakimdir. Caminin kuzeyinde kare planlı revaklı avlu bulunur. Avluda mukarnaslı başlıklara sahip yirmi sütunun taşıdığı sivri kemerli revaklarda üzerleri kubbe ile örtülü yirmi dört birim vardır. Avlunun ortasında sekiz köşeli, kemerlere dayanan kubbeli bir şadırvan yer alır. Dış görünüşü Süleymaniye Camisi`ne göre biraz daha sivri piramide benzer şekli çok düzenlidir. Caminin Üçer şerefeli iki minaresi vardır. Minareler, kare kaide üzerinde onaltıgen olarak yükselir ve kurşun kaplı külahlarla örtülüdür. Camiyi şadırvan avlusundan ayıran büyük cümle kapısı duvarının iki ucuna inşa edilmişlerdir. Caminin güneybatı köşesinde avlu duvarında 3 güneş saati yer alır. Issa Hassan Issa Hassan (d. 25 Aralık 1970, Beyrut), Kürt müzisyen, şarkıcı ve bestekâr. Issa'nın dedenin Mardin Ömerli'den sürgünüyle, aile çeşitli güvenlik nedenlerinden dolayı Beyrut'a kadar yol alır. Issa Beyrut'ta dünyaya gelir. 11 yaşında Beyrut Kürt Kültür derneğinde genç folklorik dansçılar arasında yer alır. Issa 14 yaşındayken ise Beyrut'dan Fransa'ya göç eder . Çeşitli müzik gruplarında yer aldıktan sonra kendi yolunu çizmeye başlamıştır. Issa Flamenko ve Jazz türünü karıştırarak Kürt Müziğinde yeni bir stil yaratarak daha da çok tanındı. Sanatçı halen Fransa'da yaşamakta ve birçok uluslararası müzik festivalinde Kürt müziğini tanıtmaktadır. Carmen Electra Carmen Electra (d. 20 Nisan 1972, Ohio) Amerikalı model, oyuncu ve şarkıcı. Adını, "Playboy" dergisine verdiği pozlarla, MTV oyun şovu Singled Out, televizyon dizileri Baywatch ve Summerland ile duyurdu. İlk dans performansını Pussycat Dolls ile gerçekleştirirken, oynadığı "Scary Movie", "Date Movie", "Epic Movie", "Meet the Spartans", ve "Disaster Movie" gibi parodi filmler ile hafızalara kazındı. Electra Electra ÅŸu anlamlara gelebilir: Rhythm and blues Rhythm and Blues (R&B veya RnB); caz, rap, gospel ve blues karışımı, ilk olarak Afrika kökenli Amerikalıların ürettiği müzik türü. İlk kez müzikal terim olarak 1949'da Jerry Wexler tarafından Billboard dergisinde kullanılmıştır. Özellikle 1950'ler ve 1960'lar boyunca klasik tarzda örneklerini vermeye başlayan R&B, dijital müziklerin yapılmaya başlandığı 1970'lere kadar, caz müziği gibi hep bir salon müziği olarak tanınmıştır. ""Rhythm and Blues"" tanımı, caz veya blues gibi ögeler içermeyen, ve siyahilerin yaptığı müzik olarak tanıtılmıştır. Kısacası yavaş tempolu tüm siyahi müzikler, 1970'lere kadar hep ""Rhythm and Blues"" olarak anılmıştır. Rhythm and Blues, zamanla değişim göstermiş, özellikle 1970'lerin ortalarından sonra hızlı tempolu dijital müziklerle de kendinden söz ettirmiştir. Özellikle 1980'lerde R&B olarak anılmaya başlanan bu tür, disko müziğiyle beraber en popüler müziklerden biri haline gelmiştir. Kimi eleştirmenler, siyahilerin yaptığı pop'a R&B demeye başlamıştır. Sonuçta "Contemporary R&B" denilen çağdaş R&B ortaya çıkmıştır. 90'larda ise bu iyice yayılmış ve listelere giren hemen hemen tüm şarkılar R&B türündekiler olmuştur. 2000'lerde ise tamamen hip hop ile beraber anılan bu müzik türünde yapılan şarkıların çoğunda rap bölümleri yer almaktadır. Eskiden "yavaş ve ritimli siyahi popu" olarak tanınan R&B, bu tarihlerde tam bir "yavaşlatılmış vokalli rap" haline gelmiştir. İlk R&B örnekleri Stevie Wonder, Michael Jackson, Dionne Warwick ve Aretha Franklin gibi sanatçılar tarafından verilmeye başlanmıştır. Her ne kadar Michael Jackson pop yönüyle, Aretha Franklin soul yönüyle tanınsalar da, R&B'nin ataları olarak kabul edilmektedirler. 1980'lerdeki rock'n'roll havasının geçmeye başladığı sıralarda, Janet Jackson, Whitney Houston, Mariah Carey gibi sololar belirmiştir. Sonrasında gruplar içinden satış rekortmeni Boyz II Men ve Milli Vanilli ortaya çıkmıştır. Sonrasında Mary J Blige, Brandy Toni Braxton gibi sanatçılarla kendini belli eden R&B, 2000'lere gelindiğinde Jennifer Lopez, Alicia Keys, Black Eyed Peas, Keyshia Cole ,Usher, Destiny's Child, Beyoncé, Pussycat Dolls, Justin Timberlake, Missy Elliot,Rihanna Chris Brown ve Craig David, Natasha Bedingfield, Amy Winehouse gibi daha sayısız sanatçıyı ortaya çıkarmıştır. Tasos Papadopulos Tassos Nikolaou Papadopoulos (Τάσσος Νικολάου Παπαδόπουλος, d. 7 Ocak 1934; Lefkoşa - ö. 12 Aralık 2008; Lefkoşa), Kıbrıs Cumhuriyeti eski Cumhurbaşkanı ve siyasetçi. 2003 yılından itibaren Kıbrıs Cumhuriyeti'nin cumhurbaşkanlığını yaptı. Eski EOKA'cılardandır. 28 Şubat 2003 tarihinde %51.51 oyla cumhurbaşkanı seçilmiş ve böylece Kıbrıs Cumhuriyeti'nin beşinci cumhurbaşkanı olmuştu. Fakat 2008 seçimlerinde, %31 oy oranında kalarak, yerini 28 Şubat'ta Dimitris Hristofyas'a devretti. 22 Kasım 2008 tarihinden beri hastanede yoğun bakımda tutulan Papadopoulos, 12 Aralık 2008 tarihinde Akciğer kanseri hastalığı nedeniyle yaşamını yitirdi. Pancyprian Lisesi adlı devlet lisesinden mezun oldu. Daha sonra Birleşik Krallık'ta dava vekili (Barrister at Law) derecesiyle mezun olduğu Londra Gray’s Inn’de hukuk eğitimi gördü. 1955'te Birleşik Krallık'tan adaya dönüşünden itibaren EOKA'nın gençlik örgütü olan PEKA içinde önemli rol oynamıştır. 1959’daki Londra Konferansı’na katılarak Kıbrıs Rum Anayasa Komisyonu’nda yer alarak anlaşmayı reddeden iki Kıbrıslı Rum üyeden biri oldu. Zürih ve Londra Antlaşmalarının imzalanmasından sonra, Birleşik Krallık Kıbrıs Valisi Hugh Foot, Kıbrıs Türkleri lideri Fazıl Küçük ve Kıbrıs Rumları lideri Makarios'dan, kurulacak geçici yönetimde görev verecekleri bakanların listeleri istediğinde Makarios İçişleri Bakanlığı'na Tassos Papadopulos'u, Çalışma Bakanlığı’na Yorgacis'i önerdi. Kıbrıs Valisi, Papadopulos'un böyle bir göreve getirilmesine itiraz etmiş, bu durumu 3 Nisan 1959 tarihli ve 575 sayılı telgrafı ile Birleşik Krallık yönetimine de rapor etmişti. Makarios bu görevin geçici olduğunu belirterek atamayı yapmakta ısrar etti. 13 Aralık 1959 seçimlerinden sonra kurulan Kıbrıs Cumhuriyeti hükümetinde Papadopulos'u bu kez Çalışma Bakanlığı'na getirdi. 1959-70 yılları arasında Makarios hükümetlerinde çeşitli bakanlık görevleri verildi. 1959-60 yıllarında İçişleri Bakanlığı, 1960-61 yıllarında Maliye Bakanlığı, 1960-70 yılları arasında çeşitli dönemlerde Çalışma ve Sosyal Güvenlik Bakanlığı, 1967-69 yıllarında Tarım Bakanlığı yaptı. Dönemin Birleşmiş Milletler Genel Sekreteri Kurt Waldeim başkanlığında, Anayasal sorunların çözülmesi için Haziran 1968'deki müzakereler başladığında; zamanın Kıbrıs Temsilciler Meclisi başkanı olan müzakereci Glafkos Ioannou Klerides'in danışmanıydı. Temmuz 1970 yılında bakanlık görevinden ayrılarak, Glafkos Klerides'le birlikte merkez sağ görüşlü Birleşik Parti'yi kurdu ve milletvekili seçildi. 1976 yılında da Kıbrıs Temsilciler Meclisi Başkanlığı'na seçildi ve 1978 yılına kadar bu görevi yanında "Müzakerecilik" görevini yürüttü. 1978 yılında Kıbrıs Cumhuriyeti cumhurbaşkanı Spiros Kiprianu'nun aleyhine, Dünya Gıda ve Tarım Örgütü’nün okullarda dağıtılması için Kıbrıs'a gönderdiği yardımları sattığı yolunda söylentiler ortaya atıldı. Bu haber 14 Mayıs 1978 tarihli Simerini gazetesinde yer alması üzerine Kiprianu, kendisini görevinden uzaklaştırmak için yapılan dış kaynaklı bir komplo olduğu açıklaması yaptı ve olaya adı karıştığı gerekçesiyle Papadopulos’u "Müzakerecilik" görevinden aldı. Müzakerecilik görevi sırasında 1977 yılında kurduğu Ulusal Konsey Üst Komitesi'nin başkanı olarak Viyana Konferansı’ndai coğrafi bir haritanın da eşlik ettiği Kıbrıs için iki bölgeli iki kesimli federasyon çözümü önerisini sundu. Tassos Papadopoulos, Temmuz 1974’te, Cumhurbaşkanı Makarios’a düzenlenen ve Türkiye’nin Kıbrıs’ta askeri harekâtının yolunu açan darbe sırasında, darbe yönetimi tarafından tutuklandı ve hapsedildi. 1976 senesinde yeniden milletvekili oldu ve 1981 yılında Birleşik Kıbrıs Partisi'ni kurdu. Bu parti 1988’de merkez Demokrat Parti’yle (DİKO) birleşti ve 1991 yılında bu partinin ilk milletvekili seçildi, 1996’da da aynı partiden milletvekili olarak görevini sürdürdü. Ekim 2000’de Rum lider Spiros Kiprianu’nun ölümünden sonra, Kıbrıs Temsilciler Meclisi'ndeki üçüncü büyük siyasi parti olan DİKO Başkanlığı’na seçildi. 16 Şubat 2003 tarihinde yapılan başkanlık seçimlerinde, %51 oy alıp seçilerek Kıbrıs Cumhuriyeti cumhurbaşkanı oldu. Fakat Şubat 2008 seçimlerinde, birinci turda %31 oy oranında kalarak kaybetti ve yerini seçimi ikinci turda kazanan AKEL Genel Sekreteri Dimitris Hristofyas'a devretti. Nisan 2003'te Atina'da Kıbrıs Cumhuriyeti'nin Avrupa Birliği Katılım Antlaşmasını imzaladı. Döneminde Kıbrıs'ı birleştirmek amacıyla 24 Nisan 2004'te Kuzey Kıbrıs ve Kıbrıs Cumhuriyeti'nde yapılan Annan Planı referandumu'nda, Türk tarafından % 65 kabul gördüğü halde Rum oylarının % 76 ret şeklinde olduğundan hayata geçirilemedi. Kıbrıs'ta Rumların "hayır" oyuna rağmen Avrupa Birliği, Kıbrıs Cumhuriyeti'ni 1 Mayıs 2004 tarihinde üye olarak birliğe aldı. Başkanlığı döneminde Ocak 2008’de, Kıbrıs Cumhuriyeti Avro Bölgesi’ne katıldı. Fotini Mihailidi ile evli olan Tasos Papadopulos, Konstantino, Maria, Nikola ve Anastasia adında 4 çocuk babasıydı. Aynı zamanda avukat olduğundan Lefkoşa'nın güney kesiminde bir hukuk bürosunun sahibiydi. Solunum yetmezliği şikayetiyle 22 Kasım tarihinden bu yana Lefkoşa Genel Hastanesi yoğun bakım servisinde tutuluyordu. Kıbrıs Radyosu'nun bildirimine göre, Lefkoşa Genel Hastanesinde akciğer kanseri tedavisi gören Papadopulos 12 Aralık 2008 tarihinde durumunun sabah saatlerinde ağırlaştığı ve öğle saatlerinde Kıbrıs yerel saati ile 13.05'te 74 yaşında hayatını kaybetti. 15 Aralık 2008 tarihinde Kıbrıs Ortodoks Kilisesi Başpiskoposu II. Hrisostomos`un yönettiği dua ayiniyle saat 11.00 civarlarında Aziz Sophia Kilisesi`nde tören düzenlendi. Cenaze töreninden sonra Deftera Mezarlığı’nda toprağa verildi. 11 Aralık 2009 tarihinde mezarının açılarak cesedi çalındı. Kıbrıs Cumhuriyeti Devlet Başkanı Dimitris Hristofyas olayı "kutsallığa karşı saygısızlık" olarak nitelendirdi. İlk ölüm yıldönümünde boş mezarı başında anma töreni gerçekleştirildi. 9 Mart 2010 tarihinde cesedi Lefkoşa'nın dışındaki bir mezarlıkta bulundu. Kıbrıs Cumhuriyeti Adalet Bakanı Lukas Luka'nın yaptığı açıklamaya göre cesedin fidye için çalındığının belirlendiği fakat fidye ödenmediğini söyledi. Ayrıca Kıbrıs polisinin yaptığı açıklamada, yapılan DNA testinin bulunan kemiklerin Papadopulos'a ait olduğunu kesinleştirdiği belirtildi. KiÅŸisel kimlik Kişisel kimlik, herhangi bir bireyin hangi koşullar ve durumlar dahilinde bir ‘kişi’ sayılabileceğini, 'kişi kimliğine' sahip olabileceğini konu alan felsefî meseledir. Kökeni çok eskiye dayanan bu ontolojik mesele, biyoloji ve psikoloji gibi çeşitli bilimlerde kaydedilen önemli gelişmelerle çok farklı açılar edinmiştir. 'Kişi olmanın' aslında 'ne olduğunun' ve 'neyin (veya kimin)' 'kişi sayılabileceği' farklı felsefî ve dinî öğretilerde farklı şekillerde ele alınmıştır. Kişi kavramı, kimlik, özellikle çağdaş etik sorunlarında çok önemli bir yere sahiptir. Kürtaj, ötanazi gibi uygulamaların ahlâkî yönünü tartışan kuram ve çalışmalarda kişi kavramı temellerden birini oluşturmaktadır. Bu sebeple, kişisel kimlik son zamanlarda özellikle filozoflar, ahlâkbilimciler ve hekimler tarafından daha çok tıbbî etik meseleleriyle ilişkili olarak araştırılmış ve işlenmiştir. Kişi, kişisel kimlik kavramlarının temeline 'insan organizması' görüşünü koyan yaklaşımdır. Burada kişi insana eşittir ki, insan biyolojik açıdan bir organizma, bir canlı türünün üyesi olarak ele alınmaktadır. Kişi olmanın temelinde insan olmak yattığı için bu durumda ruh veya bilinç (veyahut özbilinç) gibi kavramlar ikinci plandadır veya kişisel kimlik kavramına dahil edilmez. Bu görüş kaba biçimde "insan türü olan "Homo sapiens"’e mensup her organizma kişidir" olarak ele alınabilir. Bununla birlikte bu görüşün de kendi içinde farklı gruplara ayrılması muhtemeldir. Diğer kimlik görüşlerine olduğu gibi organizma olarak kişi görüşüne de farklı şekilde eleştiriler gelmiştir. Bunlardan en önemlisi ve birincili, biyolojik bir tanım olan insan türüne ait bir birey olmanın canlıyı mutlak olarak kişi yapamayacağı, kişisel kimliğin biyoloji biliminin tanımından daha ötesi olması gerektiği yönünde ve aynı şekilde bunun insan türü dışı herhangi bir akıllı varlığı kişi olarak görmemeye yol açacağı, farklı bir açıdan ayrımcı olabileceği yönündedir. Yok eğer, kişi olmak için "insan türünün üyesi bir organizma" olma şartının olmadığı savunuluyorsa bunun da bakterilerden balinalara kadar çok çeşitli canlıları da 'kişi' tanımı altında toplayacağı ve böylece sorun yaratabileceği öne sürülmüştür. Bunların dışında, felsefî metinlerde yer alan sık eleştirilerden birisi de organizma olarak kişi görüşünün tek-yumurta ikizleri (monozigotik ikizler) üzerinden ulaşılan çeşitli argümanlara karşı koyamayacağıdır. Bunun en ünlü örnekleri yapışık tek yumurta ikizleri olmuştur. Zigot eğer bir insan organizması ise, bölünme sonucu iki farklı embriyonun oluşumuna yol açtığında, birincil zigota ne olmuştur? Bir organizma olarak ilk merhaledeki zigot ölmüş müdür? Oluşan iki embriyo ile ilk merhaledeki zigot aynı kişiler midir? Bu ve benzeri argümanların yanı sıra, yine yapışık ikizlik durumundan ortaya çıkan farklı bir argüman daha vardır ki bu disefali durumudur. Disefali, iki kafaya sahip olmak anlamına gelir ve çoğunlukla boyundan aşağısı tek bir vücutken, iki başa (çoğu kez iki farklı boyna da) sahip olan yapışık ikiz durumlarını tanımlamakta kullanılır. Bu durumda iki farklı bilinç ve özbilinç gelişirken, her bir ikiz kendisini, kimliğini tanımlayabilirken, ortada bir vücut ve aynı genetik yapı vardır. Buna göre bu argümanda şu tip sorular sorulur: burada aynı bedeni paylaşan iki organizma mı vardır? Yoksa bir organizmada iki farklı bilinç mi gelişmiştir? Bu durumda kişi organizmaya eşitse, ikizler sadece tek bir kişi midirler? Zihnin ve zihinle ilgili farklı kavramların kimlik ile ilişkilendirilmesi çok eskiye dayanan bir gelenektir. Descartes'in ikici ruh kavramında dahi, ruhun kendisi düşünen şey olarak yorumlanıp, düşüncenin, zihnin kaynağı olarak görüldüğü için kimlik olgusunda zihne, bilince ve düşünmeye çok fazla vurgu vardır. Bununla birlikte herhangi bir başka kişisel kimlik tanımlaması barındırmadan (örneğin bir ruh görüşü barındırmadan), salt zihnin veya salt zihnin belirli bir özelliğinin (örneğin bilincin) kişi olduğu (ve kişisel kimliğin belirleyicisi olduğu) fikri çok eskiye dayanmaz denilebilir. Özellikle felsefe çevrelerinde yaygınlık kazanmış olan bu görüş dile getirildiğinde akla gelen isimlerden biri de ünlü İngiliz filozof John Locke'dir. John Locke bilinci temel almış ve kişisel kimliği bilinç ile betimlemiştir. Kişisel kimliğin bilinç ile bu şekilde açık ilk betimlemesini Locke yapmıştır. Nitekim modern anlamda kullanılan bilinç kavramını da ilk kullanan yine, aynı metinlerinde, Locke'dir. Zihinle kişisel kimliği özdeşleştiren yaklaşımlar, psikolojik yaklaşımlar olarak da ele alınmıştır. Psikolojik yaklaşımların çoğunluğu şu şekilde kısaca özetlenebilir: "birey devam eden (süregelen) ve birbiriyle örtüşen (kesişen) psikolojik bağlantılara sahip olduğu sürece kişidir, kendisidir". Bununla birlikte her farklı psikolojik-zihin bazlı yaklaşım, felsefî anlamda farklı öğeler, argümanlar ve zihin felsefesi bazında farklı yaklaşımlar da içerdiğinden, gerek uygulamalı etik, gerekse mantıksal sonuçları açısından birbirinden farklıdır. Çağdaş birçok düşünür kişisel kimliği zihin ile tanımlamış ve farklı kuramlar geliştirmişlerdir. Örneğin bunlardan bir tanesi Jeff McMahan'ın "embodied mind account" yani "vücutlaşmış zihin yaklaşımı"dır(McMahan, 2002). Bu düşünce de, kişi beyninin fonksiyonel olarak bilincinin farkında olmasını sağlayan kısımlarıdır; bu kısımlar kişiye kişisel kimliğini vermektedir. Bu açıdan bu yaklaşımda 3 ana temel vardır: Jason Newsted Jason Curtis Newsted (d. 4 Mart 1963, Michigan), Amerikalı bas gitarist ve vokalist. 1986-2001 yılları arasında Metallica'nın toplam 15 yıl bas gitaristi ve gerivokalisti olmuştur. Bestelerine yeterince yer verilmemesini, 4.adam olarak görülmekten kurtulamadığını ve başka projelerde yer almasına karşı tavır takınılması nedeniyle Metallica'dan ayrılmıştır. Echobrain, Ozzy Osbourne, Voivod, Rockstar Supernova gibi gruplarda çalmıştır, çalmaktadır. Ayrıca Jason Newsted kendisine ait olan Chophouse Records plak şirketi bünyesinde birçok projeye imza attı. IR8, echoBrain, Papa Wheelie gibi birçok projede yer alan Jason, asıl mesleği bas gitaristlik ve arka vokal olmasına rağmen bu projelerde vokalistlik ve gitaristlik,hatta bateristlik yaptı. Lemmy,Geezer Butler ve Gene Simmons gibi üstatları genç yaşta kendine idol edinen Newsted'in Metallica'ya katılmadan önceki grubu Flotsam and Jetsam idi. Metallica'nın popüler basçısı Cliff Burton'un 1986'da trajik bir kaza sonucu yaşamını yitirmesi üzerine Metallica'ya katıldı. Pek çok Metallica konserinde Seek&Destroy, Creeping Death, Whiplash gibi efsane şarkılarda vokal görevini de üstlenerek, vokal yeteneğini milyonlara gösterebilmiştir. Yaratıcı ve enerjik kimliği ile metal dünyasına damgasını vurmuştur. Cliff Burton öldükten kısa bir süre sonra yapılan bas gitarist seçmelerinde birbirinden yetenekli 40 basist arasından sıyrılıp Metallica'nın sonraki 15 yıl boyunca bas gitaristliğini üstlenecek olan elemanı olmayı başarmıştır.Primus frontmeni Les Claypool da bu 40 basist arasındadır. Son olarak 2012-2014 yılları arasında kendi kurduğu Newsted isimli heavy metal grubunda vokal yapıp bas gitar çalmaktaydı. Ångström Ångström, ışığın dalga boyunu ölçmekte kullanılan uzunluk ölçü birimidir. Anders Jonas Ångström tarafından tanımlandığından onun adıyla anılır. Ångström birimi kısaca Å olarak gösterilir ve 10 m'ye eşittir. Diğer bir ifadeyle, 1 ångström santimetrenin yüz milyonda biridir. 0,1 nanometre veya 100 pikometredir. Å sembolü İskandinav alfabesinden gelmektedir. Fen bilimleri ve teknoloji genellikle ångströmü atomlar, moleküller, mikroskobik biyolojik yapıları ve kimyasal bağ uzunluklarını, kristallerdeki atomların düzenlenmesi, elektromanyetik radyasyonun dalga boyu ve entegre devre parçaların boyutlarını ifade etmek için kullanılır. Ångström'ün kullanımı geniş ölçüde kristalografi, Katı hal fiziği ve bir birim olarak kimya d serisinde, hücre parametreleri, atomik arası mesafeler ve x-ışını dalga boylarında kullanılır. Örneğin İnorganik Kristal Yapısı Veritabanı ångström kullanarak bu değerleri bulmaktadır. Anders Jonas Ångström spektroskopi alanında öncü olmuştur ve aynı zamanda astrofizik, ısı transferi,karasal manyetizma ve Kutup ışıkları (aurora borealis) alanında da çalışmaları bilinmektedir. Ångström uluslararası kabul edilmektedir fakat uluslararası birimlerin(SI) bir parçası değildir. Ağırlıklar ve Ölçüleri İçin Uluslararası Komitesi resmî olarak kullanılmasını teşvik etmemektedir ve iç pazar için de Avrupa Birliği'nin kullanılabilir ölçü birimleri kataloğunda bulunmaz. Ä°dol serileri Popstar Türkiye, Türkstar ve Popstar Alaturka gibi yarışmaların dünya çapındaki adı. Xgl Xgl, X Pencere Sistemi için geliştirilmiş ve günümüzde artık kullanılmayan bir görüntü sunucusudur; zamanının modern ekran kartlarının OpenGL sürücüleriyle birlikte sağladığı avantajları X Pencere Sistemi'ne kazandırabilmek amacıyla tasarlanmıştır. Linux masaüstüne çeşitli şeffaflaştırma, gölgelendirme, animasyon gibi görsel ögelerin ilâve olmasını sağlar. Bu ögelerin kullanılması, ekran kartını kullandığı için, işlemci gücüne ihtiyaç duymaz, böylece uygulanan efektler sistemin performansını düşürmez. Xgl mimarisinin geliştirilmesi bir Novell çalışanı olan David Reveman tarafından 2004 yılının sonlarında başlatıldı. Kaynak kodları ise 2 ocak 2006 da halka açılarak, freedesktop.org projesinin bir parçası olarak, geliştirilmesine devam edildi. Xgl projesi ilk olarak "Xglx" adı altında X-Server ile bütünleşik bir yapıda geliştirilecektir. X-Server ile bütünleşik olarak çalışan GLX kullanılarak Xgl'nin uyumluluğunun arttırılması hedeflenmektedir. "Xegl" ise Xgl projesinin uzun vadedeki hedefidir. Xegl projesi, Xgl'nin tamanen X-Server'dan bağımsızlaşarak kendi arayüzünü kullanmasını amaçlamaktadır. Böylece ekrana görüntü çizimi, bilgisayarın işlemcisi ve belleği aracılığıyla değil ekran kartının bileşenleri aracılığıyla gerçekleştirilecektir. Bu sayede görüntü kalitesi üst seviyeye ulaşacak ve büyük ölçüde performans artışı sağlancaktır. X-Org Vakfı tarafından geliştirilen ve Fedora topluluğunun da desteklediği AIGLX Xgl'nin en önemli alternatifidir. AIGLX X-Server ile bütünleşik olarak çalışmakta ve bütün POSIX ("Linux- ve Unix kökenli işletim sistemleri") dağıtımlarını desteklemektedir. 2 Boyutlu bir donanım hızlandırma tekniği kullanan "Quartz 2D Extreme", Mac OS X'in 10.4 sürümünden itibaren kullanılmaktadır. Yakın zamanda piyasaya sürülecek olan Windows Vista da buna benzer bir teknik kullanacaktır. SUSE, 10.1 sürümünden itibaren Xgl'i desteklemektedir. Ubuntu'nun 6.06 ve üstündeki sürümlerine de Xgl ile uyumlu haldedir. Gentoo için ise hazır paketler mevcuttur. Mandriva 2007 içerisinde Compiz paketlerini, dolayısı ile Xgl ve AIGLX'i barındırmaktadır. Mandriva'nin bir bileşeni olan drak3d sayesinde birkaç tıklama ile 3B masaüstü kolayca kurulabilmektedir. Linux kurmadan, sadece denemek isteyenler için canlı sistem dağıtımları mevcuttur. Bu dağıtımları CD'ye yazdıktan sonra, CD'yi takıp bilgisayarı yeniden başlatarak, herhangi bir kurulum veya ayar yapmadan sistemi çalıstırıp test edebilirsiniz. Amedeo Avogadro Quaregna ve Cerrato Kontu Lorenzo Romano Amedeo Carlo Avogadro (9 Ağustos 1776 - 9 Temmuz 1856), İtalyan kimyager ve bilim insanıdır. Günümüzde, adı, derişim teorisi ve moleküler ağırlık alanındaki katkılarıyla anılır. Amedeo Avogadro, Torino, İtalya'da, köklü ve asil bir aile olan Piedmont ailesinin bir üyesi olarak dünyaya geldi. 20 yaşında, kilise eğitimi bitirip çalışmaya başladı. Ancak kısa bir süre sonra kendini fizik ve matematik alanındaki çalışmalara adadı. 1809'da bu dalları, Vercelli'deki bir lisede ("liceo") öğretmeye başladı. 1820'de, Turin Üniversitesi'nde fizik profesörü oldu. 1821'deki Sardinia Kralı'na karşı olan ayaklanmalarda aktif rol aldı. Bunun sonucu olarak da 1823'te üniversitedeki görevinden alındı. Ancak Avogadro'nun da sahip olduğu fikirler zamanla - Savoy krallarının da katkılarıyla - daha kabullenilir oldu ve 1848'de Charles Albert, modern anayasayı açıklayınca Avogadro Turin'deki görevine geri getirildi. 20 yıl daha burada profesörlüğe devam etti. Çok düzgün ve dinine uygun bir hayat sürmüşe benzeyen Avogadro'nun özel hayatı ve politik yaşamı hakkında çok az şey bilinmektedir. Felicita Mazzé'yle evliydi ve altı çocukları oldu. Bazı tarihi çalışmalar, Sardinya'da, Charles Albert'ın modern anayasasıyla son anda önlenen bir ayaklanmayı maddi açıdan desteklediğini savunmaktadır. Ancak bu konuda çok az bilgi olduğundan, iddialar ancak kuşku olarak kalmıştır. Avogadro, istatistik, meteoroloji ve ölçü sistemlerinde önemli rollar oynamıştır. Aynı zamanda Halk Bilgilendirilmesi Kraliyet Üstün Konseyi'nin de bir üyesiydi. Avogadro'nun molarite ve moleküler ağırlık konusundaki çalışmalarının anısına, bir mol, "Avogadro sayısı" olarak adlandırılmıştır. Bunun değeri yaklaşık olarak 6.02214199 × 10'tür. Johann Josef Loschmidt, Avogadro sayısını ilk hesaplayandır ki, sabit, hâlâ Loschmidt sayısı olarak da anılır. Avogadro sayısı, genellikle kimyasal tepkimelerinin sonuçlarını ölçmede kullanılır ve kimyagerlerin, maddelerin tam olarak hangi oranda tepkimede bulunduklarını belirlemelerine yardımcı olur. Vercelli'de kaldığı dönemde, defterine şöyle bir not düşmüştü. Bu not kimyanın geleceği için çok önemliydi; çünkü bugün Avogadro yasası olarak adlandırdığımız yasa bu hipotezi öne sürer. Bu notu, De Lamétherie'nin "Journal de Physique, de Chimie et d'Histoire naturelle'e " (Fizik, Kimya ve Doğa Tarihi Dergisi) yolladı ve 14 Temmuz, 1811'de, "Essai d'une manière de déterminer les masses relatives des molecules élémentaires des corps, et les proportions selon lesquelles elles entrent dans ces combinaisons" (Ana moleküllerin göreceli kütlelerini ve tepkimeye girdikleri oranları belirlemeye dair bir deneme) başlığıyla yayınlandı. Avogadro yasasına göre, değişik gazların aynı hacimlerinin kütlelerinin arasındaki ilişki, aralarındaki moleküler ağırlık farklarıyla doğrudan ilişkiliydi. Bu nedenle de değişik moleküler ağırlıkların gaz örneklerinin kütlelerinden hesaplanabileceğini söylemiştir. Avogadro, bu fikrini, Joseph Louis Gay-Lussac'ın 1808'te yayınladığı yasasının ardından öne sürmüştür. Avogadro'nun en zorlandığı şey, zamanın bilim insanlarının, atomlar ve moleküller hakkındaki kesin fikirlerinin tam oluşmamasıydı. Nitekim ki Avogadro'nun en büyük katkılarından biri, molekülle atom kavramlarını birbirinden ayırmada basit parçaların da moleküllerden oluştuğunu ve bunların atomlardan oluşabileceğini göstermesidir. Mesela, John Dalton bu olasılığı göz önünde bulundurmamıştır. Avogadro, aslında "atom" kelimesini kullanmamıştır; çünkü hem "atom", hem de "molekül" kelimeleri aynı anlamda kullanılıyordu. Onun yerine, Avogadro, üç çeşit "molekül" olduğunu ve bunlardan birinin de "ana molekül" (bizim kullanımımızla "atom") olduğunu savunmuştur. Aynı zamanda kütleyle ağırlık kavramlarını ayırmaya özellikle önem vermiştir. Avogadro, 1814'te, "Mémoire sur les masses relatives des molécules des corps simples, ou densités présumées de leur gaz, et sur la constitution de quelques-uns de leur composés, pour servir de suite à l'Essai sur le même sujet, publié dans le Journal de Physique, juillet 1811"'u (Fizik Dergisi'nde 1811 Temmuz'unda yayınlanan aynı konudaki bir denemeyle uyuşması için moleküllerin göreceli kütleleri ya da gazların yoğunlukları ve oluşturdukları yapılar üzerine birkaç not) yayınladı. 1821'de, kısa süre arayla iki tane daha yayınladı: "Nouvelles considérations sur la théorie des proportions déterminées dans les combinaisons, et sur la détermination des masses des molécules des corps" (Tepkimelerdeki sabit oranlar teorisi ve molekül kütlelerinin belirlenmesi üzerine yeni değerlendirmeler) ve "Mémoire sur la manière de ramener les composès organiques aux lois ordinaires des proportions déterminées" (Organik yapıları, belirlenmiş oranlar yasasına göre geri getirme üzerine gözlem). 1841'de, tüm çalışmalarını tamamlayarak, dört cilt halinde, "Fisica dei corpi ponderabili, ossia Trattato della costituzione materiale de' corpi'de" bastı. Bilim dünyası, Avogadro'nun teorisine çok önem vermediğinden, teori hemen kabul edilmedi. André-Marie Ampère, üç yıl sonra farklı yöntemlerle aynı sonuçları bulunca da bir şey değişmedi. Ancak; Charles Frédéric Gerhardt, Auguste Laurent ve Williamson'ın organik kimya üzerinde yaptığı araştırmaların sonucunda teorinin doğrulu test edilebildi. Ne yazık ki, yapılan bazı deneylerde, bazı anorganik maddeler yasanın dışına çıktı. Bu konudaki kesinlik ancak 1860'ta, Avogadro'nun ölümünden dört yıl sonra yaratıldı; Stanislao Cannizzaro, bu eksepsiyonların, bazı gazların moleküllerinin belirli sıcaklıklarda bağlantısızlık yaşamasından kaynaklandığını açıkladı. Ayrıca, Avogadro yasasının sadece moleküler kütlenin değil, atomik kütlenin de bulunmasını sağladığını savundu. Rudolf Clausius'un kinetik teorisi, Avogadro'nun yasasını destekleyen başka bir kanıt sundu. Çok süre geçmeden, J. H. van 't Hoff'un sıvılarla gazların davranışlarının benzerlikleri üzerine yaptığı çalışmalar, Avogadro'nun kanununu son kez onayladı. O zamandan beri de, Amedeo Avogadro, atomik teorinin babası olarak kabul edilir. SPQR S.P.Q.R. (Senatus Populusque Romanus; "Roma Senatosu ve Halkı"), Eski Roma'da cumhuriyet döneminin mutlak yasama yürütme organının simgesi. Logoları şehirde halen pek çok binada ve kamu alanında görülebilir. İmparator Augustus dönemine kadar Roma Cumhuriyeti 3 büyük aile ve S.P.Q.R. yani senato yönetimi altındaydı. Mutlak yasama ve yürütme gücü Roma halkı ve senatosundaydı. S.P.Q.R. daha sonraki yıllarda İmparatorluk yönetimi olmasına karşın bozulmayan senato sisteminin ve ona bağlı lejyonların simgesi haline geldi. Belisarius Flavius Belisarius (505, İllirya - Mart 565, Konstantinopolis (modern İstanbul), İmparator I. Justinianus döneminde Doğu Roma İmparatorluğu başkomutanı ("Magister Militum"). Döneminin en büyük komutanı olarak kabul edilir. Dönemin önemli askeri seferlerinde ordulara komuta etmiştir. Konstantinopolis'e yönelen Barbar akınları'nda, Sasani İmparatorluğu, Kuzey Afrika'daki Vandal Krallığı'na ve İtalya'daki Ostrogotlar Krallığı'lara karşı yürütülen çatışmalara katılmıştır. Bilinen ilk komutanlık başarısı M.S. 530 yılında Sasani ordusuna karşı Dara'da (modern Nusaybin yakınları) Dara Muharebesi'nde kazandığı zaferdir. Ertesi yıl yenilgiye uğramasına karşın parlak bir askeri kariyer elde etmişti. İmparatoriçe Theodora'nın çocukluk arkadaşı olan "Antonia" ile yaptığı evlilik, Bizans İmparatorluk sarayında etkin olmasını sağlamıştır. M.S. 532'de ortaya çıkan Nika Ayaklanması'nin en son olarak bastırılması için Hipadrom'un iki kapısından birisini tutan birliğin komutanı olmuştur. Hipodromun iki kapısından çıkıp olay yerinden ayrılmak için harekete geçen halka kapıyı tutan ordu birlikler saldırıp sonunda Hipodrom'da yaklaşık 30.000 kişinin ölümüne neden olmuşlardır. M.S. 533 yılında küçük bir birliğin komutanı olarak Kuzey Afrika'da düzenlediği saldırılarla Vandal Krallığı'na ağır bir darbe indirmeyi başarmıştır. M.S. 535 yılında İtalya'da hüküm süren Ostrogotlar Krallığı'nı elemine ederek İtalya'yı yeniden Bizans İmparatorluğuna bağlama hedefiyle Gotlar Savışı'nı başlatmak üzere İmparator I. Justinianus tarafından İtalya Seferi için komutan tayin edilmiştir. Belisarius, Sicilya'yı ele geçirdikten sonra İtalya topraklarında ilerleyerek Roma'yı ele geçirdi. 537-538 yıllarında kenti kuşatan Ostrogotlar karşısında kenti başarıyla savunmuştur. İtalya'daki durumları iyiden iyiye zora giren Ostrogotlar, imparatorları olması koşuluyla silah bırakmayı kabul etmişlerdir. Belisarius, teslimi kabul etmekle birlikte Ostrogotlar'ın imparatoru olmayı reddetmiştir. Ancak bu tavrı, hem Ostrogotlar'ın husumetine yol açmış hem de imparator I. Justinianus'un, ileride tahtına göz dikeceği endişesiyle ona karşı cephe almasına neden olmuştur. Ostrogotlar Krallığı kralı olan Totila'nin tekrar Ostrogotları canlandırıp İtalya'yı geri almaya başlaması üzerine İtalya'dan geri çağrılan Belisarius, 549 yılında yine İtalya'da görevlendirildi. İmparator I. Justinianus, yeterli malzeme ve desteği sağlamadığından belirgin bir başarı gösterememiştir. Geri çağrılan Belisarius'un askeri kariyeri bu dönemde kesintiye uğramıştır. Ancak 559 yılında Hun akınları dolayısıyla yeniden göreve getirilmiştir. Küçük birlikleriyle ustaca manevralar ve savaş hileleriyle Hun akınlarını püskürtmüş, bu tehdit geçtikten sonra yeniden ordudan ayrılmıştır. Belisarius'un katibi Procopius'un Gizli Tarih kitabında anlatılana göre İmparatoriçe Theodora, generalin mallarına el koymuştur ve son yıllarını yoksul bir şekilde geçirmiştir. Belisarius'un savaşlardaki belirli bir özelliği, düşmanına göre daha küçük bir kuvvetle bu savaşlara katılmış olmasıdır. Belisarius'un komutanlık tarzında en belirgin özellik ise, çoğunlukla taktik savunmayı seçmesidir. Epaminondos Epaminondos Thebai'li general. "Çarpık Düzen" savaş stilini geliştirdi. Başarısı sayesinde Thebai ve Hellas yönetiminde birinci adam oldu. Sparta ile yapılan bir savaşta hayatını kaybetti. Thebai daha sonra onun dönemindeki başarıları tekrar yakalayamadı. Antik Yunanistan devrinde savaşlar iki ordunun tek sıra halinde karşılaşıp sayısal veya becerisel üstünlüğü olanın kazandığı bir sistemle çarpışılıyordu. Peloponez Savaşı'ndan sonra Sparta devleti, Yunanistan'ın lideri konumuna geçti. Sparta, Tebai ile bir süre sonra ters düştü ve üzerine bir ordu gönderdi. Spartalılar karşısında telaşa kapılan Tebai meclisi Spartalıların istekleri kabul etmek üzereyken, Epaminondos Sparta ordusunu yenebileceğini iddia etti. Meclisi ikna eden general Tebai başkomutanlığına getirildi ve iki ordu Tebai dışında karşılaştı. Epaminondos bu savaşta kendi uygulaması olan "Çarpık Düzen" savaş stilini geliştirdi. Bu stil Yunanların alışılagelmiş "Falanks (Phalanx)" formasyondan farklıydı. Ordusunun sağ kanadındaki adam sayısını düşmanın sol kanadından fazla tuttu. Böylece savaş esnasında Sparta sol kanadı çöktü ve sağ kanattan saldıran Tebai ordusu Sparta sağ kanadını da sardı. Böylece Sparta ordusu tamamen yok edildi. Bu savaştan sonra Spartalılar bir daha eski güçlerine kavuşamadı ve Yunanistan'da liderlik Tebai'ye geçti. Epaminondos'un bulduğu "Çarpık düzen" daha sonra Büyük İskender'in babası II. Filip tarafından geliştirildi. Büyük İskender girdiği savaşlardaki başarıları Epaminondos'un "Çarpık düzeni"nin geliştirilmiş şeklini kullanarak kazandı. Türk ve Osmanlı ordularının kullandığı "sarma" ve "hilal" taktiklerinin kökeninin eski orta asya geleneklerıne dayandıgı bılınsede çarpık düzenle benzerlik gösterir. Mustafa Kemal Paşa komutasındaki Türk Kurtuluş Savaşı'nda da, Türk ordusunun kazandığı Sakarya Meydan Muharebesi ve Büyük Taarruz savaşlarının taktiği çarpık düzenin gelişmiş örnekleridir. Ä°shal İshal, amel veya diyare (Yunanca: διαρροή = sızıntı, "akıp gitme") dışkının sık olarak sulu veya yumuşak çıkması durumudur. İshal kesinlikle bir hastalık değil, polifaktöriyel kaynaklı bir semptomdur. Dünyada ishal beş yaşından küçükler arasında ölümün ikinci büyük nedenidir (pnömoniden sonra), yılda 1,5 milyon bebek bu yolla ölür . Az gelişmiş ülkelerdeki bu ölümlerin en büyük nedeni yeterince temiz suyun yokluğu ve atık su arıtma kapasitesinin yetersizliğidir; içme suyuna kanalizasyon suyu karışması da önemli bir nedendir. İshalin birçok nedeni vardır. C vitamini veya magnezyumun fazla miktarda alınmasından da kaynaklanabilir. İnsan ve hayvan sağlığı açısından en önemli sebepler infeksiyöz hastalıklardır. İshalle beraber karın ağrısı, bulantı ve kusma da görülebilir. İshalin bazı özellikleri başka durumlarda da görülebildiği için ishalin tıbbî tanımı günde 200 gramdan fazla dışkı üretimini içerir. İshal, kalın bağırsağın yeterince sıvı emmemesinden meydana gelir. Normalde, hem sindirim sürecinin bir parçası olarak, hem de sıvı içmekten dolayı, yemek bol miktarda suyla karışıktır. Dolayısıyla kalın bağırsağa varmadan önce sindirilmiş yemek esas olarak sıvı durumdadır. Kalın bağırsak suyu emerek kalan malzemeyi yarı katı bir hale getirir. Kalın bağırsak zarar görmüş veya yangılıysa su emilmesi engellenir ve sulu dışkı meydana gelir. İshalin en sıkça görülen nedeni viral enfeksiyon veya bakteriyel toksinlerdir. Sağlıklı yaşam şartlarında ve bol gıda ve su olduğunda ishalli olmak dışında sağlıklı olan bir kişi viral bir enfeksiyondan birkaç günde, en fazla bir haftada kurtulur. Buna karşın hastalıklı veya kötü beslenen kişilerde ishal ciddi su kaybına yol açabilir ve tedavi olunmadığı takdirde hayati tehlike oluşturabilir. İshal ayrıca daha ciddi hastalıkların bir belirtisi olabilir; örneğin dizanteri, kolera, botulizm veya Crohn hastalığı gibi kronik bir duruma işaret edebilir. Apandisit hastalarında genelde ishal olmasa da apandis patlamasının sık görülen bir belirtisidir. Radyasyon hastalığının da bir sonucudur. Laktoz toleranssÄ±z olanlarda beslenme, ishal nedeni olabilir. İshalin tedavisi hastanın kaybetmiş olduğu suyun yerini alacak miktarda su almasıdır, tercihen suda gerekli tuz ve bazı besinleri de sağlamış olmak için suda elektrolitler bulunmalıdır. Çoğu kişi için bundan başka bir tedavi gerekli değildir. Ancak, aşağıdaki tip ishallerde genelde tıbbi gözetim önerilir. İshal dört farklı mekanizma sonucu meydana gelebilir: Genelde hareket bozukluklarının tanısını koymak zor olduğu için diğer mekanizmalar dışlandıktan sonra kalan tek seçenek olmasıyla varlığına hükmedilir. Bu yukarda belirtilen mekanizmalar her zaman tek başlarına çalışmazlar. Örneğin enfeksiyonlu ve enflamatuar ishalde emilim bozuklukları hem osmotik ishale hem de aktif su salgılanmasına yol açabilir. Bu, iki haftadan kısa süren ishaller olarak tanımlanır ve enterit olarak da adlandırılır. Hemen her zaman enfeksiyondan kaynaklanır. Akut ishalde hastaya güven vermek, yeterince sıvı almasını sağlamak ve beklemek yeterlidir. Ağır vakalarda veya hastalığın nedeninin anlaşılmasının önemli olduğu durumlarda dışkı kültürleri alınır. En sık görülen organizmalar "Campylobacter" (hayvan kaynaklıdır), "Salmonella" (O da hayvan kökenlidir), "Cryptosporidium" (hayvan kökenli), "Giardia lamblia" (içme suyunda yaşar). Daha ender olarak görülen Shigella (dizanteri) genelde insan kaynaklıdır. Kolera kalkınmış ülkelerde enderdir, genelde kanalizasyon suyunun kullanma suyuna karışmasıyla ilişkilidir. "Escherichia coli" da muhtemelen ishalin çok sık olarak nedenidir ama rutin teknolojiyle tanınması zordur. Bölgeden bölgeye ve ülkeden ülkeye "E. coli" tipleri farklılık gösterir. Virüsler, özellikle rotavirüs çocuklarda yaygındır. Norwalk virüsü enderdir. Toksinler ve gıda zehirlenmesi ishalin nedenleri arasındadır. Bunların arasında stafilokok (genelde süt ürünlerini hazırlayan birisinde enfekte olmuş bir yaradan dolayı) ve "Bacillus cereus" toksinleri sayılabilir. Genelde "gıda zehirlenmesi" aslında "Salmonella" enfeksiyonudur. İshalin bir diğer nedeni sindirilemeyen malzeme içeren yiyecek maddeleridir, örneğin olestra. Parazit ve bağırsak kurtları da ishal yapabilirler ama bununla beraber olarak kilo kaybı, sinirlilik, kızarıklık ve anüste kaşınma da olur. En sık olan kıl kurdu ciddi bir tıbbi sorundan ziyade can sıkıcı bir durumdur. Diğer kurtlar, kancalı kurt, askaris ve tenya tıbbi olarak daha önemlidirler, kilo kaybı, kansızlık, halsizlik ve alerji sorunlarına neden olabilirler. Entamoeba histolytica'nın neden olduğu amip dizanterisi kanlı ishale neden olabilir. Uygun tıbbi bakım gerektirir. İshalin uzun sürmesi enderdir. Bazı organizmaların neden olduğu ishal yıllarca sürse de uzun vadeli bir hastalık yapmaz. Böyle durumlarda genelde hasta zamanla düzelir ama taşıyıcı olur, yani hasta olmadan enfeksiyonunu sürdürür. Özellikle yiyecek servisi yapanlar ve kurumsal işçiler için bu durum tedaviyi gerektirir. Parazitler (amip ve kurtlar) mutlaka tedavi edilmelidir. "Salmonella" insanlarda görülen en sık inatçı bakteridir. Bunlar genelde ciddi tibbi sorunlardır. Emilim bozukluğu (malabsorpsiyon) ince bağırsağın gıdayı ememe sorunudur, bazen sorun pankreastan da kaynaklanabilir. Nedenleri arasında şunlar sayılabilir: çölyak hastalığı laktoz intoleransı, früktoz emilim bozukluğu, pernisyöz anemi pankreas salgı bozuklukları (kısa bağırsak sendromu radyasyon fibrozu (genelde kanser tedavisinin ardından olur) ve bazı ilaçlar) İki tip vardır, benzer özellikleri vardır, nedenleri bilinmemektedir: Spastik kolon sendromu (Huzursuz bağırsak sendromu). Tanımlayan belirtileri: son 3 ay boyunca haftada en az 3 gün süren, dışkılama ile giden karın rahatsızlığı veya ağrısı, anormal dışkı (ishal, kabız veya her ikisi) veya dışkılama sıklığı. Bu sendromun belirtileri gıda alerjisi, infektif ishal, çölyak ve enflamatuar bağırsak hastalığı gibi çeşitli durumlarda görülebilir. Belirtilere neden olan durumun tedavi edilmesi genelde ishal sorununu çözer. Spastik kolon sendromu aşırı bağırsak duyarlılığı (visseral hipersensitivite) yapabilir. Tanısı konmamış Spastik kolon sendromunun doğrudan bir tedavisi olmamasına karşın belirtileri, ishal dahil olmak üzere, beslenme değişiklikleri, çözünür lifler ve ilaç tedavisi ile kontrol altında tutulabilir. Kronik ishal alkol tüketiminden de kaynaklanabilir. Alkol tüketimi vücudun su emme yeteneğini azaltır. Çok alkol almanın ardından akşamdan kalma tabir edilen durumun bir belirtisidir. Alkol bağırsak hücrelerinden emilince onların su emme yeteneğini kaybetmelerine ve aksine, su salmalarına neden olur. İshal, alkol detoksifiye edilip sindirim sisteminden atılana kadar, birkaç saat sürebilir. Bu tür ishalin şiddeti ve süresi alınan alkolün miktarına ve fizyolojik farklılıklara bağlıdır. Jules Dumont d'Urville Tuğamiral Jules Sébastien César Dumont d'Urville (23 Mayıs 1790, Condé-sur-Noireau – 8 Mayıs 1842, Meudon), Fransız kâşif ve deniz subayı. Keşiflerini güney ve batı Büyük Okyanusu, Avustralya, Yeni Zelanda ve Antarktika çevrelerinde sürdürdü. Fransa, Meudon yakınlarında, eşi ve oğlu ile birlikte bir Demiryolu kazasında yaşamını yitirdi. Jeff Hardy Jeffrey Nero "Jeff" Hardy (d. 31 Ağustos 1977), Amerikalı profesyonel güreşçi ve şarkıcı. Şu an WWE isimli şirkette çalışmaktadır. Hardy'nin güreş dışındaki başlıca hobileri ise Motokros, müzik, resim ve değişik hobilerdi. Hardy şu anda adlı müzik grubunun bir üyesi. WWE'deki şöhretini kazanmadan önce OMEGA adlı bir federasyonda kardeşi Matt ile boy gösterdi. WWE ile sözleşme imzaladıktan sonra kardeşi ile beraber bazı büyük isimlere maç kaybederek o güreşçiyi yükseltirken kendileri tecrübe kazandı. Takım olarak güreştiklerinde aksiyonlu maçlarda yaptıkları zor hareketlerle ünlendiler. Özellikle TLC maçlarında ünlenen bu takım Lita'nın onlara katılmasıyla Team Xtreme oldu. Hardy 6 kere World Tag Team Kemeri ve 1 kere WCW Tag Team Kemeri kazandı. Ocak 2010 itibarıyla TNA'de yer almaya başlamıştır.TNA onu heel yapınca hayran sayısında düşüş olmuştur.2012 Bound For Glory serisini kazanıp aynı ismi taşıyan PPV'de Austin Aries'i yenerek bir kez daha TNA World Heavyweight Champion olmuştur.Şu an WWE'de aktif ring içi kariyerine devam etmektedir. Hardy güreşe girmeden önce çocukluğunda The Ultimate Warrior, Shawn Michaels ve Sting'i örnek aldı. Hardy 16 yaşında WWF'te güreşmeye başladı. İlk maçı 24 Mayıs 1994'te Razor Ramon'a oldu, Razor maçı kazandı. Sonraki gün 1-2-3 Kid'e karşı yaptığı maç 25 Haziran'daki Superstars şovunda yayınlandı. 1997-1998 arası ilk çıkışını yapana kadar diğer güreşçilere yenildi. Hardy bu sırada kardeşi Matt ve birkaç kişiyle beraber trambolin üstünde güreşmeye başladı ve sonunda adı birçok kez değiştirilerek Kuzey Karolina'ya yayıldı. Sonrasında kardeşler ve arkadaşları ACW başta olmak üzere Amerika'nın doğusundaki birçok bağımsız federasyon için güreşti. WWF'e gelmeden önce kardeşi Matt Hardy Thomas Simpson ile OMEGA federasyonunu açtı. Bu federasyon trambolin üstünde yaptıklarının daha iyi bir versiyonuydu ve Gregory Helms, Shannon Moore, Joey Matthews gibi isimler yer alıyordu. Federasyonda kardeşler birçok değişik karaktere büründü. İkili Nisan 1998'te WWF'ten kontrat teklifi aldıklarında bu federasyon kapandı. İki kardeş kısa sürede World Wrestling Federation (WWF)'in dikkatini çekti. 1998 yılında kontrat imzalanınca bir süre Dory Funk, Jr. tarafından Funkin' Dojo'da Kurt Angle, Christian, Test, ve A-Train gibi güreşçilerle beraber eğitildiler. Jobber olarak güreştikleri ve sadece canlı şovlara çıktıktan sonra WWF'de debut yaptılar ve akrobatik iki kardeş olan Hardy Boyz olarak tanıtıldılar. 1999'un ortalarında The Brood adlı takımla çekişirken taraflarına Michael Hayes'ı menajer olarak eklediler. İlk WWF Tag Team Championship kemerlerini 5 Temmuz'da The Acolytes takımını yenerek kazandılar, ama bir ay sonra kemeri geri kaybettiler. The Brood takımı dağıldıktan sonra Hardyz takımlarına eski The Brood üyesi Gangrel'i kattılar ve The New Brood olarak Edge ve Christian ile çekiştiler. Bu takım fazla uzun sürmedi. 17 Ekim, 1999 tarihinde No Mercy Hardyz Terri Runnels'ın servislerini Terri Invational turnuvasının finalinde Edge ve Christian ikilisini merdiven maçında yenerek kazandılar. 2000 yılında Hardy Boyz gerçek hayattan arkadaşı Lita'yı menajeri yaptı. Sonrasında bu üçlü "Team Xtreme olarak bilinmeye başladı". Edge ve Christian ile çekişmelerine 2000'in ortalarına kadar devam ettiler ve iki kere WWF Tag Team Championship'i kazandılar. SummerSlam'de Hardy Boyz ilk Tables, Ladders, and Chairs maçında (TLC maçı) Tag Team Championship için Dudley Boyz ve Edge & Christian'a karşı karşılaştılar ama maçı kazanamadılar. Hardy 2000 ve 2002 arasında yaptığı tehlikeli hareketlerle ve merdiven maçlarıyla dikkat çekti. 2001, Yaptığı tehlikeli hareketlerle WWE'nin en çok risk alan güreşçilerinden birisi oldu. 2001 yılında Hardy tekli mücadelelerde push almaya başladı ve Triple H'i yenerek WWF Intercontinental kemerini, Jerry Lynn'i yenerek Light Heavyweight kemerini, birinde Mike Awesome'u ve diğerinde Rob Van Dam'i yenip iki kez Hardcore kemerini kazandı. 2001 sonlarında Hardy ikilisi kavga ettikleri bir hikâyede yer aldılar