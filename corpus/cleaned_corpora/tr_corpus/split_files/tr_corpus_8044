Piyade Kolordusu'ndan Binbaşı Anna Nikulina komuta etti ve binanın çatısına Kızıl Bayrağı da o çekti. Alman 56. Kolordusu, saat 01:00'da Sovyet radyo dinleme istasyonunu bir ateşkes isteği mesajı göndermiş, beyaz bayraklı ulakların Postdamer Köprüsü üstüne geleceklerini bildirmiştir. General Weidling kendi kurmay grubuyla saat 06:00'da teslim oldu. General Çuykov'la saat 08:23'te görüştü. Stalingrad Savunması'nın ünlü komutanı Çuykov, Berlin garnizonunun komutanı olup olmadığını sordu. Weidling'in yanıtı "Evet, 57. Panzer Kolordusu Komutanıyım" şeklindedir. Çuykov, "General Krebs nerede" Weidling, "Onu dün, Başbakanlık Binası'nda gördüm. İntihar ettiğini düşünüyorum." Görüşmenin devamında General Weidling, Berlin'i kayıtsız şartsız teslim etmeyi ve kent savunmasına, Sovyet kuvvetlerine teslim olmaları için emir Görüşmenin sonunda General Çuykov'un ve 1. Ukrayna Cephesi Kurmay Başkanı General Vasili Sokolovski gözetiminde, bir teslim emri kaleme alındı. Daha sonra hayvanat bahçesi uçaksavar kulesi garnizonu da teslim oldu. Az sayıda birkaç kuşatılmış binada bazı SS birlikleri teslim olmayı reddederek çatışmaya devam ettiler. Sovyet topçusu, bu tür binaları ateş altına alarak moloz yığını haline getirdi. Tüm kentin teslim olmasından sonra pek çok Alman asker ve sivil, beslenmeyi Kızıl Ordu'nun çorba mutfaklarından sağladı. Kızıl Ordu unsurları ev ev dolaşarak polis ve itfaiyecilerin de aralarında olduğu üniformalı toplam 180 bin kişiyi toplayıp, savaş esiri olarak doğu yönünde yürüyüşe çıkardılar. 9 Mayıs Zafer Günü, 7 Mayıs 2007 tarihinde bir Rus federal kanunuyla belirlendi. Bu kutlamalar, Reichstag'a çekilen bayrağın (orak, çekiç ve üzerindeki yazıt) bir benzeriyle (Zafer Bayrağı) yapıldı. Rus askeri tarihçi General Grigoriy Krivoşeev'in açıklanmış arşiv verilerine dayandırdığı çalışmasına göre, Seelow Tepesi Muharebesi ve Halbe Muharebesi dahil, tüm operasyonlarda Kızıl Ordu kaybı 81.116'dır. Ayrıca söz konusu operasyonlarda 280.251 yaralı ve hasta rapor edilmektedir. Kayıtlara geçmemiş olan kayıpların sayısı bilinmemekte olup, bilinen zırhlı araç kaybı 2 bin dolayındadır. İlk Sovyet değerlendirmesi Alman kayıplarının 458.080 ölü ve 479.298 tutsak olduğunu ileri sürmektedir. Bir Alman kaynağında ise ölü sayısı 100 bin olarak gösterilir. Sivil kayıpları konusunda kesin bir bilgi yoktur, ancak tüm harekât süresince 125 bin sivilin ölmüş ya da kayıp olduğu tahmin ediliyor. Ancak bu rakamın içinde, savunma amacıyla Landwehr Kanalı'nın havaya uçurulması sonucu U-Bahn tünellerindeki su baskını sırasında ölenler ve yine savunma amaçlı faaliyetler sonucu ölenler de dahildir. Ayrıca aylarca süren Müttefik hava akınlarında ölen sivillerin sayısı dahil değildir. Savaş sırasında alınan tutsaklara ek olarak Sovyet askerleri sık sık ev ev dolaşarak, aralarında itfaiye ya da demiryolu çalışanları da olmak üzere üniformalı erkekleri tutuklamıştır. Kızıl Ordu, kent nüfusun gıda gereksinimini karşılamak için büyük bir çaba harcadı. İngiliz tarihçi Anthony James Beevor, hem asker hem de sivil pek çok Almanın, Kızıl Ordu'nun çorba dağıtan mutfaklarından aldığı yiyecek için minnettar olduğunu belirtmektedir. Öte yandan birkaç hafta boyunca kentin birçok yerinde hınçlı Sovyet askerlerince (çoğu geri hizmet görevlisi), 100 bin kadar kişiyi etkileyen savaş suçları işlendiği iddia edilmektedir. Söz konusu iddialara göre bu rakama tecavüz ve cinayet olayları da dahildir. Savaştan aylar önce Kızıl Ordu Almanya içlerine doğru genel taarruzuna başlarken, STAVKA katılan hınçlı birliklerin disiplininde bir sorun olduğunu fark etmişti ve böylesi davranışları bir ölçüde kontrol altında tutabilmeyi başardı. Mareşal İvan Konev, Vistül-Oder Taarruzu'nun sonlarına doğru, 27 Ocak 1945 tarihli emrinde, yeniden görevlendirilen ceza taburları komutanlarına uzun bir liste vermişti. Bu listede, yağma, sarhoşluk ve sivillere karşı kaçınılacak davranışlar yer almaktaydı. Yine de Berlin'in Kızıl Ordu'nun eline geçmesi ardından yaşanan ilk kargaşalıkta, pek çok yangın önlendi ya da kontrol altına alındı. Bazı Sovyet subayları suç işleyen askerleri cezalandırma yoluna gittiler, hatta sokak ortasında vurdular. Sovyet komutanlığı 1945 yazından sonra askerler üzerindeki disiplini yeniden kurdular ve tecavüz suçu işleyen askerler yakalanıp genellikle yargılanarak çeşitli cezalara çarptırıldı. Ancak Berlin, Amerikan - İngiliz hava kuvvetlerinin yakın geçmişte yürütmüş olduğu stratejik bombardımanı nedeniyle aylar boyu gıda maddesi sıkıntısı çekti. Kente yönelik Sovyet taarruzu da bu durumu ağırlaştırmıştı. Sovyet yönetiminin gıda maddeleri temini ve kentin yeniden imarı yönünde gösterdiği çabalara karşın açlık, uzun süre ciddi bir problem olmaya devam etti. Gerek stratejik bombardımanın, gerekse de kent içindeki çatışmaların yol açtığı yıkımlar sonucu, iç ve dış kara ulaşımı büyük ölçüde sekteye uğramıştı. Ayrıca kentin kanalizasyon sistemindeki tahribat da kentin su kaynaklarını kirletmişti. Kentin teslim olmasından bir ay sonra, Haziran ayında, Amerikan - İngiliz kuvvetleri kentte kendi sahalarına ulaştılar. Yetkililer, ortalama bir Berlinlinin, günlük kalori ihtiyacı olan 1.240 kalorinin ancak yüzde 64'ü alabilmekte olduğunu gözlemlemişlerdir. Günlük gereksinimlerin karşılanması için sekse yönelmek, özellikle Sovyet işgali altındaki bölgede bazı kadınlar için geçerli bir yaşam tarzı olmuştur. Rif Savaşı Rif Savaşı (Melilla Savaşı), İspanya ("ve sonradan Fransa") ile Fas'ın Rif ve Cibela kabileleri arasında yapılan savaş (1920-1926). İspanya Fez Antlaşması (30 Mart 1912) ve İspanyol-Fransız Antlaşması'yla (27 Kasım 1912) Fas'ın Melilla ve Septe kentleri çevresindeki dağlık bölgeleri elde etmişti. Elde ettiği İspanya-Fas Protektora'sında hakimiyetini pekiştirmek ve himaye ettiği bölgeyi büyütmek istedi. Alhucemas Körfezi'yle birbirinden ayrılan iki bölgenin ulaşım bağlantısı zayıftı. İspanyol vali General Dámaso Berenguer 1920'de doğudaki Cibela topraklarını ele geçirmeye çalışırken, Manuel Fernández Silvestre'ye, batıdaki Rif kabilesine ve bu kabilenin önderi Abdülkerim Hattabi'ye saldırma emrini verdi. Aralıklarla beş yıl süren çarpışmalarda İspanyollar ağır kayıplar verdi. 22 Temmuz 1921 ile 9 Ağustos 1921 arası Annual'da 25.700 kişilik İspanyol ordusu ile 4.000 kadar Rif gerillası çarpıştı. Annual muharebesi sonunda İspanyol zayiatı 13.000 üzerindeydi (bunun 8.000'i ölü) başka kaynaklara göre 20.000 zayiat vardı İspanyol tarafında. Ayrıca 20.000 tüfek, 400 Makineli tüfek ve 129 savaş topu Rif gerillalarının eline geçti. Rif gerillaları tarafında ise bu muharebede 1,000 kadar ölü vardı. Annual muharebesi İspanya'da "Annual felâketi" olarak anılır. Annual muharebesinde Avrupalı sömürgeci bir devletin yenilgiye uğraması Afrika'daki diğer milletlere Avrupalı bir devletin yenilmez olmadığını gösterdi. Abdülkerim'in kuvvetleri, İspanyol ordusunu ağır bir bozguna uğratarak Melilla'ya çekilmek zorunda bıraktı. İspanyolların Melilla'da 14.000 askeri bulunuyordu. Bundan sonra Rif kuvvetleri doğuya yönelerek 130 üzerinde askeri karakol ele geçirdi ve İspanyolların savaşın başından beri ele geçirdikleri toprakları geri aldı. Abdülkerim İspanyol ordusunun en büyük üssü ve ayrıca Rif bölgesinde son kalesi olan Melilla'ya saldırmamaya karar verdi. Bunun nedeni Melilla'da diğer Avrupalı devletlerin vatandaşları bulunuyordu ve Abdülkerim onlara zarar gelirse diğer Avrupalı devletlerin kendi vatandaşlarını koruma amacıyla savaşa müdahil olmasından endişe ediyordu. Abdülkerim'in bu kararı savaşın Rif kuvvetlerinin aleyhine dönmesine neden oldu ve İspanyollar Rif bölgesine daha çok asker çıkarmaya devam ettiler. İleride Abdülkerim Melilla'ya saldırmamanın onun en büyük hatası olduğunu itiraf edecekti. Abdülkerim karşısında oluşan sayısal ve teknolojik üstünlük giderek arttı. 1925'te İspanya'nın yanında savaşa 300.000 üzerinde askerle katılan Fransa'nın güneyden saldırıya geçmesi ve Alhucemas Körfezi'ne çıkan İspanyol kuvvetlerin kuzeyden yeni bir harekata başlaması karşısında, Abdülkerim teslim olmak zorunda kaldı. Böylece 1926'da iki kent arasındaki bölge İspanyol denetimine girdi. Rif Savaşı'nda dikkat çeken İspanyol generallerinden biri de Francisco Franco idi. Savaşın İspanya'daki popüler olmaması ve savaşın ilk safhalarında İspanyol ordusunun Rif kuvvetlerine karşı aldığı aşağılayıcı mağlubiyetler, İspanya'daki hükümetin istikrarsızlaşmasına ve 1923'teki darbeye katkıda buldu. İspanya kimyasal silah kullanımını yasaklayan Cenevre Protokolü'nü imzaladığı halde İspanyol ordusu açmaza düşünce Rif gerillalarının direnişini kırmak için kimyasal silah kullandı. Bunların arasında Hardal gazı, fosgen, chloropicrin ve difosgen vardı. İspanya kimyasal silahları Almanya'dan temin etti. Alman kimyacı Hugo Stoltzenberg'in İspanya için kimyasal silah üretiminde büyük katkıları oldu ve sonradan İspanyol vatandaşlığına geçti. Kimyasal silahlar uçaklarla gerillalar dışında siviller, pazarlar ve nehirler üzerine atıldı. Tarihçi Sebastian Balfour araştırmalarında İspanyol ordusunun stratejisini yoğun nüfuslu bölgeleri kimyasal silahlarla bombalamak olduğunu belirtti. İki sene içinde İspanyollar tarafından 10.000 kutu içinde 500 ton üzerinde zehirli gaz atıldı. Zehirli gaz kullanımı İspanya ve Fransa'nın savaşı kazanmasında önemli rol oynadı. İspanya Kimyasal silaha sahip olduğunu ve kullandığını uzun yıllar boyunca gizli tuttu. Kimyasal silahların zehirli etkileri bugün halen Rif bölgesinde hissedilebiliyor. 18 Eylül 1921'de Fas'ın bağımsızlı için savaşan Rif Berberiler'i Rif bölgesininin İspanya'dan bağımsızlığını ilan etti. Abdülkerim Hattabi Rif bölgesinin Emiri oldu. 1 Şubat 1923'te resmi olarak Rif Cumhuriyeti (Tamazight: Tagduda n Arif, Arapça: ‏جمهورية الريف‎) teşkil edildi. Abdülkerim Hattabi Devlet başkanı („Ra'is ad-Dawla“) ve Hajj Hatmi Başbakan oldu. Başkenti Ajdir (Axdir) idi. Rif Savaşı sonunda İspanya ve Fransa'nın galip gelmesi ile 27 Mayıs 1926'da sona erdi. Round Midnight (anlam ayrımı) Pazartesi sendromu (psikoloji) Özellikle haftasonu tatilinden sonra tekrar işbaşı yapmak zorunda olduğunu, daha doğrusu psikolojik açıdan sorumlulukları düşünme yüzünden haftasonu tatilini psikolojik açıdan tatil değil de sıkıntıya çevirme durumudur. İnternet bağımlılığı İnternet bağımlılığı rahatsızlığı (İBR) Ivan Goldberg tarafından 1995 yılında yerici bir şaka ile ortaya çıkan varsayımsal bir rahatsızlıktır. Goldberg'in bu esprili tanımı tanısı ilk olarak DSM-IV tarafından konulan nedensiz kumar rahatsızlığından esinlenmiştir. İBR her ne kadar yerici bir şaka olarak ortaya çıkmışsa da bazı kişiler bu olgunun gerçek bir duruma karşılık geldiğini savunmaktadırlar. Bu kişiler İBR'yi genellikle alt türlere ayırırlar. Bu türlerden bazıları pornografi, coşkun ve mantık dışı oyun tutkusu, sosyal iletişim siteleri ya da web güncelerinde aşırı zaman tüketimi ve İnternet üzerinden alışveriş takıntısı dır. Dayanılmaz bir kumar oynama ya da alışveriş yapma isteği gibi kişide sorun yaratması olası olgular zaman zaman İnternet içtepileri olarak adlandırılır. Bilgisayar oyunları karşısında aşırı zaman geçirme ise bu olgunun etkilerinin günlük yaşama etkisi olmadığı sürece tehlikeli sayılmaz. Nedensiz bilgisayar kullanımı günlük yaşama etkiyen aşırı bilgisayar kullanımına örnek olarak verilebilir. Bu terimler "bağımlılık" terimini özellikle içermemekte ve oluşma nedenleri tek bir etmene bağlı bulunmamaktadır. Birçok çevrenin olumsuz tavrına karşın ruhbilimci Kimberly Young İBR'nin DSM'nin yeni sürümü DSM-V'e eklenmesi için çaba harcamaktadır. Young'a destek verenler rahatsızlığın resmî orunlarca tanınması durumunda sigorta şirketlerinin İnternet bağımlılığı danışmanlığı için ödenek ayırmalarının kolaylaşacağını düşünüyorlar. Ne var ki, karşı görüşteki birçok uzman İBR'nin gerçek bir bağımlılık ya da özel bir rahatsızlık olmadığını ve bu nedenle DSM-V'te yer almaması gerektiğini savunmaktalar. Ayrıca, tedavi gerektiren durumların ele alınmadığı da gerçek dışı ve hastalık genellikle başka adlar altında (ADD ve depresyon) ele alınarak tedavi ediliyor. Amerikan Medikal Kurumu Haziran 2007'de Amerikan Ruhbilim Kurumu'na ilettiği mektupta İBR'nin DSM'nin 2012 sürümüne eklenmeyeceğini bildirdi. Bunun yanında kurum, "uzun süreli oyun oynama" olgusunun daha ayrıntılı bir biçimde incelenmesini salık vermiştir. Amerikan Bağımlılık İlaçları Topluluğu üyeleri aşırı İnternet kullanımı ve uzun süreli video oyunu oynamanın gerçek bir bağımlılık olduğu yargısına karşı çıktı. Bu aşamadaki araştırma konuları "aşırı kullanım"ın tanımlanması, "İnternet bağımlılığı"nın takıntı, depresyonda ilaç alımı ve içtepiden ayrılmasıdır. İnternet bağımlılığının kabul edilebilir bir rahatsızlık olup olmadığı tartışıladursun bu rahatsızlığı yaşadığını söyleyen kimi kişiler mahkemelerde tazminat davaları açmaktadırlar. Yakın tarihli bir Amerikan davasında (Pacenza - IBM Corp.) davacı Amerikan Engellilik Yasasına aykırı biçimde engellendiğini (Vietnam Savaşı ile ilintili Travma Sonrası Stres Bozukluğunun yol açtığı İnternet bağımlılığına bağlı olarak) savunmuştur. Dava, New York'un güney kesimindeki başka bir davanın sonucunu beklemektedir. Harvard Üniversitesi McLean Hastanesi Bilgisayar Bağımlılığı Çalışma Merkezi müdürü Maressa Orzack'e göre İnternet kullanıcılarının %5 ila 10'unda İnternet bağımlılığı görülmektedir. Başka bir destekleyici İnternet Davranışları Merkezi müdürü olan David Greenfield'dır. Greenfield, 1999 yılında ABC News.com ile bir çalışma yürütmüştür ve halen "Virtual Addiction" yazarlığı görevini sürdürmektedir. Bu uzmana göre bazı İnternet hizmetleri sunduğu özellikler kullanıcıların kişilik çözünmesi, zaman algısı yitimi ve anlık zevk gibi bozukluklara yakalanma risklerini artırıyor ve tüm kullanıcıların %6'sı bu olguların doğrudan sonuçlarını gündelik yaşamlarında duyumsuyor. Ne var ki, bu olgunun bağımlılık yerine bir içtepi olarak kabul edilmesinin daha doğtu olacağını savunuyor. Greenfield, İnternet ortamında seks, oyun, kumar ve alışverişin kişilik bozukluklarına yol açabileceğini düşünüyor. İnternet Bağımlılığı Merkezi'ne göre İnternet bağımlıları depresyon ve kaygı bağlantılı rahatsızlıklar yaşamakta ve hoş olmayan düşünce ve stres yaratan durumlardan kaçmak amacıyla İnternet'in düşlemsel ögelerini kullanmaktadırlar. İBR tedavisi gören insanların yaklaşık %60'ı pornografiye karşı aşırı ilgi ve seks içerikli konuşmalarda bulunma gibi uygunsuz buldukları davranışları sergiliyor. Bu kişilerden yarıdan fazlasının ise alkol, uyuşturucu, tütün ve seks bağımlısı olduğu gözleniyor. "Çoğu danışman ve uzmana göre bilgisayar karşısında geçirilen süre İnternet bağımlılığı tanısına katkı sağlayamaz. Asıl sorulması gereken İnternet kullanımının iş yirimi, evlilik sorunları, depresyon, içe kapanma ve kaygı gibi ciddi sorunlara yol açıp açmadığıdır. Proctor Hastanesi'nden Dr. Zehr İnternet bağımlılığı sınırını İnternet kullanımının kişinin denetiminden çıktığı nokta olarak kabul ediyor. Dr. Cash ve diğer terapistler bilgisayar oyunları ve anlık iletiler nedeniyle eskiye oranla daha fazla sayıda gencin karşılarına bağımlı olarak çıktığını söylüyorlar. Bu kişilerde ilgi eksikliği ve sosyal beceri bozukluğu sorunları gözleniyor." Amerikan Ruhbilim Dergisi'nin Mart 2008 sayısındaki bir yazıda Ruhbilimci Jerald Block İnternet bağımlılığının APA tarafından hazırlanan Tanı ve İstatistik Kılavuzu'nun beşinci sürümüne bir rahatsızlık olarak eklenmesi gerektiğini savunuyor.. Bu uzmana göre İnternet bağımlılığının belirtileri aşağıdaki rahatsızlıklarınkilerle birebir örtüşmektedir: Ayrıca, İnternet bağımlılığı bulgusuna rastlanan hastaların %86'sında diğer zihinsel sağlık sorunlarının görüldüğü gözlenmiştir. İBR öncelikli olarak yanıltıcı bir ada sahiptir. Ruhbilimci Dr. Goldberg'e göre İnternet bağımlılığı gerçek bir bağımlılık olmamasının yanı sıra diğer rahatsızlıkların belirtisi olabilir. Bağımlılığın ucu açık bir tanımı herhangi bir dengeleyici davranışın bağımlılık olarak tanımlanması olasılığına açık kapı bırakıyor. Örneğin, hoş olmayan bir durumun oluşmasını engellemek isteyen bir kişinin yaptığı uzun süreli bir telefon konuşması bu kişinin "telefon bağımlısı" olarak adlandırılmasına yol açabilir. Carol Potera ve Jonathan Bishop da İnternet bağımlılığının yanlış adlandırıldığını savunuyorlar. İnternet'in bir nesne değil sosyal bir ortam olması insanların ona bağımlı hale gelmelerini engeller. Bu olgu şu benzerliklerle açıklanabilir: Bir kişi çok sevdiği bir kentte, bir Japon balığı havuzda yaşamaya bağımlı olamaz. Daha sık kabul gören bir görüşe göre ise "İnternet bağımlıları"nın büyük bir kısmı bilinen diğer rahatsızlık ulamları altında sınıflandırılabilmektedirler. İnternet'in aşırı ya da uygunsuz kullanımı çoğu hasta için depresyon, kaygı, içgüdü denetimi rahatsızlıkları ve nedensiz kumarın göstergesidir. Bu görüşe göre İBR yemek bağımlılığıyla benzeştirilmektedir (yemek bağımlısı olduğu düşünülen insanların gerçekten yemeğe bağımlı olmadıkları bağlamında). Bir kişinin çevrimiçi açık artırmalarda fiyat bildirimlerine katılması, porno içerikli siteleri görüntülemesi, İnternet üzerinden oyun ve kumar oynaması gibi durumlara konu olması İnternet ortamının bağımlılık yaratan bir doğası olduğunu göstermez. Şu sorunlar İBR etiketi altında sunulmaktadırlar: Ayrıca, İBR'nin üzerinde çok durduğu İnternet etkinlikleri (e-posta, yazışma, gezinme, kumar oynama) arasında ciddi farklılıklar bulunmaktadır. Kumara atfedilen toplumsal yaşam çemberinin dışına çıkma eğilimi İnternet için kesinlikle kabul edilebilir değildir. Sözde İnternet bağımlıları genelgeçer bağımlılık türleri ile ilgili tedavi gören kişilerin yaşadığı sağlık ve ilişki sorunlarıyla karşılaşmamaktadırlar. Bir araştırma sonucuna göre dokuz milyon Amerikalı nedensiz bilgisayar kullanıcısı olarak nitelendirilebilirler. Britanyalı ruhbilimcilerin geçen yıl Advances in Psychiatric Treatment dergisinde yayımlanan raporda "önemli azınlık" (tüm İnternet kullanıcılarının yüzde 5 ila 10'u arasında olduğu tahmin ediliyor) olarak adlandırılan kullanıcı öbeğinin İnternet bağımlısı olduğu belirtiliyor. Ayrıca, önceki bulgulara göre İnternet bağımlılarının içe dönük erkekler olan büyük bir kısmının evlerinde bilgisayar kullanan orta yaşlı kadınlar olduğu gözlenmiştir. Çin, Güney Kore ve Tayvan'ın da içinde bulunduğu birçok Asya ülkesi genç kuşakta İnternet bağımlılığına en sık rastlanan ülkelerdir. Konuyla ilgili hükûmet destekli bir araştırmayı kısa süre önce sonuçlandıran Hanyang Üniversitesi çocuk ruhbilimi uzmanı Ahn Dong-hyun Güney Koreli gençlerin yaklaşık %30'unun (2.4 milyon insanın) İnternet bağımlısı olma riski taşıdığını belirtmektedir. Çin İnternet Ağı Bilgi Merkezi (CNNIC) 30 Haziran 2006 tarihi itibarıyla 123 milyon kişinin İnternet'e girdiğini, bunların %14.9'unun 18 yaşından küçük olduklarını açıklamıştır. Chou ve Hsiao'ya göre hastalığın Tayvan üniversite öğrencileri arasında görülme sıklığı %5.9'dur. Wu ve Zhu Çinli üniversite öğrencilerinin %10.6'sının İnternet bağımlısı olduğunu ortaya koymuştur. Pekin savcısı Shan Xiuyun kentteki gençliğe özgü suçların %85'inin İnternet'le ilintili olduğunu vurgulamaktadır. Çin Komünist Gençlik Birliği 2007 yılında yaptığı bir açıklamada 13-17 yasları arasındaki Çin yurttaşlarının yüzde 17'sinin İnternet bağımlısı olduğunu öne sürmüştür. Block son araştırma sonuçlarına dayanarak yaptığı açıklamada Çinli yetişkinlerin %13.7'sinin İnternet bağımlılığı tanısına ait ölçütlerle uyumluluk gösterdiğini belirtmiştir. Bu durum Çin hükûmetince başlatılan günde üç saatlik bilgisayar oyunu kısıtlamasına yol açmıştır. Tümünde olmamakla birlikte çoğu durumda sorun kendi kendine düzelir. Profesör Kiesler İnternet bağımlılığını moda bir hastalık olarak adlandırmaktadır. Kiesler şöyle diyor: "Televizyon bağımlılığı daha kötü. İnternet'te uzun süre geçiren kişiler üzerinde bir araştırma yapmaktayım ve ilk bulgular deneklerin büyük bir kısmının İnternet kullanımını azalttığını gösteriyor. Bu bana ciddi durumların bile kendi kendine düzelebildiğini düşündürüyor." Tedavi yöntemleri içerik denetimi yazılımları kullanma, danışmanlık, kavramsal davranış terapisi ve 12 adım izlencesidir. Gotthard Heinrici Gotthard Heinrici (d. 25 Aralık 1886, Gumbinnen (Gusev), Doğu Prusya - ö. 13 Aralık 1971, Endersbach, (Weinstadt, Almanya), II. Dünya Savaşı'nda Nazi Almanyasının Generaloberst'i. Gerd von Rundstedt'in kuzeni. Yarı-Yahudi olan eşi Gertrude Heinrici ve çocuklarına "Deutschblütigkeitserklärung" (Alman kanı taşıdığını onaylayan belge) verilmiştir. Heinrici düzenli olarak kiliseye katılan bir din adamıydı. Dini inançları onu Nazi hiyerarşi arasında sevilmeyen birisi yaptı. Bu muhtemelen Nazi Partisine katılmayı reddetmesi nedeniyle oldu. Gotthard Heinrici'nin ailesi asker kökenliydi. 8 Mart 1905 tarihinde 95. Piyade Alayı katılarak aile geleneğine devam etti. 19 yaşında I. Dünya Savaşı'nda hem Doğu hem de Batı cephelerinde savaştı ve birçok ödül kazandı. Heinrici sırasıyla 1914 ve 1915 yıllarında iki adet İkinci Sınıf ve Birinci Sınıf Demir Haç madalyası aldı. Tannenberg Muharebesi'ne katıldı. Heinrici I. Dünya Savaşı'nda zehirli gaza da maruz kalmıştır. Heinrici II. Dünya Savaşı boyunca görev yaptı. I. Dünya Savaşı'nda olduğu gibi her iki cephede de görev yaptı. Heinrici Alman ordusu'nda (Wehrmacht Heer) en iyi savunma taktikleri yaparak ve azmiyle ünlenmiştir. Bu nedenle, diğer subaylar arasında kişiliği ve kısa boylu olması nedeniyle "bizim sert küçük piç" anlamında kullanilan, "bizim zehirli cüce" (Unser Giftzwerg) lakabıyla bilinirdi. Barbarossa Harekatı sırasında, Heinrici, 43. Kolordu komutanı generali olarak Heinz Guderian altında İkinci Panzer Ordusu'nunda görev alarak Şövalye Haçı ile ödüllendirildi. Heinrici 28 Mayıs 1945 tarihinde Plön'de İngiliz güçlerine teslim oldu. Tutuklanmasından sonra Heinrici 19 Mayıs 1948 tarihinde serbest bırakıldı. Gotthard Heinrici Weinstadt'da Endersbach'da yaşamış ve tam askeri törenle, Freiburg mezarlığında toprağa verilmiştir. Onural Åžeref Bozkurt Onural Şeref Bozkurt, (d. 1947, Çeltikçi, Kızılcahamam, Ankara) - (ö. 23 Ocak 2004, Ankara), Türk siyasetçi. 1968 Yılında Karayolları Genel Müdürlüğü'nde memuriyete başladı. Bu esnada Kamu Personeli Sendikaları Konfederasyonu Genel Sekreter Yardımcısı olarak görev yaptı. 1971 Yılında Ankara Üniversitesi Hukuk Fakültesi'nden mezun oldu. Bir süre serbest avukat olarak çalıştı. Bu arada TÜRK-İŞ'e bağlı Türkiye Gazeteciler ve Basın Sanayi İşleri Sendikasında hukuk muşavirliği görevinde bulundu. 6 Kasım 1983 Seçimlerinde Halkçı Parti'den Çanakkale Milletvekili seçildi. Ayrıca aynı partiden Grup Başkanvekilliği yaptı. 1985 yılında bu partiden istifa ederek bir süre bağımsız olarak milletvekilliği görevini devam ettirdikten sonra 1987 yılında Anavatan Partisi'ne katıldı. Aynı yıl yapılan genel seçimlerde bu partiden Ankara Milletvekili seçilerek Meclise girdi. TBMM'nin 19 Haziran 1987 günü yapılan oturumunda Onural Şeref Bozkurt ve arkadaşlarının verdiği önergenin Genel Kurulunca kabul edilmesiyle Ankara/Kazan İlçe olma hakkını kazandı. 1988-1991 Yılları arasında Anavatan Parisi Grup Başkanvekili olarak görev yaptı. İngilizce ve Almanca bilen Onural Şeref Bozkurt parlamentoda yer aldığı süre içerisinde TBMM Bütçe-Plan, Anayasa, Dışişleri ve KİT Komisyonlarında ve NATO Asamblesi ve Parlamentolar Arası Birlik Türk Grubu Üyesi ve Başkanvekili olarak görev yaptı. 1995 Yılında MHP'ye katılarak yönetim kademesinde çeşitli görevler üstlendi. Evli ve iki çocuk babasıdır. Cornelia Metella Cornelia Metella (MÖ 1. yüzyıl) Quintus Caecilius Metellus Pius Scipio Nasica'nın kızıdır. Babası Caecilii Metellii gens'i tarafından evlat edinildiği için tam adı Caecilia Metella'dır. Plutarch, onu güzel, iyi karakterli, iyi okuyabilen ve Lir çalmada oldukça yetenekli bir kadın olarak tasvir eder. Cornelia aynı zamanda geometri ve filozofi konusunda oldukça iyi bir eğitim almıştır. Cornelia ilk olarak Marcus Licinius Crassus'un oğlu Publius Licinius Crassus ile evlenmiştir. Kocası, babasının Part seferinde ölünce Cornelia MÖ 52 yılında Pompey'in beşinci karısı olmuştur. Pompey'in sadık bir takipçisi olarak MÖ 48 yılındaki Farsalus savaşının ardından oğlu Sextus Pompeius ile birlikte onunla Mytilene'de buluşmuştur. Birlikte Pompey'in öldürüleceği Mısır'a kaçmışlardır. Mısır'a gelen Sezar, Pompey'in katillerini cezalandırmış ve onun küllerini ve mühür yüzüğünü karısı Cornelia'ya geri vermiştir. İtalya'ya geri dönen Cornelia hayatının geri kalanını Pompey'in Roma'daki evinde geçirmiştir. IV. Felipe IV. Felipe (İspanyolca: , Portekizce: ), (8 Nisan 1605 – 17 Eylül 1665), 1621 - 1665 yılları arasındaki İspanya kralı, İspanya Hollandası hükümdarı, 1640 yılına kadar Portekiz kralı. 1665'teki ölümünde, İspanya Krallığı 3 milyar İngiliz hektarı toprağa sahipti. Bu büyüklük krallığın doruk noktası oldu. IV. Felipe III. Felipe ve karısı Avusturyalı Margarita'nın en büyük oğulları olarak Valladolid'de dünyaya geldi. IV. Felipe'nin saltanatı, birkaç yıl süren sonuçsuz başarılardan sonra politik ve askeri olarak çürümüş ve sıkıntılı olarak anılmaya başlandı. Felipe, hiçbir hükümdarın kontrol edemeyeceği yapısal sebeplerle çöken İspanya'da başarısızlığın sorumlusu olarak görüldü. Kral, babasına göre, hem fiziksel hem de duygusal açıdan daha fazla enerjiye sahipti. El yazısıyla yazdığı politik tarih notlarının çevirileri mevcuttur. Ayrıca çok iyi bir at binici ve keskin nişancı olarak bilinmektedir. Diego Velázquez'i himayesi altına alması ve Lope de Vega, Pedro Calderón de la Barca gibi yazarları sevmesi onun sanatsal zevki konusunda fikir verebilir. Kralın saltanatı sırasında pek çok komedi oyunu yazıldı. Ayrıca, Madrid'de "Buen Retiro Sarayı"'nı yaptırdı. Bu sarayın kalıntıları halen Prado Müzesi'nin yan tarafındadır. Sahip olduğu iyi niyeti ülkenin yönetiminde işine yaramadı. 16 yaşında iken ülkenin başına geçen Felipe, kendini saltanat için yeterli bulmadı. Bu sebepten, pek çok danışman edindi. Favori danışmanı Olivares, dürüst ve yetenekli bir yönetici değildi. Felipe'nin kendini Olivares'in etkisinden kurtarması çok uzun seneler aldı. 1 Aralık 1640'ta Lizbon'da bir ayaklanma çıktı. Portekiz halkı Felipe tarafından değil, Braganzas Hanedanı tarafından yönetilmek isteniyordu. Böylece 60 senelik İber Adası birliği son buldu ve Portekiz'in İadesi Savaşı başladı. Bu savaşı Habsburg'lar kaybetti. 1643 yılında, Felipe, ülkenin her yerinden gelen şikayetleri dinleyerek tüm gücü elinde toplamış olan başbakanın işine son verdi. Fakat, herkesin rahatsız olduğu başbakandan kurtulduktan sonra, bir kral olarak ülkesine kendi adama konusunda zorluk yaşadı. Bir süre ülkeyi yönetmek için çabaladıktan sonra bu işleri gene kendisine telkinde bulunan favori danışmanlarına bıraktı. Politik görüşleri babası ve büyük babasından miras kalmıştı. Habsburg Hanedanı'nı desteklemenin kendisinin görevi olduğunu düşünüyor, protestanlara karşı Roma Katolik Kilisesi'nin yanında yer alarak saltanatını Almanlar'a karşı korumaya çalışıyordu. Felipe, halkının, Kutsal Roma Cermen İmparatorluğu ve Büyük Britanya ile birlik olarak Hollanda, Fransa, Portekiz ve Protestanlar'a karşı olan bitmek bilmeyen savaşlar karşısında tükeniyor olmasını göremedi. Yaptığı her şeyin Tanrı'ya, kiliseye ve Habsburg Hanedanı'na karşı görevi olduğuna inanıyordu. Çağdaşları, IV. Felipe'nin barok krallığa model olduğunu iddia etti. Dışarıdan çok sert görünen Felipe'nin kamuoyunun karşısında sadece üç defa güldüğü söylenir. Maiyetinin ise büyük ölçüde yozlaşmış olduğu bilinmektedir. Viktoryen tarihçiler en büyük oğlu Carlos'un erken ölümünün sebebinin, babasının eğitimi için atadığı adamlarının Carlos'u sefahate sürüklemesi olduğuna inanılır. Felipe 1665 yılında vefat etti. Tahta oğlu II. Carlos geçti. Ölümünün ardından anısına Roma'da katafalk inşa edildi. Bir Düğün Gecesi Bir Düğün Gecesi, Adalet Ağaoğlu'nun "Dar Zamanlar" adlı üç kitaplık roman dizisinin ikinci kitabıdır. 1973 tarihli "Ölmeye Yatmak" romanının bir devamı olarak kurgulanmıştır; iki romanda aynı kişilerin hayatlarından kesitler sıralanır. Bu ikiliyi, 1987'de yayımlanan "Hayır" adlı romanı takip eder. 1970'li yılların Türkiye'sinde ordu, siyaset, iş dünyası arasındaki ittifakı bir gece içinde gerçekleşen birkaç ana olay etrafında ve bir düğüne katılan davetliler üzerinden anlatan roman, yayımlandığı dönemde büyük ilgi görmüş ve çok sayıda ödül almıştır. Toplumun siyaset, iş dünyası ve ordu içerisinde bulunan birçok farklı tipini, bir düğün gecesinde buluşturan romanda, teknik olarak Adalet Ağaoğlu, o zamana kadar romanlarda kullanılan anlatım tekniklerinden farklı olarak her karakterin iç konuşmalarını diğerlerine yansıtmadan aktarmıştır. Bu teknik, Türk romanındaki ilk kez kullanılan bağımsız iç konuşma tekniğidir. Romanda izlek olarak, iletişimsizlik ve karakterlerin karşıtlığı kullanılmıştır. Karakterler huzursuzluk ve şüphe içindedirler ama birbirlerine karşı sahte dostluk göstererek bu durumu yansıtmazlar. Bu huzursuzluk ve şüphe, iletişimsizlikten doğmaktadır ve karşıt tiplerin çatışmalarına sebep olmaktadır. Romandaki karakterler iki zıt siyasi görüşe sahip olarak, yani sağ ve sol görüşlü karakterler olarak iki gruba ayrılır. Sol görüşlü karakterler üzerinde daha detaylı durulmuştur ve yazarın anlatım gayesi bu karakterleri aktarabilmektir. Sağ görüşlü kişiler, yaşam ve düşünce yapılarının derinliklerine inilmeden yüzeysel olarak ele alınmışlardır. Mark Allen Mark Allen (d.22 Şubat 1986 Antrim Kuzey İrlanda) Kuzey İrlandalı profesyonel snooker oyuncusu 07/08 sezonuna girmeden önce 29. sırada olan Mark Allen Kuzey İrlanda Kupası ve Bahreyn Snooker Şampiyonası'nda gördüğü yarı finallerle 16. basamağa kadar çıkmıştır.En yüksek serisi 146'dır. Mark Allen 2003 yılında profesyonel olduktan sonra iki tane yarı final görmüş ancak iki yarı finalide yenilmiştir.Kuzey İrlanda Kupası'nda Steve Davis'i ve John Higgins'i yenmiş ama çeyrek finalde Stephen Hendry'ye yenilmiştir.Daha sonra Son-32'de hem UK Şampiyonası'nda hem de Welsh Açık'ta Shaun Murphy'ye yenilmiş ve turnuvadan elenmiştir. Alnında Mavi Kuşlar Alnında Mavi Kuşlar, Aysel Özakın'ın 1978 yılında yayımlanan romanı. Tarihe Kanlı 1 Mayıs olarak geçen 1 Mayıs 1977 günü İstanbul’da yaşananları konu edinir. Roman kahramanı Armağan’ın hayatı çevresinde şekillenen eserde, kadını ikinci sınıf gören bir toplumsal düzenden ve ailesinin baskısından kurtularak kendi yaşamını özgürce kurmak için İstanbul’a gelen Armağan’ın geçmişi, çevresi ve kendisiyle hesaplaşmasını anlatılır. Yazarın ikinci romanı olan eser, 1979 Madaralı Roman ödülüne layık görülmüştür. Roman, 2007 yılında yeniden yayımlandı. Dekker algoritması Dekker algoritması, karşılıklı dışlamayı ("mutual exclusion") sağlamak için kullanılan bir eşzamanlı programlama ("concurrent programming") algoritmasıdır. 1964'te T. J. Dekker tarafından geliştirilen ve adını da buradan alan algoritma, iki threadin çakışma yaratmaksızın paylaşılamayacak (yani bir seferde sadece bir threadin kullanabileceği) bir kaynağı, sadece iletişim için paylaşılan bir bellek yardımıyla, kullanmalarına olanak tanır. Basit bir vardiya (yani threadler arası sıra bölüştüren) algoritmasındaki dikkatli değiştirmeden ("strict alternation") kaçınır. Dekker algoritması karşılıklı dışlama için icat edilmiş ilk algoritmalardandır. Eğer iki işlem aynı anda kritik bölgeye girmeye çalışırsa, Dekker algoritması o anki sıraya göre hangi işlemin sırasıysa, sadece o bir tek işlemin kritik bölgeye girmesine izin verir. Eğer bir işlem zaten kritik bölgedeyse, diğer işlem yoğun beklemede ilk işlemin kritik bölgeden çıkmasını bekler. Bunu gerçekleştirmek için iki bayrak kullanılırlar: f0 ve f1. Bunlar kritik bölgeye girme amacını belirtirken, bir sıra değişkeni sayesinde iki işlem arasında hangisinin öncelikli olduğu belirtilir. Algoritmanın sözde kodu şu şekilde yazılabilir: Osteoartrit Osteoartrit (kireçlenme, artroz, dejeneratif artrit, OA veya dejeneratif eklem hastalığı olarak da anılan) düşük seviyeli enflamasyon sonucu eklemlerde ağrıya yol açan, eklemlerde bir tür tampon gibi işlev gören kıkırdağın anormal bir ölçüde yıpranması veya yok olması veya bu eklemleri kayganlaştıran sinoviyal sıvının azalması sonucu oluşan, klinik bir sendromdur. Kemik yüzeyleri kıkırdak tarafından gittikçe daha da az korunurken hasta ağırlık kaldıran eylemlerde bulundukça ki buna yürüme ve ayakta durma dahildir, ağrı hisseder. Ağrı yüzünden hareketin azalması bölgesel kasların zayıflamasına (atrofiye) ve ligamentlerin daha gevşekleşmesine sebep olabilir. OA, artritin en yaygın türüdür ve bugün ABD'deki kronik engelliliğin başlıca sebebidir. Osteoartrit ismi Yunanca "osteo" yani "kemiksel, kemikle ilgili, kemikten", "arthro" yani "eklem" ve "itis" yani "enflamasyon" (iltihap) sözcüklerinden türemiştir. Bununla birlikte, gerçekte, birçok osteoartrit hastasında ya çok az enflamasyon vardır ya da hiç yoktur. Yaygın bir yanlış anlama, genç bireylerde osteoartrite rastlanmamasından dolayı, osteoartritin salt yıpranma ve aşınma sebepli olduğudur. Ancak, her ne kadar yaş osteoartrit insidansıyla korelasyon gösterse de, bu korelasyon sadece osteoartritin gelişimi zaman alan bir süreç olduğunu kanıtlar. Genellikle, osteoartritin altında yatan belirli bir sebep vardır ki bu duruma "ikincil osteoartrit" veya "sekonder osteoartrit" denilir. Eğer osteoartrite yol açan herhangi bir temel sebep saptanamıyorsa, duruma "birincil osteoartrit" veya "primer osteoartrit" denir. Ayrıca, "dejeneratif artrit" sıklıkla osteoartrit için eş anlamlı bir şekilde kullanılsa da, osteoartrit hem dejeneratif hem de rejeneratif değişiklikler içermektedir. Osteoartrit sadece ABD'de yaklaşık olarak 21 milyon kişiyi etkilemektedir. Tahminlere göre toplumun %80'i 65 yaşına vardığında radyografik osteoartrit bulgusu gösterebilmektedir. Bununla birlikte bu kişilerin sadece %60'ı osteoartrit belirtileri gösterirler. ABD'de osteoartrit sebebiyle hastaneye yatanların sayısı 1993'te yaklaşık 322.000'ken, 2006'da 735.000'i bulmuştur. Aysel Özakın Aysel Özakın Ingham (d. 1942, Şanlıurfa). Türk yazar. İlk ve ortaöğrenimini İzmir'de, yükseköğrenimini 1963 yılında Ankara Gazi Eğitim Enstitüsü Fransızca bölümünde tamamladı. Çeşitli liselerde öğretmenlik yaptıktan sonra Gazi Eğitim Enstitüsü'nde asistan oldu ve "Gerçeküstücü Akımda Aşk ve Mizah" konulu bir tez hazırladı. Çalışmalarını ve öğrenimini bir süre Fransa'da sürdürdü. Daha sonra İstanbul Atatürk Eğitim Enstitüsü'nde Öğretim görevlisi olarak çalıştı. 1977'de tayini Çanakkale'ye çıkınca öğretmenliği bırakarak yazarlığa başladı ve çeviriler yaptı. 1979’da İstanbul Devlet Konservatuvarına Fransızca okutmanı olarak öğretmenliğe döndü. 1980 yılında Berlin'de Yazarlar Sempozyumu'na katılmak üzere çağrıldı ve yurda dönmeyerek edebiyat çalışmalarını önce Almanya'da sonra İngiltere'de sürdürdü. İngiliz ressam ve heykeltıraş Bryan Ingham (1936-1997) ile evlendi. Yapıtları Almanya, Hollanda, Yunanistan, Fransa’da çeşitli yayınevleri tarafından yayımlandı. Yazar, yaşamını Türkiye’de sürdürmekte. Aysel Özakın, Yeni Adımlar dergisinin düzenlediği Sabahattin Ali Öykü Yarışmasında (1974) "Küçük Şehrin Soğuk Geceleri" adlı öyküsü "En Başarılı Öykü" seçilince ilgiyi çekti. İlk öyküleri küçük kent insanlarının özellikle yoksul çevrelerde baskı altında yaşayan genç kız ve kadınların yaşamına tanıklık ediyordu. Zamanla büyük kentlerdeki toplumsal sorunları, sanatçıların, siyasal eyleme katılanların çevrelerini, kadın özgürlüğünü, Almanya'da yabancı çevrelerdeki Türk işçilerin sorunlarını konu edindi. 1978'de yayınladığı Alnında Mavi Kuşlar ile 1979 Madaralı Roman Ödülü'nü kazandı. Yazarın, Yurtdışında yaşaığı yıllar boyunca Avrupa’da tanınan bir yazar oldu. İngilizce olarak kaleme aldığı oyunları ve romanları da vardır. Türkiye’ye döndükten sonra Güzellik Acısı adlı romanını İngilizce olarak yazmış, Türkçeye çevrilmiştir. René Wellek René Wellek (d. 22 Ağustos 1903 - ö. 10 Kasım 1995), bir Çek-Amerikan, karşılaştırmalı edebiyat eleştirmeniydi. Wellek, Erich Auerbach ile beraber, şöhretli bir eser olan Merkezi Avrupa filolji geleneği ile tanınırlar. Wellek, Viyana'da doğmuş ve büyümüştür. Çekce ve Almanca konuşabilmektedir. Prag'da Charles Üniversitesi'nde edebiyat çalışmıştır ve 1935'te Slav ve Doğu Avrupa Dersleri Okulu'nda öğretmenlik yapmadan önce, orada Prag Üniversitesi'nde aktif bir dilimbilimcidir. II. Dünya Savaşı sırasında, Wellek, Amerika'ya, ilk önce Iowa Üniversitesi'ne sonra da Yale Üniversitesi'ne, yeniden yerleşti. Birleşik Devletler'de sevilmiş ve yeni eleştirmenleri savunan biri olmuştur. Eleştirmen Austin Warren ile Wellek, ilk sistematik edebiyat teorisi olan ve daha ziyade özel bir moda olan edebiyat eleştirisine yakın, “Edebiyat Teorisi” adlı eseri yazmışlardır. 1960’ların başında , Wellek, adlarını “"yapısalcı-taklitçi edebiyat teorisi yapma"” sıfatına mahkûm edenlere karşı, Yeni Eleştirmenleri savunmuştur. Bu sebepten dolayı, o bazen, bugünün muhafazakâr edebiyat aydını olarak düşünülür. Wellek'in son çalışması uzun ve çok ciltli olan “"Edebiyat Eleştiri Tarihi"”’dir. Ã‡eviri, Kaynak: René Wellek, "Karşılaştırmalı Edebiyatın Krizi" (Çev.: Yrd. Doç. Dr. Adem Çalışkan),Uluslararası Sosyal Araştırmalar Dergisi / The Journal of International Social Research, Vol. 3, Issue: 12, Summer 2010, pp. 109–114. Akarçay Havzası Akarçay Havzası, hep sismik olarak aktif olan, kuzeybatı-güneydoğu yönünde ortalama 130 kilometre uzunlukta ve 20 kilometre genişlikte olan bir çöküntü havzasıdır. Kuzey ve doğusunda Sakarya Havzası, güneyinde Konya Kapalı Havzası ve Antalya Havzası, batı ve güneybatısında Büyük Menderes Havzası ile çevrilidir. Ege, Akdeniz ve İç Anadolu Bölgelerinin birleştiği bir noktada, kapalı bir havza niteliğinde olan Akarçay havzasının önemli bir kesimi Afyon il sınırları içerisindedir ve doğudan Konya sınırlarına girmektedir. Havzayı doğudan Emir ve Türkmen Dağları, kuzeydoğudan Ilbudak Dağı, kuzeybatıdan Sultan Dağları, güneydoğudan Ahır Dağı ve güneybatıdan ise Kumalar Dağı sınırlamaktadır. Eber Gölü ve Akşehir Gölü'nün güneyindeki Sultan dağlarında Orografik (yamaç yağmuru) olmak üzere Depresyonik ve Konvektif yağış tiplerinin her üçü de meydana gelmektedir. Eber ve Akşehir Gölüne dökülen Akarçay Nehri ile Kali Çayı, Çay Deresi, Yeniköy Deresi, Engilli Deresi ve Adıyan Suyu gibi küçük dereler mevcuttur. Havza adını yan kolları ile en büyük nehir olan Akarçay’dan almaktadır. Akarçay Havzası, kurak iklim bölgelerine özgü bir kapalı havza olup, bu havzada mevcut toplam su miktarı su bilimi (hidrolojik) çalışmalarla belirlenir, ortalama yıllık toplam akışları ve diğer veriler şöyledir: Perikard Perikard, perikardiyum veya perikart, kalbin etrafını saran ve kalp ile birlikte ana damarların (aort, vena kava vs.) kökünü kapsayan çift duvarlı kese. Perikardiyal kese iki tabaka, fibröz perikardiyum ve seröz perikardiyumdan oluşur ki seröz perikardiyum kendi içinde de iki tabakaya ayrılır: "pariyetal perikardiyum" ve "viseral perikardiyum". Fibröz (sert, kemiksi) perikardiyum kalbi dış organlardan korur; seröz perikardiyumun pariyetal perikardiyum tabakası da fibröz ve ince bir tabakadır ve fibröz perikardiyumla ayrılamaz bir biçimde kaynaşıktır. Viseral perikardiyum ise, kalp kasının (yani miyokardiyumun) hemen sonrasındaki tabaka olan epikardiyumun bir parçasıdır. Pariyetal perikardiyum ve viseral perikardiyum katmanları arasında perikardiyal boşluk olarak anılan bir boşluk bulunmaktadır. Bu bölge normal şartlarda genellikle 15 ml seviyesindeki bir perikardiyal sıvı ile kaygandır. Bölgedeki bu sıvı eğer çok fazla birikme yaparsa perikardiyal tamponad olarak adlandırılan bir duruma yol açarki bu durumda kalp perikardiyal kese içerisinde sıkışır (intraperikardiyal basınç artar), kalp debisi düşer. Bu durumda fazla sıvının perikardiyosentez işlemi ile invaziv olarak emilmesi gerekir. Perikardiyum çeşitli tarihî kültürel ve dinî eserlerde sembolizme konu olmuştur. Örneğin, 10. yüzyılda yaşamış olan sufi Hallac-ı Mansur Tanrı'dan bahsederken şöyle bir sembolizm kullanmıştır: ""[O Tanrı] ki perikardiyum ile kalp arasında akar, göz yaşlarının göz kapaklarından akması gibi." MursallÄ±, Germencik Mursallı, Aydın'ın Germencik ilçesine bağlı bir mahalle. Ermenistan Amerikan Ãœniversitesi Ermenistan Amerikan Üniversitesi (İngilizce: "American University of Armenia"), 1991 yılında Ermenistan'ın Erivan şehrinde kurulan bir mezhebe bağlı olmayan özel üniversite. 2006 itibarıyla sadece master öğrencileri kabul etmektedir. Bu üniversite işletme, endüstri mühendisliği ve sistem yönetimi, bilgisayar ve bilişim bilimi, siyaset bilimi, halk sağlığı, hukuk, karşılaştırmalı hukuk ve yabancı dil olarak İngilizce öğretmenliği dallarında master dereceleri vermektedir. 2008'de bir ekonomi fakültesi de açıldı. 2005 yılında üniversitede 268 öğrenci var idi. Üniversitenin öğretim dili İngilizce olmasına rağmen bu öğrencilerin arasında 25 tane yabancı öğrenci var idi, ve bunların 13 tanesi İranlı. Gürcistan, Kazakistan, Lübnan, Moğolistan, Moldova, Rusya ve Suriye'den gelen öğrenciler de var. Üniversitenin fakültesinde 80 kişi var. Paralel (anlam ayrımı) Paralel, aşağıdaki anlamlara gelebilir: Praksiteles Atinalı Praksiteles (Antik Yunanca: Πραξιτέλης), Büyük Kephisodotos'un oğlu olup MÖ 4. yüzyılın en tanınmış heykeltıraşlarından biriydi. Çıplak kadın figürünü gerçek boyutlarda heykellere uygulayan ilk heykeltıraştı. Tartışmasız biçimde Praksiteles'e atfedilen herhangi bir heykel bugüne ulaşmamış olsa da, eserlerinin birçok kopyası halen mevcuttur. Büyük Plinius gibi o dönemin yazarları, Praksiteles'in eserlerinden bahsetmiştir. Ayrıca heykeltıraşın pek çok ünlü eserinin resimlerini içeren, o dönemden kalma sikkeler de bulunmaktadır. Bazı yazarlara göre, heykeltıraş olan iki farklı Praksiteles yaşamıştır. İlki Fidias ile aynı dönemde yaşamıştır. İkincisi ise bu heykeltıraşın, dedesine göre çok daha ünlü olan torunudur. Yunanistan'da aynı ismin kuşaktan kuşağa tekrar edilmesi sık rastlanan bir durumdur, ancak iki farklı Praksiteles'in yaşadığına dair kesin kanıt mevcut değildir. Praksiteles'in, birçok eserine modellik yapmış olan Thespiae'li fahişe Phryne ile olan ilişkisi çağlar boyunca konuşulagelmiş, tablolar (Gérôme), komedi operaları (Saint-Saëns) ve gölge oyunları (Donnay) gibi çeşitli sanat eserlerine ilham kaynağı olmuştur. Praksiteles'in hangi dönemde yaşadığı açık olarak bilinmemektedir. Ancak Büyük İskender zamanında artık eser vermiyor olduğu düşünülür. Aksi durumda İskender büyük ihtimalle Praksiteles'e heykel yaptırmış olurdu, fakat bu yönde herhangi bir kanıt mevcut değildir. Büyük Plinius'un verdiği MÖ 364 tarihi, muhtemelen heykeltıraşın en önemli eserlerini vermiş olduğu döneme denk gelir. Praksiteles eserlerinde ya gerçek insanları, ya da Zeus, Poseidon ve Athena gibi tanrılar yerine, Apollo, Hermes ve Afrodit gibi daha genç ve düşük önemdeki tanrıları konu edindi. Praksiteles ve onun okuluna bağlı heykeltıraşlar, eserlerinde neredeyse tamamen mermer kullandılar. O dönemin en iyi mermeri, Paros adasındaki ocaklardan çıkarılıyordu ve Praksiteles de Hermes heykelini bu mermeri kullanarak yonttu. Praksiteles'in bazı heykelleri, o dönemin ressamlarından Nicias tarafından boyandı. Heykelıtraş, eserlerinin bu sayede büyük değer kazandığını düşünüyordu. 1877'de Olimpiya'daki Hera tapınağının yıkıntıları arasında bulunan ve "Olimpiya Hermesi" olarak da bilinen bu heykel, genelde Praksiteles'e atfedilir. Olimpiya Arkeoloji Müzesi'nde sergilenen heykelin bulunmasıyla birlikte, Praksiteles tarzının ayrıntıları da açığa çıkarılmıştır. Pausanias'ın 2. yüzyılda yazdıklarından yola çıkılarak Praksiteles'e ait olduğu öne sürülen bu heykeli kimin yaptığı konusu, sanat tarihçileri arasında süregelen bir tartışmaya sebep olmuştur. Heykel, Pausanias'ın 2. yüzyılda gördüğünü söylediği yerde bulundu. Heykelde Hermes, bebek Dionysos'u onu büyütmekle görevli olan Nemflere götürürken görülür. Tanrının yukarı kaldırdığı kolu yok olmuştur. Ancak Hermes'in bu elinde, çocuğu oyalamak için tuttuğu bir salkım üzüm olduğu düşünülür. Bu durum tanrının, iç hayal dünyasına dalmış şekilde, çocuğa değil de uzaklara bakışıyla birleştiğinde, heykeli türünün sıradan örneklerinden biri haline getirir. Heykelin Praksiteles'e ait olduğuna karşı çıkanlar, bulunanın Roma dönemine ait bir kopya olduğunu öne sürer. Romalılar, Yunan kültürünün ve sanatının pek çok öğesini benimsemişlerdi. Dolayısıyla bu olasılığın doğru olma ihtimali vardır. Bu fikri savunanlardan Mary Wallace'a göre, Hermes'in sandaleti 2. yüzyılda Pergamon'da giyilenlere benzer. Bu yönde öne sürülen diğer kanıtlar, heykelin sırtının işlenmemiş oluşu, kumaşın duruş şekli ve Hermes'in saçlarındaki oyuklardır. Ancak Roma ve Yunan heykeltıraşlığında bu tür istisnaların sıklığı sebebiyle, bunlar kesin kanıt olarak görülmez. Tıpkı Hermes heykelinde olduğu gibi, çeşitli müzelerde bulunan ve Praksiteles'in eserlerinin kopyaları olduğu düşünülen diğer heykellerde de zarif bir duruş ve tanımsız bir cazibe dikkat çeker. Bunlardan biri olan "Apollo Sauroktonos (Kertenkele Öldüren Apollo)" heykelinde, bir ağaca yaslanmış durumdaki bir gencin, elindeki okla bir kertenkeleyi hedeflemekte olduğu görülür. Bu heykel Louvre Müzesi'nde sergilenmektedir. 22 Haziran 2004'te Cleveland Sanat Müzesi, Praksiteles'in neredeyse tamamlanmış durumdaki tek eseri olduğu öne sürülen bronz bir "Apollo Sauroktonos"'un satın alındığını duyurdu. Müze heykelin yapılış tarihinin ve heykeltıraşının belirlenmesi için çalışmaların sürdürüleceğini açıkladı. Heykelin 2007'de Louvre Müzesi'nde düzenlenen bir Praksiteles sergisine dahil edilmesi planlanmıştı. Ancak Yunanistan'ın, heykelin nereden bulunduğunun ve yasal sahipliğinin belirsizliği sebebiyle yaptığı itirazlar sonrasında, Fransa heykeli sergilemekten vazgeçti. Knidos Afroditi Praksiteles'in en meşhur heykeliydi. Praksiteles'in Knidos halkı için yaptığı bu heykelin bir kopyası Vatikan Müzesi'nde sergilenmektedir. Bitinya Kralı I. Nicomedes çok beğendiği bu heykeli satın almak istemiş, karşılığında Knidos halkına, şehrin tüm borçlarını silmeyi teklif etmişti. Plinius'a göre, oldukça yüksek miktarda borcu olan şehir halkı, heykele o kadar değer veriyordu ki, bu teklif reddedildi. Bir ağaca dayanmakta olan bir başka tip Apollon heykeli de genelde Praksiteles'e aftedilir. Heykelde tanrı bir ağaca ya da üçayağa yaslanmış olarak, sağ kolu başının üzerinde betimlenmiştir. Çocuklara özgü bir saç kesiminin görüldüğü kafasının üst kısmındaki saçları örülmüştür. Heykel ismini Likya bölgesinden almaz. Bu ismin verilmiş olmasının sebebi, Lukianos'un anlatımına göre, Atinadaki bir "Lyceum"'da yani gymnasiumda sergilenmiş olmasıdır. Arkadya'daki Mantineia'da yapılan kazılar sırasında, Leto, Apollo ve Artemis'ten oluşan bir gruba ait, Praksiteles tarafından yapılmış bir heykelin kaidesi bulundu. Ancak kaidenin heykeltıraş tarafından değil, yardımcılarından biri tarafından yapıldığı kesindir. Yine de tarihi öneme sahip olan bu kaidenin üzerinde Pausanias'ın tarifine göre, "aulos" denen flütleri çalan Müzler ve Marsias vardı. Kaidenin üzerindeki üç plakada Apollo, Marsias, bir köle ve dokuz Müz'ün altısı bulunur. Diğer üç Müz'ün bulunduğu son plaka kayıptır. Capitol Satiri: Roma'daki Capitol Tepesi'nde bulunan Satir heykeli, genel olarak Praksiteles'in yaptığı satir heykellerinin kopyası olarak değerlendirilir. Ancak bu heykel sert ve düşük kaliteli bir tarza sahiptir. Heykelin çok daha iyi bir kopyası, Louvre'daki bir heykel gövdesinde mevcuttur. Ancak yine de, heykelin duruşu ve niteliği, Praksiteles ekolüne ait olduğunu gösterir. Leconfield başı: Knidos Afroditi tarzındaki bir heykel başı olan "Leconfield başı" 2007 yılında Louvre'daki sergide yer almıştır. Bu eser, Batı Sussex'teki Petworth House'un "Kırmızı Oda" olarak adlandırılan bölümünde sergilenmektedir. Adolf Furtwängler'e göre eserdeki stil ve özgün kalite, bu parçanın Praksiteles tarafından yapılmış olduğunun kanıtıdır. Petworth'taki Lord Leconfield koleksiyonundaki antik Yunan eserlerinin en önemlisi olan Leconfield başı, muhtemelen ressam Gavin Hamilton'dan Roma'da 1755'te satın alınmıştır. Aberdeen başı: Hermes'e ya da Herakles'in genç haline ait olan bu baş, British Museum'da bulunmaktadır. "Olimpiya Hermesi"'ne olan şaşırtıcı benzerliği sebebiyle bu eser Praksiteles'e atfedilir. Antikyra Artemisi: Pausanias'a göre, Phokis'teki Antikyra bulunan Artemis tapınağında, tanrıçanın Praksiteles tarafından yapılmış bir heykeli vardı. Tanrıçayı elinde meşale ve yay, ayaklarının dibinde bir köpek ile betimleyen bu heykelin görünüşü, şehre ait 2. yüzyıldan kalma bronz bir sikke sayesinde bilinmektedir. Tartışmalı eserleri: Vitruvius (vii, praef. 13) Praksiteles'i Halikarnas Mozolesi'nde çalışan sanatçılar arasında sayar. Strabon (xiv, 23, 51) ise Efes'teki Artemis Tapınağı'nın tüm heykel dekorasyonunu onun yaptığını söyler. Ancak her iki bilgi de yaygın görüşe göre şüphelidir. Roma kopyaları: Bu eserlerin haricinde, Roma çağından kalma sayısız Hermes, Dionysos, Afrodit, Satir, Nemf ve benzeri heykeller, antik dönem yazarlarının eserlerinden anlaşıldığı üzere Praksiteles'e ait heykellerin kopyalarıdır. Bu heykellerde Praksiteles tarzının değişik yönleri görülebilir. Kırık Çocuk Kırık Çocuk, Sagopa Kajmer'in tek şarkı ve bu şarkının enstrümantal versiyonlarının olduğu, internet ortamında yayınladığı albümdür. 3 Eylül 2007 tarihinde yayınlanmıştır. Orijinal şarkıya klip çekilmiştir. Klip albüm ile aynı gün yayınlanmıştır. Şarkının söz ve müziği Sagopa Kajmer'e aittir. Kırık Çocuk (DC Mix) Manuela Leggeri Manuela Leggeri (d. 9 Mayıs 1976-Sezze) İtalyan voleybolcu. İlk kulübü Pallavolo Priverno’ydu. millî takım formasını ilk kez 1994 yılında giydi. İtalyan millî takımıyla 2002 Dünya Şampiyonası’nda şampiyonluğa ulaştı. 2001 yılında da formasını giydiği Edison Modena kulübüyle Avrupa Şampiyonlar Ligi şampiyonluğu yaşadı. 2001 Avrupa Şampiyonası'nda ve millî takımı bıraktığı yıl, 2004 World Grand Prix’de "en iyi blok" ödülünü aldı. 2004 yılına kadar toplam 326 kez İtalyan millî takımının formasını giydi. 2008 yılını Unicom Starker Kerakoll Sassuolo kulübünde geçiren Leggeri, voleybol kariyerini 2009 yılında transfer olduğu Despar Perugia'da sürdürüyor. 1958 NBA All-Star Maçı 1958 NBA All-Star Maçı, 21 Ocak 1958 tarihinde St. Louis'de bulunan Kiel Auditorium'da oynanan sekizinci All-Star maçıdır. St. Louis Hawks oyuncusu Bob Pettit maçın MVP ödülünün sahibi oldu. Doğu takımının koçluğunu Red Auerbach yaparken, Batı'nın koçluğunu ise Alex Hannum yaptı. Maçı 12,854 biletli seyirci izledi. Sarasota Sarasota, Amerika Birleşik Devletleri'nin Florida eyaletinin güneybatı kıyısında bulunan bir şehirdir. Nüfusu 2005 yılı itibarıyla 52,715 dir. Güney Florida Üniversitesi'nin Sarasota kampüsü bu şehirde bulunur. Lakeland, Florida Lakeland Amerika Birleşik Devletleri'nin Florida eyaletinde bulunan bir şehirdir. Tampa ve Orlando şehirlerinin arasında bulunan Lakeland'in 2006 yılı nüfus sayımına göre 89,108 nüfusu vardır. Güney Florida Üniversitesi'nin bir kampüsü de bu şehirde bulunur. Bob Pettit Robert E. Lee "Bob" Pettit (12 Aralık 1932, Baton Rouge, Louisiana, ABD) Amerikalı eski profesyonel basketbolcudur. 1954-1965 yılları arasında 11 sezon boyunca NBA ligi takımlarından Milwaukee/St. Louis Hawks'ta forma giydi. Bob Pettit, her sezon lig maçlarındaki performanslara göre verilen NBA En Değerli Oyuncu Ödülü'nü alan ilk oyuncudur. 1971 yılında Basketball Hall of Fame'e girmiştir. Oyuncunun kolejdeki lakabı (Dutch) "Hollandalı"'dır. Pettit'in basketbol hayatı ilk dönemlerinde oldukça mütevazı ve sıradan bir şekilde başladı. "Baton Rouge High School"'da ilk ve bir sonraki sezonunda okul takımından kesildi. Ancak o bölgede şerif olan babası onu basketbola zorladı ve yeteneklerinin gelişmesi için çabaladı. Bu sayede Pettit, okul takımının ilk beş oyuncusundan biri oldu ve 20 yıl sonra Eyalet Şampiyonu olmasını sağladı. Kolej sonrası, Pettit Louisiana State University'nin bursunu kabul ederek bu okula başladı. Üç kez Güneydoğu Konferansı en iyi takımına ve iki kez de tüm ABD ligleri en iyi takımına girdi. Bu başarıya o dönemde ilk yıllarında oyuncuların okul takımında kadroya girememesine rağmen ulaştı. Oynadığı üç sezon boyunca, Pettit maç başına 27.8 sayı ortalamasını tutturdu. Pettit, LSU takımındaki ilk sezonunu 1952 yılında geçirdi. Üç sezon boyunca konferans sayı kralı olan Pettit bu ilk sezonda maç başına 25.5 sayı attı. Ayrıca maç başına 13.1 rebound alarak, takımının ligi ikinci sırada bitirmesinde önemli rolü oldu ve bu sayede All-SEC team (Güneydoğu Konferansı en iyi takımı) kadrosunda yer aldı. Bir sonraki sezonda, Pettit Tigers'a 1935'ten sonra ikinci Konferans Şampiyonluğu'nu ve ilk NCAA Final Four'unu getirdi. 1953 sezonunda maç başına 24.9 sayı ve 13.9 rebound ortalaması tutturdu. Bu sayede hem All-SEC, hem de All-American takımlarına seçilme onuruna ulaştı. Sonraki sezonda kendine daha da geliştiren Petit 31.4 sayı ve 17.3 rebound ortalaması ile bir kez daha okulunu Konferans Şampiyonu yaptı ve All-SEC ve All-American seçildi. 1954 yılında giydiği 50 numaralı forma Louisiana State University tarafından emekliye ayrıldı. Bu okulunun herhangi bir branşta bir sporcu öğrencisine ilk kez bu onuru vermesiydi. 1999 yılında, Güneydoğu Konferansı Basketbol Turnuvası'nda LSU için yaşayan efsane olarak anıldı. "LSU Hall of Fame" üyesi olan Pettit'in adına Baton Rouge'da bir bulvara "Bob Pettit Bulvarı" adı verilmiştir.. 1954 yılındaki NBA Draftında, Milwaukee Hawks Pettit'i ilk tur ikinci sıradan seçti. Pettit'in Kolej Ligi'nden daha sert ve zorlu NBA'ye uyum sağlayacağı ve NCAA'deki başarısını bu lige taşayacağına ait şüpheler olmasına rağmen ilk sezonunda, 1955 yılında NBA Yılın Çaylağı Ödülü'nü kazandı. Çaylak sezonunda 20.4 sayı ve 13.8 rebound ortalaması yaptı. bu sezon sonrası, Hawks St. Louis'e taşındı. Profesyonel ligde, Pettit forvet olarak oynamaya başladı. Nisan 1957'de verdiği bir röportajda da bu durumun kendisini ilk başlarda zorladığını açıkladı: ""Kolejdeyken, sabit bir pivot olarak oyunuyordum. O dönemde potaya sırtım dönüktü. Oysa şimdi dışarıdayım. Potaya yüzüm dönük... Gerçek şu ki daha önceden hiç forvet olarak oynamadağım için ilk başlarda zorlandım."" NBA'deki ikinci sezonunda, Pettit 25,7 sayı ortalaması ile ilk sayı krallığını aldı. Ayrıca toplamda 1164 reboundla ve maç başına 16.2 ortalama ile bu kategoride de ligin lideri oldu. Ayrıca 1956 NBA All-Star Maçı'nda 20 sayı ve 24 rebound yaparak maçın MVP ödülünü aldı. Daha sonra 1958, 1959 ve 1962de de All-Star MVP ödülünü aldı. Bu sezonda ayrıca ilk NBA En Değerli Oyuncu Ödülü'nün sahibi oldu. 1958'de, Pettit, Ed Macauley ve Cliff Hagan üçlüsü Hawks'a tarihindeki tek NBA Şampiyonluğu'nu getirdi. NBA Finalleri'de Bill Russell'lı Boston Celtics'i eleyen Hawks'ta Macauley ve Hagan Boston'dan Russell'ın draft hakkı karşılığı gelşmişti. Pettit 110-109 biten Final Serisi'nin altıncı maçında son periyottaki çok önemli sayılar da dahil olmak üzere 50 sayı atarak bu şampiyonluğun en önemli oyuncusu oldu. Bu iki takım bu sezondan başka 1957, 1960 ve 1961 Finallerinde de karşılaştı ancak bunların hepsini Boston kazandı. Pettit 1958-59 NBA sezonunda maç başına 29.2 sayı atarak o dönem için NBA rekorunun sahibi oldu ve bir kez daha NBA MVP ödülünün sahibi oldu. 1960-61 NBA sezonunda, maç başına 20.3 rebound yaparak NBA tarihinde bir sezonda 20 rebound ortalamasını aşan 20 oyuncudan biri oldu. Bir sonraki sezonda, maç başına 31.1 sayı ile kariyer rekorunu kırdı. Pettit, 1965 yılında, NBA'de 20,000 sayıyı geçen ilk oyuncu olarak tarihe geçerek basketbolu bıraktı (maç başına 26.4 ortalama ile toplamda 20,880 sayı). 12,849 rebound ise o dönemde lig tarihindeki en çok rebound sayısıydı. 16.2 rebound ortalaması ile ise Wilt Chamberlain ve Bill Russell'ın ardından üçüncü sırada emekliye ayrıldı. Pettit NBA'de oynadığı 11 sezonun hepsinde NBA All-Star seçildi. Ayrıca 10 kez All-NBA ilk beş, bir kez de All-NBA ikinci takıma seçildi. Pettit 1958'de 26 ve 1962'de 27 rebound ile hâlen NBA All-Star Maçı en çok rebound alan oyuncular sıralamasında ilk sırada yer almaktadır. Bunun dışında 20.4 sayı ortalaması ile All-Star Maçlarında Oscar Robertson'ın ardından sayıda ikinci sıradadır. Oynadığı 11 sezonun hepsinde maç başına 20 sayıyı ve 12 rebound ortalamasını geçmektedir. Pettit ve Alex Groza dışında lig tarihinde başka hiçbir oyuncu oynadığı tüm sezonlarda 20 sayı üzeri ortalamayı tutturamamıştır. (not: Michael Jordan son sezonunda tam olarak ortalama 20 sayı atmıştır.) Bob Pettit, 1971 yılında Basketball Hall of Fame'e girmiştir. Florida Ãœniversitesi Florida Üniversitesi (), Amerika Birleşik Devletleri'nin Florida eyaletinin Gainesville şehrinde bulunan bir devlet üniversitesidir. 8,2 kilometrekarelik bir alana yayılan üniversite, hem öğrenci sayısı açısından hem de kampüs büyüklüğü açısından Amerika'nın en büyük üniversitelerinden bir olma özelliğini taşır. Okulda araştırmacılar popüler enerji içeceği olan Gatorade'i geliştirmişlerdir. Okulun spor takımları "Gators" takma adıyla Amerika'daki birçok üniversite liginde mücadele ederlerken, Amerikan futbol takımları başarılarıyla adlarından sıklıkla söz ettirmektedirler. Başarı sıralaması açısından Güney'deki Amerikan eyaletlerinde adından sıkça bahsettiren üniversite, U.S. News & World Report (USN&WR)'a göre 2017'de Amerika Birleşik Devletleri'nde en iyi 14. devlet üniversitesi olarak yerine korumaktadır. Ayrıca 1906 yılında kurulmuş olan Eğitim Koleji (College of Education), online programlarıyla Florida'da ve Güney Batı'da en iyi eğitim okulu olarak 1. sırayı almıştır (Bkz: U.S. News & World Report’s 2017 Best Graduate Education Schools). İyi eğitilmiş eğitimciler ve kaliteli öğretim yapan öğretmenler hedefini kaybetmeden gelişimini sürdüren Eğitim Koleji, Eğitim Programları ve Öğretim (Curriculum and Instruction) programıyla, Amerika Birleşik Devletleri'nde en iyi lisansüstü programları arasında 17. sırada yer almaktadır. HastalÄ±k Kontrol ve Korunma Merkezleri ABD Hastalık Kontrol ve Korunma Merkezleri (İngilizce: Centers for Disease Control and Prevention, CDC) ABD'nin Sağlık ve İnsan Hizmetleri Dairesi'nin, kamu sağlığı ve kamu güvenliğinin sağlanması konusunda çalışan bir birimidir. Merkezi Georgia eyaletinde bulunan ABD Hastalık Kontrol ve Korunma Merkezleri sağlık konusundaki ilerleme ve gelişmeye özellikle enformasyon sağlayarak destek verir ve devletin diğer sağlık daire ve organlarıyla iş birliği içinde bulunur. ABD Hastalık Kontrol ve Korunma Merkezleri'nin başlıca merkezleri, enstitüleri ve kurumları şunlardır: Abovyan Abovyan (Ermenice: Աբովյան), 35.000 kişilik nüfusa sahip olan, Ermenistan'ın Kotayk bölgesinde bulunan bir şehir. Abovyan şehrinin belediye başkanı Karo İsraelyan'dır. Belediye başkanı'nın görevi 2005 yılında başlamıştır, ve 2009 yılında bitecektir. Abovyan, Fransa'nın Villeurbanne şehri ile kardeş şehirdir. Fabián Andrés Vargas Fabián Andrés Vargas Rivera (d. 17 Nisan 1980, Bogotá), hem savunmada, hem de orta sahada görev yapabilen ve Kolombiya millî futbol takımında da forma giyen futbolcudur. Yumurtalık tüpü kanseri Yumurtalık tüpü kanseri fallop tüpleri kökenli habis bir neoplazmadır (ur, anormal bir yeni büyüme). Yumurtalık tüpü kanseri jinekolojik kanser vakalarının ancak % 1-2’sini oluşturan, nispeten nadir görülen bir kanser türüdür. Demografik dağılımı yumurtalık kanserinin demografik dağılımıyla aynıdır, daha çok 60 ile 79 yaşları arasındaki kadınlarda görülür. Fallop tüplerinin iç bölgesi kökenli olması erken teşhisi zorlaştırmaktadır. Özel belirtileri olmamakla birlikte, hastalarda ağrı, vajinal akıntı veya kanamalar gibi farklı belirtilerle kendini belli etmektedir. Ur sıradan bir jinekolojik muayeneyle teşhis edilebilir. İlk tedavi yumurtalık kanserinde olduğu gibi, cerrahi müdahaleyle yapılır. Tedavide "platin bazlı kemoterapi" yöntemleri izlenir. Ayrıca bazı hastalara radyoterapi de uygulanır. Merkez Florida Ãœniversitesi Merkez Florida Üniversitesi (İngilizce: University of Central Florida), Amerika Birleşik Devletleri'nin Florida eyaletinde bulunan bir üniversitedir. Lisans öğrencisi sayısı açısından Florida'daki en büyük, genel anlamda da kinci en büyük üniversitedir. ABD'de ise genelde 2. en büyük üniversitedir. Orlando şehrinde bulunan üniversite, ABD'nin Florida'daki uzay üssü için yetiştirdiği eğitmli personel ile tanınır. Metzamor Metzamor ya da Metsamor (Ermenice: Մեծամոր), Ermenistan'ın Armavir bölgesinde bulunan bir şehirdir. Ermenistan'ın Metzamor Nükleer Santrali bu şehirde bulunmaktadır. Şehir, santralde çalışanları barındırmak için 1979 yılında kurulmuştur. 2008 itibarıyla 9.546 kişilik nüfusa sahiptir. Dudu Cearense Alexandro Silva de Sousa "Dudu Cearense" (d. 15 Nisan 1983, Fortaleza) Brezilyalı millî futbolcudur. 1959 NBA All-Star Maçı 1959 NBA All-Star Maçı, 23 Ocak 1959 tarihinde Detroit'te bulunan Olympia Stadium'da oynanan dokuzuncu All-Star maçıdır. Bob Pettit ve Elgin Baylor maçın MVP ödülünü paylaştılar. Doğu takımının koçluğunu Red Auerbach yaparken, Batı'nın koçluğunu ise Ed Macauley yaptı. Maçı 10,541 biletli seyirci izledi. Evander Holyfield Evander Holyfield (d. 16 Ekim 1962, Alabama), Amerikalı profesyonel boksör, WBA, WBC ve IBF kemer sahibi. Holyfield 1983'te Caracas'ta yapılan Pan Amerika Oyunları'nda gümüş madalya ve 1984 Los Angeles Olimpiyatları'nda bronz madalya kazanmıştı. Boyu 1,89 m'dir. |- Goris Goris (Ermenice: Գորիս), Ermenistan'ın Sünik bölgesinde bulunan bir şehirdir. Goris, Ermenistan ve Dağlık Karabağ (resmî olarak Azerbaycan topraklarında) arasındaki sınırına yakın, ve İran'a giden otoyolun üstünde bulunmaktadır. Goris, Erivan'dan 253 kilometre mesafede bulunmaktadır. Fransa'nın Vienne, Isère şehriyle kardeş şehirdir. Virginia Tech katliamÄ± Virginia Tech katliamı, 16 Nisan 2007'de Blacksburg, Virginia'daki Virginia Tech'de gerçekleşen silahlı okul baskınıdır. Katliam yaklaşık olarak iki saat arayla gerçekleşen iki ayrı saldırıdan oluşmaktadır. Olayın faili Seung-Hui Cho intihar etmeden önce otuz iki insanı öldürdü ve birçok kişiyi de yaraladı. Katliam Amerika Birleşik Devletleri tarihinde, okul içinde veya dışında şimdiye kadar tek kişi tarafından gerçekleştirilmiş en ölümcül silahlı saldırı olayıdır. Virginia Tech'te İngilizce anadalı son sınıf öğrencisi olan Cho'ya, orta okula giderken ileri endişe bozukluğu teşhisi konuldu ve bu yönde tedavi uygulandı ve lisedeki üçüncü sınıfına kadar terapi ve özel eğitim desteği almaya devam etti . 2005'te Cho kolejde iki kız öğrenciyi takip etmekle suçlandı ve Virginia özel adliyesi tarafından akli dengesinin yerinde olmadığı bildirildi. Saldırılar uluslararası medyada genişçe yer buldu ve ABD yasaları ve kültürünün eleştirilmesine sebep oldu. Katliam ayrıca silah şiddeti, silah yasaları, ruh sağlığı konusunda ABD sistemindeki boşluklar, failin akıl durumu, okul yönetiminin sorumluluğu mahremiyet yasaları, gazetecilik etiği ve diğer konularda şiddetli tartışmaların canlanmasına yol açtı. Katilin video manifestosundan parçalar yayınlayan televizyonlar kurbanların aileleri, Virginia emniyet görevlileri ve Amerikan Psikiyatri Birliği tarafından eleştirildi. Cho biri yarı otomatik 22 kalibre Walther P22 diğeri yarı otomatik Glock 19 olmak üzere iki tabanca kullandı. Saldırılardan birincisi West Ambler Johnston ve ikincisi de Norris binalarında meydana geldi. Cho doğu saatine göre 6:45'te karma 894 öğrenciyi barındıran Ambler Johnston Yurdu'nun antresinde görüldü. Saat 10'dan önce normalde yurda sadece yurdun sakinleri manyetik kartla girebiliyorlardı. Ancak Cho'nun mektup kutusu binanın lobisinde olduğu için saat 7:30'dan sonra giriş izni vardı. Cho'nun binaya erken giriş için nasıl izin aldığı konusu açık değildir. Cho West Ambler Johnston'daki ilk kurbanlarını saat 7:30'da vurdu. 19 yaşındaki birinci sınıf öğrencisi Woodville, Virginia'dan Emily J. Hilscher ve 22 yaşındaki dördüncü sınıf öğrencisi ve erkek öğrenci lideri Martinez, Georgia'dan Ryan C. Clark Hilscher'in başka bir öğrenci ile paylaştığı odada öldürüldü. İlk saldırıdan yaklaşık iki saat sonra Cho mühendislik bilimleri ve mekanik programlarının da bulunduğu Norris binasına girdi ve üç ana giriş kapısını zincirleyerek kapattı. Zincirli kapılardan en az birine kapının açılmaya çalışılması durumda bomba patlayacağını iddia eden bir not bıraktı. Saldırı başlamadan birkaç dakika önce bir öğretim üyesi notu buldu ve yönetimi uyarmak için binanın üçüncü katına çıktı. Aynı sırada Cho binanın ikinci katına çıkıp öğrencileri ve öğretim görevlilerini vurmaya başladı. Birkaç görgü tanığı öğrenci Cho'nun ateş etmeye başlamadan önce birkaç sınıfa kafasını sokarak incelediğini söyledi. Olaydan sağ kurtulan görgü tanığı 207 numaralı sınıfta bulunan Erin Sheehan Cho'nun iki kez sınıfı gözetlediğini belirterek "birinin sömestrın bu noktasında kaybolup sınıf araması garipti" dedi. Cho Norris'e girdikten sonra ilk saldırısını profesör G. V. Loganathan'ın derste olduğu ileri hidroloji mühendisliği sınıfına yaptı. Cho ilk önce profesörü vurarak öldürdü ardından ateş etmeye devam etti ve sınıftaki on üç öğrenciyi daha öldürdü ve iki öğrenciyi yaraladı, sadece iki kişi yaralanmadan kurtulabildi. Ardından Cho okutman Christopher James Bishop'ın Almanca dersi verdiği 207 numaraya girdi. Cho burada Bishop'ı öldürdü ve öğrencilere ateş açtı ve dört öğrenciyi öldürüp altısını da yaraladı. Cho sonra Norris 210 ve 204'e yöneldi, koridorda ve sınıflarda silahlarını doldurup öğrencileri ve profesörleri vurmaya devam etti, bu aşamada sınıflara birden fazla kez girdi. İlk kez 911'in aranmasından sonra dokuz ve toplamda 10-12 dakika süren ikinci baskında Cho 174 kez ateş etti ve 30 kişiyi öldürürken 17'den fazla kişiyi yaraladı. Carilion Roanoke Memorial Hospital travma merkezi direktörü Sydney J. Vail Cho'nun 9mm oyuk uçlu çekirdek tercihi yaraları daha da kötüleştirdiğini belirtti. Konjenital kistik akciğer hastalığı Konjenital kistik akciğer hastalığı (İng. congenital cystic lung disease) nadir gelişim anomalilerini (anormallik) içeren ve akciğer ve solunum yollarında bozukluklara yol açan çeşitli hastalıklara (konjenital akciğer adenomatoid malformasyonları, akciğer bronşları sekeustrasyonu, bronş kistleri ve konjenital lob amfizemi) verilen genel bir addır. Günümüzde bu akciğer lezyonlarının (bir organ veya dokunun yapısındaki anormal veya zararlı değişiklik) genellikle doğum öncesinde, embriyonun gelişim aşamaları sırasında oluştuğu kabul edilmektedir. Dolayısıyla anne adaylarının doğum öncesi dönemde tıbbi muayeneleri ve bilgilenmeleri önem taşımaktadır. Son araştırmalarda, bronşiolo-alveoler tip kanserlerin doğuştan gelen kistik akciğer hastalığı ile ilişkili olabileceği belirtilmektedir. Çalık Enerji Sanayi ve Ticaret A.Ş. Çalık Enerji, Çalık Holding'e bağlı 1998 yılının yazında kurulmuş enerji alanında faaliyet gösteren şirket. Şirket petrol ve doğalgaz arama, üretim, taşıma ve dağıtım alanında Türkiye, Afganistan, Azerbaycan, Irak ve Türkmenistan ülkelerinde çalışmalar yapmaktadır. İstanbul, Ankara, Aşkabat, Tiran, Dubai, Amsterdam şehirlerinde de ofisleri bulunmaktadır. Karadeniz - Akdeniz petrol taşımacılığını kolaylaştırmayı sağlamayı amaçlayan Trans Anadolu Petrol Boru Hattı Projesi'ni İtalyan Eni şirketi ile gerçekleştirmektedir. Türkiye'nin Ağrı, Erzurum ve Trakya bölgelerinde petrol arama ruhsatı bulunmakta ve Türkmenistan'da 3 kuyuda petrol sondaj çalışmaları yapmaktadır. Brakial pleksus Brakial pleksus veya Latince ismi ile "plexus brachialis," C5, C6, C7, C8, ve T1 spinal sinirlerinin anterior ramusları tarafından oluşturulan bir sinir ağı. Göğüs, omuz, kol, önkol ve el bölgelerinin affarent ve efferent innervasyonunda rol oynar. Omuz ve boyun üzerine düşmeler, plexus brachialis’e komşu kemik kırıkları, ateşli silah yaralanmaları ve delici-kesici alet yaralanmaları plexus brachialis’de zedelenmeye neden olmaktadır. Günümüzde hızla artmakta olan trafik ve iş kazaları ile ateşli silah yaralanmaları nedenleriyle periferik sinir yaralanmaları da artış göstermektedir. Plexus brachialis doğum, motosiklet, kayak, dağcılık kazaları, kolun bir yerde asılı kalması ve koldan çekilerek sürüklenme ile de zedelenebilir. Erişkinlerde emniyet kemeri, çocuklarda ve askerlerde ağır sırt çantasının uzun kullanımı plexus brachialis lezyonlarına neden olabilmektedir. Boyun tümörleri ve primer plexus brachialis tümörlerinin çıkarılması sırasında plexus brachialis her zaman risk altındadır. Brakial pleksusun anatomisi ve varyasyonlarının bilinmesi boyun, omuz ve aksiller bölgeye yapılacak cerrahi girişimlerde sinirlerin zedelenme oranını düşürür. Sam Gibbons Sam Melville Gibbons Floridalı Amerikalı politikacı. 20 Ocak 1920 tarhinde doğan Gibbons, Tampa doğumludur. Florida Üniversitesi mezunudur. Florida'yı birçok kez parlamentoda da temsil etmiştir. Güney Florida Üniversitesi'nin kuruluşuna katkıda bulunmuştur. Ailesi 4 jenerasyon boyunca sürekli hukuk mezunları vermiş ve kendisi de üniversitede hukuk okumuştur. John Allen John Stuart Allen Florida Üniversitesi'nde geçici rektör ve Güney Florida Üniversitesi'nde de kurucu rektördü. 1953-1955 yılları arasındaki geçici rektörlüğü sırasında GFÜ'ye geldi. 1957-1970 yılları arasında bu okulda rektörlük yaptıktan sonra emekliye ayrıldı. Okulun gelişimine büyük katkı sağlayan Allen ve eşi Grace Allen'ın ismi okuldaki yönetim binasına verilmiştir. RekÃ¼rren larengeal sinir Rekürren larengeal sinir Vagus sinirinden (10’uncu kafa çift siniri) çıkan karışık bir sinirdir, sağda ve solda toplam iki tanedir. Sağ tarafta kanı boyun ve kollara taşıyan damarın (İng. "subclavian artery") altından geçip boğaza çıkarken; sol tarafta aortanın döndüğü yerin (arcus aorta) altından geçerek yemek borusu, soluk borusu, boğaz gibi boyun organlarını donatır. Boğaz kaslarını sinirlerle donatan rekürren larengeal sinir, sağ ve sol ses tellerini hareket ettirerek seslemeyi (İng. "phonation") de sağlar. Bu sinir ile tiroit bezi arasında sıkı bir ilişki bulunur. Örneğin tiroit bezinin çıkarılması halinde zedelenen bu sinir düzgün konuşamamaya veya dilsizliğe yol açar. Lee Rose Lee Rose 23 Ekim 1936 doğumlu Amerikan basketbol koçudur. Şu anda NBA takımlarından Charlotte Bobcats'in yardımcı koçluğunu yapmaktadır. 1970-1980 yılları arasında üniversite takımları çalıştırmıştır. Kentucky doğumludur ve 1958 Transylvania Üniversitesi'nden mezun olmuştur. Mezuniyetten sonra bu takımda bir süre yardımcı antrenörlük yapmıştır. Ardından Güney Florida Üniversitesi basketbol takımını da çalıştırmıştır. H. Lee Moffitt Kanser Merkezi H. Lee Moffitt Kanser Merkezi Amerika Birleşik Devletleri'nin Florida eyaletindeki Güney Florida Üniversitesi Tampa kampüsünde bulunan bir kanser araştırma enstitüsüdür. 26 Ekim 1986'da açılmıştır. Florida Üniversitesi ile ortak çalışmaları da vardır. Şu anki başkanı Dr. William S. Dalton'dur Robert A.Good Robert Alan Good (21 Mayıs 1922-13 Haziran 2003) Amerikalı hekim. Modern immunolojinin kurucuları arasında kabul edilir ve ilk kemik iliği naklini yapmıştır. Minnesota Üniversitesi mezunudur. Florida, St. Petersburg'da ölmüştür. Banka Kombetare Tregtare Banka Kombetare Tregtare, 1993 yılında Albanian Commercial Bank ve National Bank of Albania'nın birleşmesi ile kurulmuş, Arnavutluk üzerinde faaliyet gösteren ve Çalık Holding'e bağlı Türk bankası. Banka üzerinde Çalık Grubu (Çalık Holding, Aktif Bank) %60, Avrupa İmar ve Kalkınma Bankası %20 ve Uluslararası Finans Kurumu %20'lik hisse dilimlerine sahiptir. Bankanın Arnavutluk'un 19 farklı şehrinde 37 şubesi ve Kosova'nın Priştina ile Prizren şehirlerinde de 2 şubesi bulunmaktadır. Arnavutluk'ta Eylül 2007 sonuçlarına göre yüzde 15,5'lik pazar payına sahiptir. DoÄŸu Pakistan Doğu Pakistan (, "Purbo Pakistan"; , "Meşriki Pakistan"), 1955-1971 yılları arasında Pakistan'ın bugünkü Bangladeş topraklarında var olmuş bir eyaleti idi. BatÄ± Pakistan Doğu Pakistan (, "Mağribi Pakistan"; , "Poschim Pakistan"), 1947'de Hindistan'ın bölünmesinin ardından kurulan Pakistan'ın iki enklavından biriydi. 1970 yılında Cumhurbaşkanı Yahya Han'ın reformlarının ardından lağvedilmiştir. Aktif Bank Aktif Bank, 1999 yılında Çalık Holding bünyesinde kurulan, 2007’de yeniden yapılandırılan ve 2008 yılında Aktif Bank adını alan, Türkiye’nin özel sermayeli yatırım bankasıdır. Finansal teknolojiler ekosistemi gibi çalışan Aktif Bank, fiziki ve dijital kanallarda sunduğu ürünler ile finansal teknoloji şirketlerinin hem iş ortağı hem de rakibi olarak hareket etmektedir. Banka, iştirakleri ve iş ortaklarıyla birlikte krediden sigortaya, ulaşımdan kart hizmetlerine, ödeme sistemlerinden eğlence dünyasına 10’un üzerinde iş kolunda, 10 milyon müşterisine hizmet vermektedir. Aktif Bank Türkiye genelindeki 12 şubesi ile ağırlıkla bire bir iletişim gerektiren kurumsal bankacılık, yatırım bankacılığı ve özel bankacılığa odaklanmaktadır. Yatırım bankacılığı tarafında banka bonosu, varlığa dayalı menkul kıymet ve proje finansmanı hukuku gibi alanlarda hizmet vermektedir. Perakende bankacılıkta ise iş birlikleri, inovatif iş modelleri ve dijital kanal yatırımlarıyla bireysel müşteri pazarına hizmet veren banka, iştirakleri ile birlikte yaklaşık bin çalışanıyla faaliyetlerini yürütmektedir. Aktif Bank, Financial World Innovation, EFMA, Paybefore, VRL Financial, Global Banking and Finance Review gibi önemli organizasyonlardan, aralarında “Dünyanın en Yenilikçi Bankası” ödülünün de bulunduğu toplam 174 ödül kazanmıştır. Banka, 2013 yılında JCR-Eurasia Rating tarafından yüksek düzeyde yatırım yapılabilir kategorisinde değerlendirilmiş, Uzun Vadeli Ulusal Notu iki kademe birden arttırılarak “A+ (Trk)”dan “AA(Trk)”ya yükseltilmiştir. Bankanın genel müdürü Dr. Serdar Sümer'dir. Aktif Bank iştirakleri: Burhan Felek Basın Hizmet Ödülü Burhan Felek Basın Hizmet Ödülü, Türkiye'de gazetecilik alanında 50 yılını dolduran aktif gazetecilere verilen ödüldür. Türkiye Gazeteciler Cemiyeti tarafından verilmektedir. Ödül, yaşadığı dönemde Kırk Anbar basımevinin kurucusu, çağdaşı olan meslektaşlarınca "Efendi Baba" diye isimlenen Ahmet Mithat ile Mahmut Sadık’tan sonra "Şeyhül Muharririn" unvanını taşıyan ve 70 yıldan fazla aktif gazetecilik, 26 yıl Türkiye Gazeteciler Cemiyeti başkanlığı yapan Burhan Felek’in anısına 1983 yılında oluşturulmuştur. Ödül yönetmeliğine göre 70 yaşından büyük ve kıdemi 50 yılı aşkın gazeteciler, Türkiye Gazeteciler Cemiyeti Yönetim Kurulu tarafından belirlenerek ödül özel jürisine sunulur. Özel jüri gerekli inceleme ve değerlendirme işlemini tamamladıktan sonra oylamaya geçer. Ödül adayının altı oy alması gereklidir. Oyların eşitliği durumunda yaşça büyük olan aday ödülü kazanmış sayılır. Yaş eşitliğinde ise meslek kıdemi dikkate alınır. Ödül her yıl en çok yedi gazeteciye ve Kasım ayında verilir. Türkiye Gazeteciler Cemiyeti Yönetim Kurulu 1997 yılında Burhan Felek Basın Hizmet Ödüllerinin Türk Basınına 50 yılı aşkın süre ile seçkin hizmetler vermiş ve yaşı 70’i aşmış üyelerin tümüne verilmesini kararlaştırmıştır. Bu değişikliğin ardından ödüle hak kazanan 39 gazetecinin adları şöyledir: Yana Ã‡urikova Yana Churikova(d:1978) Rus Gazeteci, televizyon yöneticisi. MTV Rusya ve Kanal 1'de 6 Sezondur Star Factory'i yayınlamaktadır. 2009 Eurovision Şarkı Yarışması'nın sunuculuğundan çekilmiştir. Ayrıca önceki senelerde Rusya'nın oylarını okumuştur. Judy Genshaft Judy Lynn Genshaft, şu anki Tampa-Güney Florida Üniversitesi rektörüdür. Kendisi aslen Ohiolu olsa da uzun yıllar Florida'da yaşamıştır ve 2000 yılından beri üniversitede rektörlük yapmaktadır. Albany Üniversitesi'nde ve Ohio Eyalet Üniversitesi'nde de yöneticilik görevlerinde bulunmuştur. Ann Coulter Ann Coulter, Amerikalı köşeyazarı, yazar, politika eleştirmeni. 18 Aralık 1961 doğumludur. Cornell Üniversitesi'nden mezun olduktan sonra Michigan Üniversitesi'nde hukuk yüksek lisansı yapmıştır. Amerika Birleşik Devletleri'nde çok satanlar listesinde yer alan kitapları ile de bilinir. Bruce Bruce Bruce Bruce gerçek adı Bruce Church olan Amerikalı oyuncu ve komedyendir. 1965 Atlanta-Georgia doğumludur. Comedy Central adlı ABD'de yayınlanan programda birçok kez boy göstermiştir. Popeye&Biscuits adlı fast food firmasının reklamlarında oynamıştır. İlk kitabı olan Baby James Brown'u 2008'de Penguin adlı yayınevinden çıkarmıştır. City University City University, veya University City: Mo'Nique Mo'Nique Imes (11 Aralık 1967) doğumlu Amerikalı oyuncu ve komedyen. Betty Castor Betty Castor (11 Mayıs 1941) Glassboro-New Jersey doğumlu Amerikalı eğitimci. Bir süreliğine Florida Eğitim Meclsi üyeliği ve Güney Florida Üniversitesi rektörlüğü de yapmıştır. 2004 yılında senato üyeliği için aday olmuş fakat az bir farkla kaybetmiştir. 2006 yılındaki eyalet valisi seçimleri için adaylığını koyacağı şeklinde dedikodular çıkmış fakat açıklamaları ile aday olmayacağını açıklamış ve aday olmamıştır. Lucca Lucca, İtalyanın Kuzeyindeki Toskana yönetim bölgesinde, Serchio nehrinin içinden geçtiği, Ligurya Denizi kıyılarındaki verimli bir düzlükte kurulmuş olan İtalyan kentidir. Lucca ilinin başkentidir. Rönesans döneminden kalma oldukça iyi korunmuş şehir, surları ile ünlüdür. "Şehir dışında"' Lucca şu kentlerle kardeş şehir bağlantısı kurmuştur: Yıldız Karayel Yıldız Karayel, Rıfat Ilgaz'ın 1981 yılında yazdığı toplumcu romandır. Yazarın çok iyi tanıdığı Cide kasbasında toplumsal yapıyı, insanlararası ilişkileri, sorunları konu edinir. 2002 yılında televizyon dizisi olarak filme alındı. Trinovanteler Trinovanteler, Jül Sezar'ın MÖ 54 yılında Büyük Britanyaya çıkışı sırasında Thames Nehri'nin ağzında bulunan halicin kuzeyinde yaşayan Kelt kökenli kabile. İlk başkentleri Camulodunum (Colchester) iken ayaklanmanın ardından "Colonia Victricensis" şehri Caesaromagus (Chelmsford) adıyla yeni başkentleri olarak anılmaya başlanmıştır. Sezar'ın Britanya'ya ikinci çıkışından kısa bir süre önce Trinovantelerin kralı Catuvellauni kabilesinden Cassivelaunus tarafından devrilmiş ancak adaya çıkan Sezar onu devirerek tahtı Mandubracius'a vermiştir. Eburonlar Eburonlar (Yunanca: , Strabon), Galyanın Kuzeyinde, çoğunlukla Ren ve Maas nehirleri arasında ve Menapilerin Doğusunda yaşamış olan German ya da Kelt kökenli antik kabile. Bu kabileyi ilk olarak Jül Sezar "Commentarii de Bello Gallico (Gallia Savaşı Üstüne Yorumlar)" adli eserinde bahsetmistir Bu alan daha sonra Germania Inferior eyaletinin bir parçası haline gelmiştir. .Jül Sezar, Condruslar, Eburonlar, Caeraesler, ve Paemanlarin hep birlikte Germanlar adıyla çağrıldıklarını söyler. German kabileri olan Tencterler ve Usipetler