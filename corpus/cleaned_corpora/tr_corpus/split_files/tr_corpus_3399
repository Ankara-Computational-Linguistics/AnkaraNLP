çiğnenmesinden dolayı verilmesi ve bu aykırı insanın toplum gibi davranmadığı için acımasızca cezalandırılması gibi. Camus’nün bunları anlatmak için kullandığı olaylar ve karakterler biraz aykırı hatta absürde yakın olmuş olsa da bu durum Camus’nün haksız olduğu ve toplum gibi olmayanın her zaman suçlu ve yabancı olmak zorunda olduğu anlamına gelmez, gelmemeli. Özetle, Albert Camus gibi yaşadığı devri hem felsefi hem de edebi yönden etkilemiş bir ustayı, etkilediği ve etkilendiği düşünce akımları anlamak için, duygu yoksunu Meursault’un kısa bir süre zarfında başına gelen olaylar ve bu olaylar karşısındaki tepkilerini anlatan Yabancı mutlaka okunması gereken bir eser. Ayrıca bir roman için ince sayılabilecek hacmi ve akıcı dilinin sizi sıkmayacağına ve bir nefeste bütün kitabı okuyup bitireceğinize kefil olabilirim. KAYNAKÇA Camus, Albert. Yabancı. İstanbul: Can Yayınları, 2014 Emin Fuat Şahin 21602883 Vanitas Vanitatum Et Omnia Vanitas Nafilenin Nafilesi, Her Şey Nafile Ceviz kabuklarının kaderidir mahvolmak. Kimi içten ve yavaşça, kimi tek bir anda acı bir çatırtıyla. Ama eninde sonunda koca evrende bir tane sağ salim ceviz kabuğu kalmaz. İsterse var olmuş ve olacak en sert ceviz kabuğu olsun, fark etmez. Çünkü bu kainatta bela şu ki, herkesin başına gelen şey aynı. İyiyle kötünün, cömertle cömert olmayanın başına hep aynı şey geliyor. Ve sorun şu ki, insanoğlunun kalbinde ömürlerince kötülük var. Elbette ak ile kara karıştı mı, ayırabilene aşk olsun. Sevgi, bir karışımdan ortaya çıkıyor olsa gerek her duygu gibi. Soralım üstadım, bencillik ve şefkat birlikte oluşturuyorlarsa eğer sevgiyi, duyduğumuz sevginin saf olduğunu söyleyemeyiz, değil mi? Zira ne kadar inkar edersek edelim, kimseyi sadece o olduğu için sevemeyiz. Biraz da olsa kendimiz için ona sevgi duyarız ki bu bencilliktir. İçinde bulunduğumuz dünyanın karşı koyulamaz buhranları içinde kendimizi kaybetmemiz işten değil gibi duruyor. Duyduğumuz en saf duygunun içinde bile bencillik varsa, nasıl huzuru bulabiliriz? Hakiki bir duygu bütünlüğüne ulaşıp sonsuz huzura kavuşabilir miyiz? Ansızın, tarifsiz bir kuşkuya kapılıyorum. Çünkü hakikat gayetle ağır bir meslektir. Nereye gidiyoruz? https://i.ytimg.com/vi/YH5_4osOZK8/maxresdefault.jpg Konuya dönmeye çabalıyorum üstadım, biraz sabır… Sevgi bizatihi büyük buhrandır diyorduk. Bir annenin çocuğuna duyduğu sevgi dahi içinde bencillik barındırır. Hayatından çıkıp gittiğinde, kaçtığında daha iyi bir yerde olduğunu bilse bir annenin çocuğunu özlemesi, onu alıp yine yanına döndürmek istemesi ve hatta bunu saplantı haline getirmesi bencilliğin göstergesi değil de nedir? Duygular, açığa vurulmak için hep şaşırtıcı yollar bulur zaten. Bazen ellerimizden kayıp giden biri en büyük saplantımız haline gelir ve her şey onu hatırlatır. Bazen isteyip de ulaşamadığımız bir şey, hiç bizim olmadığı halde arkasından göz yaşı dökeriz. Kimi zaman da kendimize saklaya saklaya ruhumuzu içten içe kemirmesine izin veririz. En sonunda ise birikenler bir heyelan misali üzerimize devriliverir. Her durum, farklı karakterlerin farklı tepkilerine yol açsa da sonuç hüsran olacaktır. Doğarken ağlarız, üzgün olduğumuzdan değil. İlk kez ağlayan bir bebeğin çığlıkları aslında hayat çığlıklarıdır. İlk kez hissetmektir ve bu yeni durum karşısında korku içinde elimizden geldiğince çırpınırız. İlk şamarımızı yedikten sonra da korkacak bir şey olmadığını anlar ve sükuneti tadarız. Korkacak bir şey yoktur, ya da biz öyle sanarı. İnsan, yaşlandıkça çocuklaşır derler. Yaşlıların kirpiklerinin her daim yaş olması bundan olsa gerek. Çünkü korku, yaşamama fikrinden ortaya çıkar. Yaşamamaya en yakın olduğumuz anlar, doğduğumuz an ve ölmeye en yakın olduğumuz andır. Bundandır ki, ölüm yaklaştıkça çaresizleşiriz. Çaresizlik, kıyıya vurmuş bir deniz anasının çırpınacak kadar bile mecali olmaması… Yüzlerce insanın ayaklarının altında ezilip gidecek olmanın verdiği korku, sonunda varacak bir yerin olup olmadığını bilememe korkusu… Fakat hayır, devasa bir farkı atlıyoruz üstadım. Bizim için kaçınılmaz olan, deniz anası için kaçınılmaz değildir. Çünkü deniz anaları yaşlanmakla ölmezler. Kısmen ölümsüzlerdir. Fakat insan hayatı boyunca öleceğinin farkında yaşar. Onu hep unutmayı seçer, ama en olmadık yerde karşısına çıkabileceği fikri onu içten içe delirtir ve saplantılı hale getirir. İşte bu yüzden, herkesin başına gelen şey aynıdır. Öleceğini bilmek ve ölmek… Ölüm, beklememek demektir. Halbuki kaybolan bir insan, bir ömür boyu beklenebilir. Hangisinin daha iyi olduğunu bilemiyorum üstadım. Ölmek mi, yoksa kaybolmak mı… Öleceğini bilerek yaşamak mı, ölebileceğini bilerek ölümsüz olmak mı… Kaynakça: Julieta, Pedro Almadovar. 2016. Kosmos, Reha Erdem. 2014. Yarkın Özmen ÖPÜCÜKLE GELEN DEĞİŞİM Bir kadın, bir adam, bir öpücük ve etraflarında onları hayranlıkla inceleyen onlarca göz… Belvedere Sarayı’nın soğuk bir odasında Gustav Klimt’in “Öpücük” adlı eseriyle bu şekilde tanıştım. Bendeki etkileri uzun süren eser, bana sadece sıradışı duygular hissettirmekle kalmayıp, beni derin düşüncelere sürüklemeyi de başardı. Yapıta ilk bakışımda, sadece aşk ve tutkunun resmedildiğine inanırken, eseri inceledikçe içindeki tuhaf gerilimi hissetmeye başladım. Yapıttaki karakterlerin resmedilişi arasındaki farklar, kadının bacaklarına dolanmış sarmaşıklar ve kullanılan renklerin bana anlattıklarına kulak vererek aşk kavramıyla ilgili fikirlerimi sorgulamaya başladım. Öpüşen çiftin gözlerinden okunan aşk yalın bir duygu değil, bir duygu selinin başlangıcı niteliğini taşıyordu. Gözlerimin önündeki aşk mıydı, yoksa detayların arasında gizlenmiş bambaşka duygular da mı vardı? Üzerine kitaplar yazılmış ve belgeseller çekilmiş olan bu resmin altında nasıl bir mesaj yatıyordu? Yapıtı yakından incelediğimde kafamda değiştirdiği ilk şey sevginin nesnel oluşuna olan inancım oldu. Birbirini seven iki kişi arasındaki ortak çekim kaçınılmaz olsa da fark ettim ki herkes sevgiyi farklı bir şekilde yaşar ve farklı bir şekilde gösterir. Koyu renk tonları ve keskin geometrik şekillerle betimlenen erkek figürü ile sıcak renkler ve yuvarlak şekillerle yansıtılan kadın figürünün bu imgesel özellikleri hissedilen yoğun duyguların dışa vuruluşunun farklılığını ortaya koydu benim için. Erkek ve kadın sadece sevgiyi, tutkuyu farklı göstermekle kalmayıp, bambaşka şekilde hissedebiliyordu. Üzerine düşününce, her ne kadar ürkütücü ve üzücü olsa da yaşadığım duyguları her zaman belli bir noktaya kadar paylaşabileceğimi kabullendim ve diğer insanların nasıl sevdiğini merak etmeye başladım. Bir öpücük, samimi bir diyalog veya uzun, gürültülü bir kahkaha… Hepsi bir bakıma yalnız yaşanmıştı çünkü kimse benim gibi hissedemiyordu. Karşılıklı olduğuna inandığım duygularım birer hayal kırıklığına dönüştü. Bu yüzden ayrılıklarda tepkilerimiz farklı, heyecanlarımız değişik oluyordu belki de. Yaşadığım her an bana özel, her an açıklanamayacak şekilde bana aitti. Gözlerimi kısıp kendimi yapıtın detaylarına kaptırdığımda kendimi bazı kabullenilmiş olguları sorgularken buldum. Resimdeki kadının bacaklarına dolanmış sarmaşıklar, ucunda bulunduğu uçurum, dizlerinin üstüne çöküşü, yüzündeki donukluk ve kapalı avuçları içimde bir huzursuzluk yarattı ve resmedilen acı ve güçsüzlüğü görmeye başladım. Aşk herkes tarafından farklı hissedilebildiği gibi, herkeste farklı etkiler de bırakabiliyordu. Kimisi için aşk zayıf olup risk almakken, kimisi için sadece pozitif duygulardan ibaretti. Resimdeki kadına duyduğum yakınlık duygularımı ele alış şeklimi gözden geçirmeme yol açtı. Bizi dışarıya bağımlı yapan her duygu ve olay bizi zayıflaştırmaz mıydı? Bu düşüncelere dalıp giderken bir yandan da zayıflaşmanın ve kendini koruma içgüdüsünden arınmanın büyüsünü hatırladım. Her ne kadar aşk benim için bir bela olsa da aynı zamanda tatlı bir heyecandı da. Uçurumun kenarında olmanın verdiği kendine özgü güven duygusu, sarmaşıkların verdiği bağlılık hissi ve güçsüzleşmenin getirdiği umarsızlık eşi benzeri olmayan bir hissin sonuçlarıydı. Aşk benim için olumlu ve bir o kadar da olumsuz bir heyecanın kaynağıydı. Bakanı kendine hayran bırakan "Öpücük" sadece derin duygulardan beslenmekle kalmayıp, aynı zamanda derin düşünceler barındıran özel bir eser olarak arşivimde yerini edindi. Sevgi, her ne kadar evrensel bir duygu olsa da herkes için farklı bir şey ifade ediyor aslında herkesi farklı bir etkiyle sarıp sarmalıyordu.Bu üzücü düşünce beni yalnız hissettirse de insanları benim için daha ilginç, daha gizemli kılmaya başladı. Gustav Klimpt’in “Öpücük” adlı eserinden yaptığım bu çıkarımlarla kendimi tanımaya bir adım daha yaklaştım. Belki de bir öpücük gerçekten insanı değiştirebilirdi. Kaynakça Figür 1: www.gunde1resim.com/post/10819573452/ressam-gustav-klimt-1862-1918- resmin-adi. 27 Eylül. 2017. Bir Zamanlar Sosyaaal Hasan Sabri Melihcan Erol 14 Şubat 2015, pek çoğumuz için dönme dolabın mucidi George Ferris’in yüz elli yedinci yaş günü1 olsa da o gün AAAL (Ankara Atatürk Anadolu Lisesi) ahalisi için (ya da en azından ben ve arkadaş grubum için) daha özel bir anlam taşıyordu. O gün, ilk kaynak dosyasının oluşturulmasının üzerinden tam 192 gün sonra tamamlanan Sosyaaal uygulamasının kullanıma sunulduğu tarih olarak hafızılara kazındı (Ya da en azından ben öyle hatırlamayı tercih ediyorum). Uygulamayı hazırlayan grup olarak uzun süren çalışmamızın meyvelerini toplamak için sabırsızlanıyorduk. Ne yazık ki uygulamanın sadece bizim aktif kullanıcısı olduğumuz bir hizmete dönüşmesi bir haftadan daha kısa sürdü. İstediğimiz meyveleri toplayamasak da bu süreç, ileride hayata geçireceğimiz pek çok çalışma için bir tecrübe kaynağı oldu. Bu yazımda sizlerle geriye dönüp bu süreci incelediğimde çıkardığım,hayatın her aşamasında rehberliğine ihtiyaç duyulabilecek (ya da en azından ihtiyaç duyacağımı düşündüğüm) dersleri paylaşmak istedim. Sosyaaal’in kullanıma açılmasının duyurulduğu afiş Hayata dair herhangi bir çıkarım yapmadan önce bu yazıyı okuyan birinin öncelikle aklına takılan sorular herhâlde Sosyaaal’in ne işe yaradığı ve neden böyle bir girişime ihtiyaç duyulduğu olurdu. Hâlâ bu iki soru için tatmin edici bir yanıt bulamadığımı belirtmekle beraber ilk soruyu cevaplayabilmek için şöyle bir olası tanıma başvurabilirdim: “Sosyaaal, AAAL öğrencilerinin ve mezunlarının ortak olarak etkileşimde bulunabilecekleri ve bir liseye ait olması bakımından dünyada ilk olma özellliği taşıyan AAAL öğrencileri tarafından öncelikle Android ve iOS platformu için uygulamaları daha sonra da Web tabanlı sürümü geliştirilmiş olan bir sosyal paylaşım hizmetidir.” İkinci soruya yanıt verebilmek benim için daha güç çünkü bir liseye özgü olması dışında herhangi bir orijinalliği bulunmayan bir uygulamaydı Sosyaaal. Sosyaaal’in yeni bir özellik getirmemesi, piyasada hâli hazırda bulunan tonla sosyal medya hizmetinin yeterli olmadığı herhangi bir konuya çözüm üretemeyerek onlara alternatif olamadığı anlamına geliyordu.Yani onca sosyal medya uygulamasının yanında gerçekten böyle bir uygulama fuzuli idi. Ancak o günün koşulları göz önüne alındığında büyük yenilikler sunan lise yapımı bir uygulama düşünmek fazla iyimser olurdu. Bütün bunların farkında olarak biz, büyük bir yenilik yaratmaktan ziyade ortaöğretime yönelik olumsuzluklara kafa tutuyorduk. Gerek günün önemli bir kısmını işgal eden ders saatleri, gerek “nedensellik”ten uzak yüzeysel müfredat ve yıldırıcı sayıdaki sınavları ile çok sayıdaki manalı manasız ders sanki ortaöğretimin ülkenin dört milyon nüfusunun donatılmasından ziyade “oyalanması” için kurulduğuna işaret ediyordu. Daha pek çok örnekle varlığını 1 Her yılın şubat ayının on dördüncü günü dönme dolabın mucidi (Ferris Wheel) George Washington Gale Ferris Jr.’ın anısına 14 Şubat Sevgililer Günü’nü anmak istemeyenler tarafından Dünya Dönme Dolap Günü olarak kutlanır.kanıtlayabileceğim bu gerçeğe başkaldırmış, bize dayatılanın aksine alanlaşma,boş vakit ve nedensellik gerektiren bu girişime koyulmuştuk.Eğer altından kalkabilseydik kendimizi başarılı sayacaktık. Bu ruh hâli ve üzerimizdeki diğer yükümlülükler bizi sadece teknik problemlerle yüzleşip uygulamayı “çalışır” hâle getirmeye odaklamıştı. Zihinlerdeki birtakım soru işaretlerini giderdikten sonra artık o günlere dönüp o günlerin bugün benim için neler ifade ettiğinden ve bana neler kazandırmış olduğundan bahsedebilirim. Sosyaaal’i hazırlarken ekibimizin karşılaştığı en büyük teknik olmayan sorun muhtemelen on ikinci sınıf gerçeğinin bir on birinci sınıf öğrencisi için yarattığı belirsizlikti. Olağan koşullarda Nisan ayında etkisini hissettiren bu belirsizlik, talihsiz bir nesil olarak bizi dersanelerin kapatılması kararı ile dönemin başında yakalamıştı. Dersanelerin kapatılmasının uzun vadede yaratacağı faydaları tartışmayacağım bu yazıda belirtmeliyim ki kısa vadeli planları olan bizler bu ani kararla büyük bir belirsizliğe sürüklenmiştik. Bu belirsizlik üniversite sınavını hayatlarının ortasına koyan pek çok kişi için yıkıcıydı ve onların o senenin kayda değer bir süresini belirsizlikler üzerinde düşünerek israf etmesine sebep oldu. Ancak üniversite sınavını halledilmesi gereken bir formalite olarak görenler için hayallerine giden yolların belirginliğini kaybetmesi gibi bir durum söz konusu olmadığı gibi onlar bu durumun hayatlarına haddinden fazla müdahale etmesine izin vermediler.Hatta böyle davranarak “formaliteci”lerin söz konusu sınava yönelik on birinci sınıfta üzerlerine düşeni daha sağlıklı yerine getirdikleri ortaya çıktı. On ikinci sınıfın fayda odaklı çalışmasının üzerimde yarattığı hasardan ötürü şu an, o günlerde bu formaliteciler grubunda olduğuma inanmak bana güç de gelse sanırım bunu Sosyaaal gibi bir uğraşım olmasına borçluydum. Dönüp bu hadiseyi incelediğim zaman gerçekliğe anlam verenin biz olduğumuz sonucuna ulaşıyorum. Olaylara verdikleri anlamları gerçeklik sananlar genel olarak bir yanılgı içerisindedirler ve eğer gerçeklikleri(!) bir şekilde kırılma noktasına dayanırsa o zaman bu onlar için gerçek(!) bir yıkım olabilir. Sanırım bu yanılgıya düşmekten uzak kalabilmenin bir yöntemi bize çizilmiş olan yolun dışında seyretmekten geçiyor. Özellikle de sizden beklenenleri belirleyen sistem aslında sizi oyalama amacı güdüyorsa… Formaliteciler grubu hakkında söyleyebileceğim son şey ise bu grubun hemen hemen her üyesinin almaları gereken müfredat dışında bir ilgi,uğraş alanına sahip olmasıydı.Onlar iyi bir öğrenci olmalarının yanı sıra müzisyen,şair,sporcu ve olimpiyatçıydılar. Sosyaaal’in bana o zamanlardaki katkısı beni, kendi kurduğum sanal dünyaların dışına çıkarmasıyla sınırlı değildi.Bana aynı zamanda bir amaç kazandırmıştı. Bu amaç, boş zamanlarımı en faydalı şekilde değerlendirmemi sağlamasının yanı sıra derslerle uğraşmak için bana pek çok neden veriyordu. Bunların en önde gelenleri, Sosyaaal’in bilgisayar başında vakit geçirmeyi gerektirmesi ve bilgisayara giden yolun derslerdeki başarıdan geçmesi idi.Eğer notlarım iyi olursa kimse bana karışmayacaktı.Bu düşünce ilgimi çekmeyen derslere odaklanmamı ve çaba sarf etmemi sağladı.Her ay yapılan deneme sınavındaki başarı için üç hafta çalışıyor bir hafta Sosyaaal ile ilgileniyordum. Deneme sınavından gelecek iyi sonuç Sosyaaal ile uğraşacak boş zaman yaratıyordu, Sosyaaal ile uğraşmak ise çalışmak için motivasyonumu artırıyordu.Ayrıca amaçlılık yorgun düşmemi engelliyor ve beni gün geçtikçe daha disiplinli hâle getiriyordu. Belki bir sonraki sene için ihtiyacım olan tüm bilgiyi on birinci sınıftan getiremeyecektim ama bu sayede hem ihtiyaç duyacağım özgüveni kazanmıştım hem de nasıl çalışmam gerektiğini öğrenmiştim. On ikinci sınıftaki başarımı buna borçlu olduğumu söyleyebilirim. Hatta şunu da itiraf edebilirim ki hayatımdaki hiçbir zaman aralığı Sosyaaal’i hazırladığım süre içerisindeki verimliliğe bir daha sahip olamadı.Bugün dönüp bakınca nasıl onca şeyin altından kalkabildiğime şaşırıyorum. Sanırım peşinden gidilecek bir amaç ,sahip olunabilecek en büyük zenginliktir. Sosyaaal’i geliştirdiğim zamanların şu anda bana çok güzel gözükmesinin Sosyaaal’in bana üretmek duygusunu tattırmasından da kaynaklandığını düşünüyorum.Bu bence verdiği tatmin ile insanın yaptığı işten zevk almasını sağlayan en harika duyguydu.Bu duygu biraz önce bahsettiğim Sosyaaal ile uğraşmanın çalışmak için motivasyonumu arttırmasının arkasında yatan nedendi.Ayrıca üretme duygusunu yaşamak,beni başkalarının benim hakkında ne düşündüğüne karşı duyarsızlaştırıyor ve yaptığım işlerde başkalarının etkisini en aza indiriyordu. Sosyalleşmenin sebep olduğu sorunlar, beni o an yaptığım işten uzaklaştıramıyordu.Kısacası “takmama”yı öğrenmiştim.Bana öyle geliyor ki modern toplumun, geçmişte sahip olmadığı pek çok sorunla günümüzde karşılaşmasının önemli sebeplerinden biri de bu duygunun eskisi gibi geniş kitleler tarafından hissedilmiyor olmasıdır. Eskiden büyük kitlelerin en azından ektikleri tohumları büyük bir emek sonunda hasat ettiklerinde yaşadıkları bu duygu günümüz makineleşmiş tüketim toplumunda dar bir kitle tarafından tadılabiliyor. Toplumun geriye kalan büyük bir kısmı ise bir tatmin boşluğu yaşıyor.Bu boşluk ise sosyal baskınlık ve tüketim ile giderilmeye çalışıldığı zaman, insanların zihinlerinde kendi fikirlerinden ve eylemlerinden ziyade başkalarının eylemleri,sosyalleşmenin sebep olduğu sorunlar ve bazen de bir alışveriş kataloğu dolanıyor.Böyle düşüncelerle boğuşan bir zihin ise çoğunlukla üretemiyor ve başa sararak kısır bir döngüde takılıp kalıyor. Bu bakımdan Sosyaaal benim için büyük bir şanstı. Uzun süredir içinde bulunduğum kısır döngüden beni çıkarıp üretmenin ne olduğunu bana duyumsatmıştı. Çalışmanın amacının üstün konuma gelmek veya daha iyisine sahip olmak değil bir şeyler üretmek olduğunu öğretmişti. Yazımı noktalayacağım bu son paragrafta üzülerek belirtmek istiyorum ki Sosyaaal’in bana kazandırdığı pek çok erdemi ve hayatıma kattığı dengeyi şu anda kaybetmiş bulunuyorum. 2015’in Şubat ayından beri mevcut olan üretim boşluğunu bir sene kadar bastırabildiysem de bu Mart ayından beri üzerimde olan ilgi,sınavlar sonrası hissedilen bitkinlik,belirsizlik abidesi tercih süreci ile yeni bir düzene ayak uydurma çabasının üst üste gelmesi Sosyaaal’in kurduğu dengeyi alt üst etti. Sanırım şu anda bu dengenin eksikliğinin sebep olduğu sorunlarla boğuşuyorum. Her yaşadığım olaya ilginç anlamlar yüklüyorum,zaman yine hızlı ve amaçsız bir biçimde elimden akıp gidiyor,çevremdekilerin ne düşündüğü beni çok fazla ilgilendiriyor ve her sabah beni yataktan kaldıracak herhangi bir neden bulamıyorum. Umarım bu boşluk yerini en kısa zamanda eski günlerde olduğu gibi peşinden koşulacak bir amaca sahip düzenli bir hayata bırakır. Ezgi Nur Güngör Arkamızdaki Görünmez Güç Günler hızlıca akıp giderken fark etmeyiz bizi bu dünyada tutanın ne olduğunu. Neden ve nasıl bu görünmez yaşama savaşıyla mücadele ettiğimizi sorgulamayız. Sanki hep bizi burada tutan bir güç tam arkamızda bize destek veriyordur, görünmez bir şekilde tıpkı içinde bulunduğumuz savaş gibi. Eğer hiç fark etmediyseniz böyle bir gücün yanınızda olduğunu, onu kaybetme tehlikesiyle de karşı karşıya kalmamışsınızdır büyük ihtimalle. O güç en başında bize sessiz ve narin bir şekilde yaklaşırken ayrılmaya kalktığında fırtınaların kopmasına sebep olur. Çünkü onu oluşturan şey dünyadaki en kutsal şeylerin arasındadır bence: Farkında olmadan kazandığımız sevgi, yani yakınlarımızın desteği ve bizim kendimize has bulduğumuz kimliğimiz, herkesin bizim de fark edilmemizi sağlayan özelliklerimiz. Farkında olmadan kazandığımız sevgi aslında bir nevi yaşadığımız hayatın yönünü belirler. Dışarda bir yerlerde birileriyle bir bağ kurduğunuz zaman birbirinize farkında olmadan yaşam rehberi olmaya başlarsınız. Düşünün mesela hayatınızda bir sorunla karşılaştığınız zaman ilk olarak ne yaptığınızı. Ben ilk olarak bunu kendime en yakın hissettiğim insanlarla paylaşırım, sonra da onların tavsiyelerini alırım. Nasıl ki bir gezide bizi gezdiren rehberlerin söylediklerine güveniyorsam, yaşarken de sevdiğim insanların söylediklerine güvenerek hareket ederim. Sadece sorunlarınızı da değil, hayat görüşlerinizi de paylaşırsınız en yakınlarınızla. Hayatta doğru olduğunu düşündüğünüz şeyleri konuşur, onları gerçekleştirmek için birlikte hareket edersiniz. Mesela benim yaşımdaki bir insan için puslu bir görüntü olan gelecekten konuşmak, yakınlarıyla geleceğe dair hayaller kurmak, onları gerçekleştirmek için birlikte adım atmak yapılabilecek en muhtemel rehberlik yöntemlerindendir bu yaşam savaşında. Kimi zaman da o rehberler hayallerimizi gerçekleştirmemiz için bizi cesaretlendirerek ileriye doğru attığımız sağlam adımların dengede durmasına yardım ederler. Fakat hiç düşünmeyiz bir gün o insalardan kopabileceğimizi. Sanki hep orada durucaklardır, ya da aramızda hiçbir sorun oluşmayacak gibidir. Renksiz Tsukuri Tazaki'nin Hac Yılları adlı kitapta da Tsukuri Tazaki'nin en yakınlarının bir anda ondan uzaklaşmasının sebep olduğu yaşama isteğinin hızlı bir şekilde tükenmesi, o rehberlerin benim için de ne kadar önemli olduğunu hatırlattı bana. Tabii ki bu gücü tek başına yakınlarımızla aramızda oluşan sevgi oluşturmuyor. Bununla birlikte bizim bu dünyada edindiğimiz kimlik duygusu aslında bizi bir ağacın kökü gibi yaşama sımsıkı bağlayan en büyük güç bence. Siz de düşünmüşsünüzdür mutlaka sizi siz yapan asıl özelliklerinizin neler olduğunu. Mesela en çok neleri yapmaktan hoşlandığınız, ne için büyük bir tutkuyla ölesiye çaba harcadığınız, kendinizi bir ortamda nasıl ifade ettiğiniz, dışarıdan bakıldığında soğuk biri mi yoksa alaycı biri mi olduğunuz gibi daha birçok özellik... Fakat bazen bazılarımız bu kimlik kavramını kendi kafalarında daha başka bir yere oturtur ve kendi sahip oldukları bütün iyi özellikleri görmezden gelerek kendi kimlikleri yokmuşçasına zorlanarak hayata tutunmaya çalışırlar. Bu dünyada bir kimliğin olması için büyük işler ya da iyilikler yapmak zorunda olduklarını düşünürler, mucizelerin küçük ya da önemsiz gibi görülen davranışların birikimiyle ortaya çıktığını unutarak. Aslında ben de o insanlardan biriydim. Fakat Renksiz Tsukuri Tazaki'nin Hac Yılları'nı okuduktan sonra bu görüşüm biraz da olsa değişti. Kitapta kendini renksiz bir insan olarak gören Tsukuri Tazaki'nin daha sonra eski arkadaş grubundaki arkadaşlarının onu birleştirici görünmez bir güç olarak gördüklerini öğrenmesiyle ben de aslında kendi kimliğimi tekrar düzgün bir şekilde düşünmeye başladım. Bu düşünceler de diyebilirim ki eminim yaşayan her insan yazının en başında söylediğim görünmez gücü oluşturan elementlere sahiptir. Fakat önemli olan onların farkında olup, onları kaybetmemeye çalışmak olmalı bence. Bizi biz yapan insanlara önem verirken, bizi biz yapan özelliklerimizin de farkında olmalıyız ki bu yaşam mücadelesinde kendimizi biz baştan mağlup etmeyelim. Kaynakça: Murakami, Haruki. Renksiz Tsukuri Tazaki'nin Hac Yılları. İstanbul:Doğan Egmont Yayıncılık, 2014. Baskı. Baran Berk Gazioğlu KANADI KOPARILMIŞ GÜVERCİN Kölelik hakkında neler biliyorsunuz? Herkes ilkokul, lisede gördüğü tarih derslerinde ya da internetten yaptığı araştırmalar sayesinde az birazda olsa kölelik hakkında bir şeyler öğrenmiştir elbet. Ancak ders kitaplarında gördüğümüz kölelik kavramı sansürlenmiş bir kavram denebilir maalesef. Asıl gerçekler büyük ihtimalle o yaşlardaki kişiler için fazla ağır olduğundan dolayı sansürleniyorlardır. İşte yazar Solomon Northup'un yazdığı şaheser denebilecek bu roman okuduğunuz kaynaklarda olmayan gerçekleri ve duyguları sizlere gösteriyor. İlk olarak köle sahibi olan kişinin duygularından bahsetmek istiyorum. Biri neden köleye sahip olmak ister? Bana sorarsanız bunun iki nedeni var. İlki kendinin yapmak istemediği ya da yapamadığı işleri zorlada olsa başkasına yaptırmak için. Kendimi yerine koyduğum zaman nasıl bir düşünce ve duygu ile köle aldığını her ne kadar hoşuma gitmese bile anlayabiliyorum. Herkesin yapmak istemediği işler vardır elbet. Ancak bu anlayışım ikinci nedene geldiği zaman devam edemiyor. Köle edinme isteğinin ikinci nedeni ise başka birinden üstün olduğunu göstermek. Diğer bir deyişle egosunu tatmin etmek. Bir insanın sırf egosunu tatmin etmek için başka bir insana eziyet etmesi ve bir oyuncak gibi kullanması hiçbir şekilde affedilemez. İkinci olarak da köle edilen kişinin yerine kendimi koyarak düşünmek istiyorum olayları. Ben hayatımda böyle bir deneyim yaşamadığımdan dolayı ortaya çıkan duyguları ve durumları sadece tahmin edebiliyorum. En başta fakir ya da zengin bir şekilde insan olarak haklarınız varken bir anda tüm haklarınızın elinizden alınıp bir nesne ile aynı değere sahip olduğunuzu düşünsenize. Ben böyle bir durumda olduğumu var saydığımda bile tüylerim diken diken oluyor. Konuşma hakkınız, dinlenme hakkınız, düşüncenizi belirtme hakkınız bile yok. Size işkence yapsalar bile işkence yapanları haksız yapan hiçbir şey yok. Eğer köle olmadan önce aileniz varsa bir daha görüşebilme ihtimaliniz yok denilebilecek kadar az. Kısaca cansız bir varlık gibi muamele görüyorsunuz. Kaçmak isteseniz öldürülme ihtimaliniz çok yüksek. Sizi hayata bağlayıp çektiğiniz tüm eziyete rağmen dayanmanızı sağlayan tek şey muhtemelen kurduğunuz hayallerdir. Kölelikten kurtulacağınız o günün hayali... Kölelikten kurtulup ailenizin yanına geri dönseniz bile ailenizin aynı durumda olacağı garantisi yok. Eşiniz sizden ümidi kesip başka biriyle evlenmiş ya da daha kötüsü hastalıktan dolayı hayatını kaybetmiş olabilir. Çocuklarınız geri döndüğünüz süreye bağlı olarak kocaman olmuş olabilir ve siz onların tüm gelişim çağını kaçırmış olabilirsiniz. Çocuklarınızın doğum günlerini, yaşadığı ilkleri, mutlu ve üzgün anlarını, kısacası sizi çocuğunuzun babası ya da annesi yapan tüm değerleri kaybetmiş sayılırsınız. Bundan daha üzücü ve daha umutsuz bir durum hayal bile edemiyorum. Son olarak da durumu köle olan kişinin ailenin bakış açısından değerlendirmek istiyorum. Üzücü duyguları yaşayan sadece köle durumuna düşenler değil. Tabii en çok acıyı o çekiyor fakat tek acı çeken o değil maalesef. Köle durumuna düşen kişinin ailesi de büyük acılar çekiyor. Düşünsenize gözünüzün önünde anneniz ya da babanız zorla alınıp köle haline getirildiğini. Sonraki gün geri dönecek düşüncesi ile beklemenize rağmen geri dönmemesi... Zaman geçtikçe umudunuzu yavaşça yitirmeniz... Düşünmesi bile inanılmaz korkutucu bir şey. Solomon Northup'un yazdığı 12 Yıllık Esaret kitabı şaheser denebilecek muhteşem bir kitaptı. Bana daha önce hiç yaşamadığım duyguları yaşattı. Okuduğum her sayfasında beni daha bir üzdü ve okumaya devam ettikçe daha umutsuzluğa kapılmaya başladım. Yüzüme hayatın gerçeklerini bu kitaptan daha çok vuran başka bir kitap hatırlamıyorum. Kaynakça: Solomon Northup, Hayal Kahramanları, Zodyak Kitap, 2014 http://www.dr.com.tr/Kitap/12-Yillik-Esaret/Solomon-Northup/Edebiyat/Roman/Dunya-Roman/urunno=0000000587457 ÇÖKÜŞHiçbir şeye sahip olmayan bir kimsenin elinden onun “her şeyini” alamazsınız,yokluğundanancakyoklukgidenbukimsenincanınıneyaparsanızyapınyakamazsınız.Onun kaybedeceği bir şeyi yoktur. Gözleri kara, başı diktir; bilir ki, mahkum rolü onaverilmemiştir bu öyküde. Yetinmeyi bilir, hep daha fazlasının peşinden koşaraksavurmaz yıllarını. Her zaman sığınacak bir yeri vardır. Onu soğuktan koruyantuğlalara sahip olmasa da gök kubbenin altındaki her yer yuvadır onun için. Yıldızlargecesini aydınlatan tek ışık kaynağıdır, ağaçlarsa gölgeleriyle tek dostu. Sığınağı isezihnidir, özgürlük fırtınalarının esip gürlediği. Kendisini hayata bağlayan tek şeyinsoluğu olduğunun bilincindedir. Sanıyorum ki bu gerçektir ona yaşamayı öğreten.Kulaç attığı su berraktır, yanıltmaz. Hayatın bin bir türlü telaşının aktığı bulanık sularayabancıdır o. Oraya girmenin iki sonucu vardır bence; ilki alışmak. Yanlış olduğunubile bile bazı şeyleri sineye çekmekle başlar,kabullenmekle devam eder.Nihayetinde,tüm yanlışlar ona doğru gelir. Kötülükler, sorgulama süzgecinden geçmeden birerparçası olur yaşantısının. Yaşarken ölmeyi göze almaktır bir bakıma. İkincisi iseboğulmaktır. Yanlışa, kötüye karşın bilincini yitirmeyen, akıntıyı kulaçlarıylayenebileceğini düşünenin sonudur bu. Onu yok eden hırçın dalgalar değil, umududur.Buyüzdenminikgöletindençıkmazbukimse.Hikayenin bir başka boyutunda ise, maalesef aşina olduğumuz bir tipleme var:Yetinmeyi bilmeyen. İçimizdetaşıdığımız, fakatpekçokkezinkar ettiğimiz parçamızın,hırsın küllerinden doğmuş kişi… Varlığın tam ortasında doğmuş, sahip olduklarıylabenliğini oluşturmuş o insanın elinden her şeyini aldığınızda, geriye tamiri imkansızbir harabe kalacaktır. Ona ait olduğunu sandığı her şey, aslında boynunu dolayan ipinbirer parçasıdır. Yılları, kovalamacayla geçer. Ne yazık ki görmezden geldiği bir gerçekvardır: Para, güzellik, makam ve daha fazlası, hiçbir zaman tek turluk yarışlar değildir;birkezgalipgelsedahi,hepdahafazlasınıisterhayatkoşucusu.“Busonolsun.”dediğiher tur, koşucunun soluk soluğa kalmasına rağmen, bir sonrakinin çağırıcısıdır.Adımları tükenmeyen hırsından beslenir. Onu izleyen gözlerden saçılan hayranlıkkoşucuya güç verir.Zaman zaman tahammül alarmları zihninde yankılansa da bir süresonra ses bastırılır, en sonunda duyulmaz hale gelir. Her yeni turda ‘dur’ demeninbedeli artar, kazancı arttıkça kaybedebilecekleri listesine de çentik atılır. Varlığınavarlık katan bu kimse, boynundaki ipin gerçekliğini reddeder. Boyun eğen değil, emirverendirzihnindekurguladığısenaryoda.Sahipolmaduygusununkibredönüştüğüan,ipe hükmedene itaat eden mahkumun öyküsü başlar; Stefan Zweig’ın Bir ÇöküşünÖyküsü kitabının sayfalarına can veren mahkum, Madame de Prie. Işıltılı Parissokaklarındaki bitmeyen gecelerin ana karakteri olarak görülen prenses, eğlence doluzamanlarının sonunun gelme ihtimalini aklının ucundan dahi geçirmiyordu. Onun buhali, bize aslında çok da yabancı gelmemeli. Madam de Prie bir prensesti lakintelevizyon ekranlarını işgal etmiş koltuk sevdasıyla yanıp tutuşanları, yan sokağındakikaldırıma çöküp başı eğik vaziyette elini yardıma açan çocuğu göremeyecek kadar“meşgul” insanlarımızı, açlıktan bir deri bir kemik sokak hayvanlarını mahalledenuzaklaştırıp süs köpeğini satın alan yalı sakinlerimizi, şöhrete diz çöken“sanatçılarımızı” resmediyordu özünde. Prie, tuvale çizilmiş bir portreydi ve ressamınpaletinden inkar ettiğimiz insanlık damlıyordu. Sonunda çöküş, harcamalarıylasarayda dikkat çeken Prie’nin, kral tarafından bir köye sürgüne gönderilmesiylebaşlamıştı. Tam da bu noktada çevrilmişti kum saati. Başlarda, saltanatını orada dadevam ettirmeye çalıştı ümitle. Tükenmeyen hırsının son kırıntılarıydı bunlar.Saygınlığını, parasını, eski yaşantısına dair her şeyi kaybeden aristokratın buhranlızamanları, ihtişamlı sarayı harabeye çeviren yangın gibiydi. Her geçen sayfadayenilginin yeni bir yüzü işleniyordu hayatına. Yokluk, günden güne yiten kadınınyüzüne bir tokat gibi çarpıyordu amansızca. Sürgünün ne zaman biteceğine dairbelirsizlik, çırpınışlarını daha da anlamsız kılıyordu. Yıkım, tüm acımasızlığıyla boygösteriyordu odasındaki aynasında. Gözlerinin hiç sönmez zannettiği feri, karanlıkla işbirliği yapmıştı adeta. Kum saati, tükenişinin işaretiydi. Çaresizlik, bir hançer gibisaplanmıştı göğsüne. Ruhundan kanlar damlıyordu. Gurur, artık yabancıydı ona. Tekbir gayesi kalmıştı artık, ardından ruhu özgürlüğüne kavuşacaktı. Zweig’ın sözleriyle:“Ruhuzatenölmüştü,geriyebirtekbedenininölmesikalmıştı.”Prie’nin çöküşü, hiç durmaz dediğimiz nehirlerin bir gün kuruyabileceğinin, susmazdediğimiz şarkıların bir an bitebileceğinin göstergesiydi bana göre. Sınırların üzerineinşaettiğimizömrümüzde,sonsuzlukkavramınasılgerçekolabilirdiki?Madam de Prie, son nefesini vermeden önce gerçekleştirdiği son eylemin sesgetirmesini istedi. Artık kaybedeceği bir şey kalmamıştı geriye. Ruhu da bedeni deihanet etmişti ona. Fakat kazanabileceğini umduğu son bir savaş kalmıştı: ölümününsokaklardaki yankısı. Zehir, boğazından aşağı doğru yola çıktığında, hayal sahnesindehala bu oyun oynuyordu. Ne yazık ki, ölüm haberi duyulduğunda halk sarayda birhokkabazı izliyordu; yankı, birkaç fısıldaşmanın ötesine gitmemişti. Bedeni bumağlubiyetetanıkolmamıştıamaMadamdePrie,ismiylebirlikteçökmüştü.NazlıTekdemirkoparanKAYNAKÇAZweig, Stefan. Bir Çöküşün Öyküsü, çev. Regaip Minareci. İstanbul, İş Bankası KültürYayınları,2018.Yunus Emre Bayu 21202058 TURK-101-43 Mutluluğun Anahtarı Her seçim bir vazgeçiştir. Her vazgeçiş, yeni hayatın kapısını aralar insana. İnsan yüreği, evrenin omurgasıdır. Evren, insanın ona yön vermesiyle hayat bulur. İnsan, yüreğiyle bir olunca, hayatın anlamını öğrenebilir. Ve insan yüreği bir pusula gibidir. Zorluklar karşısında kendi benliğini kaybeden bir insan, ancak kendi içine, yüreğine yönelebilirse ulaşabilir şafağın ışığına. Her insanın kendisine has bir hayat yolu vardır. Fakat çok az insan, mutluluğun ve kişisel menkıbe’nin anahtarını bulabilir. Hayattan ne beklediğini bilen ve bu doğrultuda kararlar alıp, daha iyiye ulaşmaya çalışan insanlar her zaman bir adım öndedir. Başarısızlığa boyun eğmeyen, daha iyisi için çabalayan bir insan, hayatın şifresini çözmeye daha yakındır. Hayatın karmaşasında, birçok insanın gözü bir perdeyle kapalıdır. Bu yüzden, bizim için anlamlı olan şeyleri göremeyebiliriz. Sadece kendi hedefini belirleyen ve risk almaktan korkmayan kişiler, bu perdenin boyunduruğundan kurtulabilir ve bu kişiler kendilerine daha iyi bir yaşam sunabilir. Hayaller ve istekler insanın yaşam amacıdır. İnsan hayallerini gerçekleştirdiği ölçüde mutludur. İşte bu noktada hayalini gerçekleştirmeye çalışırken insan, kendi kaderini oluşturur ve yaşam amacını çok çabuk belirleyebilir. Bununla birlikte bunu gerçekleştirmeye çalışırken sekteye uğrayabilir insan. Bazen kötü görünen bir fikir, işleri olduğundan daha iyi bir noktaya getirebilir. Cesaret dediğimiz şey bu noktada devreye girer ve akış yönünü bilen bir akarsu gibi bizi iyi ve doğru bir sonuca ulaştırır. Evren ise bu noktada, iyi ve kötü güçleri olan ruhani bir tanrı gibidir. İnsan ne kadar olumlu düşünürse o kadar olumlu olayın meydana gelmesi söz konusudur ve bu da evrenin kuralıdır. Sadece iyi niyetli olan ve bildiği şeyleri başkalarına aktaran insanlar, gerçekten mutlu insanlardır. Çünkü paylaşmak mutluluk verir. Ve mutlu bir insanın kendi kişisel yazgısını yaratması daha muhtemeldir. Aslında, insan özünde evrenin yaratıcısıdır ve ona şekil verendir. İnsanların aldığı en küçük bir karar bile bir kelebek etkisi yaratarak tüm evreni etkileyebilecek güçtedir. Eğer insan ön yargıdan kurtulup, salt olarak iyiye ve doğruya ulaşma çabası içine girerse, kendi kişisel hayaline ulaşabilir. Her şeye rağmen hayallerin peşinden gitmek, insana mutluluk verir. İnsan, hayallerine ulaşamadığı zaman, yaşam solar. İnsanların beklentileriyle vardıkları nokta aynı olmayabilir. Ama sabırlı olup, yılmamak insanı doğruya ulaştırabilir. İnsan, kendi düşüncelerine eğilip ona şekil verirken başka insanların düşüncelerinden ve deneyimlerinden yararlanıp, bu düşünce ve deneyimleri kendi sahip olduklarıyla yoğurarak daha iyi ve yeni bir düşünce üretebilir. Aynı nesnenin karşısında duran iki kişi düşünelim: Bu iki kişi aynı nesneye bakmalarına rağmen; farklı şeyler görebilir. Bu ise kişinin algı farklılıklarıyla ilgilidir. Başımıza gelen herhangi bir olayda, bir başkasına danışmayı ve onun söylediklerini kendi yüreğimizin süzgecinden geçirip, olayı çözümleme yoluna gitmeyi denersek daha iyi sonuçlar alabiliriz. Bu nedenle insanlar, zor durumda kalan bir kimseye: ‘’Bir başkasına danış’’ derler. İşte tam olarak Santiago denen delikanlının yaptığı da buydu. Yardım istemek, soru sormak, bir bilene danışmak, bizi doğru sonuca, bir bakıma kendi kişisel hedefimize götürebilir. Hayatın kendine has dinamikleri vardır ve bu dinamikler her zaman bir devinim içindedir. Bu mekanizmanın temel çarklarını kişiler ve bu kişileri ayakta tutmaya yarayan hayalleri döndürür. Hayalleri olmayan bir kişiyse, içi boş bir bardağa benzer. Bu tarz insanlar ne kendilerine ne de başkalarına yardımcı olabilir. Böyle bir durumda, hayat yaşanamaz hale gelir. Her şey insanın hayal etmesiyle başlamadı mı? Tüm bu yenilikler ve daha iyiye giden dünya, insanın hayallerini gerçekleştirmesinin bir sonucu olarak daha iyi yer haline geldi. Eminim ki insanların hayalleri olmasaydı dünya, hiçbir çocuğun olmadığı bir park alanına benzerdi. Sessiz ve soğuk… Dünyayı yaşamaya değer kılan şey, hayallerini gerçekleştirmeye çalışan kişinin uyumluluğudur. Hayalleri olan kişiyse, Simyacı’daki Santiago’da gördüğümüz üzere, empati yeteneği güçlü olduğundan yardımseverlik kavramını iyi bilir. Hayattaki en önemli şey: bir amaç uğruna savaşmaktır. Amaçsız bir yaşama sahip olan insan, mutsuz insandır. Santiago hem amaca ulaşmasıyla hem de mutluluğu elde etme tarzıyla, işte bunun kanıtıdır. DUBLİNLİ OLMADAN DUBLİNLİYİ KEŞFETMEK ‘’Zola’nın bir metni bir babanın elimizden tutarak bize ‘Bak şu binaya ve düşün,’ demesine benzer. O binanın anlamını belki apaçık söylemez, ama sezdirir. Joyce’un metni ise bizi, o binanın duvarına çarptırır. Metin uzaklardan gülümseyerek bakar ve karşısında yapayalnız kalırız.’’ Orhan Pamuk ‘’Orda bir köy var uzakta O köy bizim köyümüzdür. Gezmesek de, tozmasak da O köy bizim köyümüzdür.’’ Ahmet Kutsi Tecer’in bu şiirinin bestesinin küçükken annemden duyduğum sözleri bende her zaman gitmediğim ve görmediğim bir yeri özlememe neden oldu. İlk başlarda gitmediğim, görmediğim ve bilmediğim bir yerken dokuzuncu sınıfın başında o yer, bir anda İrlanda oldu, yani şöyle söyleyeyim bir sabah kalktım ve ‘’İçinizdeki İrlandalı benim!’’ diye bağırdım annemlere. Onlar da ilk başta garipseler de durumu kabullendiler ve benim bir İrlandalı gibi yaşamama ses etmediler. James Joyce ile tanışmamsa Dublinliler gibi daha yapıca basit olan bir kitapla olmasından ziyade maalesef ki Ulysses ile oldu. Rivayetlere göre James Joyce’ un asıl planı Ulysses’ in Dublinliler içindeki öykülerden biri olmasıymış ancak kendini yazmaya o kadar kaptırmış ki Dublinliler bitmeden o, bir insanın sadece yirmi dört saatini anlatan bin küsür sayfalık romanı, iki ayda bitirmiş. Benim şanssızlığım ise bunu bilmemem oldu, bunu biraz araştırmış olsaydım üstünkörü geçilen karakterlerin altyapılarının aslında en başta Dublinliler’ de başladığını ve bu kitabın bir devam niteliğinde olduğunu bilebilirdim. Bir başka rivayete göre Dublinliler hikâyeleri Dublin’i o kadar gerçekçi anlatıyormuş ki kitap seri basıma geçtikten sonra İrlanda halkı James Joyce’ a uzunca bir süre ateş püskürmüş ve bir dönem halkın siniri onun heykelini Dublin Meydanı’ndan indirmeye kadar varmış. Bununla birlikte Oğuz Atay’ın da ölümünden önce planlamakta olduğu Türkiye’nin Ruhu kitabını da Dublinliler hikâyelerinden esinlenerek yazmaya başladığı söylenir. Kitap, Dublin ve İrlanda’ya ilişkin bütün sosyoloji çözümlemelerini hikâyeler aracılığı ile kusursuz yapıyor öyle ki kitabı kapattığımız zaman farkında olmadan İrlanda ile alakalı birçok şey öğrenmiş olarak buluyoruz kendimizi. Öte yandan James Joyce’un bu kitapla birlikte empresyonizmin zirvesine ulaştığından bazı bölümlerde öykülerin okuyucu boğduğunu düşünüyorum. Nasıl mı? Evet, gerçekçilik iyidir ancak bu kadar da gerçekçi olunmaz be kardeşim! Sanayi devrimi yüzünden İrlanda’nın kirli havasında öksürtemezsin beni! On dokuz yıl İstanbul’da yaşadım ama sizi temin ederim İstanbul sokaklarını Dublin’in sokakları kadar iyi bilmiyorum, bunların hepsi Joyce’un o can alıcı betimlemeleri sayesinde... ‘‘Ama bedenim bir arp ve onun sözleri ve jestleri teller arasında gezinen parmaklar gibiydi.’’ Dublinliler’in bu tam anlamıyla empresyonist tarza ulaşmasının bir diğer nedeni ise kişiye Dublin’i sıradan insan öyküleri ile hissettiriyor olması, tamamıyla klişe de olsa bunu söylemek zorunda hissediyorum. Sıradan insanların öyküleri her zaman daha ilginç ve cezbedici olmuştur bunun nedeni aslında çok basit: Kahramanlarda göremediğimiz kendimizi, bu sıradanlıkta kolayca yakalayabiliriz. Bu sıradan insanların sıradan çevrelerine mâhkum oluşlarını anlatan, dillendirilemeyen bir gitme istenci ve kapana kısılmışlık hissini fazlasıyla yoğun şekilde veren on bir hikâyenin bir de şöyle bir ayrıntısı var: Her hikâye birbirinden ne kadar bağımsızsa aynı şekilde birbirine de bir o kadar bağımlı. Daha açık olmam gerekirse, hikâyelerin kahramanları farklıyken aslında on bir hikâyede birbirinden hemen sonrasını temsil ediyor: Çocuklukla başlayıp, son hikâye The End’ içindeki ölümle sona eriyor. Aynı zamanda kitaptaki hiçbir ana karakter Dublin’de tutsak oldukları durumlardan kaçamamış olsa da James Joyce’ un şehre artık dayanamayıp sanatı için Paris’e gitmesi de bana kalırsa gerçekten çok ilginç bir detay. Daha önceden Sait Faik’i bu sıradan insanların sıradan hayatlarını anlatan öykülerin tek üstadı kabul ederken Dublinliler’ de ilk hikâyeden itibaren karşıma çıkan can alıcı betimlemeler ve değerlendirmeler de James Joyce’ un bana ‘’Beni unutma!’’ deme biçimi oldu gibi hissediyorum. James Joyce’un birçok farklı ideolojiyle büyümüş olmasından dolayı öykülerinde de her tarz ideolojiyi yansıtmış olması ve öykülerin iç karartıcı, kasvetli, öldürmeyip de süründürten ama bunlarla birlikte bir o kadar da canlı, mutlu ve yaşama sevinci veren kurgusu ise kitabı türdeşlerinden ayıran en önemli özellikler olarak karşımıza çıkıyor bana kalırsa. ‘‘İlk dublesi bitmiş, içinde bir kıvılcım hissediyordu. Viskinin sıcaklığı vücuduna henüz etki etmeye başlamışken biraz daha içmeliydi. Şişeye baktı; ancak bir duble daha çıkardı ve evde başka şişe yoktu, cebinde olmayan para gibi. Arkadaşları daha içiyorlardı, şişeyi bitiren o olmasın diye eliyle bardağın ön kısmını kavrayarak gizledi. Artık son bitiren olmadığı için viski almak zorunda kalmayacaktı.’’ Kitapta siyah bira, kök bira ya da viski ile ilgili yüzlerce cümle bulabiliriz ancak bu alıntının benim için çok özel bir anlamı var. Hatta benim için o kadar anlamlı ki bana göre edebiyat derslerinde yepyeni bir konu olarak okutulması gerekiyor, bakın: İlk görüşte arkadaşlarıyla kendi evinde içen fakir bir bireyle karşılaşıyoruz, ardından bu sıradan fakir bireyin sarhoşluğunu onunla birlikte hissediyoruz ve bu hissiyatın içindeki maddiyat kaygısıyla İrlanda’da şişeyi bitirenin yeni şişe alması geleneği öğreniyoruz. Bu bana kalırsa Orhan Pamuk’un sözünü ettiği duvardan başka bir şey değil. Kitabı okuyalı aylar olmuşken başlıkta Dublinliler ‘i gördüğüm anda aklıma gelenin ilk başta bu alıntı olması da bana kalırsa bunun en büyük kanıtı. 1914’te ilk basımı gerçekleşmiş Dublinliler şimdi 100 yaşında ve bugün onu bir kez daha bitirdim ve yeniden aynı şeyleri hissettim. Kitapta tecavüz, dolandırıcılık, okuldan ya da kiliseden kaçma, zorla evlendirilmek var. Bir asır geçti ve hâlen değişmeyen insan davranışları var. Bu kitabın büyüsü işte saf bir şekilde burada yatıyor: Hâlen hepimiz sıradanız. Hâlen hepimizde sıkıntı, kapana kısılmışlık hissi ve kaçma arzusu var ama hala da hiçbirimizde ne güç ne cesaret var. GERÇEĞİN KIYISINDA Arada aklımızın ucundan geçiyor değil mi, yuvarlanıp gittiğimiz yolculuklarımızda ne kadar gerçeklerle yaşadığımız sorusu? Kafamızı karıştıran –yoksa yol göstermeye çalışsan mı demeliyim-rüyalar, inançlar, zaman kavramı… Soyutluklar çevremizi kuşatmışken yaşantılarımıza kuşbakışı bakabilmek bize bir hayat rotası çizmekte, hakikat peşinde doğru yolda ilerlememizde önemli rol oynar. Zihnimizi bu bağlamda yormaktan çekinmek ancak pes etmek olur. Oysa önümüzden geçip giden her ana anlam verecek olan kavram ancak kendimizden yardım alarak mantık çerçevemizde doğrultabileceğimiz gerçeklik inancımızdır. Şimdi düşünmeye açalım beyinlerimizi, çeşitli hikâyelere konu olmuş, ilginç rivayetlerin çıkış noktasını oluşturmuş, kimi zaman kehanetlere bile yorulmuş rüyaları ele alalım. Tamamen beynimizin ürünü olduğundan şüphe duymadığımız bu bilinçaltı olayda her türlü duyguyu yaşayabiliyor muyuz, her türlü mekânı görebiliyor muyuz, kulaklarımızla olduğu gibi duyuyor muyuz, dünyadaki gibi konuşuyor muyuz? Peki, gerçekten o mekânda mıyız gerçekten konuşuyor, duyuyor muyuz? Beynimiz bize tüm bunları yaşatan. O zaman şu an gerçek olduğunu sandığımız dünyanın rüyadan bir farkı olmadığı ihtimalini de anladığımızı düşünüyorum. “Inception” filminde de özellikle rüyaların başlangıcının hatırlanmadığı üzerinde önemle duruluyor. Soruyorum o halde: İlk üç yaşımız nerede? Filmde ayrıca üzerinde durulan konulardan biri olan dünyadaki zaman ve rüyadaki zaman kavramı ile ilgili de aklıma izafiyet teorisi geliyor. İslam kaynaklarıyla bunu bağdaştırırsak; diğer boyuttan tanıklar tarafından dünyada geçirilen sürenin ancak bir akşam vakti kadar ya da daha da az olduğu hissedildiği söyleniyor. Bu da üzerinde uzun uzun yürünebilecek bir nokta gibi görünüyor. Bir de sanal gerçeklik gözlükleri var. Duyularımıza yeni bir yol açan bu aletleri anlamlandırmak önemli. Şöyle ki; sanal gerçeklik gözlüğümüzü takıyoruz ve bir anda yeni bir dünyadayız. Bu kadar basit olan bu teknoloji de algılamalarımızdaki somut yardımcı olarak düşüveriyor hayatımıza. Tüm bunların zararlı etkileri de olabilir mi diye düşünürsek hemen etrafımızda depresyon denilen insanlık halinin kökenine inmeye çalışalım. Derinlerde, asıl sorunun hayatın gidişatında sorunlar yaşanıldığından ötürü olduğunu düşünüyorum. Demek istediğim, kişi kendini boşlukta hissediyor, bir süreliğinde kafasında o çok doğal soru işaretleri belirmeye başlıyor ve birdenbire soruyor kendi kendine: nereye gidiyorum, neden gidiyorum, yaşadıklarımın amacı nedir… İşte bu noktada gözler önüne gerçeklik peşinde koşuşumuzun tablosu seriliyor. Sorgulama arayışa dönüşüyor ve süreç paradoksa dönüşmeden önce ortaya değişik bir yöntem koymamız gerektiğini anlıyoruz. Sanıyorum yeterince hakikat sorgulaması üzerinde durduk. Diyelim bir kişisel gerçekliğe vardık veya vardığımızı sandık; ya sonra işler nasıl devam eder? Aşikâr olanları inkâr mı etmeye devam etmeliyiz yolculuğumuzda, yoksa ceviz kabuğumuzu mu kırmalıyız görüşümüzü, idrakımızı kapatan? “ Bir tren bekliyorsun. Seni uzaklara götürecek bir tren… Trenin seni nereye götürmesini umduğunu biliyorsun, ama emin değilsin. ” diyor Cobb. Bu söz filmin genelini çok iyi özetlerken, üzerinde yürüdüğümüz ince karar iplerimizi andırıyor bir taraftan. Aslında içimizde neyi seçmemiz gerektiğini neyin bizi doğru yola ileteceğini hissettiğimizi bize söyleyen bir bakış açısı. Bindiğimiz trenin bizi pişmanlıklara götürmesini izlemek bir yanda dursun, biz yolumuzu en azından Kant’ın ödev ahlakındaki gibi çizmeye çalıştığımızda gerçekleşecek olan yaşayacağımız en içten memnuniyet, huzur, inançlılık duygusudur. Farklı bir açıdan baktığımızda filmin ulaşmaya çalıştığı nokta da tüm değindiklerimizin sonunda bizi düşünmeye sevk etmektir belki de. Asıl aradığımız da bu değil miydi zaten, kısıtlı zamanımızda bitkimizi saksısından çıkarıp köklenmesini, dallanmasını sağlamak? Böylece gerçekliğe merdiven dayayabiliriz kim bilir. Berkay Erkan Revna Cebeci 21600837 “TEK”in Çokluğu HADİ! Üçten geriye sayıyoruz: 3, 2, 1, 1, 1, 1... Bir. “Bir”de takıldık, “bir”de durduk, “bir”iz. Her şey bir, birtane. Senden bir, benden bir, o ağaçtan, bu koca gökten, karşındaki binadan, şu yerdeki taştan bir tane var. Hayatından bir tane var, sana verilen bir ömür. Sadece bir ömür var. Derin bir nefes al, şimdi ver. Bak, etrafını saran hava bile üç saniye öncekiyle bir değil, farklı artık. Evden işine veya okuluna her gün aynı yoldan gittiğini mi sanıyorsun? Yanlış. O yol farklı. Dünden daha tozlu, ya da yağmur yağdı, dünden daha ıslak. Rüzgar yaprakları sürükleyip götürdü belki de, bambaşka yollara. Aynı kaderin insanları sürüklediği gibi, başka hayatlara, yeni başlangıçlara. Doğumla, ölümler, sonlar, başlangıçlar… Aynı kelime altında toplanmış farklı olaylar bütünleri. “Hep aynı olan geceler neden benzemezse birbirine”1, ne doğumlar aynı ne ölümler, ne aynı başlıyor ne de aynı bitiyor. Nasıl aynı çatı altındaki aile bireyleri aynı olmuyorsa, aynı “kelime” altında birleşen olaylar da bir o kadar farklı. Gizli bir el var belki de tam tepemizde. Nazik, kibar bir el. Fark ettirmeden, hissettirmeden her şeyi değiştiren, farklılıklar yaratan. Her şey farklı diyoruz, hergün gördüğümüz basit objeler bile aslında sürekli bir değişim içinde. Nasıl olmasınlar ki? Hatıralarımız bile aynı değil. Yaşanmışlıklarımız bile anbean değişiyor, şu an neden aynı kalsın? “Saçmalama, yaşanmış nasıl değişir?” diyeceksin belki de. Sen de haklısın. Ancak yaşanmış olan değil değişen, sen değişiyorsun. Dün hatırladığını bugün hatırlamıyorsun, zihnini meşgul eden başka şeyler var. Belki de daha çok şey hatırlıyorsundur, gördüğün bir ışık geçmişi aydınlattı, geride kalanları anımsattı sana. Bilmiyorum. Öyle ya da böyle, hatırladıkların hatırlayacaklarınla aynı değil, aynı olmayacak. Çünkü “hatırlamak için aynı ışık gerekir, aynı gölge”. 2 Sanırım bu yüzden, olanı tüm detaylarıyla 1 Mungan, Murathan. Öyle. Ekim-Aralık 2009. 2 Mungan, Murathan. Zaman Sarısı. Ağustos 2000-2009. hatırlamaya çalışmak değil de, asla unutlmayacak anlar yaratmak önemli olan. Her şey tek, teklik çok. Demek istediğim şu, hayatın her bölümünde, günün her saniyesinde, insanın etrafında, aklında, kalbinde, içinde tek olan birçok şey var. Mesela boşluk. Sİz daha önce fark ettiniz mi bilmiyorum ama kendimden ve etrafımdakileren gözlemlediğim kadarıyla, herkesin içinde doğuştan gelen bir boşluk var. Dolduğu zaman fark edilebilen bir boşluk. Özel bir boşluk. Doldurulması bakımından özel. Nasıl anlatsam… Bir puzzle düşünmenizi rica etsem. Eşsiz bir puzzle ama. Ne başka birinde ne de başka bir yerde bir kopyası daha yok. O puzzle sizsiniz. Puzzle’ın tam ortasında bir parça eksik, o parça az önce bahsettiğim boşluk. Puzzle eşsiz ya, her bir parçası da eşsiz tabi. Oraya ya o parça gelecek, ya da o parça. Başka bir şey asla uymayacak. İçinizdeki, içimizdeki boşluk için de aynı durum söz konusu. Dolduğu zaman fark edeceksiniz. O özel boşluğu dolduran daha özel, eşsiz ve tek bir parça var. kendi adıma bir süre önce o parçayı bulduğumu söyleyebilirim, sizin de bulabilmeniz temennim. Başka ne tek biliyor musunuz? Fırsatlar. Şu an hiç düşünmeden kaçırdığın fırsatı, bir daha yakalayamayacaksın mesela. Bir daha aynısı gelmeyecek. Bugün tek çünkü. Dünün yarını, yarının ise dünü bir tane. Ne bugün bir daha gelecek, ne de bugünki sen bir daha yaşayacaksın. Şu an doğru, belki sonra yanlış olacak. Ya da eleştirdiğin her şeyi, severek yaşayacaksın ileride. Eee sonuçta ne demişler, insan neyi eleştirirse ona dönüşürmüş. Her neyse, diyeceğim o ki, fikirlerinle, etrafındakilerle, hislerinle şuan ki sen bir daha gelmeyecek. Bu yüzden her şeyin, hayatın, fırsatların ve benliğinin tekliğinin farkında olmak lazım. Durumları iyi değerlendirmek, bir benzeri gelmeyecek foırsatları yakalayabilmek geçmişin şifası, bugünün ışığı ve geleceğin anahtarı olacaktır. 2 Kaynakça Mungan, Murathan. Solak Defterler. İstanbul: Metiş Yayıncılık, 2016. 3 ANKARA’DA SANAT KOKAN BİR GEZİNTİ Ankara denilince genellikle aklımıza Atamız, Anıtkabir, başkent ve tabii ki devlet kurumlarında görev yapan binlerce devlet memuru gelir. Ankara’ya eğitimim için gelinceye kadar pek çok güzelliğinden bihaberdim. Eskişehir gibi kültür sanat kokan bir kentte yaşayan bir genç olarak Ankara bana soğuk ve anlamsız gelirdi. Çok köklü bir tarihe sahip olmadığını düşünürdüm İstanbul’a kıyasla. Robotlaşmış insanlarla önce Kızılay’da karşılaştım. Herkes bir yerlere yetişmeye çalışırken ruhlarını, duygularını kaybetmiş gibiydiler. Geçen zaman içerisinde yeni yerler keşfetmeye başladım. Güzel sanatlarda okumanın da verdiği merakla tarihi semt Ulus’a doğru yola çıktım. Tarihi binalarıyla, tiyatrolarıyla ve sergi salonlarıyla Ulus beni oldukça etkiledi. “Şehir demek bu demek” diye geçirdim içimden. Yaşanmışlıklar, kültür, tarih hepsi birer zenginlik benim için. Köklerimizi, eski yaşam koşullarımızı öğrenmenin en görsel ve etkili yöntemi tarihi mekânlarda tatlı gezintilere çıkmaktır. Ulus’a gitme konusunda Sanat Tarihi hocamızın da teşvikleri etkili oldu. Türk kültürünü, mimarisini inceleme fırsatı buldum. Ankara’nın eski, otantik minyatür hâlini görmüş olmanın sevinci içimdeyken Şehir Tiyatroları’yla ve Salt Ulus Sanat Galerisi’yle göz göze geldim. Köşe başını kapmış ve yıllara meydan okumuş bir binanın sanatla buluşması gerçekten etkileyiciydi. Büyük bir hevesle içeri giriverdim. Bina olanca sadeliğiyle beni karşıladı. Mütevazı ve nazik bir beyefendi beni bilgi almak için yönlendirdi. Galerinin ve galeriye ev sahipliği yapan tarihi mekânın geçmişi ile ilgili bilgi almak istedim. Yapısal olarak eve benzeyen bina, ünlü bir mimar tarafından müfettiş lojmanı olarak tasarlanmış. 2002 yılında Salt Ulus olarak hizmet vermeye başlamış. Modern sanat galerileri de pek âlâ etkileyici ve cazip olabilir ama içerisindeki sergilerin temaları antik bir binada daha bir anlam kazanmış kanımca. İlk ziyaret ettiğim sergi “Köklere Dönüş” isimli sergiydi. Atalarımızdan miras kalan kültürün etkilerini Ulus’a ilk adımımı atmamla birlikte hissetmeye başlamıştım zaten. Konuştuğumuz dilden söylediğimiz şarkılara, ezberlediğimiz şiirlere kadar her şey bize öz geçmişimizi hatırlatır. Hâlâ o köklü kültürün bir parçasıyız. Modern dünyada yaşıyor olsak bile ruhumuz o zenginliklerde huzur bulup besleniyor adeta. Galerideki bir diğer odaya geçmemle birlikte ilginç bir fotoğraf sergisiyle karşılaştım. Büyük şehirlerde bütün insanlar yorgunluk ve tükenmişlik hâlinden yakınmakta ne yazık ki. Sergi bu temayı konu edinmiş. Zamana yetişememek, çabalamak, yarışmak, koşmak, hep bir şeylerin kaygısı derken hayat akıp gidiyor. Giderken de beraberinde pek çok değeri alıp götürüyor. Sadece Türk toplumunda değil Avrupa’nın hatta dünyanın pek çok yerinde insanlar artık öz vatanlarına, topraklarına dönme eğiliminde. Huzur arayışı bunun en büyük sebebi olsa gerek. Kökler demişken ilk girişte gördüğüm o kocaman halıyı uzun bir süre unutamam herhalde. Arap harflerinden oluşan halı harflerin boğazdan çıkış noktalarını görsel bir şekilde sunuyor bizlere. Harflerden yola çıkan sanatçı aslında diller ve alfabe ile geçmişe, ecdadımıza ve kültürümüze göndermeler yapmakta. Her ne kadar Polonyalı bir sanatçının eseri olsa da ortak insani duygularımızla kültürü ve geçmişi anlamlandırmak her millette ortak bir duygu olsa gerek. Bir diğer fotoğraf sergisini daha görmek için en üst kata çıkıyorum. Sanatçı bu sunumunda kadının ataerkil toplumdaki yerini konu edinmiş. Erkek egemen toplumda kadının yalnız ve kimi zaman çaresiz kalışı sert bir dille görselleştirilmiş. Pek çok konuda kadının ikinci planda kalması, korku duygusu ve kurban edilmesi temalı fotoğraflara uzun bir süre baktım ve anladım ki konuşmadan ya da yazmadan da fikirlerinizi çok net bir şekilde karşınızdaki insanlara anlatabilirsiniz. Fotoğraflarda baba-kız ilişkisinden de dem vurulmuştu. Bir babanın kızını kurban edişi, kadının toplumumuzdaki konumuna dair acıklı ve trajik hikâyeleri anımsattı bana. Her kötü olayda, sorunda işin ucu hep kadına dokunur. Kurban edilen, çeken, sabreden, hep kadındır ve öyle olmalıdır. Erkekler genelde ister, bekler, hükmeder. Bu durumu değiştirebilecek güç ne gariptir ki yine kadındadır. Çünkü erkekleri de büyüten yetiştiren yine bir kadındır, annedir. Kadın toplumu belirler. Bu nedenle kadınların eğitimine azami önem verilmeli. Tarihi Beyoğlu binalarını hatırlatan bu yapıda tarihin bir parçası olmak, yaşanan gündemden kısa bir süre de olsa kopardı beni. Bu kopuş ruh dünyama olumlu yansımalar ekledi. Çünkü günümüz dünyası bana çok somut, teknolojik ve boş gelmekte. İçi boşaltılmış hayatlarda bir oraya bir buraya koşarken başlangıca dönmek hayatın anlamını bir yandan da geleceği gösterir. Tarihi serüven akışında suyun yönünü başlangıcı belirler. Tarihini bilen sonunu kestirebilir ve bilinçli bir zaman dilimi hâline gelir yaşam. Yağmurlu bir Ankara akşamında küçücük tarihi galerideki lezzetli serüvenime son verip Bilkent’in yoluna düşüyorum. Bu renkli ve sanat kokan tecrübeden sonra diğer galerileri ve sergileri de takip etmeye karar verdim. Ankara’da yaşamanın renkli ve tatlı yönlerini bulmak lazım öyle değil mi? Mehmet Halit ŞirinSiyaset SanatıHayat bir güçler dünyasında ve bu güçlerin birbirini dengelemesinden başka ne ki aslında... Kazananların ve kaybedenlerin bulunduğu bir taraf sevinirken diğer tarafın ölüm hüznüne gömüldüğü bir oyun sahasından ibaret değil mi dünya?.. Peki, bu oyun sahasında bireyin işlevi nedir? Birtakım yönetici sınıflar tarafından kullanılan bir piyon mudur insan tarihin başlangıcından beri? Eğer öyleyse insanları manipüle etmenin yöntemleri nelerdir ve nasıl uygulanır? Şundan eminim ki bu sorular yaşamın bir döneminde herkesin aklını kurcalamıştır. Ben de herkes gibi çocukluğumdan beri bu sorular üzerine kafa yorarım.Siyaset; üzerine derin araştırmalar ve okumalar gerektiren ve içinde birçok bilinmeyenin bulunduğu bir denklemdir. Basitçe siyaset çeşitli kaynakları kullanarak insanları yönetme gücünü elde etme ve yönetilen insanları ortak çıkarlar için kullanma sanatıdır, diyebiliriz. Peki, siyasetçiler bu gücü nasıl elde ederler? Bunun birsistemi var mıdır? Aslında insanlık tarihine baktığımızda bu soruların cevabını bulmanın çok da zor olmadığını rahatça söyleyebiliriz. Çünkü varoluşundan beri sosyal bir canlı olan insan, küçük veya büyük topluluklar halindeve bir lider önderliğinde yaşamıştır. Liderler ya halk tarafından tayin edilmiş yahut da zorbalıkla yönetimi ele geçirmişlerdir. Öyle ya da böyle başa gelen insanların ellerindeki gücü koruması her zaman zor olmuştur. Peki, liderin bu gücü koruması için ne yapmalıdır? Bu sorunun cevabını günümüzde insanlar tarafından bir günah keçisi haline getirilen Machiavelli bundan yaklaşık 500 yıl önce yazdığı ''Hükümdar'' isimli kitapta vermiş.Machiavelli'nin ismini ilk duyduğumda henüz çocuktum. Babam sevmediği ve ikiyüzlü olarak nitelendirdiği biri hakkında konuşurken bu ismi telaffuz etmişti. Aradan yıllar geçti, duyduğum onca kötü şeye rağmen Machiavelli'yi okumaya karar verdim. Kitabı okumaya başladığım andan itibaren kitapta bir hükümdardaolması gerektiği söylenen ve insanlar tarafından ahlakî bulunmadığı için hoşlanılmayan bütün o özellikler bana günümüz siyasi kişiliklerini anımsattı. Günümüz siyasetini yakından takip eden biri, her ne kadar insanın hoşunagitmese de günümüz başarılı liderlerinde bulunan özelliklerin kitapta bir bir zikredildiğini rahatça fark eder. Bunu farketmemle birlikte şu soru aklımı kurcalar oldu: ''İnsanların yönetim şekilleri ve liderleri yargılama tavırları beş asır boyunca hiç mi değişmez?'' Beş asır boyunca insalığa dair neredeyse her şey baştan aşağı değişti; yaşam tarzı, güzellik anlayışı, zevkler, düşünceler, hayaller... Ve siyasetin ve siyasetçilerin gerçekten hiç değişmediğini görmek beni ziyadesiyle şaşırttı. Şaşkınlığım beni tekrar düşünmeye yöneltti, gerçekten insanlar manipüle edilmesi bu kadar basit canlılar mıdır da çok uzun zamandır insanlar aynı şekilde manipüle ediliyor veyönetiliyorlar. Çünkü şu bir gerçek ki, insanoğlu artık bir sistem sonuç vermemeye başlayana kadar bir yenisini oluşturma hatta eskisinde bir reform yapmaya dahi gerek duymaz. Benim görüşüm bu siyasi düşüncenin bugüne kadar değişmeden gelmesi insanoğlunun bu siyasi oyunlar karşısındaki aczinin ne kadar muazzam olduğunun en büyük göstergesidir. Peki, bütün bu hileler, yalanlar ve ihtiraslar arasında özgür irademizin olduğunu düşünürken ne kadar gerçekçiyiz? İnsanlar yaptıkları kişisel seçimleri özgür olarak nitelendirirken ne kadar derinlemesine incelerler yaptıkları seçimleri? Ne kadar eminlerdir özgür olduklarından? Şahsi görüşüm bu sistemin sürekliliğinin kaynağı insanların rehavete olan aşklarıdır. İnsan fiziksel bir acı içinde değilse, içinde bulunduğu bu ''rahat'' düzen içerisinde yaşamayı her zaman değişime yeğler. Çünkü değişim her zaman kolektif bir çaba ister. Ve harcanan efor sonucu getireceğin yeni sistemin eskisinden rahat olmasının garantisi de yoktur. Bu yüzden insanların kendinden güçlülere (liderlere) bakışı hiçbir zaman değişmemiştir. Machiavelli yazdıklarıyla beni düşünmeye iterek aklıma takılmış olan birkaç soruya cevap vermemi sağladı. Bu siyasi sistem yakın bir gelecekte değişir mi sorusunun cevabı ise benim için hâlâ bir bilinmezlik.Düşünceli 1 Muhammet DÜŞÜNCELİ 21301613 TURK101/20 Başak Berna CORDAN 25.11.2014 O YİRMİ BİR YAŞINDAYDI, BEN ON BİR Hayır! Hayır! Yaşlarımız küçük, evet. Ama aşkımız asla küçük değil! Ferhat ile Şirin gibi seviyoruz birbirimizi sınıftaki önden ikinci sırada oturan turuncu çantalı kızla. Sahi, Ferhat kimdi? Peki, ya Şirin? Ne önemi var ki? Öyle demezler miydi büyükler televizyonda, orada, burada? “Sevdin mi Ferhat gibi, Mecnun gibi, Kerem gibi seveceksin!” Başka neler derlerdi büyükler? Neden onlar büyük de biz küçüğüz? Hayır! Hayır! Çocuk değilim ben! Yetişkinim artık, adam oldum, büyüdüm ben de! Hem sünnet olduğumda ne demişlerdi? “Erkek adam oldun artık!” dememişler miydi? Neden hâlâ yok sayılıyorum o zaman? Bu sene okulum da çok iyi gidiyor üstelik. İlk defa kırık not olmayacak karnemde. Hiç sevmiyorum ders çalışmayı ama elden ne gelir? Zayıf olmamalı karnemde. Bir yaz daha anneannemlerde geçirmek istemiyorum artık tatilimi. Tamam, onları da çok seviyorum ama genç bir erkek dedesinin yanında olmamalı artık. Evinde kalıp mahallesini düşman mahallenin askerlerinden korumalı. Evet! Kesinlikle bu sene sınıfı geçmeliyim ve babam beni anneannemlerin yanına göndermemeli! Sınıfımıza yeni gelmişti Zeynep. Bize göre esmerdi. Öğretmen, onun Akdenizli olduğu için esmer olduğunu bizimse Karadenizli olduğumuz için açık tenli olduğumuzu bu yüzden onun bizden farklı olduğunu söylemişti. Hiçbir şey anlamamıştım ama Zeynep’in farklı olduğu kesindi. Herkes onunla ‘kara tava’ diye dalga geçerken destek oldum ona. Hatta onunla kantinden aldığım simiti bile paylaştım. O kanatsız bir melekti. Kanatsız melek nasıl olur bilmiyorum ama çok seviyorum onu. Canıma bile kıyarım onun için! Geçen hafta duydum, Tahir amcanın kızı Nurten abla da böyle demiş. ‘Naci’ye vermezseniz beni kıyarım canıma!’ demiş çıkmış çatıya. Ben de çıkarım! ‘Zeynep’i çok seviyorum!’ derim, ‘sırama bile hep onun ismini yazdım’ derim, ‘Zeynep’i bana vermezseniz kıyarım canıma!’ derim! Nurten abla da çok güzel kız aslında, eskiden ona âşıktım. O da bana âşıktı ama! Başka erkeklerin yüzüne bile bakmazken beni hep öperdi yanaklarımı sıkardı. Ama Zeynep çok daha güzel tabii. Güzelim benim. Babam da anneme hep güzelim der. Annem gençken çok güzelmiş, babam da çok yakışıklı. Ben neden yakışıklı değilim ki? Başkasının çocuğu muyum acaba? Bu gerçekten olabilir mi? Belki öksüz Niyazi gibi ben de evlatlık verilmişimdir bebekken. Evet! İşte bu yüzden annem hep azarlıyor beni, işte bu yüzden babam hep kızıyor bana. Ama anneannemle dedem hiç kızmıyorlar bana, çok seviyorlar beni. Onların torunu olmasam da severler miydi beni? Onlar da olmasa bu dünyada beni seven kimse yok zaten. “Bina girişindeki lamba bile, beni görünce yanmıyor, görmezden geliyor ben, kaç sefer yok saydı beni”(SERBES, Emrah, Erken Kaybedenler, 141). Ama olsun, benim Zeynep’im var. Bir tek o seviyor beni, bu da bana yeter zaten. Sahi, seviyor değil mi beni? Sevmese neden alsın ki uzattığım simit parçasını? Seviyor, o da seviyor… Hayır! Hayır! Bunlar gerçek değil! Yoksa gerçek mi? Olabilir mi? Hiç şüphe yok ki gerçekler… Hissedilen, tarifsizce yaşanılan, görülen, bilinen gerçekler bunlar. Kimileri için ‘işte, ben de hissetmiştim bunları!’ dedirten, kimileri içinse ‘gerçekten böyleler miymiş?’ sorusunu akla getiren hikâyeler bunlar. Şehirli veyahut taşralı, zengin veyahut fakir her erkeğin kendi çocukluğundan, kendi ergenlik döneminden kesitler bulabileceği hikâyeler bunlar. Erken kaybedenlerin hikâyeleri… Kim mi o Düşünceli 2 erken kaybedenler? "Beni boş ver. Konu ben değilim ki. Hiçbir zaman da olmadım. Asıl sen kimsin? Senin heyecanların neler, tutkuların neler, hayallerin neler? Şu hayatta başın sıkıştığında ilk kimi ararsın? Seni karşılıksız seven insan kimdir, ne bok yersen ye seni bağrına basacak insan kimdir? Eğer böyle biri varsa bu akşam onu ara, halini hatrını sor bu vesileyle. Yoksa sen de bir gün benim gibi yapayalnız kaldığında ufacık bir şey danışmak için bile arayacak kimseyi bulamazsın. Bu sözlerimi harcanmış yıllarımın manifestosu olarak kabul edebilirsin. Çünkü büyük bir tecrübeyle konuşuyorum, tecrübe ıstıraptır güzelim ve zannettiğinden çok daha fazla ıstırap çektim. İstersen sonra yine araşalım, daha 64 dakika bedava konuşma hakkım var çünkü."(s.17) Sezgin 1 Yağmur Sezgin TURK 102-­‐4 Başak Berna Cordan 6 20.04.2015 BUGÜN’ÜN ADOLF’LERİ Yine bir kızlar buluşmasında, annem, anneannem ve ben Şinasi Sahnesi’ndeydik. Annem oyunun adının Adolf olduğunu söylediğinde “böyle bir oyunun tam zamanı” diye düşünmüştüm. Oyun saati geldiğinde yerimizi almış, başlamasını bekliyorduk. Derken perdeler açıldı, ışıklar kapandı ve oyun başladı. Tek kişilik bir oyundu Pip Utton’un Adolf’u. Burak Sergen’in oldukça etkileyici performansı insanın tüylerini diken diken ediyordu. Sanki salonda sadece siz ve o varsınız hissine kapılmanızı sağlıyordu. Tek kişilik performanslar zaman zaman akıcılıktan uzak ve fazla durağan olabilir tiyatro oyunlarında, ama bana göre Adolf beni bu konuda haksız çıkarıyordu. Oyunun konusu adından da anlaşılacağı gibi Adolf Hitler ile ilgili, Adolf Hitler’in son saatlerini anlatıyor. Yapayalnız, paranoyak ve son derece saldırgan… Onun saldırgan olduğu herkesçe bilinir aslında ama son zamanlarında ruhsal açıdan ne kadar çökmüş olduğu bu oyun ile gözler önüne seriliyor. Bu yazıda Adolf Hitler ve kendini adadığı ideolojisine değinmek yerinde olur diye düşündüm. Önce Almanya’yı hâkimiyeti altına alan, daha sonra da bütün dünyaya yönelen ünlü bir diktatördür Adolf Hitler. Alman ırkının saf olması gerektiğine inandı ve bu uğurda birçok Yahudi’yi, Çingene’yi yani kısaca ırkı Cermen olmayan herkesi yok etmek için çeşitli yollara başvurdu. İnsanları yaktı, öldürdü. Yıllardır yaşadıkları evlerini, ailelerini terk etmek zorunda kalanlar, toplama kamplarında çocuklarının ölümünü izlemek zorunda kalan anneler, Alman askerleri tarafından kurşuna dizilen Yahudiler… Birçoğumuza göre vahşet olsa da, Hitler’e göre bir başarıydı bunların hepsi. Mutlak bir otoritesini dünyaya hızla yaymaya başlamıştı. İkinci Dünya Savaşı’nın büyük bölümünde gücü devam etti, fakat bir gün artık daha fazla ilerleyemedi. Onun sınırsız görünen saldırganlığının ve otoritesinin de sonu geldi. İşte bu sonu anlatıyor Burak Sergen’in tek kişilik oyunu Adolf. “Oyun boyunca ne düşündün?” diye sorarsanız. Ne yalan söyleyeyim, Türkiye’yi düşündüm. Evet, Adolf Hitler öldü ve Nazi Almanyası tarihin tozlu sayfalarına gömüldü ama günümüzde o kadar çok Adolf, Adolf olmaya aday kişi var ki… Bu ülkede özellikle son yıllarda diktatörlük örneği olabilecek o kadar çok olay yaşandı ki. Düşünceleri yüzünden kesin hüküm verilmediği halde, hukuka tamamen aykırı bir şekilde uzun zaman hapsedilen gazeteciler de gördük, sokakta gösteri yapma hakkını kullanırken yine düşünceleri yüzünden polis dayağıyla öldürülen gençleri de okuduk haberlerde. Oyunu izlerken Burak Sergen’in her hareketi, her sözü Sezgin, 2 bana o kadar tanıdık geldi ki. Sanki her gün bunları televizyonda görüyor, gazetelerde okuyormuşum gibi hissettim. İşte ben bunları düşünürken dalmışım ve oyun çoktan bitmiş. Alkışları duyunca gördüm Burak Sergen’in selamlarını. Seyircileri selamlaması bittikten sonra, küçük bir konuşma yaptı. Aklımda ne kadar düşünce varsa hepsini Burak Sergen’in sesinden dinledim sanki. Seyircilere birkaç soru sordu, el kaldırmalarını istedi. Koca salonda o kadar az el kalktığında anladım, içimize öyle büyük bir korku salmışlar, bizi öyle sindirmişler ki yazarak, konuşarak düşüncelerimizi ifade etmeyi geçtim, el bile kaldıramayacak duruma gelmişiz. İzlediğim her filmde, seyrettiğim her tiyatro oyununda, okuduğum her kitapta eğer halk üzerindeki baskıdan veya bir diktatörlük rejiminden bahsediliyorsa, fark etmeden Türkiye’yi düşünmeye başlıyorum. Karşılaştırıyorum, nasıl başa çıkabiliriz diye soruyorum kendime. Ama ben bir şeyi daha göz önünde bulunduruyorum hep. Bütün dünyaya yayılmaya başlayan bir otorite bile yenildiyse, bir yerden sonra başarısız olduysa, Adolf Hitler intihar ettiyse, başımızdaki diktatörler de elbet bir gün gidecek. Oyunun tek kişilik oluşunun beni etkilediğini söylemiştim. Bunun sebebi ise, gerçekten bu kadar nefret dolu, saldırgan ve gözü kendi menfaatleri dışında hiçbir şey görmeyen insanlar sonunda yapayalnız kalıyorlar. Ne yalakaları, ne de sağ kolum dedikleri kalıyor etraflarında. Tarihe karışıyorlar. Günümüzde Adolf Hitler Alman halkı için bir utanç kaynağıdır, hakkında konuşmak bile istemezler. Nereden nereye… Burak Sergen’in konuşmasından sonra, ışıklar açıldı ve perde kapandı. Oyun bitmişti. Umutlu olmaktan yanayımdır hep. Her şeyin bir sonu vardır: oyunların, kitapların, arkadaşlıkların ve hatta hayatın. Umarım Türkiye için karanlık günlerin de sonu gelecek, bugünün Adolf’leri, yarınların aydınlığında boğulacak… Bartu Özcan Yaşam İçin Umutla Çabalamak Çoğu insan koşullar kendisi için ne olursa olsun, hayat karşısındaki duruşu ve hayattan beklentisi ne olursa olsun bir yaşama çabasıyla tutunmaya çalışır hayata. Bu yaşama çabasını ise bazı zamanlarda derin bir yalnızlık takip eder. Cesare Pavase’nin gençlik yıllarında yazdığı öykülerden oluşan Geceleri, Sokaklarda isimli kitabı da bu profile uyan insanlardan oluşuyor. Birbirinden büyük ölçüde farklı görünseler de her hikayede kimi zaman varoluşsal bunalımlar yaşayan, kimi zaman varoluşsal tutkular taşıyan, kimi zaman ise yılgınlık ve kaybeden olma hissiyle boğuşan ama yine de yaşamak için uğraş veren, hayata tutunmaya çalışan insanların öykülerine tanıklık ediyoruz. Aslında hepsinin bu derin yaşama uğraşına bazı zamanlarda farkında olmasalar da büyük ve derin bir yalnızlık eşlik ediyor. Kitabı okuduktan sonra her öyküdeki karakterde kendimden parçalar buldum ve bu derin yalnızlığa ve hüzne rağmen insanların nasıl hala yaşama tutunmaya çalışabildiğini, bu yaşama uğraşını tetikleyen şeyin ne olduğunu düşünmeye başladım. Kendimi öykülerdeki insanlara yakın hissetmemin ve onlarda kendimden parçalar bulabilmemin nedeninin, aslında çoğu zaman benim de varoluşsal bunalımlara sürüklenerek ve hayatın anlamsızlığından yakınarak hayat karşısında yılmış ve vazgeçmiş bir role bürünmem olduğunu düşünüyorum. Bu bezginliği ve varoluşsal sancıları tetikleyen şeyin ne olduğundan veya bu duygu durumundaki insanların yaşamlarının nasıl olduğundansa önemli olan şeyin bu duyguları taşımak olduğunu, bu yüzden ne kadar farklı görünürlerse görünsünler bu duygu ve düşüncelere sahip insanların birbirine yakın profilde insanlar olduğunu düşünüyorum. Üstelik ben de büyük ve derin bir yalnızlıktan kaçamadığımı ve o yalnızlığın tutsağı olduğumu hissediyorum sık sık. Tek başıma olduğum veya içinde bulunduğum kalabalıklarda kendimi yalnız hissettiğim zamanların dışında, çok sevdiğim ve birlikte olmaktan oldukça keyif aldığım arkadaşlarımın yanındayken de kendini gösterebiliyor bu yalnızlık hissi. Hatta bazı zamanlarda çok yakın bir arkadaşımla yalnızlıktan konuştuğumuzda, birbirimizi çok iyi anladığımızı ve aynı düşüncelere sahip olduğumuzu fark ettiğimizde bile bu yalnızlık hissim azalmak yerine daha da güçlenip somut bir varlık kazanıyor. Kısa bir an için yalnız olmadığımı, benim gibi başka insanların da olduğunu düşünsem de daha sonra bunun yalnızlığımı azaltmayacağını, aslında ikimizin de aramızdaki bu paylaşıma rağmen oldukça yalnız olduğumuzu ve bu duygudan kurtulamayacağımızı fark ediyorum. Bu kadar derin bir yalnızlık hisseden ve belirli bir ölçüde hayattan vazgeçmiş sayılabilecek insanları hala yaşamak için, mutlu olmak için çabalamaya itenin ne olduğu konusunda ise cevabın umut olduğunu düşünüyorum. Çoğu insan ne kadar karanlık günler geçirirse geçirsin ve ne kadar hayatın onun için düzelemeyeceğini düşünürse düşünsün içinde mutlaka en azından bir parça umut taşır. Güzel günler göreceğine, hayatın onun için iyi bir yola gireceğine inanmak ister. “Bir gün biraz ışık bulma umuduyla şimdi tozlu kağıtların altında köstebek gibi yaşıyorum.” (Pavese, 16). Ben de aynı kitaptaki bu söz gibi, en depresif ve en mutsuz zamanlarımda bile bir gün güneşin benim içim doğacağı umuduna kapılarak çabalamaya devam ettim. Bu zamanlar akademik açıdan stresli olduğum, arkadaşlarımla aramın kötü olduğu, ailevi sorunlar yaşadığım, kendimi tamamen yalnız hissettiğim, aşık olduğum veya belirli bir nedeni olmadan sadece hayattan bıktığım ve hayatı değersiz bulduğum birçok zamanı kapsıyor. Eğer o günlerde işlerin benim için düzeleceğine dair bir umut ışıltısı taşımasaydım, şu anda hayat benim için çok daha farklı olabilirdi. O günlerden sıyrılmamı ve inatla çabalamamı sağlayan en önemli şeyin umut olduğunu söyleyebilirim. Bu yüzden nolursa olsun insanların içindeki umudu ve bu umuttan doğan yaşama sarılma, yaşam için çabalama isteğini kaybetmemesi gerektiğini düşünüyorum. Hayatı yaşanmaya değer kılan şey umuttur. Kaynakça: Pavese, Cesare. Geceleri, Sokaklarda. Çev., Şemsa Gezgin. İstanbul: Can Yayınları. 2015.DEĞİŞİM, TARİH VE İNSAN İnsan neden değişmek ister ki ? Tıpkı boğazına takılmış bir kılçık gibi rahatsız eden bir şeyler vardır çünkü onu. Kılçığı çıkarıncaya veya yutuncaya kadarki süreç sıkıntılı ve uğraştırıcıdır. Engeli aşınca yoluna devam edecektir. Bu, zamanın akışı içerisinde hareket kabiliyetimizi sınırlayan bir olaydır. Ama birde bunun büyük çaplı olanları vardır. Günlük hayatta duyarız “Kendini baştan yarattı.” diye. Bu çok daha ileri boyutta olan bir değişimi kapsayıp tepeden tırnağa kadar insanın kendini yeniden tanımlamasıdır. Bu hem o insan için zor bir durumdur hem de çevresindekiler için çünkü bir değişim ve yeniden yapılanma söz konusudur. “Değişme fikri, tavrı ve girişimi tartışmayı da birlikte getiriyor.” diyor İlber Ortaylı (23). Doğrudur. Çünkü devinim bir çok organın organize ve aynı zamanda uyumlu hareketini ifade eder. Bir insanın adım atması, aynı yöne çatışmasız bir hareket gerektirir. Düşünün, vücudumuzda bir problem çıkıyor, bir elimizi kaldırırken diğeri aşağı iniyor ve bacaklarımız ters yöne hareket ediyor. Bu şekilde fazla yol alamayız. Değişim biraz da doğanın kendisinde var sanki. Bir insanın bebeklik, gençlik ve yaşlılık fotoğraflarını yan yana koyduğunuzda çoğu zaman “Bu sen miydin ?” diye soruvermek gelir içimizden. Kıyafetlerimiz ona göre büyür ve küçülür. Yani değişime ayak uydurarak. Geçmişte de özellikle insanlar değişim süreçleriyle karşı karşıya kalmışlar. Fakat benim gözüme çarpan şöyle bir nokta var; tarihsel değişim süreçleri hep bir şekille başlıyor sonra insanların kalbine de sirayet ediyor ve yolun sonunda da külli bir değişmeye zemin hazırlıyor. İnsanların ilişkide oldukları nesneler ve eşyalar insanı etkiler, belirli bir davranış tarzını da beraberinde getirir. Suşiyi çubuklarından ayrı hayal edemezsiniz ya da filmlerde gördüğümüz kahramanların giydiği kıyafetleri giyinince onlar gibi konuşmaya ve hareket etmeye başlarsınız. İnsan psikolojisi bunu gerektiriyor. Bilinen bir örnek vardır: Japonya. Asya kıtasında yer alan bu ülke, 16. yüzyıldan beri Batı’yı takip edip bir değişme sürecine giriyor. Bu süreçte ellerine eleği alıp “Sen geç, sen kal.” diyemiyorlar. Kanaatimce bu pek de mümkün değil efendim. Onlar da işe bir Batılı gibi görünmek isteyerek başlıyorlar ve önce gözünü ameliyat ettiriyorlar. “Avrupa’ya benzemek için kısık gözünü ameliyat ettirmek bugün kolay olabilir; ama 50-60 yıl evvel bunun tam bir çılgınlık olduğunu söylemeye lüzum yok.” der İlber Ortaylı (25). Bugünkü Japonya, Batılı bir görünüm ve hayat tarzı yaşadığı söylenebilir, geleneklerinden çoğunu yitirmiş bir biçimde. Nereden nerelere gelinebiliyor. İnsan davranışında