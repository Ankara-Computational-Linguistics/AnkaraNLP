olunursa olunsun doğa yasaları aynıdır, bir olay bir başkasına aynı gözükmese bile' der. Yasalar sabittir fakat fenomenler relatifdir. Bu ifade, Einstein'ın teorilerinin arkasındaki genel fikirdir. Einstein, Özel Relativite Teorisinde, boyutların ve zamanın mutlak olmadığını, bir cismin boyutlarının ve gözlenen zamanın gözlemciye göre relatif olduğunu, ışığın daima aynı hızla ve gözlemciye göre relatif bir hızda yol aldığını, bir cismin kütlesinin onun hızı yükseldikçe artacağını, hız yükseldikçe cismin boyunun kısalacağını, ışık hızına ulaşılınca cismin kütlesinin sonsuz, boyunun ise sıfır olacağını, hız arttıkça zamanın yavaşlayacağını, hiç bir şeyin ışık hızına tam olarak ulaşamayacağı ve ışık hızından daha hızlı asla gidemeyeceğini, enerjinin kütleye eşit olduğunu ispat etti. Özel relativite, ışık hızına yakın hızlarda ve bir gözlemciye göre herhangi bir hızlanma veya yavaşlama olmaksızın ‘sabit hızda' hareket eden cisimleri ve hızlarını inceler. Genel relativite ise, bir gözlemciye göre hızlanan veya yavaşlayan ‘ivmeli hızlarda' yol alan cisimleri ve hareketlerini inceler. Einstein genel relativite kuramında, gravitasyonun yerini alan uzay-zaman eğriliğini ispat etti. ‘İvmeli' hızları inceleyen genel relativite, ‘ivmesiz' hızları inceleyen özel relativitenin daha gelişmiş bir şekli olup, Einstein genel relativiteyi ilk teorisinden 10 yıl sonra yayınladı. 188 Binlerce yıldan beri süre gelen bilimsel inanışları değiştiren ve kozmolojiye yeni bir anlayış getiren bu iki kuramın genel hatları ile bilinmesi faydalı olacaktır. Özel Relativite kuramı Einstein'ın Özel Relativite Kuramının sonuçları, hız, uzunluk, kütle, zaman ve enerji ilişkileriyle özetlenebilir. Kurama göre, doğa yasaları birbirine göre sabit hızlarda hareket eden bütün gözlemcilere göre aynıdır. Yeryüzü üzerinde hareket eden bir cismin hızı, Dünya'nın kendisi veya üzerindeki başka bir cisme göre tayin edilir. Yolda giden bir otomobilin hızı, altında sabit duran yol veya kenardaki bir ev veya ağaç gibi cisimlere göre tayin edilir. Yani bir cismin hareket edip etmediğinin anlaşılması için, yakınında duran başka bir cismin bulunması gerekir. Gök cisimlerinin çok uzağında bir uzay gemisi içinde yol alan bir kimse ise, hızı ne olursa olsun, hareket halinde bulunduğunu bile anlayamaz. Çünkü yakınında referans alacağı bir cisim yoktur. Uzay boşluğunda yol alan bir uzay gemisinin yanından daha hızlı giden başka bir uzay gemisi geçtiğinde, birinci gemideki kimse ikinciye baktığında, kendisinin geri yöne doğru yol aldığını, ikinci geminin ise yerinde durduğunu sanabilir. İkinci de, birincinin durduğunu, kendisinin ileri gittiğini veya kendisinin durmakta olduğunu ve birincinin geriye doğru yol aldığını düşünebilir. Çünkü civarda her iki gemi içindeki kimselerin bakıp referans alabilecekleri bir gök cismi yoktur. İki kişiden her biri sadece birbirine göre bir hareketin var olduğunu görür, fakat kimin hareket halinde olduğunu anlayamaz. Buradan çıkan sonuç, evrendeki bütün hareketler ‘relatif'dir, yani izafidir. Dünya üzerindeki hızlar ise ‘mutlak'tır. Çünkü 189 böyle hızlar Dünya üzerinde sabit duran başka bir cisme göre tayin edilir. Dünya veya başka bir gök cismi üzerindeki hareketlere relativite tatbik edilemez, çünkü böyle hareketlerde daima o cisim veya onun üzerindeki sabit bir şey referans olarak alınır. Gök cisimlerinin uzağındaki bir evren boşluğunda ise hız bir anlam taşımaz. Evrendeki her gök cismi hareket halindedir, hepsi birbirinin etrafında dönmektedir. Evrende sabit duran bir şey yoktur. Hareket halinde olan Dünya'nın üzerinde yaşayan insan, Dünya'nın hareket halinde olduğunu asla bilemez. Bunu ancak Güneş'e bakarak söyleyebilir. Bu gerçekten yola çıkan Einstein, Dünya'dan bakarak evrende bir eterin bulunup bulunmadığının anlaşılamayacağını belirtmiştir. Eğer evrende eter bulunsaydı cisimler durağan ve sabit hızlara sahip olurdu. Duran bir gözlemciye göre ışık hızı daima sabittir, asla değişmez. Işık hangi kaynaktan çıkarsa çıksın hızı evrenin her yerinde aynıdır, yani ışık hızı evrensel mutlak bir sabittir, Işığın çıktığı kaynak gözlemciye doğru veya ters yönde hangi hızda giderse gitsin, ışık gözlemciye aynı hızda ulaşır. Işığı meydana getiren foton parçacıklarının her biri boşlukta her yöne aynı hızda, ışık hızında giderler. Işık hızı evrenin en büyük hızıdır ve hiç bir şey bu hızdan daha hızlı yol alamaz. Işık hızından küçük hızlar kaç defa birbirine eklenirse eklensin, sonuçta yine ışık hızı elde edilir. Işık hızından daha büyük bir hız asla elde edilemez. Bu durum, doğanın ışığa tahsis ettiği bir ‘tuhaf özellik' olup, evrendeki başkaca bir cisimde yoktur. En hızlı yol alan parçacık bile ışık hızının %99.99'una ulaşabilir fakat %100'üne asla. Bu özellik tarihte sadece Einstein tarafından bulunmuştur ve Einstein'ın teorilerinin temelini teşkil etmektedir. 190 Gözlemciye doğru veya onun tersi yönde 250.000 km/saniyelik hızda giden bir kaynaktan çıkan ışık demetleri, gözlemciye yine 300.000 km/saniyelik hızda ulaşır. Halbuki, Dünya üzerinde 100 km/saatlik hızda giden bir trenden 25 km/saatlik hızla aynı yöne fırlatılan top 125 km/saatlik bir hızla yol alır. Veya tersi yönde fırlatıldığında topun hızı 75 km/saat olur. Işık durumunda ise toplama ve çıkartma yapılamaz ve sonuç daima 300.000 km/saniye olur. Bir jet uçağının pilotu arkasındaki ses patlamasını işitemez. Zira uçak ses hızından daha hızlı gitmektedir. Fakat bir uzay gemisi içindeki kimse arkasındaki bir kaynaktan çıkan ışığın onu sabit bir hızla geçip gittiğini görür. Bir noktada meydana gelen etkinin belli bir uzaklıktaki başka bir noktada ortaya çıkması süresi, ışığın bu iki nokta arasında seyahat etme süresinden daha çabuk değildir. Bir olay, iki ayrı yerde aynı anda olamaz. Bunun sebebi ışık hızının sonsuz olmaması, boşlukta 300.000 km/saniyeden farklı bulunmamasıdır. Güneş'in ışığı bize 8 dakikada ulaşır. Güneş'teki bir olay Dünya'dan ancak 8 dakika sonra görülebilir. Dünya'daki bir olay da oradan yine aynı süre sonunda görülür. Işık hızına yakın hızlarda uzay boşluğunda yol alan iki uzay gemisinde bulunan kimseler yan yana geldiklerinde birbirlerinin gemilerinin boylarının kısalmış olduğunu görürler. Gemiler birbirine doğru da yol alsalar, aynı yönde de gitseler, ışık hızına yakın hızlarda sonuç aynıdır. Her bir gemi içindeki kimse kendi gemisinin boyunu orijinal uzunluğunda ölçer, diğerinin boyunu ölçtüğünde ise, onun kısaldığını görür. Bir istasyonun platformunda duran kimse önünden hızla geçen trenin pencere genişliğini, trenin içinde oturanın ölçtüğünden daha kısa ölçer. Tren hızlandıkça genişlik daha da kısalır ve tren ışık hızına ulaşınca pencere genişliği ona sıfır görülür. Tren içindeki kimse ise bunların farkında değildir ve 191 kendisinin durduğunu, platformdaki kimsenin aynı hızda ters yönde gittiğini düşünür ve penceresinin uzunluğunun değişmediğini görür. Bütün bunlar, ‘birbirine göre hareket halinde olan' iki kimsenin birbirlerinin boyunu ölçmek istemeleri halinde geçerlidir. Hareket halindeki kimseler kendi durumlarının farkında olamaz ve kendi taraflarında her şeyin normal olduğunu görürler. Birine göre kendisi duruyor diğeri hareket ediyor, kendisi normal diğeri kısalmıştır. Diğerine göre de aynı şeyler birinci için geçerlidir. Bir kimsenin diğer bir kimseye göre hareketli olması halinde ve ışık hızına yakın hızlarda görülen bu relatif durum Dünya üzerindeki günlük yaşamda fark edilemez. Çünkü ışık hızı çok yüksek ve insan yaşamındaki en büyük hız bunun yanında çok küçüktür. Ses hızı ile giden bir uçağın kısalma miktarı bir metrenin trilyonda biri kadardır. Evrende ve atom hızlandırıcılarında ışık hızına yakın hızlarda giden cisimler arasında ise çok belirgindir. Özel relativitenin diğer bir sonucu ise hareket eden bir cismin kütlesinin artmasıdır. Evren boşluğunda yol alan iki uzay gemisindeki kimseler yan yana geldiklerinde her biri diğerinin gemisinin ağırlığının artmış olduğunu görür. hızlar yükseldikçe kütlelerdeki artışlar da fazlalaşır. Bu durum cisimlerin aynı veya ters yönde yol almalarının her ikisinde de geçerlidir. Cisimlerin hızları ışık hızına ulaşınca kütleleri de sonsuz olur. Birbirlerinin kütlesinin arttığını ölçen gemi içindeki kimseler için kendi gemilerinin ağırlığı normal görülür ve ağırlıklarının arttığının farkına bile varamazlar. Eğer cisim normal hızlarda yol alıyorsa verilen enerjinin tamamı cisme hız olarak girer ve cisim giderek hızlanır. Hareket halindeki cismin hızı arttıkça, hız olarak enerji girişi 192 azalır, kütle olarak giriş ise artar. Cismin hızı yükseldikçe kütle girişi artar ve hız ışık hızına yaklaşınca ek enerjinin tamamı kütle olarak girer. Bu durumda cismin hızının artışı çok yavaş, kütlesinin artışı ise çok hızlı olur. Işık hızına ulaşınca ek enerjinin tamamı kütleye dönüşür. Kütlenin artışı sırasında cismi oluşturan atomların sayısı değişmez fakat atomlarını meydana getiren parçacıkların kütleleri fazlalaşır. Bir cismin hızlandırılmasına o cismin kütlesi direnç gösterir. Hareket eden cismi hızlandırdıkça onun kütlesi artacağından, cis- min göstereceği direnç de büyür ve onu daha fazla hızlandırmak zorlaşır. Cisim ışık hızına ulaşınca kütlesi sonsuz olur. Sonsuz kütle olamayacağından ışık hızına asla ulaşılamaz. Dünya üzerindeki hızlar ışık hızının yanında çok küçük olduğundan günlük yaşamdaki kütle artışları anlaşılamaz. 100 kg ağırlığındaki bir insan 30 km/saatlik hızla koştuğunda onun ağırlığı 1 gramın 100 milyarda biri kadar fazlalaşır. Fakat koşan insanın boyutları yine aynıdır. Zira bir cismin kütlesi, o cismin fiziksel boyutları değişmeden de artabilir. Sonuçta, ışık hızına yakın hızlarda yol alan bir cismin uzunluğu bir gözlemciye göre kısalırken, onun kütlesinde artış meydana gelir. Özel realtivitenin diğer bir sonucu zaman'dır. Işık hızının mutlak bir sabit değer olması üzerine Einstein, uzay ve zaman kavramlarına yeni bir yön verdi ve uzay ve zamanın birbirinden bağımsız olmayan iki değer olduğunu ispat etti. Zamanı dördüncü bir boyut olarak ele aldı ve evreni en, boy, yüksekliğin yanına zaman'ı da koyarak ‘dört boyutlu' olarak tarif etti. Işık hızının sabitliği ve dört boyutlu uzay-zaman kavramı özel relativitenin temelini oluşturmaktadır. Geçmişten geleceğe doğru akan bir boyut özelliğinde olan zaman, dördüncü bir boyut olarak uzayın ayrılmaz bir parçasıdır. 193 Zamansız uzay tarif edilemez. Uzay da zamandan soyutlanamaz. Günlük yaşamda zaman, bir cisme veya bir olaya dayanılarak ölçülür. Zaman, duran ve hareket eden gözlemciler için farklıdır. Hız arttıkça zaman azalır ve saatler yavaş işler. Relatif olan zaman için ideal standart, ışık hızıdır. Işık hızına ulaşılınca zaman durur. Zamanın evrensel bir standartı yoktur. Bizim Dünya üzerindeki zamanımız, evrenin başka bir yerindeki gözlemcinin zamanı ile aynı oranda akmaz. Yani zaman mutlak değildir. Evren boşluğunda ışık hızına yakın hızlarda yol alan iki uzay gemisinin içindeki kimseler yan yana geldiklerinde, her biri diğerinin saatinin geri kalmış olduğunu görür. Saatlerindeki geri kalış, 260.000 km/saniyelik hızda, yarı yarıyadır. Her ikisi de karşısındakinin saatinde aynı yavaşlamayı görür. Gemiler uzayda sabit durduklarında saatleri aynı zamanı gösterir. Her iki kimse kendi saatinin gösterdiği zamanı normal ölçer. Farklı zaman ölçümleri birbirine göre ışık hızına yakın hızlarda yol alanlar için geçerlidir. Hareket eden cisimler arasında olan zaman yavaşlamasının sebebi, ışık dalgalarının birinden diğerine ulaşması için geçen zaman aralığıdır. Benzer şekilde, platformda duran bir kimsenin önünden hızla geçen bir tren içindeki insanın saati, platformdaki kimseye geri kalmış gözükür. Platformdakinin saati ise trendekine geri kalmış gözükür. Yani, hareket eden saat duran bir saate göre daha yavaş çalışır. Dünya üzerindeki hızlarda zaman yavaşlaması hissedilemeyecek kadar küçüktür. 4000 km/saatlik hızla giden uçaktaki saatler, yerde duran bir gözlemcinin saatine göre, bir saniyenin trilyonda biri kadar geri kalır. Bir uzay gemisi içindeki zaman yavaş işleyeceğinden, onun içinde bulunanlar için biyolojik mekanizma da yavaş çalışır ve 194 gemi içindeki insanlar, duran bir gözlemciye göre daha uzun yaşar. Dünya'dan 10 ışık yılı uzaktaki bir gezegene doğru ışık hızına yakın bir hızda yol alan bir uzay gemisinin gidiş-dönüşü, Dünya üzerindeki insanlar için 25 yıl sürecekse de, bu süre gemi içindeki insanlar için daha kısa hesap edilir. Gemidekiler dönüşlerinde, Dünya'da bıraktıkları ikizlerini kendilerinden daha yaşlanmış bulurlar. Işık hızına yakın bir hızda Dünya'dan uzaklaşan gemideki ikiz kardeşe Dünya'daki olayların ışık dalgaları, Dünya'da bıraktığı ikizine ulaşmasından daha geç ulaşır. Çünkü o, büyük bir hızla Dünya'dan uzaklaşmaktadır. Gemi içindeki olayların ışık dalgaları da Dünya'daki ikize daha geç ulaşır. İki kardeş arasında hızlanan, gemi içinde olanıdır. Gemideki ikiz dönüşünde Dünya'daki olayları normal hızlarından daha hızlı oluyormuş gibi görür. Dünya'da kalan ikiz ise gemi içindeki olayları, normal Dünya olaylarının hızlarından daha yavaş oluyormuş gibi görür. Sonuçta, gemi içindeki olayların 5 yılı Dünya üzerindeki olayların 10 yılına karşılık gelir. 250.000 km/saniyelik bir hızla 5 ışık yılı uzaktaki bir gezegene giden kimse dönüşünde, Dünya'da bıraktığı ikiz kardeşini kendisinden 5 yaş daha yaşlı bulur. Işık hızının %98'i ile yol alan kimsenin saati 10 yıl geçtiğini gösterirken, bu süre Dünya'nın 55 yılına tekabül eder. 27 yaşındaki adam, Dünya'da bıraktığı 3 yaşındaki oğlundan dönüşünde 21 yaş daha genç olur. ‘Zaman genleşmesi' adı verilen bu durumda mutlak zaman kavramı yok olmuştur. Birbirine göre hareket eden kimseler zamanı farklı şekillerde ölçerler. Daha hızlı hareket içinde olanlar için zaman daima daha yavaş işler ve onlar daha yavaş yaşlanırlar. Zamanın yavaşlaması sadece saatlere ait bir olay olmayıp, her türlü organik, biyolojik ve anatomik yapılar için de geçerlidir. Işık hızının %99'u bir hızla yolculuk edenler 195 Dünya'da bıraktıklarından 7 kat daha yavaş yaşlanırlar. Einstein'ın Relativite Teorisi zamanın nasıl yavaşlatılabileceğini ve zamanda nasıl geri gidilebileceğini göstermiştir. Eintein'in Özel Relativite Teorisinin sonuçlarının sonuncusu ve en meşhuru ‘kütle-enerji' eşitliğidir. Bu eşitlik E=mc2 formülü ile gösterilir. E=enerji, m=cismin kütlesi, c2= ışık hızının Karesi'nden, cismin enerjisi, kütlesi ile ışık hızının karesinin çarpımına eşittir. Hız arttıkça kütle artar. Kütle fazlalaşınca enerji çoğalır. Bu formüle göre, kütle ve enerji aynı şeyin farklı görünümleridir ve birinden diğeri elde edilir. Cisimlerin kütleleri içinde saklı enerjileri bulunur. Cismin kütlesinin bütünü enerjiye dönüştürülebilir. Madde ortadan yok olunca yerine sahip olduğu enerji gelir. Enerjiden de kütle elde edilir. Bu yapıldığı zaman cisimden muazzam miktarda bir enerji açığa çıkar. Bu miktar enerjiye eşit ısı, 215.000 ton suyun sıcaklığını 100 dereceye çıkarmaya yeterli bir enerjidir. Az bir maddeden çok yüksek miktarda enerji elde edilmesinin altındaki neden, ışık hızının sahip olduğu yüksek değerdir. Einstein'ın bu formülünden sonra atom çekirdeğinin içinde saklı olan muazzam miktardaki enerjiler anlaşıldı ve atom bombası imal etme fikri edinildi. Nükleer enerji, bu formül sonrasında ortaya çıktı ve günümüzdeki atom endüstrisini geliştirdi. 1666 yılında Newton tarafından kurulan klasik fizik yasaları zamanın mutlak olduğunu, evrenin her yerinde değişmez bulunduğunu, kütle, enerji ve uzaklığın da mutlak olduğunu, kütle ve enerjinin farklı şeyler olduğunu, daha sonra Maxwell 196 tarafından bulunan elektromanyetik yasaları evrende eterin mevcut olması gerektiğini öngörmüştü. Einstein'ın 1905 yılında yayınladığı kuramlar bütün bunları yıktı ve bilimde bir ihtilal yaptı. Newton'un yasaları Dünya üzerindeki olaylarda ve düşük hızlarda geçerliydi, evren boyutlarında ve ışık hızına yakın hızlarda bir anlam ifade etmiyordu. Einstein'ın yasaları ise evrenseldi. Einstein, hız, uzunluk, kütle ve zamanın mutlak olmadığını, ışık hızının mutlak bir sabit ve evrendeki en büyük hız olduğunu, hız arttıkça uzunlukların kısalacağını, kütlelerin fazlalaşacağını, zamanın yavaşlayacağını, ışık hızına ulaşıldığında uzunluğun sıfır, kütlenin sonsuz olacağını ve zamanın duracağını, ışık hızına ulaşmak için cisme sonsuz enerji tatbik etmek gerektiğini, bunun da imkansız olduğu için ışık hızına ulaşılamayacağını, zamanın dördüncü bir boyut olduğunu, kütlenin enerjiye eşit bulunduğunu, biri arttıkça diğerinin de fazlalaşacağını buldu ve ispat etti. Yayınlanmasından sonraki yıllarda özel relativite sonuçlarının muhtelif deneyleri yapıldı. Deneylerin hepsi doğru sonuç verdi ve deney sonuçları %1 hata payı ile teyit edildi. Atom hızlandırıcı- larının içinde ivmelendirilen ve ışık hızının %99'una erişen elek- tronların kütlelerinin 700 kat arttığı tespit edildi. Işık hızının %95'ine hızlandırılan protonların kütleleri de üç kat arttı. Atom çekirdeği etrafında yaklaşık 3000 km/saniyelik hızla dönen elektronların kütleleri bu hızda değişmekte ve elektronların çizdiği eliptik yörüngeler bir rozet şeklini almaktadır. Nitekim, hassas cihazlarda yapılan ölçümler sonucunda elektronların hızdan gelen kütle artışı ile eliptik yörüngelerinin birer rozet şekli oluşturdukları gözlendi. Işık hızı ile yol alan foton parçacıklarının kütleleri sıfır olduğundan onlar bu teori kapsamında incelenemez. 197 Gök cisimleri arasında yapılan birçok deneyde ve birbirinin çevresinde büyük hızlarla dönen çift yıldızların uzak ve yakın konumlarından alınan ışık deneylerinde, ışığın hızının değişken olduğu hiç bir zaman görülmedi. Deneylerdeki bütün ışık ışınları daima aynı hızda alındı. Eğer ışık hızı sabit olmasaydı, bu tür yıldızlar bazı zamanlar bir anda birden fazla konumlarda görülmüş olurdu. Michelson ve Morley'in Dünya'nın hareket hızını ölçmek için yaptıkları deneyde, Dünya'nın uzaydaki hareketinin ışık dalgalarını etkilemesi araştırıldı. Fakat herhangi bir etki bulunamadı. Durağan haldeki ve bir alan içinde hızlandırılmış atomların titreşen elektronlarının her bir titreşime tekabül eden zamanları arasında bulunan farktan, hızlandırılmış atomlardaki zamanın daha uzun olduğu tespit edildi. Bu durum hızla zamanın yavaşladığı anlamına gelmektedir. Uzaydan gelen muon parçacıkları ışık hızına çok yakın hızlarda yol alırlar. Yaşam süreleri ise saniyenin 2 milyonda biri kadardır. Bunların çoğu, çok kısa yaşam sürelerinden dolayı, yeryüzüne inemez ve atmosferin 600 metre yukarısında yok olurlar. Yine de, bir kısım muonların yaşam süresi, ışık hızına yakın hızlarından dolayı uzar ve bazıları yeryüzüne ulaşmayı başarır. Dünya üzerinde bir takım muonlara rastlanır.Yeryüzüne ulaşmayı başaran muonların yaşam süreleri, yüksek hızları yüzünden zaman genleşmesiyle uzamıştır. Güçlü nükleer kuvvet tarafından bir arada tutulan proton ve nötronlar birbirinden uzaklaştırıldığında bir enerji açığa çıkar. Parçalanan çekirdeğin parçalarının toplamı, çekirdeğin parçalan- madan önceki kütlesinden daha azdır. Enerji, aradaki kütle farkından ileri gelir. Yapılan deneylerde, parçalanan çekirdekteki parçaların kütlelerinin toplamının, çekirdeğin parçalanmadan önceki kütlesinden daha az olduğu birçok kere 198 tespit edildi ve açığa çıkan enerjinin değerinin, E=mc2 formülüne göre, aradaki kütle farkına eşit olduğu bulundu. Patlatılan atom ve hidrojen bombalarında E=mc2 eşitliği defalarca ispat edilmiş oldu. Yıldızlar içindeki hidrojenin yanarak helyuma dönüşmesi sırasında meydana gelen füzyon reaksiyonu da aynı eşitliğin bir sonucu olmaktadır. Genel Relativite kuramı Einstein'ın Genel Relativite Teorisi, özel relativitenin daha ileri ve gelişmiş şeklidir. Bütün zamanların en önemli teorilerinden olan bu kuram Einstein'ın en büyük eseridir. Özel relativitenin değişmeyen sabit hızla giden cisimlerin davranışları üzerine kurulmasına karşılık, genel relativite sabit olmayan hızlarda yani, gittikçe hızlanarak veya yavaşlayarak yol alan cisimlerin durumlarını inceler. Teoriye göre doğa yasaları, birbirine göre hızlandırılmış veya yavaşlatılmış hızlardaki bütün gözlemcilere göre aynıdır. Genel relativite, bir ‘gravitasyon' teorisidir. Bu teori gravitasyon kuvvetine yeni bir anlam getirmiştir. Gravitasyonun, kütlenin uzay-zamanda açtığı bükülmenin sonucu olan ivmelenmeden ileri geldiğini belirtir. Einstein'a göre gravitasyon, Newton'un belirttiği gibi cisimler arasındaki basit bir çekim kuvveti değildi. O, uzayın içindeki cisimler yüzünden aldığı geometrik bir özellikti. Uzay, ağır kütleli cisimlerin etrafında eğilip büzülüyor ve civardaki küçük kütleli cisimler de bu çukurlara doğru çekiliyordu. Gerçekte, büyük cisim küçük cismi kendine doğru çekmiyor, küçük cisim, büyük cismin uzayda açtığı çukura doğru çekiliyordu. Eğer gravitasyon sadece kütleler arasındaki basit bir çekim kuvveti olmuş olsaydı, bu takdirde ışık ağır gök cisimlerinin yanından geçerken bükülmezdi. Çünkü ışığı 199 oluşturan fotonların kütleleri yoktur. Relativite, ağır cisimlerin uzay-zamanı çökertip etraflarında bir çukur açtığını, ışığın yakından geçerken, çukurun eğriliği yüzünden yolunu değiştirdiğini belirtir. Bu durumda, gravitasyon, uzay-zaman eğriliği anlamına gelir. Özel relativite ile birlikte modern kozmolojinin temelini kuran Genel Relativite Kuramı, uzay, zaman ve hareket yasalarına yeni bir anlayış getirdi. Teori, cisimlerin, biri zaman üçü ise uzay olan dört boyutlu uzay-zaman içinde hareket etmekte olduklarını gösterdi. Denklemleri, uzay-zamanın ağır cisimlerin etrafında eğrilmiş ve büzülmüş olduğunu, bu ağır cisimlerin yanından geçen diğer cisimlerin bu eğrilmiş uzayın eğriliğini takip ederek onların etrafında döndüklerini ispat etti. Ağır ve hafif cisimlerin birlikte bir gravitasyonel alan içinde hareket etmeleri, cisimlerin kütleleri ne olursa olsun, hareketleri sadece büzülmüş uzayın eğriliğine bağlı idi. Dünya, Güneş'in kütlesinin uzay-zamanda açtığı eğriliğin içinde spiral bir yörüngede dolanır. Bu yüzden Dünya her yıl yörüngesinin aynı noktasına gelir, fakat her yıl biraz daha ileri gider. Dünya'nın Güneş etrafındaki eliptik yörüngesi sonuçta, Güneş ilerledikçe, onun gidiş yönünde spiral bir çizgi çizer. Bu durum, genel relativitenin bir sonucudur. Bir basketbol topu fırlatıldığında, top düz bir yol izlemek ister, fakat Dünya'nın uzay-zamanda açtığı eğriliği takip ederek potaya doğru yol alır. Uzay boşluğunda sabit bir hızla yol alan bir uzay gemisi içindeki insanlar geminin içinde ağırlıksız olarak yüzer. Çünkü gemi bir gök cisminden çok uzaklaşmıştır. Bu sırada geminin arkasında büyük bir gök cismi belirirse, o zaman gemi içindekiler birden o cisme doğru çekilir. Geminin arka tarafındaki gök cismini göremeyen insanlar geriye çekilmenin geminin ileri doğru hızlanmasından meydana geldiğini düşünür. 200 Halbuki geriye itilme, arkadaki gök cisminin çekim kuvvetinden ileri gelmiştir. Arkadaki cisme düşmemek için geminin gidiş hızını yükseltmesi gerekir. Yükseltilecek hızın, gerideki cismin çekim kuvveti kadar olması halinde gemi o cisme düşmekten kurtulur ve yoluna devam edebilir. Cismin çekim kuvveti geminin hızından fazla ise, sonunda gemi o cisme doğru çekilir ve ona düşer. Arkadaki gök cisminden haberleri olmayan yolcular ise koltuklarında ileri-geri hareketlerinin, uzay gemisinin hızını azaltması veya yükseltmesinden ileri geldiğini sanırlar. Yukarı doğru çıkan bir asansör içindekiler aşağı doğru çekilir, yani daha ağırlaşmış gözükürler. Asansörün çıkma hızı arttıkça içindekilerin tabana çekilme kuvveti de o kadar fazlalaşır. Asansör aşağı inerken bunun tersi olur ve içindekiler bu defa tavana itilir ve hafiflemiş gözükürler. 9.8 metre/saniyelik hızdan daha hızlı inerse içindekiler tavana, daha yavaş inerse tabana çarparlar. Asansörde duran ve yere doğru çekildiğini hisseden bir kimse, asansörün yerinde durmakta olduğunu veya Dünya'nın çekimine eşit bir kuvvetle orantılı olarak yukarı doğru itildiğini anlayamaz. Gravitasyon kuvveti ve ivmeyle yapılan kuvvet arasındaki farkı açıklayacak bir yol yoktur. Sonuç olarak, uzaydaki bir noktada değişen hareketlerdeki hızlanma ve yavaşlamanın etkileri kütlesel çekim etkisi ile eşdeğerdir. Bu iki etki birbirinden ayırt edilemez. Yani, Hızlanan veya yavaşlayan hareketlerde meydana gelen çekilme ve itilme etkileri ağır cisimlerin gravitasyon etkilerinin bir sonucudur. 201 Yüksek bir yerden düşmekte olan bir insan bir taş bıraksaydı önünde düşmekte olan o taşı duruyormuş gibi görürdü. Bu bir ‘serbest düşme' durumudur. Düşüş sırasında taş adama duruyormuş gibi görünürken, kütlesel çekimin etkisiyle bir an askıda kalan adam, bir kaç saniye için kendisini de hareketsiz sanırdı. Einstein'a göre, ağır ve hafif cisimlerin birlikte bir gravitasyonel alan içinde hareket etmeleri, cisimlerin kütleleri ne olursa olsun hareketlerinin sadece uzayın eğriliğine bağlı olmaları yüzünden, ağır cisimler hafif cisimlerle aynı hızda düşer. Hızlanmakta olan roketin içinde bir taş yere bırakılınca, taş yerinde asılı durur ve roketin tabanı taşa çarpar. Sabit hızla giden rokette ise, taş roketin tabanına düşer. Genel relativitenin diğer bir sonucu, hafif cisimlerin ağır kütleli cisimlerin yanından geçerken yönlerini değiştirmesidir. Güneş bulunmasaydı Dünya uzayda düz bir yol boyunca ileriye giderdi. Güneş'in ağır kütlesi civarındaki uzayı çukurlaştırmış olup, Dünya bu çukur uzayın içinde ve Güneş'in etrafında milyarlarca yıldan beri dönmektedir. Dünya da Ay'ı aynı şekilde etrafında tutabilmektedir. Uzayda yol alan ışık ağır bir gök cisminin yanından geçerken onun çekim alanı içine girince bükülerek yönünü değiştirir. Işığın bu sapması, ağır cismin büzdüğü uzayın çukurluğundan ileri gelir. Dünya'dan bakılınca Güneş'in arka tarafında görülen bir yıldız gerçekte göründüğü yerde değildir. Gerçek yerinde bulunan yıldızdan çıkan ışın demetleri, Güneş'in etrafında hafifçe sapmış ve yön değiştirerek bize ulaşmıştır. Yıldızın gerçek yeri Güneş'in arkasında kaldığı için Dünya'dan görülemez. Işık ışınlarının uzayda bükülüp yön değiştirmeleri, yanından geçtiği ağır cismin yarattığı gravitasyon kuvvetinin etkisine bağlıdır. Yani oradaki uzayın eğriliğine. Çekimin bulunmadığı yerlerde ise ışık ve cisimler doğru bir çizgi boyunca yol alırlar. 202 Cismin kütlesi büyüdükçe civarındaki uzayın eğriliği de artar ve çekim kuvveti fazlalaşır. Aynı kütle daha küçük hacim içine sıkıştırılınca, yani cismin yoğunluğu fazlalaştıkça çekim gücü yine artar, cisim civarındaki uzayı daha fazla büzer. Sonunda cisim bir karadelik olur, civarındaki uzay bir dipsiz kuyu haline gelir ve ışık dahil her şey ona doğru çekilir. Genel relativite kuramının diğer bir sonucu, kütle ile zaman arasındaki ilişkidir. Kütle büyüdükçe zaman yavaşlar. Dünya'da zaman belirli bir hızla akarken, Dünya'dan daha kütleli Güneş yüzeyinde zaman daha yavaş akar. Dünya üzerinde 1 saniyeyi gösteren bir saat Güneş üzerinde 0.999998 saniyeyi gösterecektir. Yani, Güneş'teki saat her altı günde bir saniye kadar geri kalır. Bunun sebebi, büyük kütleli cisimlerin sahip oldukları daha büyük gravitasyonel kuvvet ile zamanı yavaşlatmasıdır. Zamanın akışı hem kütleye hem hıza bağlıdır. Genel Relativite Teorisi özel bir evren modelini ortaya çıkardı. Öngördüğü modellerden birincisi ‘tek boyutlu' evrendir. Bu bir düz çizgidir. Bu evrende sadece ileri ve geri gidilebilir. Tek boyutlu evren sonlu ve sınırlıdır. Düz çizgi kıvrılıp bir çember yapıldığında yine sadece ileri ve geri gidilebilir. Fakat hareketin bir sınırı yoktur ve böyle evrene tek boyutlu sonlu ve sınırsız evren' denir. MÖ-290 yıllarında Euclid tarafından yaratılan geometri 19'cu yüzyılın sonlarına kadar kullanıldı. Bu süre içinde uzay Euclid geometrisi ile izah edildi. Euclid geometrisinde bir üçgenin iç açılarının toplamı 180 derece, uzay ise ‘iki boyutlu düz ve sıfır eğrilikte' bir uzaydır. İki boyutlu uzay her yönde sonsuza kadar uzayan düz bir düzlemdir. Üzerinde yaşayanların üçüncü bir boyuttan haberleri yoktur. Böyle bir evrende ileri, geri ve yanlara gidilebilir. Fakat evrenin düz olan yüzeyinden dışarı çıkılamaz. Bu evrenin bir sınırı ve sonu vardır. Yani, iki boyutlu böyle bir evren sonlu ve sınırlıdır. Düzlem 203 kıvrıldığında bir silindir olur ve bu da sonlu fakat sınırsız bir evren modeli teşkil eder. 1823'de Macar Janos Bolyai, Euclid'inkinden farklı bir geometri keşfetti. Burada, düz çizgi düşüncesi jeodezik fikri ile yer değiştirdi. Jeodezik, eğri uzay-zamandaki iki nokta arasındaki en kısa mesafedir. Euclid'in iki boyutlu geometrisinde düz çizgilerin jeodezik olmasına karşılık küre şeklinde olan Dünya üzerinde ekvator veya bir boylam çizgisinin kesiti jeodeziktir. Her kenarı jeodezik olan bir üçgenin Euclid geometrisinde iç açılarının toplamı 180 derece olmasına karşılık, Bolyai geometrisinde bu 180 dereceden azdır. Bu bir hiperbolik şekil olup, üçgen küçüldükçe iç açıların toplamı 180 dereceye gittikçe yaklaşır. Aynı geometri, aynı yıllarda Rus Nikolai Lobachevsky tarafından da ileri sürülmüştü. Euclid geometrisine başka bir alternatif 1850'lerde Alman Bernhard Riemann ve İsviçreli Ludwig Schlafli tarafından ileri sürüldü. Bu yeni alternatifte bir üçgenin iç açılarının toplamı daima 180 dereceden fazladır. Üçgenin boyutları büyüdükçe toplamın farkı da artar. Bu geometri diğerlerinden oldukça farklıdır. Schlafli kendi geometrisini dört boyutta çizilen bir hiperküre olarak tarif etmiş olup burada jeodezikler düz çizgiler olarak görülür. Riemann'in bir ‘küre' olan geometrisine karşılık Bolyai'ninki bir ‘semer' şeklindeki hiperboldür. Üç boyutlu evren modeli, içi boş bir küredir. İçinde en, boy ve yükseklik boyutları vardır. Kürenin hacmi belli olduğundan bu evren sonlu ve sınırlıdır. İçinde her yöne hareket edilebilir, fakat dışına çıkılamaz. Dış çeperi kaybolmuş Riemann modelinde hacim sonlu fakat sınırları belirsiz, yani sınırsızdır. Riemann küresinde üçgenin boyutu büyüdükçe açılar da büyür. Bu evrende uzay limitsiz olarak genişler, üzerindekiler sağa, 204 sola, aşağı, yukarı gider fakat bir sınıra ulaşamaz. Düz bir yol boyunca gidenler sonunda başlangıç noktasına döner. Evrende bir gravitasyon bulunuyorsa hareketler daima kürenin merkezine doğru olacak ve içindekiler bunun farkında olmayacaktır. Gravitasyonun bulunmadığı evrende ise hareketlerde bir sınırlama bulunmayacak ve evren sonsuz ve sınırsız bir evren olacaktır. Riemann geometrisi, uzay ve zamanın Büyük Patlamadan önce var olmadığını, şu anda genişleyen evrenin dışında da hiç bir şeyin bulunmadığını öngörür. Çünkü bu modelde her hangi bir ‘dış' yoktur. İçinde yaşadığımız evren üç boyuta ilave gelen zaman boyutunun da bulunduğu bir evrendir. Einstein, ‘dört boyutlu' uzay-zamanın kütlelerin yanında eğilip büzülmüş olduğunu ve gravitasyonun da bu büzülmüş evren geometrisinden ileri geldiğini belirtti. Bu yeni uzay geometrisini, ışığın ağır gök cisimlerinin yanından geçerken bükülüp yönünü değiştirmesini öngörerek ispat etti. Einstein, evrenin sonlu ve sınırsız olduğunu ileri sürdü. Bu modelde, bir kürenin sonlu ve sınırsız yüzeyi üzerinde bir doğru boyunca gidilince sonunda başlangıç noktasına dönülür. Bu yolculuk sırasında evren çemberi üzerinde dolaşıldığının farkına varılamaz ve düz bir alanda yol alındığı sanılır. Evren, sınırsız olduğundan Dünya'dan ayrılan ve düz bir çizgi boyunca yol alan sonunda yine Dünya'ya dönmüş olur. Tekrar aynı noktaya dönüldüğünden, evren sonludur. Bu modelde evren kapalıdır, yani bir dış kenarı yoktur. Genel relativiteye göre sonlu ve sınırsız evren, durağan bir evrendir. Bu model, Einstein'dan sonra galaksilerin birbirinden uzaklaştıklarının ve Büyük Patlama ile başladığının anlaşılması üzerine revize edilerek ‘genişleyen evren' modeli haline dönüştürüldü. 205 Özel relativiteye çekimin girmesiyle genişleyen ve genelleşen genel relativite, uzay-zaman devamlılığı düşüncesini getirdi. Böyle bir devamlılıkta zaman bir dördüncü boyut olarak ele alındı. Einstein bu kuramında gravitasyona yeni bir şekil verdi ve onun uzay-zamanın bir özelliği olduğunu belirtti. Gravitasyonun kütleler arasındaki çekim kuvveti olmayıp, cisimlerin yanında eğrilip büzülen uzay-zamanın içine düşen daha hafif cisimlerin durumu olduğu, gravitasyonun bulunmadığı durumlarda doğru çizgi boyunca yol alan ışık ve cisimlere karşılık çekim alanları içinde onların, uzay-zamanın değişikliği yüzünden yollarında sapma yaptıkları, güçlü çekim alanları içinde zamanın yavaşladığı, Einstein'ın matematiksel ispatlarından sonra, değişik deneylerle doğrulandı. Newton'dan sonra, Güneş etrafında dönen gezegenlerin hareketleri büyük bir hassasiyetle hesap edilmişti. Fakat Merkür'ün yörüngesinde bir düzensizlik vardı ve Newton fiziği bunu hesap edemiyordu. Çünkü, Merkür Güneş'e en yakın olan gezegendi ve onun çekim kuvvetinden en fazla etkilenendi. Merkür'ün çizdiği eliptik yörünge hep aynı düzlemde kalmıyor, onun yörünge düzlemi de aynı yönde dönerek bir presesyon hareketi yapıyordu. Sonunda Merkür'ün yörünge çizgisi bir rozet şeklini alıyordu. Merkür'ün yörüngesindeki hareketi sırasında her 100 yılda 43 yay-saniyesi kadar bir presesyona uğradığı Einstein'ın Genel Relativite Kuamının yayınlanmasından sonra, 1800'lerden beri bilinen bu durum, başarılı bir şekilde izah edilebildi. Diğer gezegenlerde de mevcut olan aynı hareket ihmal edilecek kadar küçüktür, ama mevcuttur. Atomların içinde çekirdeğin etrafında büyük bir hızla dönen elektronların, çekirdeğin çekme kuvveti sonucunda yaptıkları eliptik yörüngelerde de sapmalar olmakta, sonunda yörünge 206 çizgileri birer rozet şeklini almaktadır. Yapılan hassas deneylerde bu durum gözlenmiştir. Genel relativitenin diğer bir denemesi Güneş'in yanından geçen yıldız ışığının, onun çekim kuvveti ile eğilip yönünü değiştirmesi ile ilgilidir. Einstein hesaplarında sapmanın 1.75 yay-saniyesi olacağını öngörmüştü. 1919 yılındaki Güneş tutulması sırasında, biri Batı Afrika diğeri Brezilya'da alınan iki fotoğraf sonunda sapmalar 1.98 ve 1.60 yay-saniyesi olarak bulundu. 1960'lardan sonra gelişen radyo astronomi yardımıyla kuasarlardan gelen ışıkla yapılan deneylerde Einstein'ın hesapları %1'lik hata payları ile doğrulandı. 1990'da fırlatılan Hubble uzay teleskopu atmosfer dışından gözlemler yapmaya başladı. 8 milyar ışık yılı uzaklıkta bulunan bir kuasar'ın ışığı bizden 400 milyon ışık yılı mesafedeki bir galaksinin etrafından geçerken bükülmekte ve Hubble teleskopundan alınmaktadır. Galaksinin yanından geçerken onun gravitasyon gücü ile bükülen kuasarın ışığı, onu bize, galaksinin etrafında eşit aralıklarla dağılmış dört nokta olarak göstermektedir. Uzayın, ağır cisimlerin etrafında çökmüş olduğunun yanında büzüldüğünü de gösteren bir deney 1964 yılında yapıldı. Güneş'in arka tarafı ile ön tarafından Dünya'ya gönderilen radyo sinyallerinin aralıklarında bir saniyenin birkaç milyonda biri kadar farklar tespit edildi. Bu durum Güneş etrafındaki uzayın büzülmüş olduğunu da gösteriyordu. Genel relativitenin öngördüğü diğer bir iddia çekim alanlarında zamanın yavaşlayacağıdır. Bunun için gerekli deney ancak 1958'de Alman Rudolf Mössbauer tarafından keşfedilen ‘Mössbauer etkisi' kullanılarak yapıldı. Bu etki, son derece küçük enerji değişimlerini büyük hassasiyetlerle belirler. Atomların çıkarıp soğurdukları fotonların frekanslarını çok 207 büyük hassasiyetle belirleyen Mössbauer etkisi ile yüksek bir binanın zemin ve en üst katına konan iki saat ile yapılan deneyde, zemin katındaki saatin daha yavaş işlediği tespit edildi. Binanın zemin katı Dünya'nın merkezine daha yakın olduğundan daha güçlü bir çekim alanı içinde bulunur. Zemin kattaki saat ise daha yakınında olan Dünya'nın çekim alanının etkisiyle yavaşlar. Bulunan sonuç Einstein'ın matematiksel ispatına %1'den daha küçük bir farkla doğrulandı. 1960'larda 22.5 metre yüksekliğindeki bir binada yapılan deneyde, her 31.700 yılda, alt kattaki radyoaktif kobalt atomlarının titreşimlerinin 2 saniye kadar geri kaldığı tespit edildi. Güneş'ten gelen ışığın spektrumundaki çizgilerin kırmızıya kaymasından oradaki atomların frekansları anlaşılabilir. Güneş ve Dünya üzerindeki benzer atomların titreşimlerinin sıklıkları ve titreşimleri arasındaki zaman aralıkları belirlenerek, Güneş'teki titreşim sıklıklarının daha az, titreşim başına düşen zamanın daha uzun olduğu bulundu. Buradan Güneş'teki zamanın, Dünya'dakine göre daha yavaş aktığı anlaşıldı. Bunlara ilave olarak son zamanlarda gelişen yeni tekniklerle yapılan deneylerin tamamı relativite teorisini teyit etmiş ve evrenin yapısının açıklanmasını sağlamıştır. Planck uzunluğu 10-32 mm, Planck zamanı da 10-43 saniyedir. Işık 10-32 mm uzunluğu 10-43 saniyede almaktadır. Bu boyutlar zamanımızın en güçlü hızlandırıcılarında bile elde edilemeyecek kadar küçüktür. Planck boyutları ancak sonsuz büyüklükteki enerjilerde elde edilebilir. Böyle büyük enerji ve kütlelerde uzay-zaman son derece eğilip büzülür ve kuvvetlerin en zayıfı olan gravitasyon önem kazanır. Kuantum Teorisi ile gravitasyonun birleşmesi henüz bilinmediğinden Einstein'ın relativitesinin kuantum seviyesinde bir deneyi mümkün olamamaktadır. Relativitenin sadece 208 görünen ve gözlenen cisimler üzerindeki deneyleri yapılabilmektedir. Bu yüzden Büyük Patlamanın Planck zamanından önceki safhasını bugünden bilebilmek imkansızdır. 1915'de yayınlanan Einstein'ın Genel Relativite Teorisi gravitasyona yeni bir anlayış getirmiş ve Newton'un teorisinin yerine geçmiştir. Einstein'a göre gravitasyon, yani kütlesel çekim cisimler arası bir kuvvet olmayıp, kütlelerin yanında eğilip büzülen uzayın bir geometrik özelliğidir. Modern kozmolojinin temelini kuran genel relativite, daha önce yayınlanmış özel relativitenin uzantısı olmuştur. Evrenin gözlemlenebilir sınırı olan 1027 kilometre büyüklükte olan yapısını inceleyen bir teoridir. Evrendeki bütün kütleler birbirlerini daima çeker. Bu çekim kuvveti, iki cismin kütlelerinin çarpımının, aralarındaki uzaklığın karesine bölümünün, gravitasyon sabiti ile çarpımına eşittir. İki karşıt elektrik yükü birbirini çeker. Bu çekim kuvveti de aynı formülle izah edilir. İki zıt manyetik kutup da, aynı şekilde, birbirini çeker. Gravitasyonun sadece çekmesine karşılık, elektrik yükleri ve manyetik cisimler hem çeker, hem iter. İki benzer elektrik yükü ve iki aynı kutup birbirini iter. Bu durum, kütlesel, elektriksel ve manyetik çekimler arasında bir benzerliğin bulunduğunu ifade eder. Bunlar, sanki tek bir kaynağın değişik uzantılarıdır. Genel Relativite Teorisinden sonra, 1920'lerden 1955'e kadar Einstein bütün zamanını ‘Bileşik Alan Teorisi' üzerinde harcadı. Relativite kuramları böyle bir teorinin girişiydi. Einstein zamanında bilinen kuvvetler sadece gravitasyon, elektrik ve manyetik kuvvetlerdi. Elektriksel ve manyetik kuvvetler ondan çok önceleri Maxwell tarafından birleştirilmiş ve elektromanyetik kuvvet bulunmuştu. 1930'larda, diğer iki kuvvet olan zayıf ve güçlü nükleer kuvvetler ise henüz 209 bilinmiyordu. Bu iki kuvvet kuantum mekaniği kapsamına giren kuvvetlerdi ve Einstein kuantum mekaniğine inanmıyordu. Bu, Einstein'ın ‘tek' ve en ‘büyük' hatası oldu. Einstein, elektromanyetizmanın gravitasyonla birleşeceğine inandı ve bu konu üzerinde 30 yıl boyunca çalıştı. Çıkardığı denklemlerin sonsuz çözümü vardı ve sonuç alamıyordu. Bir deneyi de yapılamıyordu. Öldüğü günün bir öncesi gün ölüm yatağında, teorisine son şekli verebilmek için Bileşik Alan hesaplarının son sayfalarının getirilmesini istemişti. ‘Evrenin Teorisini' bulmak için 30 yılını veren Einstein'ın rüyası hala yaşamaktadır. Ölümünden 20 yıl sonra elektromanyetizma zayıf nükleer kuvvetle başarılı şekilde birleştirildi. Şu anda, ondan 40 yıl sonra da, elektrozayıf kuvvetle güçlü nükleer kuvvetin birleştirilme çalışmaları yapılmaktadır. Einstein'ın ‘son rüyası' devam etmektedir. 210 Kozmos, Evren Gerçeği Kozmoloji evreni inceler. Evrenin gözlenebilir yapısını inceleyen astronomi, orijin ve evrimi ile ilgili teorileri inceleyen astrofizikten farkı, kozmolojinin evreni matematik ve fizik bilimlerini birleştirerek incelemesidir. Kozmolojinin konusu, evrenin başlangıcı, en geniş boyuttaki yapısı ve geleceğidir. 15 milyar yıl önce meydana gelmiş olan Büyük Patlamanın ilk saniyelerindeki olaylar ve milyarlarca ışık yılı uzaklıktaki gök cisimleri gibi, gözle gözlenemeyen şeyler ve onların teorileri kozmolojinin kapsamına girer. Kozmolojide ilk bilimsel çalışmalar, 2'ci yüzyılda yaşayan Ptolemy tarafından yapıldı. Ptolemy'den önceki insanlar, Sümerliler, eski Mısırlılar, Çinliler ve ilk Yunanlılar yeryüzü ve yıldızlara mistik açıdan baktılar ve onları tanrıların uzantıları olarak gördüler. Dünya'yı evrenin merkezi olarak belirten Ptolemy, kendisinden 400 yıl önce yaşamış Hipparchus'un çalışmalarını geliştirerek ilk yıldız haritasını yaptı. 211 Ptolemy'nin fikirleri 1400 yıl devam etti. Dünya'nın yerinde sabit durduğunu, Güneş'in ve bütün yıldızların onun etrafında döndüğünü ileri süren Ptolemy'nin fikirleri doğru olmasa bile, gökyüzünün bilimsel incelemesi için ciddi bir başlangıçtı. Bugünkü evren modelinin temelini 1530 yılında Polonyalı Nicolaus Copernicus kurdu. Gezegenlerin hareketini inceleyen Copernicus, ilk olarak MÖ-3'cü yüzyılda Aristarchus tarafından ileri sürülen Güneş merkezli sistemi savundu. Ptolemy'ninkinden daha basit olan bu sistemde, Dünya ve gezegenler Güneş'in etrafında tam bir daire çizerek dönüyorlardı. Copernicus modeline yapılan itirazların kaynağı, bir taşın yere dik olarak düşmesi ve yıldızların birbirine göre pozisyonlarının hep aynı olmasıydı. Eğer Dünya Güneş'in etrafında hareket ediyorsa bunların farklı yerlerde görülmesi gerekirdi. Danimarkalı Tycho Brahe, gözle bile olsa yarım arkdakikadan daha hassas olarak yaptığı ve bir ömür boyu süren ölçümlerinde yıldız pozisyonlarında bir sapma tespit etmedi ve Copernicus modelinin doğru olmadığını iddia etti. Halbuki, yıldızların sanıldığından çok daha uzaklarda bulunduğu ve yer değiştirmelerinin Dünya'dan gözle fark edilemeyeceği o zamanlar bilinmiyordu. Copernicus'un hesaplarını ve Brahe'nin gözlemlerini kullanan Alman Johannes Kepler, 1600'lerin başlarında bilinen beş gezegenin Güneş etrafındaki yörüngelerinin birer elips olduğunu hesapladı. 1609'da yayınladığı birinci ve ikinci yasasında, her gezegenin odak noktasında Güneş'in bulunduğu bir elips çizdiğini ve Güneş ile gezegen arasındaki çizgilerin eşit zamanlarda eşit alanları süpürdüğünü belirtti. Bundan 10 yıl sonra bulduğu üçüncü yasasında da, yörüngesel periyotların karesinin, Güneş'e uzaklıklarının yarısının küpü ile orantılı 212 olduğunu gösterdi. Fakat Kepler, yörüngelerin neden eliptik olduğunu bilemedi. Bir sonraki adım İtalyan Galileo'dan geldi. Hollanda'da bir cam ustasının iki merceği yan yana getirerek cisimleri daha büyük ve daha küçük gösterdiğini işiten Galileo, bu merceklerden ilk teleskopu imal ederek, Ay üzerindeki dağları ve Samanyolu içindeki yıldızların bolluğunu gördü. Venüs'ün yörüngesindeki görünüşlerini ve Jüpiter'in dört uydusunu gözleyen Galileo, Copernicus modelini teyit etmişti. Galileo, uzaya bir teleskopla bakan ilk insandı. Galileo'dan 60 yıl sonra İngiliz Isaac Newton, gezegenlerin hızlarını ve uzaklıklarını hesapladı. Newton'un avantajı diferansiyel ve integral hesaplama metotlarını bulmuş olmasıydı. Kepler'in ikinci yasasına göre gezegenlere gelen bir merkezi kuvvetin bulunduğunu ispat etti ve bu kuvvetin formülünü çıkardı. Gravitasyon adı verilen bu kuvvetin, gezegenleri Güneş'in etrafında bir eliptik yörünge içinde tuttuğunu ve aynı kuvvetin cisimleri yeryüzü üzerine düşürdüğünü gösterdi. Evrendeki her cisim arasında mevcut olan bu kuvvet, cisimlerin kütlelerinin çarpımının, aralarındaki uzaklığın karesinin bölümüne eşitti. Cisimlerin kütleleri arttıkça bu çekim kuvveti de artıyor, aralarında ki uzaklık büyüdükçe kuvvet küçülüyordu. Gezegenlerin dönüş periyotlarının Newton formülüne göre sonuçları, gözlenen değerlerden farklı çıktı. Çünkü Newton henüz, formülünün önüne konulması gereken gravitasyon sabitinin değerini ve Güneş'in kütlesini hesap edememişti. Newton'dan bir asır sonra İngiliz Henry Cavendish, kurşun kürelerden yapılmış çok hassas askılı terazi deneyinde gravitasyon sabitinin değerini hesapladı. Bu değerin bulunmasıyla Güneş'in, Dünya'nın ve gezegenlerin kütleleri, 213 dönüş periyotları büyük bir hassasiyetle hesaplanabilir duruma geldi. Gezegenler, Güneş'in etrafındaki hareketleri sırasında değişik pozisyonlarda birbirlerini gravitasyon kuvveti ile etkiler. aralarındaki bu etkiler onların hareketlerinde bazı düzensizliklere neden olur. 1781'de İngiliz William Herschel tarafından keşfedilen Uranüs gezegeninin, bulunması gereken yörüngede dönmediği anlaşıldı. Bu durumda, ya Newton'un gravitasyon teorisinde bir yanlışlık vardı yada, Uranüs'ün hareketini etkileyen başka bir şey bulunuyordu. 1845'de İngiliz John Adams ve Fransız Urbain Leverrier, birbirlerinden bağımsız olarak, Uranüs'ün yakınlarında başka bir büyük gezegenin bulunması gerektiğini hesapladılar. Uranüs'ün hareketindeki düzensizlikler yüzünden ileri sürülen bu cisim Neptün idi ve 1846 yılında gözlenmişti. 1900'lerin başlarında hem Uranüs hem Neptün'ün yörüngelerindeki düzensizlikler başka bir gezegenin varlığını öngörmüştü ve bu da 1930'da keşfedilen Pluto'ydu. Copernik ile başlayan, Brahe, Kepler ve Galileo ile devam eden kozmoloji Newton'un matematiksel teorileriyle temeline oturmuştu. Artık Dünya'nın evrenin merkezi olmadığı, Güneş'in evrendeki birçok yıldızdan biri olduğu, gezegenlerin kütleleri, dönüş hareketleri anlaşılmıştı. Güneş'in etrafındaki cisimler öğrenildiğine göre artık daha uzaklara bakmak gerekiyordu. Galileo'nun 30 defa büyülten ilk mercekli teleskopu imal etmesinden sonra Newton, daha güzel ve net görüntü veren konkav aynalı teleskopu yaptı. 2.5 cm çapında 15 cm uzunluğundaki bu ilk aynalı teleskop 40 defa büyültüyordu. Güneş'in, galaksimizin 214 içindeki milyonlarca yıldızdan biri olduğu görüldü ve daha ilerlerde başka galaksilerin olabileceği düşünüldü. Ay ve gezegenlerin yüzeylerini gösteren teleskop, yıldızlarda fazla işe yaramıyor ve onları hala birer nokta halinde gösteriyordu. 17'ci yüzyılın ortalarında Güneş ışığını bir prizmadan geçiren Newton, beyaz ışığın bütün diğer renkli ışıkların bir karışımı olduğunu gösterdi. Daha sonra spektroskop imal edildi. İnce bir yarıktan geçen ışık ışını, prizmadan geçtikten sonra ışık içindeki her renk ayrı bir çizgiyi şekillendirdi. Sıcak gazlar düşük basınçta belli özel renkler çıkardı ve soğuyunca bu renkleri soğurdu. Bu renkler de spektrumda parlak ve karanlık çizgileri gösterdi. 1860'larda Alman Gustav Kirchoff ve Robert Bunsen, Güneş ışığının spektrumunda görünen binlerce karanlık çizginin Güneş'in dış yüzeyindeki kimyasal elementlerin parmak izleri olduğunu ispat ettiler. Daha sonra bu çizgilerin gök cisimlerindeki sıcaklık ve basınçları da gösterdiği anlaşıldı. Bütün bunlar Güneş dışındaki diğer yıldızlardan alınan ışık için de geçerliydi. Bir atomun ortasında çok küçük fakat çok ağır bir çekirdek, etrafında da çok geniş bir hacimde yer alan elektronlar bulunur. Atom enerji kazanınca elektronlardan bazıları heyecanlanır ve daha yüksek enerji seviyelerine sıçrar. Elektronlardan biri eski enerji seviyesine geri dönünce foton çıkarır ve bu da radyasyona neden olur. Radyasyonun dalga boyu o elektronun geri dönüşünde meydana gelen enerjinin miktarına bağlıdır. Elektronun eski seviyesine dönüşünde açığa çıkan enerji miktarı büyüdükçe radyasyonun frekansı yükselir. Yoğun cisimlerdeki atomlar birbirlerine yakın konumlarda iken ortaya çok fazla farklı kuvvetler çıkar ve atomların elektronları da heyecanlanır. Elektronların farklı enerji seviyelerde gidip 215 gelmeleriyle de farklı frekanslarda radyasyon üretilir. Ve bir ‘spektrum' meydana gelir. Atomlar, gazlarda olduğu gibi, birbirlerinden uzak mesafelerde iken, aralarındaki kuvvetler küçük ve çıkan radyasyon da farklı olur ve bunlar spektrumda dar ince çizgiler şeklinde görülür. Bu çizgilerden o gazın özellikleri tanımlanabilir. Bir yıldızın yüzeyindeki sıcak gazların çıkardığı radyasyonun spektrumda bıraktığı izler, belli dalga boylarında karanlık çizgiler halindedir. Bu çizgilerin analizinden, Güneş ve diğer yıldızların atmosferindeki gazların özelliklerini büyük bir hassasiyetle tanımlamak mümkün olmaktadır. Daha sonra, görünen ışığın bir tarafında morötesi, öbür tarafında kızılötesi radyasyonların bulunduğu keşfedildi. 1877'de Ay'ın yüzeyinden gelen kızılötesi radyasyondan onun sıcaklığı ölçüldü. Önceleri görünen ışıkta gözle yapılan analizler spektrumun diğer bölgelerindeki ışınlarda da yapıldı ve bu analizlere özel filimler ve elektronik cihazlar tatbik edildi. Kızılötesi ve morötesi bölgelerine daha sonra radyo dalgaları, x-ışınları ve gamma ışınları dahil edildi. Dünya atmosferinin tozlu ve hareketli olmasının meydana getirdiği güçlükler, çok gelişmiş optik teleskopları ve radyo teleskopları ortaya çıkardı. Bugünün modern optik teleskopları, atmosferin inceldiği yüksekliklerde, dağların tepelerindedir. Şehir ışıklarından uzak böyle yerlerde daha net gözlem ve fotoğraf için havanın temiz olması gerekir. Modern optik teleskoplar yansıtan geniş aynalara sahip olup daha fazla yıldız ışığı toplayabilmektedir. Rusya'da bulunan ve 1976'da kurulan bu tür bir teleskop 6 metre çapında aynaya sahiptir. Artık gözle gözlemler yapılmayıp, cisimlerin uzun süreli fotoğrafları çekilmektedir. Bilgisayarların yardımıyla parlaklık ve sıcaklık kontrolleri yapılmaktadır. Dünya'nın dönmesiyle yıldızların yerleri 216 değiştiğinden teleskoplar, Dünya dönüşüne göre, motorlarla döndürülmektedir. Bazı teleskoplarda tek bir ayna yerine birden fazla aynalı sistemler kullanılmaktadır. Bu tür teleskoplarla 109 ışık yılı uzaklıktaki galaksilerin kayıtları yapılabilmektedir. Şu anda Şili'nin kuzeyinde kurulmakta olan VLT-Very Large Telescope, 4 tane 8 metrelik aynası ile Dünya'nın en büyük teleskopu olacaktır. VLT, 2000'lerin başında çalışmaya başlayacaktır. Galaksiler, yıldızlar ve evrendeki gaz ve toz kümeleri gözle görülemeyen diğer tür radyasyonlar da çıkarır. Bunlar, xışınları, morötesi, kızılötesi ışınlar, mikrodalga ve radyo dalgalarıdır. Dünya atmosferi bunların çoğunu üst tabakalarında durdurur, fakat radyo dalgaları yeryüzüne kadar inebilir. 1930 yılında Amerikalı Karl G. Jansky galaksinin derinliklerinden gelen radyo dalgalarını yakalamayı başardı. Bu olay ‘radyo astronominin' başlangıcı oldu. 1947'de İngiliz Alfred Lovell 76 metre çapındaki ilk ‘parabolik çanak' teleskopu imal etti. Büyük çanak şeklinde olan bu teleskoplar uzaydan gelen radyo dalgalarını topluyor ve bilgisayarlarla alınan sinyallerden dalga kaynağının analizi yapılıyordu. Bunlar optik teleskoplarda görülemeyen molekülleri bile tespit edebiliyordu. X-ışını teleskopları çok sıcak gaz bulutlarının çıkardığı x-ışınlarını, kızılötesi teleskoplar da yıldız teşkil etmek için yoğunlaşan sıcak bulutların sıcaklıklarını yakaladılar. 217 Amerika'da bulunan VLA-Very Large Array sisteminde, her biri 25 metre çapında 27 tane radyo teleskop Y şeklinde 50 kilometrelik bir alana sıralanmıştır. Birbirine uzak mesafelerde yerleştirilen farklı teleskoplardan alınan bilgiler bir atomik saat kanalı ile hassas zamanlama ile bir teybe kaydedilmekte ve kaynağın komple bir analizi elde edilmektedir. Benzer bir sistemde farklı kıtalara yerleştirilecek çanak teleskoplarla Dünya çapında tek bir teleskopun yapılması mümkün olacaktır. Bu tür teleskoplar en gelişmiş optik teleskopun 1000 katı sonuç verebilecektir. Dünya etrafındaki atmosfer evrenden gelen ışınları emer, yıldız ve galaksilerin ışığını çarpıtır ve yıldızları göz kırpıyormuş gibi gösterir. Atmosferin dışına bir teleskop yerleştirmek bilim adamlarının bir rüyası idi. Fikri 1946 yılında ortaya atılan, proje çalışmaları 1960'larda başlayan Hubble Uzay Teleskopu 1990 yılında uzaya fırlatıldı ve 610 kilometre yukarıdaki yörüngesine oturtuldu. Atmosferin yoğunluğu ve içindeki tozlardan uzakta olan bu teleskop, Güneş enerjisi ile tahrik edilmektedir. Aynası 1993'de tamir edilen Hubble teleskopu şu ana kadar, evrendeki süper kütleli birkaç karadeliği, Orion nebulasındaki yeni oluşan yıldızları, Veil nebulası içindeki Cygnus Loop süpernovasını, 200 milyon ışık yılı uzaklıktaki çarpışan galaksileri, bir beyaz cücenin patlaması ile oluşan ve Güneş sistemimizin çapının 400 katı büyüklüğündeki bir gaz kabuğunu ve 8 milyar ışık yılı uzaklıktaki bir kuasardan gelen ışığın, 400 milyon ışık yılı uzaklıktaki bir galaksinin etrafında kırılmasını dört nokta halinde göstermiştir. Bu son durum Einstein'ın Genel Relativite Teorisinin son ispatlarından biri olmuştur. Bilimin en son harikası olan 11 ton ağırlığındaki Hubble 218 teleskopu, insanoğlunun en büyük meraklarından olan, evrenin büyüklüğü ve onun yaşını bulmaya da yardımcı olacaktır. 1930'larda başlayan radyo astronomi 2'ci Dünya savaşından sonra çok hızlı gelişti ve evrene yeni bir pencere açtı. Karl Jansky'nin galaksinin merkezinden gelen tuhaf bir paraziti yakalamasıyla başlayan ‘görülmeyen evren astronomisi' kozmolojideki gelişmeleri korkunç bir hızla ilerletti. Böylece, kuasarlar ve mikrodalga arkaalan radyasyonunun keşfi başarılabildi. Radyo astronomiden sonra, spektrumun diğer bölgelerine el atıldı. Önce kızılötesi ışınlar incelendi. Kızılötesi radyasyon bizim vücudumuza sıcak olarak gelse de kozmik boyutlarda soğuk olarak kabul edilir. Bunlar atmosferde soğuruldukları için sadece yüksek dağların tepelerinden alınabilir. Daha sonra x-ışınları, morötesi ışınları ve gamma ışınlarını elde eden teknoloji geliştirildi. Morötesi, milyonlarca derecelik gök cisimlerinden çıkmakta, sonra x-ışınları ve gamma ışınları olarak devam etmektedir. X-ışını astronomisi, 1948'de Güneş'in çıkardığı az miktardaki x-ışınlarının keşfedilmesiyle başladı. 1962'de x-ışını yayan Scor- pius-X1 yıldızı keşfedildi. O zamana kadar yıldızların x-ışını çıkardığına pek inanılmazdı. Şu anda 60.000'den fazla x-ışını kaynağı keşfedilmiş durumdadır. Gamma ışınları, süpernova patlamaları, madde-antimadde imhası, nötron yıldızları, karadelikler, kuasar ve aktif galaksilerin çekirdekleri gibi kaynaklardan ortaya çıkar. Evrende bu tür ışınları çıkaran gök cisimlerini belirleyen yapay uydular imal edildi ve atmosfer dışındaki yörüngelerine oturtuldu. 219 1990 yılından sonra fırlatılan bu uydular yardımıyla, gözlenebilir evrenin haritası çıkarıldı. Milyonlarca gök cismi, kuasarlar, pulsarlar, nötron yıldızları, süpernova ve novalar, karadelikler, yeni şekillenen ve ölmekte olan yıldızlar, milyarlarca ışık yılı uzaklıktaki galaksiler artık tanınır duruma geldi. 1755'de Alman Immanuel Kant, çok uzaklarda silik olarak görünen ışık gruplarının galaksiler olabileceğini ileri sürdü. Bu fikir uzun süre kabul görmedi. Ta ki, 1924 yılında Edwin Hubble'ın 250 cm'lik teleskopla yaptığı gözlemlere kadar. Galaksilerin bize olan uzaklıklarını ve parlaklıklarını bulan Hubble'ın tespitleri üzerine Samanyolu'nun evrendeki tek galaksi olmadığı ve galaksilerin aralarında çok büyük mesafelerin bulunduğu anlaşıldı. Hubble'ın çıkardığı başka bir sonuç evrenin üniformluğuydu. Uzaktan bakılınca Dünya yüzeyinin tam bir küre olarak görülmesi gibi, evren de geniş açıdan son derece düzgün idi ve içindeki galaksiler üniform şekilde dağılmışlardı. Yani evrene, içindeki hangi galaksiden bakılırsa bakılsın evren aynı şekilde görülüyordu. Her noktadan her doğrultuda görülen bu isotropikliğe ‘kozmolojik prensip' adı verilir. 1929'da galaksilerin ışığının spektrum çizgilerinin kırmızıya doğru kaymasından Hubble, onların yerlerinde sabit durmadığını ve bizden uzaklaşmakta olduklarını da keşfetti. Bizden daha uzaklıklardaki galaksilerde kırmızıya kayma daha fazla oluyordu. Böylece Hubble 20'ci yüzyılın ‘en büyük' keşiflerinden birini yapmış oldu. 220 Galaksiler bizden büyük hızlarda uzaklaşıyorlar, uzaklıkları arttıkça galaksilerin uzaklaşma hızları daha da artıyordu. Bir balonu şişirdikçe balonun üzerindeki noktaların birbirlerinden uzaklaşmaları gibi. Bu, Büyük Patlama teorisinin ‘ilk ispatı' olmuştu. Evren statik değildi ve genişliyordu. Hubble yasalarına göre, galaksiler bize ve birbirine olan uzaklıkları ile orantılı olarak bizden ve birbirinden uzaklaşmaktadırlar. Bir galaksinin uzaklığı iki katına çıkarsa onun uzaklaşma hızı da iki misli artar. Üniform şekilde genişlemekte olan evrenin her noktası bize olan uzaklığı ile orantılı olarak uzaklaşmaktadır. Bu durumda, evrenin neresinde olursak olalım, orası bize, merkezinde duruyormuşuz gibi gözükür. Hubble, bir galaksinin bize olan uzaklığı ile onun uzaklaşma hızı arasındaki oranı buldu. Buna, ‘Hubble sabiti' adı verilir. Hubble, 1929'da bu oranı 530 olarak bulmuştu. Bu değer, o zamanki ölçme cihazlarının yetersizliği yüzünden olması gerekenin çok üzerinde çıkmıştı. Hubble sabitinin bugün kabul edilen değeri her 1 milyon ışık yılı için 15-30 km/saniyedir. Yani, bize 1 milyon ışık yılı uzaklıktaki bir galaksi bizden 1530 kilometre/saniyelik bir hızla uzaklaşmaktadır. Evrenin ‘neye' benzediği ile ilgili modellerin ilki Ptolemy tarafından ileri sürülmüştü. Ptolemy'nin modelinde Dünya evrenin merkeziydi, Güneş, gezegenler ve yıldızlar onun etrafında dönüyorlardı. Ptolemy'den 1300 yıl sonra 1543'de, Copernicus daha farklı bir modeli ileri sürdü. Bu modelde Güneş merkezde idi ve her şey onun etrafında dönüyordu. Bu kısmen doğru idi. Copernicus'dan 120 yıl sonra Newton evrensel gravitasyon yasasını buldu. O zamanki bilgiler uzaydaki bütün yıldızların yerlerinde sabit durduğunu gösteriyordu. Newton, statik evrende yıldızların gravitasyonla birbirine çarpıp evreni neden 221 çökertmediğini, sonsuz boyutlu evrendeki bütün maddenin üniform bir şekilde dağılmış olmasına bağladı. 1915 yılında Einstein, Genel Relativite Kuramını buldu. Bu, evrene yeni bir anlayış getirdi. Einstein'ın denklemleri 100 milyon ışık yılı genişliğinde, dört boyutlu kapalı küre şeklinde, gravitasyonla eğilip büzülmüş bir evreni çıkarmıştı. Hubble'dan 15 yıl önce Einstein, evrendeki cisimlerin hareketli olmaları gerektiğini, ya birbirlerinden uzaklaştıklarını veya birbirlerine yaklaştıklarını göstermişti. Einstein buna rağmen evrenin statik ve değişmez olduğuna inanıyordu. Hesaplarını, cisimlerin birbirinden uzaklaştıklarını göstermemesi için ‘revize' ederek, denklemlerine bir kozmolojik sabiti dahil etti. Her ne kadar bundan pek hoşlanmadıysa da, denklemleri bu sefer hayali bir antigravitasyonla maddenin birbirinden uzaklaşmakta olduğunu gösterdi. Einstein bu durumu sevmedi, fakat çıkardığı ilk sonuç doğruydu ve 15 yıl sonra Hubble tarafından gözlemsel olarak ispat edilecekti. Bu matematik hilesini Einstein, hayatının en büyük ‘potu' olarak adlandırdı. 1917'de Hollandalı Willem de Sitter, Einstein'ın denklemlerinden farklı bir sonuç elde etti. Ona göre, evren boştu ve içinde madde bulunmadığı süre statik kalabilirdi. İçine madde girince bunların birbirinden uzaklaşması icap ederdi. 1922 yılında Rus matematikçi Alexander Friedmann, kozmolojik sabitini atarak Einstein'ın relativite denklemlerini yeniden düzenledi. bulduğu değişik sonuçların hepsi genişleyen bir evreni gösteriyordu. Einstein'ın bulduğu, doğru fakat kabul etmediği sonuç, Friedmann tarafından yedi yıl sonra yayınlandı. 37 yaşında tifo hastalığına yakalanan Friedmann zaferini göremeden öldü. Başarısı Einstein tarafından takdir edildi. 222 Einstein ve Friedmann'ın matematiksel denklemleri, Hubble'ın gözlemleri evrenin genişlemekte olduğunu göstermişti. Öyleyse, evren bir zamanlar ‘neydi' ve ‘ne' durumdan bu hale gelmişti. 1948'de Gamow onun, bir zamanlar bütün evren maddesinin içine sıkıştığı son derece yoğun ve sıcak bir ‘nokta' şeklinde bir şey olması ve bir patlamayla bu hale gelmiş olması gerektiğini ileri sürdü. Bu yoğun ateş topunun içinde protonlar ve nötronlar birleşerek atom çekirdeğini oluşturmalıydı. Gamow, milyarlarca yıl önce olmuş Büyük Patlama Teorisindeki hafif elementlerin oluşum denklemlerini çıkardı. Denklemleri, bir ‘patlama' ile başlayıp genişlemekte olan evren modeline uyuyordu. Gamow'un iddiası geniş ilgi gördü fakat bilim dünyasında fazla destek bulmadı. Bu sıralarda İngiliz Fred Hoyle ve iki yardımcısı Hermann Bondi ve Thomas Gold, Büyük Patlama fikrine itiraz ederek ‘durağan evren' modelini ileri sürdüler. Teorilerinde zaman kavramı yoktu. Onlara göre, evrenin bir başlangıcı asla olmamıştı ve bir sonu da olmayacaktı. Evren genişliyordu ve içindeki madde hidrojen gazı halinde genişlemeyi karşılayacak şekilde aynı oranda yaratılıyordu. Yeniden yaratılan madde, galaksi ve yıldızların içlerinde üretiliyor ve böylece evrenin yoğunluğu sabit kalabiliyordu. Madde ve enerjinin korunumu yasaları bu yolla dengeleniyordu. Evrenin genişlediğini kabul eden durağan model, bir patlamayla başlamış olduğunu ret ediyordu. Gamow'un Büyük Patlama modelinde helyum atomunun oluşumu ve hidrojene olan oranı izah edilmişti. Bugün bile aynı olan bu oran, Hoyle'nin modelinde çelişkili çıkıyordu. Bugünkü helyum miktarı durağan evren modeliyle izah edilemiyordu. Ayrıca, Gamow, Büyük Patlamayla ortaya çıkan ısının bir ‘kırıntısının' hala evrende bir yerlerde dolaşıyor olması 223 gerektiğini de öngörmüştü. Ve, bu sıcaklık mutlak sıfırın birkaç derece üzerinde bulunmalıydı. Gamow'dan 17 yıl sonra bütün bu teorilerden hiç haberleri bulunmayan Penzias ve Wilson tarafından bu ısı kırıntısı keşfedilince durağan evren modeli tarihe karışmış oldu. Dünya üzerindeki bir cisim yeterli bir kuvvetle fırlatılırsa yeryüzünün çekim gücünden kurtularak uzaya dalar ve Dünya'dan uzaklaşır. Eğer onu iten kuvvet yeterli değilse cisim gravitasyondan kurtulamaz ve yeryüzüne geri düşer. Cismi iten kuvvet kritik bir değerde ise o zaman cisim ne uzaya fırlar nede geri düşer, Dünya'nın etrafındaki belli bir yörüngede dolanır durur. Uzaya fırlatılan roket ve yapay uyduların temeli budur. 1922 yılında Friedmann'ın çıkardığı sonuçlar iki tür evren modelini ortaya koymuştu. Eğer evrenin ortalama yoğunluğu kritik bir değerin altında ise, o zaman, evrenin genişlemesi sonsuza kadar sürecek ve galaksiler birbirinden devamlı uzaklaşacaklardı. Evrenin ortalama yoğunluğu eğer kritik bir değerin üzerinde ise evrenin genişlemesi bir gün duracak ve sonra galaksiler birbirine yaklaşmaya başlayacaktı. Sonsuza kadar genişleyen evrene ‘açık evren', bir gün genişlemesi sona erecek ve tekrar büzülecek evrene ise ‘kapalı evren' isimleri verildi. Üçüncü bir ihtimal ise ortalama yoğunluğun kritik yoğunluğa tam olarak eşit olmasıdır. Bu takdirde evrenin genişlemesi asla durmayacak ve belli bir limite doğru gittikçe yaklaşacak ve evren düz olacaktır. Büyük Patlama ile birlikte müthiş bir itme kuvveti oluştu ve bu kuvvet maddeyi etrafa fırlattı. Eğer bu kuvvet kritik bir değerin üzerinde olmuşsa evren açık evrendir ve sonsuza kadar genişlemesini devam ettirecektir. Aksi takdirde evren bir kapalı evren olup, sonunda gravitasyon kuvvetinin etkisiyle içine çökecektir. Yani Büyük Patlamaya ‘geri' dönülecektir. 224 Büyük patlamadan bugüne kadar geçen süre içinde henüz herhangi bir durma veya kapanma olmadı. Genişleme devam etmektedir. Fakat, hesaplar açık evren ile kapalı evren arasındaki farkı çok ‘kritik' bir değerde göstermektedir. Büyük Patlamadan hemen sonraki genişleme hızı milyarda bir oranında daha az olsaydı, evren bugünkü büyüklüğüne erişemeden çoktan çökmüş olacaktı. Evren, açık ve kapalı modelleri birbirinden ayıran kritik yoğunluk ve hıza çok yakın bir hızla genişlemeye başladı. 15 milyar sonra, bugün bile kritik hıza çok yakın bir hızla genişlemektedir. Bilinen, evrenin her bir milyar yıl içinde %510 oranında genişlediğidir. Galaksi ve karadeliklerin kütlelerinin toplamı genişlemeyi durdurmaya yetecek kütlenin sadece %10'udur. Bu durum, evrenin daha çok uzun bir süre genişlemeye devam edeceğini ifade etmektedir. Evrenin, açık veya kapalı modellerden hangisine uyduğunu anlamak için onun madde yoğunluğunun bilinmesi gerekir. Evrenin ‘ortalama yoğunluğu' ve ‘kritik yoğunluk' değerleri tam olarak bilinmemektedir. Fakat yapılan takribi hesaplar evrendeki madde yoğunluğunun kritik yoğunluğun altında olduğunu göstermektedir. Bu durumda, gravitasyon evrenin genişleme hızını aşamayacak ve onun genişlemesini durduramayacaktır. Yani, evrenimiz şu anda bir ‘açık evren'dir. Her ne kadar galaksilerin uzaklaşma hızlarını, onları milyarlarca yıl önce terk etmiş ve bize henüz ulaşmış ışıklarından anlıyorsak da, evrendeki madde yoğunluğunun doğruluğu konusunda o kadar emin olamamaktayız. Zira, gözlenebilir evrenin sınırlarının çok ötelerindeki bölgelerdeki maddenin yoğunluğunu ölçmenin bir yolu bulunmamaktadır. Buralarda, bizim hesaplarımızı değiştirebilecek ve henüz bilinmeyen madde mevcut olabilir. Evrendeki görünmeyen maddenin, bütün miktarın %90'nı olduğuna inanılmasına 225 rağmen, görünür evrendeki madde yoğunluğu, kritik değerin %1 kadar altındadır ve evren, bugünkü bilgilerimize göre, genişlemeye daha uzun bir süre devam edecektir. Genel relativite evreni eğri, açık veya kapalı olarak tarif eder ve dinamik bir evreni öngörür. Kapalı evren küresel olup, sınırsız olarak kendi üzerine kapanmıştır. Yani uzay, küre gibi pozitif bir eğridir. Sonlu olan bu evrende gravitasyon sonunda genişlemeyi durdurup içe çökmeyi başlatacaktır. Açık evren, yine eğri fakat hiperboliktir. Yani uzay, at eğeri gibi negatif bir eğridir. Bu evrende gravitasyon durdurmayı başaramayacak ve evren sonsuza kadar genişlemesini devam ettirecektir. Bu evren sonsuzdur. Euclid, Lobotchewski ve Riemann geometrilerinden bugünkü evren modeline uyan, sonuncusudur. Yani simetrik olmayan bir küre şeklindedir. Bu evrenin altına veya üstüne çıkılamaz. Kürenin üzerinde iki boyutlu bir düzlem hissedilir ve bu düzlemden galaksilerin uzaklaştığı, uzaktakilerin daha hızlı uzaklaştıkları görülür. Yüzeydeki bir nokta evrenin merkezidir. Bu noktadan nereye gidilirse gidilsin yine başlangıç noktasına dönülür. Evren sınırlı fakat sonsuzdur. Kuantum mekaniğinin yaratılması ile mükemmel bir şekilde açıklanabilen proton ve nötron gibi atom altı parçacıkların oluşumu ve bunların aralarında bulunan, başlangıçtaki ve şimdiki oranların uyumluluğu, galaksilerin uzaklaşmaya devam etmeleri ve arkaalan radyasyonunun keşfedilmesi gibi son derece sağlam delillerle ispatlanmış olan Büyük Patlama modeli bir takım sualleri de beraberinde getirdi. 2.74 K'lik arkaalan radyasyonu nasıl bu kadar üniform olabilir, galaksiler nasıl şekillendi, evrendeki madde miktarı nedir, evren sonsuza kadar genişlemeye devam edecek mi yoksa bir gün kendi içine çöküş başlayacak mı, evrenin tarihinin her anında olay ufku içinde ışık ne miktarda ilerleyebildi . 226 Bütün bu sorulara çeşitli cevaplar verildi. Bunların en tatmin edicisi Amerikalı Alan Guth'un 1980'de getirdiği ‘enflasyon modeli' oldu. 10-43'cü saniyede evren bir atom çekirdeğinin 1020 de biri kadardı. Bu noktada günümüzün teorileri yetersiz kalmaktadır, zira gravitasyonla diğer üç kuvvetin nasıl birleştirilebileceği henüz bilinmemektedir. 10-35'ci saniyede ‘enflasyon' başlar ve evren müthiş bir hızla 1050 kat genişler. Bu müthiş hızdaki genişleme problemleri de beraberinde getirmektedir. Guth çözümünde, evrenin ne çok yavaş nede çok hızlı genişlediğini öngörür. Çok yavaş genişleme olmuş olsaydı, gravitasyon genişlemeyi önleyecek ve evren içine çökerek bir hiçliğe gidecekti. Çok hızlı genişlemiş olsaydı, galaksi ve yıldızların oluşumuna izin vermeyecek kadar zayıf olacaktı. Genel relativite evrenin eğilmiş olduğunu öngörür. Evrenin eğilmesi de içindeki maddenin kütle yoğunluğuna bağlıdır. Yoğunluk çok fazla olunca evren çok eğilir ve kendi içine çöker. Yoğunluk çok az olunca da evren kontrol dışı genişler. Matema- tiksel hesaplar ilk anlarda evrenin yoğunluğunun kritik bir değer- de bulunduğunu göstermektedir. 10-33'cü saniyedeki yoğunlukla, 10-49'cu saniyedeki yoğunluğun bir farkı yoktu. Enflasyon Teorisi bu durumu ifade eder. Evrende birbirlerinden uzaklaşan galaksiler görülmektedir. Çok uzaklardaki galaksiler ışık hızında uzaklaştıklarından onların ilerisindeki ‘olay ufku' görülememektedir. Olay ufku bizim için görülebilen evrenin kenarı olup, onun ilerisindeki evreni, ışığı henüz yolda bulunduğundan, göremeyiz. geçmiş zaman içinde olay ufku büzülmüştü, çünkü ışığın yol alması için zaman kısaydı. Arkaalan radyasyonu serbest kaldığında, 90 olay ufku mesafesine ayrıldı ve her yerde aynı sıcaklıkta kaldı. Olay ufku her galaksi için farklıdır. Bizim olay ufkumuza yakın olan fakat bize göre karşıt yönlerde bulunan iki 227 galaksinin her birinden bizi görebilmek mümkün, fakat birbirlerini görmeleri mümkün olamaz. Birbirinden sinyal alamayan böyle galaksilerin yoğunlukları ve içlerindeki madde dağılımı çok benzer durumdadır. Kozmik arkaalan radyasyonu da ayrıca evrenin her yerinde aynı sıcaklıktadır. Evrenin her parçası tamamının sadece ufak bir kısmını görüyorken, evreni bu derece homojen yapan şey nedir . Büyük Patlama noktasına yaklaştıkça, şimdiki geniş alana yayılmış madde birbirine çok yakın konumdaydı. O sıralarda zaman daha kısaydı ve radyasyon henüz madde arasında yol alamıyordu. Çünkü yeterli zaman yoktu. Enflasyon Teorisine göre, enflasyondan önce, evren olay ufkundan çok daha küçüktü. Evrenin sıcaklığı hacminin her noktasına eşit olarak dağılmıştı. Bu eşitlik bugün de mevcuttur. Şimdi geniş boyutlarda görülen evren çok düzgün ve üniform şekildedir. Bugünkü hesaplar evrende her bir atoma karşılık 100 milyon ile 1 milyar arasında fotonun bulunduğunu göstermektedir. Bunun sebebi yine enflasyon teorisi ile açıklanmaktadır. Enflasyon, güçlü kuvvetin elektrozayıf kuvvetten ayrılması sırasında başladı. Bu olay olurken evrenin sıcaklığı 10-43'cü saniyedeki sıcaklığının 10.000'de birine, yani 1028 K'ya düştü. Bir ‘süpersoğuma' olayı meydana geldi. Süpersoğuma, bir sistemin normal durumunu değiştirecek sıcaklığın altına inilmesi ile oluşur. 10-35'ci saniyede, güçlü ve elektrozayıf kuvvetlerin ayrılmasıyla evren durum değişikliğine uğradı. Fakat 10-32'ci saniyeye gelinceye kadar soğuma devam etti. Bu esnada, süpersoğuma şartları içine girilmesiyle, doğru vakumdan çok farklı olan bir ters vakum meydana geldi. Genelde bir sistemdeki enerji yoğunluğu, sistemin hacmi artarken azalır ve içindeki parçacıklar daha düşük yoğunluktaki sisteme yerleşir. 228 Ters vakum durumunda ise enerji yoğunluğu, genişleme olurken, sabit kalır. Relativite Teorisine göre, ters vakum halinde sabit enerji yoğunluğunda büyük bir itme kuvveti oluşmalıdır. Böylece bir enflasyon ortaya çıktı ve bu enflasyon süresi içinde evrenin boyutu her 10-35 saniyede iki katına çıktı. Yani evren ışık hızından daha büyük bir hızla genişledi. Bu süre içinde yüzlerce iki katına çıkma olayı yaşandı ve evrenin hacmi 1050 kat genişleyerek sıcaklığı 1028 K'dan 1023 K'ya düştü. Güçlü kuvvet elektrozayıftan ayrılınca durum değişikliği meydana geldi ve enflasyon sona erdi. Ters vakumdaki enerji yoğunluğu serbest kalınca, enerji patlaması büyük miktarda atomik parçacığı yarattı. Bunlar evrenin sıcaklığını, enflasyondan önceki sıcaklığa tekrar yükselterek, radyasyon kaosu halindeki egzotik parçacıklar bugün bilinen maddeyi oluşturmaya başladı. Büyük Patlamanın ilk anlarında üniform olmayan maddenin sonradan üniformlaşmasını açıklayan Enflasyon Teorisi, mikrodalga arkaalan radyasyonunun uzayın her tarafından aynı sıcaklıkta alınmasını izah etmektedir. COBE'nin çektiği mikrodalga spektrum çizelgesi ayrıca, siyah cisim eğrisine tam olarak uymaktadır. 1823 yılında Alman Heinrich Olbers, geceleri gökyüzünün neden ‘karanlık' görüldüğü sorusunu ortaya atmıştı. Gökyüzünün her yönünde çok sayıda yıldız bulunduğuna ve her yıldızın yaklaşık aynı parlaklığı çıkardığına göre gökyüzü geceleri de neden aydınlık olmuyordu. O zamanki bilgilere ve Newton yasalarına göre statik olan bir evrende böyle olması gerekirdi. Yıldızların, birbirini takip eden eşit aralıklarda dizilmiş ince küresel kabuklar üzerinde düzgün olarak dağılmış oldukları 229 düşünüldüğünde, her bir kabuk üzerinde yer alan yıldızların sayısı bir öncekinin dört katı olacak fakat, dört misli artan hacim içinde çıkacak parlaklık bir önceki kabuktaki yıldızlardan gelen miktarla aynı olacaktı. Sonsuza kadar arka arkaya dizilecek kabuklar üzerindeki yıldızlardan gelecek toplam parlaklığın Dünya üzerinden görülmesi ve gökyüzünün her zaman çok parlak olması gerekirdi. Newton'un üniform, sonsuz ve statik evren modeli geceleri de gökyüzünün aydınlık olmasını gerektirirdi. Hubble'ın keşiflerinden sonra evrenin statik olmadığı ve genişlemekte olduğu anlaşıldı. Bu genişlemenin sonucu olarak uzaklaşan yıldızlardan çıkan ışık enerji kaybetmekte ve yıldızlar uzaklaştıkça daha silik görülmektedir. Bir zaman dilimi içinde Dünya'ya uzaktaki yıldızlardan daha az miktarda foton ulaşmakta ve uzaklaşan cisimlerin kızıla kaymış radyasyonları daha az enerjik olmaktadır. Daha uzaklardaki cisimler ise daha az ışık göndermektedir. Ayrıca, evren sonsuz zamandan beri mevcut değildir ve bir Büyük Patlama ile başlamıştır. Böyle bir patlama ile başlayan daha uzaktaki evrenin ışığının çoğu henüz Dünya'ya ulaşmamış durumdadır. Dünya'dan gözlenen evren, bütün evrenin sadece küçük bir parçası olup, miktarın içindeki yıldızlar uzayı parlak göstermeye yetmemektedir. ‘Olbers Paradoksu' adı verilen bu problem modern kozmoloji ile çözülmüştür. Geceleri gök yüzünün karanlık olmasının tek nedeni ‘Güneş'in batmış olması' değildir. Evrenin nasıl meydana geldiğini anlayan bilim daha sonra onun büyüklüğünü, yaşını ve içinde yer alan madde türlerini merak etti. Evrende 100 milyar adet galaksinin bulunduğu tahmin edilmektedir. Bunlardan biri, içinde yer aldığımız Samanyolu galaksisi olup, onun içinde de 200 milyar yıldız barınmaktadır. Bu yıldızlardan biri olan Güneş'in etrafında 230 dönen dokuz gezegenden biri olan ‘Dünya'nın' üzerinde bulunmaktayız. 1839'da başlayan uzaklıkları ölçme teknikleri önceleri, uzaktaki bir gök cisminden gelen ışık demetlerinin Dünya'nın Güneş etrafındaki yörüngesindeki en uzak noktaları arasında yaptığı açılardan, sonra bazı değişken yıldızların parlaklık ölçeğinden, laser ışınları ve radyo sinyallerinden faydalanılarak yapıldı. Uzaklaşan galaksilerin gönderdiği ışığın spektrumda çıkardığı kırmızıya kaymadan onların uzaklaşma hızları ve bize olan uzaklıkları hesap edildi. Her ne kadar Hubble sabiti, her bir milyon ışık yılı içinde 15 ile 30 km/saniye arasında değişiyorsa da ve bu sınırlar arasındaki tam değer henüz bilinmiyorsa da, 15-30 km/saniyelik limitlerin içinde evrenin ölçüsünü hesaplamak mümkün olmaktadır. Evrenin büyüklüğü yanında normal uzaklık ölçeklerinin fazla bir anlamı yoktur. Evrendeki uzaklıklar için ışığın bir yıl içinde almış olduğu yol kullanılır ve buna ‘ışık yılı' adı verilir. Bir ışık yılı yaklaşık 1016 metre veya 10 trilyon kilometredir. Böylece zaman içinde geçmişe bakmak mümkün olabilmektedir. Dünya'nın en gelişmiş teleskopları ile evrenin gözlenebilen en uzak noktası 1027 metre olarak ölçülmüştür. Yani, insanoğlunun evrende görebildiği en uzak nokta milyar defa milyar defa milyar kilometredir. Bu da, 1011 ışık yılı uzaklığını ifade eder. Hubble sabitinin şu anda bilinen değerde olduğu ve 231 evren yoğunluğunun, uzaklardaki bilinmeyen maddeyi de hesaba katarak, kritik yoğunluğun iki katı olması gerektiği düşüncesinden, evrenin çevresinin 120 milyar ışık yılı olduğu tahmin edilmektedir. Evrende 100 milyar galaksi bulunduğu hesap edilmektedir. Bu galaksilerden her biri bizim Güneş'imizden 1010 kat daha kütleli olması gerekir. Bu durumda evrendeki toplam madde miktarı Güneş'in kütlesinden 1021 kat daha fazla olmalıdır. Güneş'in kütlesi 2x1033 gram olduğuna göre bütün evrenin ağırlığı 2x1054 gram olmalıdır. Bu miktar kütlenin içinde 1080 tane atom ve 1088 tane de foton yer almaktadır. Ayrıca, nötrino ve graviton gibi kütlesi sıfıra eşit ve saptanamayan parçacıklar da mevcuttur. Evrende trilyonlarca yıldız bulunmaktadır. Bunların her biri milyarlarca yıldan beri evrene enerji akıtmakta ve sıcaklık vermektedir. Yine de, evrenimiz son derece soğuktur. Çünkü, Büyük Patlamadan beri evren korkunç bir hızla gelişmekte ve evrenin hacmi durmadan büyümektedir. Evrenin hacmi, içindeki yıldızlardan akan enerjiden daha büyük bir hızla gelişmekte ve yıldızların sıcaklığı onu ısıtamamaktadır. Dolayısıyla evrenin sıcaklığı gittikçe azalmaktadır. Büyük Patlama ile ortaya çıkan müthiş sıcaklık evrenin genişlemesiyle devamlı azalmış ve bugünkü değeri olan -270 dereceye inmiştir. Evrenin içinde bulunan cisimler, insan aklının alamayacağı kadar çeşitlidir. Yüzlerce milyon ışık yılı genişliğindeki dev süper galaksi gruplarından, 10-35 m boyundaki iplikçiğe kadar her tür madde bulunmaktadır. Hiç bir cihazla görülemeyen iplikçikler, kuarklar, lepton parçacıkları, ancak elektron mikroskoplarıyla görülebilen atomlar, moleküller, virüsler, bakteriler, Dünya üzerinde bulunan cisimler ve canlılar, uydular, gezegenler, yıldızlar, galaksiler, galaktik kümeler bunlardan sadece birkaçıdır. 232 Mikro ve makro kozmos'un gözlenebilir evrenlerdeki maddeleri bilim tarafından tespit edilebilmiştir. Mikro ve makro kozmos'un henüz görülemeyen uçlarında bulunan madde ise sadece tahmin edilebilmektedir. Oralardaki maddenin halen tanımlananlara göre nasıl ve ne boyutlarda olabilecekleri üzerine hiçbir bilgi henüz mevcut değildir. Evren içinde müthiş bir hiyerarşi bulunmaktadır. En büyük cisim olan dev bir galaktik grubundan en küçük atom parçacığına kadar hepsi ‘aynı' yasalara tabidir.