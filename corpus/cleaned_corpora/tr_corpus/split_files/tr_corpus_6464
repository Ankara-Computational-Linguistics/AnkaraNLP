çok yönlü bir adam, rastlayabileceği en şakacı insan, nazik, alicenap, mütevazı (ondan alıntı yaparak: “Yüzüme fazla bakma, elimdekini al”) ve 30 küsur senelik iyi arkadaşı ve hocası olarak karakterize etti. Psikiyatri profesörü olan ve meditasyon ve bilinç değişimi konusunda uzun seneler araştırma yapan ve Sufi öğretici hikâyelerini incelemeye yetmişli senelerin başlarında başlayan Arthur J. Deikman görüşünü bildirerek uygun materyaller doğru şekil ve sırayla incelenirse Batılı psikoterapistlerin Sufizm ve onun evrensel özünün sunduğu perspektiften yararlanabileceğini ileri sürmüştür. Şah’ın eserleri ve Sufi öğretici hikâyelerinin bu amaç gözetilerek tasarımlandığını gözönüne alarak, onları meseleyi kendileri değerlendirmekle ilgilenenlere salık vermiş ve birçok otoritenin Şah’ın çağdaş Sufizmin temsilcisi olduğunu kabul ettiğini belirtmiştir. Psikolog ve bilinç araştırmacısı Charles Tart ise Şah’ın yazılı eserlerinin “psikolojinin ne ile alakalı olduğunu şimdiye kadar yazılmış herhangi bir şeyden gerçekten daha çok takdir etmesini sağladığını” söylemiştir. J. G. Bennett 1973 yılında Şah hakkında bir değerlendirme yapması istenince Şah’ın büyük ölçekte önemli bir iş yaptığını ve “insanları çok etkili biçimde sarstığını, düşünmelerini sağladığını ve onlara özgürmüş gibi görünen düşünce kiplerinin aslında gerçekten büyük ölçüde koşullanmış olduğunu gösterdiğini” söylemiştir. Bennett Şah’ın Sufizmin Krishnamurtisi olduğunu, “yeni dünya için çok gerekli bir hazırlık” olan uyanma sürecinin bir parçası olarak insanların birçok konudaki sabit fikirlerini yıktığını ileri sürmüştür. Hint filozof ve mistik Osho Şah’ın eserleri hakkındaki yorumunda Sufiler’i [The Sufis] şöyle tanımlıyor: “adeta bir pırlanta. Şah’ın Sufiler’de yaptığının değeri ölçülemez.” Ve ekliyor: “Şah Nasrettin Hoca’yı Batı’ya tanıtan adam. Bunun karşılığı ödenemez ... İdris Şah Nasrettin’in fıkralarını daha da güzelleştiriyor ... onları mükemmelen tercüme etmenin yanı sıra güzelleştirip daha dokunaklı, daha keskin hale getirme yeteneğine de sahip.” Saklı Bilgelik: Batılı İç Geleneklerin Kılavuzu [Hidden Wisdom: A Guide to the Western Inner Traditions (2006)] kitabında Richard Smoley ve Jay Kinney Şah’ın Sufiler’inin “Sufizm’in son derece kolay okunan ve geniş kapsamlı bir tanıtımı” olduğunu belirttikten sonra şunları ekliyorlar: “Kitap boyunca Şah’ın kendi eğilimi gözden kaçmıyor ve [hiçbirinin dipnotu olmayan] bazı tarihi savlar tartışılabilir, fakat genel okuyucu için Sufizme ilgi uyandırmak açısından başka hiçbir kitap bunun kadar başarılı değil.” Bu yazarlar bir röportajlar, sohbetler ve kısa yazılar koleksiyonu olan Nasıl Öğrenileceğini Öğrenmek [Learning How to Learn] kitabını Şah’ın Sufi çalışmalarına olan “psikolojik” yaklaşımı için sağlam bir yol gösterici ve en iyi eserlerinden biri olarak tanımladıktan sonra formda olduğu yerlerde “Şah talebelere spiritüel pazardaki saçmalıkların çoğuna karşı aşı yerine geçen anlayışlar sunuyor” diyorlar. Ivan Tyrell ve sosyal psikolog Joe Griffin doğuştan gelen duygusal ihtiyaçlar konusundaki kitapları İnsanlara Verilmiş Şeyler: Duygusal Sağlık ve Sağlıklı Düşünceye Yeni bir Yaklaşım’da [Human Givens: A new approach to emotional health and clear thinking] yazdıklarına göre Şah “herkesten fazla insan tabiatının doğuştan gelen taraflarını ve önemlerini anlayıp takdir ediyordu.” Başka bir kitapta, Tanrının Kafası: Beyinin Büyük Patlaması – yaratıcılık, mistisizm ve akıl hastalığının patlayıcı kökeni [Godhead: The Brain’s Big Bang – The explosive origin of creativity, mysticism and mental illness] aynı yazarlar şöyle diyorlar: “Şah’ın hikâyeleri gençlere ve benzer şekilde yaşlılara okunduğu zaman [...] sadece yaşamak ve gündelik zorlukların üstesinden gelmek için değil, aynı zamanda spiritüel yolda ilerlemek için de zihinde mavi kopyalar/planlar oluşturuyor. Bunların etkisi onları okuduktan veya dinledikten aylar veya yıllar sonrasına kadar farkedilmeyebilir, fakat zaman içinde içerdikleri yapısal içerik beynin örnek karşılaştırıcı doğasını kullanarak talebelerin değişen hayat koşullarına verdikleri şartlanmış tepkileri gözlemleyebilmelerini mümkün kılacaktır. Bundan sonra onlar için hakikatin gerektirdiği herhangi bir eylemde bulunmak ve zihinlerinin yüksek alanlara bağlanması daha kolay olacaktır. Öğretici hikâyeler okunmalı, anlatılmalı ve üzerlerinde düşünülmeli ama entelektüel olarak analiz edilmemelidir, çünkü bu onların başka türlü zihninize yapacağı yararlı etkiyi tahrip edecektir. Yazarlar “Şah’ın bu ‘uzun vadeli tesir’ özelliğini içeren yazılar ve hikâyelerin büyük bir toplayıcısı ve yayıncısı” olduğunu eklemiştir. Şah hikâyelerin insanlık için bu zihinsel mavi kopya/plan unsurunun hayati önemini anlamış olup, kitapları besleyici örneklerle doludur. Olav Hammer’in açıkladığına göre Şah’ın son senelerinde, hayranlarının eliaçıklığı onu gayet varlıklı bir hale getirip İngiliz toplumunun üst tabakalarında saygı duyulan biri olduğunda, otobiyografik veriler – peygamber İslam peygamberi Muhammed ile akraba oluşu, Orta Asya’daki gizli bir Sufi tarikatıyla ya da Gurdjieff’in yetiştirildiği gelenekle bağlantıları – ve saptanabilir tarihi olgular arasındaki tutarsızlıklar nedeniyle polemikler ortaya çıktı. Peygamber Muhammed ile bir akrabalık bağlantısı olması muhtemel olsa da, böyle bir bağlantıyı paylaşan insanların sayısı, 1300 sene sonra, en az bir milyon olmalıydı. Şah’ın otobiyografisinin başka unsurları tamamiyle kurgu gibi görünüyordu. Koşullar böyle olsa da, Hammer’in belirttiği gibi, Şah’ın kitaplarına genel talebin yüksekliği devam ediyordu ve o “Sufizmin özünü spiritüel bilgeliğin mezhepsel olmayan, bireysel ve hayatı onaylayan bir damıtımı olarak tanıtmakta kayda değer bir rol oynamıştı.” Peter Wilson Şah bir dolandırıcı olsa o konuda “son derece yetenekli” olması gerektiğini, çünkü sadece ticari olan yazarların aksine o zamanını harcayarak “çok geniş bir yelpazede birçok az çok seçkin insanı” cezbeden özenli ve içsel açıdan tutarlı bir sistem meydana getirmiş ve birbirinden çok farklı çevrelerde düşünce teşvik ve tahrik etmiş olduğunu yazmıştı. Moore Şah’ın hümasitçe bir Sufizmin popülarize olmasına türlü katkıları bulunduğunu ve “kendinin önemsenmesine enerji ve yetenek getirdiğini” itiraf etmişti ama gene de neticede Şah’ın Sufizminin fedakarlık, kendini aşma, marifet, gelenek, Peygamber, Kuran, İslam ve Allahın yer almadığı bir Sufizm olduğu sonucuna varmıştı. Sadece bu. Merhum Gore Vidal’in Şah’ın çalışmalarıyla ilgili görüşü şöyleydi: “Bu kitapların okunması yazılmalarından epey daha zor.” İdris Şah kitaplarının kendi içlerinde mirası olduğu ve onların kendisi artık burada olamadığı zaman buradayken yerine getirmiş olduğu işlevi görecekleri görüşündeydi. Eğitmenlerinin yayınlarının dağıtım ve tanıtımı Şah’ın talebeleri için hem fon yaratma amacıyla, hem de kamu bilincini dönüştürme bakımından önemli bir faaliyet veya “çalışma” olmuştur. Kültürel Araştırmalar Enstitüsü [ICR] insan doğasının unsurlarıyla alakalı konularda konferans ve seminerler vermeyi sürdürmektedir, bu arada Sufi Araştırmaları Kurumu [SSS] faaliyetlerini durdurmuştur. Başında Ornstein’ın bulunduğu İnsan Bilgileri Araştırma Enstitüsü [Institute for the Study of Human Knowledge – ISHK] Birleşik Devletlerde faal olup, örneğin 9/11 terörist saldırılarından sonra Şah ve çevresi tarafından yazılmış Afganistan ile ilgili kitapların reklamı olarak bir broşürü Orta Doğu Araştırmaları Derneği [Middle East Studies Association] üyelerine göndererek bu yayınlar ile arttırılmış kültürlerarası anlayış ihtiyacı arasında bağlantı kurmuştur. Elizabeth Hall, Şah ile 1975 yılının Temmuz ayı Psikolojide Bugün [Psychology Today] dergisinde yaptığı röportajda ona yönelttiği, “insanlığın iyiliği açısından ne gerçekleştiğini görmek isterdiniz?” sorusuna Şah’ın cevabı şöyle olmuştur: “Gerçekten istediğim, birilerinin dinliyor olduğunu varsayarsak, psikolojik araştırmaların son 50 yıldaki sonuçlarının halk tarafından, herkes tarafından, incelenmesi ve böylelikle bulguların onların düşünce şekillerinin bir parçası olmasıdır (...) bu muazzam psikolojik bilgi külliyatına sahipler ve onu kullanmayı reddediyorlar.” Şah’ın ağabeyi, Ömer Ali Şah (1922-2005), da bir Sufizm yazarı ve eğitmeniydi, kardeşler talebeleri 1960larda bir süre birlikte eğitmişti, ama 1977 yılında “aynı fikirde olmadıkları konusunda anlaştılar” ve yollarını ayırdılar. İdris Şah’ın 1996da ölümü sonrası öğrencilerinin hatırı sayılır bir bölümü Ömer Ali Şah’ın hareketine katılmıştır. İdris Şah’ın kızlarından biri, Saira Şah, 2001 yılında Peçenin Altında [Beneath the Veil] adlı belgeselinde Afganistan’daki kadın hakları konusunda yaptığı haberle dikkat çekti. Şah’ın oğlu Tahir Şah meşhur bir seyahat yazarı, gazeteci ve maceraperesttir. League of Ireland Cup League of Ireland Cup (İrlandaca: "Corn Sraithe na hÉireann"), İrlanda'nın tüm takımlarına açık olan bir turnuvadır. Bazen daha alt liglerden takımlar davet üzerine kupaya katılır. Kupa, 1973 yılında İrlanda Lig Shield kupasının yerine geçmiştir. Aynen Türkiye Süper Kupası mantığı ile oynanır, yani tek maç üzerine kuruludur. Maçı League of Ireland Premier Division ile Setanta Kupası şampiyonları oynar. 2009 yılında kupaya Electronic Arts, EA Sports adına sponsor olmuş ve kupa EA Sports Kupası adını almıştır. İran Türkleri İran Türkleri ( "Torkha-ye İran"), İran'da yaşayan Türk halkları. Başta Azerbaycan Türkleri olmak üzere Türkmenler, Kaşkaylar, Horasan Türkleri, Halaçlar, Sungurlar, Ebiverdiler, Kazaklar ve Özbekler gibi Türk halkları İran’ın belirli bölgelerinde yaşamaktadırlar. Bugün İran'da popüler konuşmada "Torki" sözü "Türkî" (Turkic) ve "Türk" (Turkish) kelimelerinin her ikisine işaret eder. İran'da Azeriler en büyük Türk grubudur ve Farsçadaki İran Türkleri (ترکهای ایران) adı öncelikle Azerbaycan Türkleri için kullanılmaktadır. Tebriz, İran Türklüğünün siyasi ve kültürel merkezidir. Türkmen Sahra bölgesinde yaşayan Türkmenler, İran’da “Türklüklerini” en fazla koruyan toplum olarak bilinmektedirler. Çalışmalarını İran'daki Türk dilleri üzerine yoğunlaştıran Türkolog Gerhard Doerfer İran’ı Türk dili açısından şöyle değerlendirmiştir: "İran günün birinde eşit haklara sahip olacak dilleri ve kültürleriyle doğunun İsviçre’si durumuna gelebilir, işte o zaman oradaki milletleri bütün yönleriyle iyice araştırmanın vakti gelmiş olacaktır. Böylece, filoloji bilimi ve Türkoloji bugünden tahmin edilmeyecek bir ölçüde zenginleşecektir." İran’da yaşayan Türklerin nüfusu ile ilgili kesin bir rakam verilmemektedir. Verilen rakamlarda Türk nüfusu en az 20 milyon, en çok 35 milyon olarak gösterilmektedir. İran’daki Türklerin nüfusu 20 milyon, 25 milyon, 33 milyon, 34 milyon olarak birbirinden farklı şekilde verilmektedir. Dünya Bankası Ülke Profilleri veri tabanına göre 66,1 milyonluk İran nüfusunun %42’sini Türkler oluşturmakta olup, bu oran da yaklaşık 25 milyonluk bir Türk nüfusunu göstermektedir. Bağımsız kaynaklara göre % 25-30 olan İran Türklerinin oranı, Azeriler tarafından % 60-70 olarak ifade edilmektedir. İran ve Türk kelimeleri yan yana geldiğinde sıkça İran ~ Turan ikilemesi kullanılır. Turan adı verilen coğrafya Türklerin ve Türklerle akraba diğer kavimlerin üzerinde yaşamış oldukları, İran ve Çin arasında kalan ve hatta Horasan’ı içerisine alan kısımdır. İran ise Aryen kavimlerinin üzerinde yaşamış olduğu ve Turan ile Mezopotamya arasında kalan toprakların adıdır. Çoğu zaman İran’dan kastedilen Farslar ve Turan’dan kastedilen de Türkler olduğu düşünülür. İranlılar doğularında yaşayan kavimleri Turan olarak adlandırmışlar ve Ceyhun Nehri’nin kuzeyinde yaşayan bütün kavimleri bu isimle adlandırmışlardır. Buna göre, İran ve Turan arasındaki doğal sınır Ceyhun Nehri’dir. İran, 1925 yılına kadar Büyük Selçuklu, Safevi, Kaçar, Afşar, Kızılbaş, Türkmen ve Azerbaycan Türkleri devletleri ve hanedanları tarafından yönetilmiştir. Büyük Selçuklu Devleti, Akkoyunlu Devleti, Karakoyunlu Devleti ve ardından Safevî Devleti, Afşar Hanedanı ve Kaçar Hanedanı, Türk kökenli birer devlettirler. Mezhepsel olarak Şii-Alevi çizgide olduğu için Sünni Türkler, Osmanlı Devleti ve Özbekler tarafından mezhep savaşları yaşanmıştır. Safevî Devleti; yüzyıllarca Türkmenler, Azeriler ve Kızılbaşlar gibi askerî ve devlet örgütlenmesini oluşturmuşlardır. Bu dönemde Fars kökenliler daha çok ticaret ve devlet işlerinde bulunmuşlardır. Türk savaşçıları o dönemlerde bir Fars kökenlinin emri altında görev yapmayı onursuzluk saymışlardır. Bu sebeple dönem dönem Türk-Fars çatışmaları yaşanmıştır. Büyük Safevi lideri Şah Abbas, Şah ismail, Afşar Hanedanı ve lideri Nadir Şah ve günümüz İran dini lideri Ayetullah Hamaney Türk kökenlidir. İran Azerileri, İran'daki en büyük Türk grubudur ve Farsçadaki İran Türkleri (ترکهای ایران) adı öncelikle Azerbaycan Türkleri için kullanılmaktadır. İran'da, pratik bir yaklaşımla, Kazaklar ve Türkmenler dışında kalan Türk topluluklarının hepsi Azerî, dilleri de Azerîce olarak adlandırılmıştır. Türk (Farsça "Tork") etnonimi Kuzey Azerbaycan’ın aksine, güneyde Azerileri nitelendirmekte sıklıkla kullanılır. Hamedan Eyaletinde yaşayan Azeriler, "Karagözlüler", "Baharlular", "Afşarlar", "Karapapaklar", "Şahsevenler", "Hüdabendelular (Herbendelular)", "Gülbagiler (Gelbagiler)" ve "Türkaşvendler" gibi gruplara ayrılırlar ve Alevilikten Şiiliğe geçmektedirler. Hamse Türkleri ya da Hamselü Avşarlar: Bugünkü Zencan Eyaletinin eski adı "Hamse Mahalı" olup buradaki Güney Azericesine giren Hamse lehçesini konuşan ve boy olarak daha çok Avşarların görüldüğü Türklere "Hamse Türkleri" denir. Kazvin’in güneybatısından başlayarak Sayınkale ve Sultaniye’ye kadar uzanan yerlerde ve kuzeydeki Yukarı Tarum ve Aşağı Tarum’da ve hatta Halhal çevresinde yoğun bir şekilde yaşamaktadırlar. Hamse (Zencan) eyaletindeki bu "Hamse Türkleri" dışında, ayrıca Fars Eyaletinde "Hamse aşiretleri" denilen bir başka yapı daha vardır, fakat bu "Hamse aşiretleri" (Hamse, Arapça “beş” demektir: İnallı, Baharlı ve Neferli adlı Türk aşiretleri ile birlikte bir Arap, bir de Lor aşireti) Azerbaycan Türk kimliğini zayıflatmak amaçlı oluşturulmuştur ve her iki Hamse grubu arasında herhangi bir bağ ve aynılık yoktur. Karadağlılar Karapapaklar ya da Terekemeler: İran'ın Sulduz (Nekede) yöresi dışında, ayrıca Türkiye'de genel olarak Kuzeydoğu Anadolu'da, Kuzey Kafkasya'daki Derbent, Gürcistan'nın Kvemo Kartli, Azerbaycan'ın Kazah bölgelerinde de bulunan ve Azerileri oluşturan etnik boylardan biridir. Dilleri Azericenin bir ağzı niteliğindedir. Küresünniler Kaşkaylar, Orta İran bölümünde olan Şiraz eyaletinde Şiraz, Firuzabad, Abadeh, Kazerun, Faraşbend şehirlerinde yoğun olarak yaşarlar. Kaşkay Türkleri göçebe Türk toplumudur. Horasan Türkleri, İran'ın kuzeydoğusunda Horasan bölgesinde yaşayan ve Oğuzlardır. Nüfusları 1 milyon kişidir. Ayrı bir Oğuz dili olduğu 1969 yılında Gerhard Doerfer tarafından ortaya konan Horasan Türkçesi bir yazı dili değildir ve yerel konuşmada kullanılır. Horasan Türkleri çeşitli boylardan oluşmuştur. Bunlardan en önemlileri: Türkmensahra Türkmenleri ya da İran Türkmenleri (kısmen): (Türkmence "Eýran Türkmenleri, Türkmensähra Türkmenleri, Türkmensähralylar") İran'ın kuzey-doğusunda bulunan ve Türkmenistan ile sınır komşusu olan "İran Türkmenistanı" ya da "Güney Türkmenistan" olarak da adlandırılan Türkmen Sahra [Türkmensahra] (ترکمن صحرا) denen coğrafi bölgede, çoğunluk oldukları Gülistan eyaleti ile azınlık oldukları Kuzey Horasan ve Razavi Horasan eyaletlerinde yaşayan Sünni Hanefi Türkmenlerdir. Safevî Devleti’nin kuruluşunda önemli rol oynayan ve Anadolu’dan gelen Alevi-Kızılbaş Türkmen oymakları arasında Rumlu (Sivas-Tokat-Amasya), Ustaclu (Sivas-Tokat-Amasya bölgesinde yaşayan Uluyörük topluluğu), Tekelü (Antalya-İsparta-Burdur), Şamlu (Halep Türkmenlerinden), Dulkadirli (Maraş-Yozgat), Varsak (Tarsus), Çepni, Arapgirlü (Malatya-Arapgir), Turgudlu (Karaman), Bozcalu (Halep Türkmenlerinden), Acirlü (Halep Türkmenlerinden), Hınıslu (Erzurum-Hınıs) ve Çemişezeklü (Tunceli-Çemişkezek) oymakları sayılır ve bu oymaklar arasında en kalabalık olanları Şamlu ve Ustaclulardır. Anadolu kökenli olmayan oymaklar arasında ise Karakoyunlu ve Akkoyunlu mensubu olan Kaçar, Karamanlu, Türkmen ve Afşar oymakları sayılır. Halaçlar (Farsça ترک‌های خلج "Torkha-yi Halac" «Halaç Türkleri»): Orta İran'da Qom, Arāk ve Sāva üçgeninde bulunan yaklaşık 46 köyde yaşayan, Kaşgarlı Mahmud'un belirttiği Argu Türklerinin kalıntıları olan ve dilleri Halaçça tek başına Argu grubunu oluşturan Türk halkıdır. Dilleri eskiden Azericenin bir lehçesi olarak kabul edilirken, kâşifi Gerhard Doerfer tarafından ortaya konduktan sonra bugün bütün yaşayan Türk lehçeleri içerisinde Türkçenin çekirdek yapısını koruyan en arkaik bir Türk dili olduğu kabul görmektedir. Soyu tehlike altındadır ve gençler daha çok Farsça ya da Azerice konuşmayı yeğlemektedirler. Nüfusları 30.000 kişidir. İran'da Farsça zorunlu öğretilir. Türkçe, Azerice üzerinde önemli kısıtlamalar vardır. Bunlara rağmen, özellikle Azerice 17-20 milyon civarında insanın anadili ve konuştuğu dildir. Türkmence, yine 2-3 milyon insan tarafından konuşulur. Kaşkayca ise 1-2 milyon insan tarafından konuşulur. Diğer Türk dilleri tahminen 2-3 milyon civarında konuşulma oranına sahiptir. İran Türklerinin büyük çoğunluğu % 90 seviyelerinde Oğuz Türklerine dayanmaktadır. Âşık ve âşıklık: Türk devlet ve toplulukları içerisinde Türkiye’den sonra en kalabalık Türk topluluğunun yaşadığı İran coğrafyasında Türk âşıklık geleneği bütün ihtişamı ile varlığını sürdürmektedir. Çalınan sazların ve saz eşliği olarak kullanılan çalgıların, saz havası ve makamların, anlatılan hikâye ve destanların çeşitliliği göz önüne alındığında Tebriz (Karadağ-Tebriz), Urmiye, Karapapak (Sulduz), Zencan, Save, Kaşkay, Horasan ve Tahran Âşık Muhiti olmak üzere yedi âşık muhitinin bulunduğu görülmektedir. Tebriz Âşık Muhiti’nde beş yüzden fazla, Urmiye Âşık Muhiti’nde altmışa yakın, Karapapak Âşık Muhiti’nde beş ve Zencan Âşık Muhiti’nde yüz elli kadar âşık günümüzde âşıklık geleneği sahasında faaliyet göstermektedir. Tebriz Âşık Muhiti’nde âşıklar “üçlük” dedikleri üç çalgı aleti “saz, balaban, gaval / tef” ile; Urmiye Âşık Muhiti’nde tek saz ile; Karapapak Âşık Muhiti’nde saz, balaban, dümbek veya saz goflasümsüm, dümbek veya saz, zurna ve davul ile; Zencan Âşık Muhiti’nde ise saz, balaban ve gaval /tef ile sanatlarını icra etmektedirler. Her dört âşık muhitinde de şehir ve köylerde yapılan toyların/düğünlerin ekseriyeti âşıklar tarafından yürütülmektedir. Âşıklar bunların yanı sıra resmî törenlere, radyo televizyon programlarına, bölgesel etkinliklere de katılmaktadırlar. İran kültürü ve medeniyeti; özellikle Farslar, Türkler ve Arapların tarihî ve kültürel birikiminin bir birleşimidir ve çok zengindir. Geçmişten günümüze, çok değerli edebî eserler, bu ülkede Türkçe, Farsça, Arapça olarak günümüze ulaşmıştır. Nasreddin Hoca fıkraları Türkmenistan'da ve İran'da Halaçlar ve Horasan Türkleri tarafından da bilinseler de Türkmen-Sahra bölgesindeki İran Türkmenlerince bilinmemektedir. İran'daki Türk Kızılbaşlar (Türk Ehl-i Haklar) ile Kürt Ehl-i Haklar (Kürtler ve Lorlar) az çok farklıdırlar. Türk Kızılbaşlar başta Şah İsmail (Şah Hatayı) olmak üzere Safevilere derin saygı beslemektedirler ve genelde Azerbaycan’da, Horasan’da ve İran’ın birçok bölgelerinde sakindirler. 1979’da İran İslam Cumhuriyeti kurulana kadar çok az sayıda Türkçe eserin basılmasına izin verilmiştir. Modern Fars milliyetçilerinin esas amacı diğer etnik grupların Farslaşmasına yönelik olup Azerbaycan Türkleri onlara göre sonradan Türkleşmiş olan Türkçe konuşan bir halktır. Çalışmalarını İrandaki Türk dilleri üzerine yoğunlaştıran Türkolog dilci Gerhard Doerfer'e göre, pek çok Farsta Türklere karşı nefret duygusu bu güne değin süregelmiştir. Ayrıksı Türk dili olan Halaçça üzerine araştırma yapmak için 1968 yılında İran'a giden Gerhard Doerfer "İran Türkleri üzerine yaptığımız araştırmalarımızın bize kazandırdığı en büyük ödül, bu araştırmalarımızın İran Türkleri arasında yarattığı sevinç olmuştur. Örneğin, İran'da hor görülen Halaç halkının kendini ilk kez ciddîye alınmış görmesi, Halaç olmaktan gurur duyması, bizim için de bir övünç olmuştur." demiştir. İran, tarihin hiçbir döneminde, gerek etnik, gerekse siyasi, kültürel, sosyal, dilsel ve diğer alanlarda tek yönlü bir ülke profiline sahip olmamış; ülkede farklı etnik grupların olması, bu ülke toplumunu siyasi, kültürel, dilsel ve diğer alanlarda da karmaşık hale getirmiştir. Ancak, 1925 yılından itibaren Şah Rıza Pehlevi’nin politikalarıyla, İran toplum yapısı, “Fars kimliği” başat konuma getirilerek, değiştirilmeye çalışılmıştır. Pehleviler (1925 - 1979) döneminde başlatılan ve Farslaştırma denilen bu asimilasyon politikasında Kürtler de kullanılmıştır. 1925 yılında Rusya-İngiltere ve İran tarafından yapılan nüfus tespitlerinde, Türkmen Sahra halkının tamamının Türklerden oluştuğu kaydedilmekteyken, bu demografik yapı, Pehlevi hanedanlığının başlamasıyla sistemli bir şekilde değiştirilmeye başlanmış, Kermanşah’tan getirilen Kürtler Türkmen bölgelerine serpiştirilmiştir. League of Ireland Shield İrlanda Lig Shield (İrlandaca: "Sciath Sraithe na hÉireann"), League of Ireland ile 1921 yılında düzenlenmeye başlanmış, 1972'de League of Ireland Cup'ın kurulmasına kadar kesintisiz devam etmiş olan İrlanda futbol turnuvası idi. İrlanda Ligi ve FAI Cup ile birlikte üç büyük İrlanda futbol turnuvasından birisiydi. 1973 yılında düzenlenmemiş, yerine İrlanda Lig Kupası geçmiştir. A Championship A Championship, İrlanda'nın profesyonel liglerindendir. 2008 yılında FAI tarafından kurulmuştur. 2009 yılında da Newstalk lige isim sponsoru olmuştur. A Championship, İrlanda futbol ligi sistemi piramidinde üçüncü sırada gelir. Ligdeki takımların neredeyse tamamı üst liglerdeki takımların PAF takımlarıdır. 2010 yılında lig takımları arasında sezon öncesi bir kupa düzenlenmeye başlanmıştır. Bu kupa, sezon önce hazırlık turnuvası mahiyetindedir. A Championship stadyumlarÄ± listesi A Championship stadyumları listesi, 18 takımın mücadele ettiği A Championship'teki takımların iç saha maçlarını oynadıkları stadyumların bir listedir. Kulübün A (PAF) takımı. TÃ¼rkischer Tempel Türkischer Tempel () Viyana'da bir sinagogdu. Özellikle Türkiye'den göç etmiş Sefarad Yahudileri için kurulmuş olan sinagog ve kubbesi Yahudi mimar stiliyle Hugo von Wiedenfeld tarafından 1885-1887 arasında inşa edilmiştir. Bina 1938'de "Kristal Gece" olaylarıyla harabeye çevrildi. Türk Yahudi cemaati Viyana'ya VI. Karl hükümdarlığında 1736'da yerleşti. Osmanlı İmparatorluğu ile yapılan anlaşmalar sonucu Türk Yahudi cemaatine hareket özgürlüğü geldi. Birçok ayrıcalık tanınan cemaat 1848 ve hatta 1867'den sonra dahi özerk konumlarını korudular. Viyana'daki Türk Yahudileri Sefarad dil ve kültürünü koruduklarından kendilerini Yahudiliğin elit tabakası olarak gördüler. Aynı zamanda, cemaat üyeleri Osmanlı İmparatorluğuyla olan bağlarını sıkı tuttular. Yukarı Danube Sokağındaki Yahudi ibadetevi 1824'te yanınca cemaat Büyük Moor Sokağına taşındı. Bölgedeki Türk Yahudilerinin nüfusu artınca cemaat toprak Zirkusgasse'de toprak alıp 1868'de sinagog kurdu, fakat yapı sorunları nedeniyle yıkılmak zorunda kaldı. Yeni bina ise mimar Hugo von Wiedenfeld'e 1885-1887 arası bir tarihte yaptırıldı. 1890'da yürürlüğe giren İsrail Yasası ile Türk Yahudi cemaati bağımsızlığını kaybedip ana Yahudi cemaati altında birleştirildi. Uzun görüşmeler sonucunda Sefarad cemaatine bazı özerk haklar tekrar tanındı. Sinagogun hahamlığını 1918'e kadar Saraybosnalı Michael Papo yapmaktaydı. 1938'deki Kristal Gece pogromuyla yıkılan sinagogun yerine 1988'de şehir sponsorluğunda plaket konuldu. Viyana'daki Sefarad cemaatin sinagogu Hugo von Wiedenfeld tarafından El Hamra'dan esinlenerek Moor stiliyle inşa edildi. Antreden girilince kare şeklindeki odanın 12 metre yüksekliğinde sekizgen kubbe bulunmaktadır. 17 metrelik duvarlarla örülen sinagog, mozaiklerle güneş ışığını içeri almaktaydı. Tora kemeri iç dekorun büyük bir bölümü gibi mermerle kaplı olup altın ve diğer renklerle sıvalanmıştı. Giriş katındaki ana holde 314 sandalyelik yer bulunmaktaydı, bunu çevreleyen odalarda ise 250'si ayakta 110'u koltuklu 360 kişiye yer sağlamaktaydı. Avaz Twist Tower Avaz Twist Tower Bosna-Hersek’in başkenti Saraybosna’da yer almakta olup, ülkenin en yüksek gökdelenidir. Bosna-Hersek’te basılmakta olan bir gazete olan Dnevni Avaz’ın genel başkanlık binası olan Avaz Twist Tower, Saraybosna şehrinin Marijin Dvor bölgesinde yer almaktadır. Marijin Dvor bölgesi şehrin önemli iş merkezlerinden birisi olup, son dönemde gelişmesine devam etmektedir. İç savaştan sonra kalkınma ve yeniden inşaatın olduğu bu bölgede Avaz Twist Tower binasına ek olarak Unitic 3, Saraybosna Belediye Binası, ABD büyükelçilik binası, Importane Center gibi önemli yapıların da inşaatı planlanmaktadır. Mimar Faruk Kapidzic tarafından dekonstrüktivizm tarzında tasarlanmış bir bina olan Avaz Twist Tower inşaatına 2006 yılında başlandı ve 2009 yılında tamamlandı. Sırbistan’ın başkenti Belgrad’da yer alan Avala Kulesi’nin tamamlanmasına kadar bölgesinin en yüksek binası olan bu yapı şu anda eski Yugoslavya devletlerindeki binalar arasında en yüksek ikinci yapıdır. Ahmet Mercan Ahmet Mercan (d. 21 Ekim 1981, Trabzon) TÃ¼rk futbolcu. Ahmet Mercan,Trabzon'da doğmuştur. ( 21 Ekim 1981 ) Futbola Trabzon Telekomspor'da başlamıştır.Kartal Sporda oynamış sergilediği muhteşem futbol ile Kartalspor taraftarının sevgisini kazanmıştır.. Şu anda Pendikspor'da top koşturmaktadır.. Oynadığı Kulüpler;Trabzon Telekomspor (2000-2001) Güngören Belediyespor (2001-2005) Kartalspor (2005-2007) Mersin İdman Yurdu (2007-2008) Güngören Belediyespor (2008-2009) Gaziosmanpaşaspor(2009-2010) Pendikspor (2010- Ashanakeran Ashanakeran (Azerice: "Asxanakəran"), Azerbaycan'ın Astara Rayonu'nda yer alan bir yerleşim yeri ve belediyedir. Nüfusu 1066'dır. Ashanakeran, aynı isimli bir köy ve Azaru, Balbau, Bursut, Dastor köylerinden oluşur. Azaru Azaru (Azerice: "Azaru"), Azerbaycan'ın Astara Rayonu'nda yer alan bir köydür. Ashanakeran belediyesine ait bir yerleşim yeridir. Balbau, Bursut ve Dastor köyleri ile birlikte Ashanakeran Belediyesi'ni oluşturur. Balbau Balbau (ayrıca, Balbo ya da Bolbay), Azerbaycan'ın Astara Rayonu'nda yer alan bir köydür. Ashanakeran Belediyesi'ne ait bir yerleşim yeridir. Ashanakeran, Azaru, Bursut ve Dastor köyleri ile birlikte Ashanakeran Belediyesi'ni oluşturur. Bursut Bursut (ayrıca, Bırsud ya da Bursyut), Azerbaycan'ın Astara Rayonu'nda yer alan bir köydür. Ashanakeran Belediyesi'ne ait bir yerleşim yeridir. Ashanakeran, Azaru , Balbau ve Dastor köyleri ile birlikte Ashanakeran Belediyesi'ni oluşturur. Dastor Dastor (Azerice: Dəstor), Azerbaycan'ın Astara Rayonu'nda yer alan bir köydür. Ashanakeran Belediyesi'ne ait bir yerleşim yeridir. Ashanakeran, Azaru, Balbau ve Bursut köyleri ile birlikte Ashanakeran Belediyesi'ni oluşturur. Yu Aw Sinagogu Yu Aw Sinagogu Afganistan'daki Herat şehrinin Momanda muhitinde yer almaktadır. Bu alana önceleri "Yahudi mahallesi" anlamına gelen "Mahalla-yi Musahiya" deniliyordu. Bu yapı Herat'taki tek sinagog olup bakımsızlıkla karşı karşıyadır. Avlu'nun doğu, kuzey ve güneyi bugün aile evlerine ev sahipliği yapmaktadır. Avlu'nun batısında bulunan bodrum katında ise Herat Tarihi Anıtları Koruma Departmanı'ndan bir işçi yaşamaktadır. Binadan arta kalan kısımlar bakımsızlık nedeniyle tehlike altındadır. 1998'de Annette Ittig tarafından yapılan bir araştırmaya göre: CCTV Genel Merkezi CCTV Genel Merkezi Çin’nin başkenti Pekin’in iş merkezi bölgesinde yer alan bir gökdelendir. Çin Merkez Televizyonu’nun genel müdürlüğü binası olarak kullanılacak bu yapının inşaatına 22 Eylül 2004 tarihinde başlandı. Binanın dış cephe çalışmaları Haziran 2008’de tamamlanmıştır. Mimar Rem Koolhaas ve Ole Scheeren tarafından dekonstrüktivizm stilinde tasarlanmış olan CCTV Genel Merkezi inşaatının mühendislik hizmetlerini de Büyük Britanya kökenli bir firma olan ARUP sağladı. 234 metreye yükselen bu 54 katlı yapı geleneksel bir kule şeklinde inşa edilmedi. Altı adet dikey ve yatay bölümden oluşan ve 473.000 metrekare ofis alanına sahip bu binanın son drece düzensiz şekli ile statik tasarımda zaman zaman zorluklar yaşanmıştır. Yapının aktif bir deprem kuşağında olması da bu hususu daha da kritik kılmıştır. İki farklı noktadan başlayan taşıyıcı sistemler 26 Aralık 2007’de birleşmiş ve bina statik olarak tek bir sistem olarak çalışmaya başlamıştır. 9 Şubat 2010 itibarıyla CCTV’ye ait bu ana bina, yanındaki binadaki yangından dolayı, halen kullanılmamaktadır. Pekin Kültür Merkezi’nin tamiratı halen devam etmektedir. Hacıömerli, Aliağa Hacıömerli, İzmir'in Aliağa ilçesine bağlı bir mahalle. Hız Tuzağı Hız Tuzağı (Özgün adı: Speed), Graham Yost tarafından yazılan ve Jan de Bont'un yönettiği 1994 yapımı bir aksiyon filmi. Filmde Keanu Reeves, Dennis Hopper ve Sandra Bullock gibi yıldızlar yer almıştır. Film, ABD'de 121,248,145 $, uluslararası olarak 229,200,000 $ hasılat ile toplam kazancı 350,448,145 $'a ulaşmıştır. Film ABD'de gösterime girdiği haftasonu 14,456,194 $ gelir elde etmiştir Howard Payne, fidye istemek için bombalı saldırılar düzenleyen ve polisin peşinde olduğu bir suçludur. Howard bir otobüse yerleştirdiği özel bir bombayla yine fidye istemektedir. Genç bir polis memuru olan Jack Traven, hızı 50 mil (80 km) altına düşerse içinde bomba patlayacak olan bir otobüsteki yolcuları kurtarmaya çalışır. Ona yardım edecek kişiyse otobüsün şoför koltuğuna geçecek olan ve ehliyeti aşırı hız yüzünden elinden alınan Annie Porter'dır. Cura (mitoloji) Cura, Roma mitolojisinde insanları kilden yaratan tanrıçadır. İsmi Latince "ilgi", "alâka", "özen" gibi anlamlara sahiptir. Mite göre Cura insanı kilden yaratmış, daha sonra karşılaştığı Jove ise insana "ruh" üflemiştir. Yeni canlıya ne isim verileceği tartışma konusu olmuş, Cura, Jove, ve insanın bedeninin kendisinden yaratıldığını öne sürerek tartışmaya dahil olan Tellus ("dünya") insana kendi isimlerini vermek istemişlerdir. Bu anlaşmazlığa Saturn son noktayı koyar ve yeni yaratığın adını "homo" ("insan") koyar ki bu toprak yani "humus"tan gelmesindendir. Gerek tanrıçayı gerekse tanrıça ile ilişkilendirilen insanları kilden yaratması hikâyesini, Hyginus'un ortaya attığı düşünülür. Filozof Heidegger tanrıça ve ilgili miti konu etmiş, ve ortaya attığı felsefî Dasein kavramının "safça bir yorumu" olarak görmüştür." Horozgediği, Aliağa Horozgediği, İzmir'in Aliağa ilçesine bağlı bir mahalle. Kalabak, Aliağa Kalabak, İzmir'in Aliağa ilçesine bağlı bir mahalle. Karaköy, Aliağa Karaköy, İzmir'in Aliağa ilçesine bağlı bir mahalle. Samurlu, Aliağa Samurlu, İzmir'in Aliağa ilçesine bağlı bir mahalle. Şehitkemal, Aliağa Şehitkemal, İzmir'in Aliağa ilçesine bağlı bir mahalle. Uzunhasanlar, AliaÄŸa Uzunhasanlar, İzmir'in Aliağa ilçesine bağlı bir mahalle.Tisna ve Myrina bölgelerinin içinde bulunduğu alan 2000 yıllık tarihi olduğu arkeolojik çalışmalar sonucu ortaya çıkmıştır.Kültür ve turizim Bakanlığı tarafından koruma altında.Mahallenin nüfusu 2018 yılı TÜİK adrese dayalı nüfus kayıt sistemi sonuçlarına göre 283 kişiden oluşmaktadır. Yüksekköy, Aliağa Yüksekköy, İzmir'in Aliağa ilçesine bağlı bir mahalle. Cupcake Kapkek (; İngiliz İngilizcesi: "fairy cake, cupcake", Avustralya İngilizcesi: "patty cake") bir kişiye sunulmak için hazırlanan küçük bir kek türüdür ve genellikle küçük, ince bir kâğıttan veya alüminyumdan yuvarlak kek kalıbında pişirilir. Büyük keklerde olduğu gibi kekin üzerine eklenen süslemeler, soslar vs. cupcakelerde de yaygındır. "Cupcake" sözcüğü ilk kez 1828 yılında Eliza Leslie'nin "Receipts" yemek kitabında geçmiştir. Standart bir cupcake diğer keklerle aynı temel malzemeleri içerir: şeker, tereyağı, yumurta, ve un. Ulusal Olimpiyat Komitesi Ulusal Olimpiyat Komiteler (kısaca UOK’lar), dünya çapında Olimpiyat hareketinin ulusal birimleridirler. Uluslararası Olimpiyat Komitesi’nin kontrolü altında bulunan bu ulusal komiteler bulundukları ülkenin insanlarının, yani kendi vatandaşlarının Olimpiyat Oyunları’na katılımları konusunda hazırlamakla sorumludurlar. Kendi bulundukları devlet içinde ya da bölgelerinde bulunan kentleri gelecekteki oyunlar için aday gösterebilirler. UOK’lar aynı zamanda temsil ettikleri ülkeyi - kendi bulundukları coğrafya içinde - ulusal seviyede; sporcuların gelişimlerini, antrenörlerin ve yetkililerin tatbik ettikleri antrenmanları tanıtırlar. 2014 yılından itibaren Uluslararası Olimpiyat Komitesi’ne bağlı olan 205 adet UOK vardır ve bulundukları bağımsız ülkeler ile beraber başka coğrafık böleleri de temsil etmektedirler. Bütün 192 adet Birleşmiş Milletler’e üye ülkeler’in hepsinin Ulusal Olimpiyat Komitesi mevcuttur ve ayrıca 13 adet topraksal bölgelerde de vardır, bunlar; Tüm bu UOK’ların hepsi ANOC’un "(İngilizcesi: Association of National Olympic Committees)" yani Ulusal Olimpiyat Komiteleri Birliği’nin üyeleridirler ve bu sayfadaki madde altında bu birlik, 'beş adet kıtasal birlik' altında toplanırlar: Peter Griffin Peter Griffin animasyon televizyon dizisi Family Guy'ın baş karakterlerinden bir tanesidir ve aynı zamanda Griffin ailesinin aile reisidir. Seth MacFarlane tarafından seslendirilen Peter, ilk kez diğer aile üyeleriyle birlikte 20 Aralık 1998 tarihinde 15 dakikalık kısa bir filmle televizyon ekranlarında belirdi. Daha sonra dizi Death Has a Shadow isimli ilk bölümüyle Fox TV'de yayınlanmaya başladı. Peter Lois Griffin ile evlidir. Meg, Chris ve Stewie adında üç çocuğu vardır. Ayrıca Brian isminde entelektüel ve liberal bir köpeği vardır. Oyuncak fabrikası güvenlik müfettişliği, memuriyet ve balıkçılık gibi değişik işlerde çalışmıştır. Peter Griffin kilolu, Rhode Island ve Doğu Massachusetts aksanlı, İrlanda kökenli bir katoliktir. Peter ve ailesi kurgusal bir kasaba olan Quahog'ta yaşarlar. Peter bir oyuncak fabrikasında güvenlik müfettişi olarak çalışmıştır. Akşam yemeğine davet ettiği patronu Jonathan Weed'in yemek yerken boğulup ölmesinden sonra fabrikadan ayrılıp Portekiz'li göçmenlerle birlikte balıkçılığa başladı. Botu battıktan sonra balıkçılığı bırakıp bir bira fabrikasının kargo bölümünde çalışmaya başladı ve hâlen aynı işi devam ettirmektedir. SarsÄ±m (fizik) Sarsım (ayrıca ekivme), fizikte ivmenin değişme oranı, yani ivmenin zamana göre türevi, hızın zamana göre ikinci türevi ve konumun zamana göre üçüncü türevidir. Sarsım aşağıdaki gibi ifade edilebilir: Sarsım vektörel bir büyüklüktür ve onun skalar büyüklüğünü ifade etmeye yarayan (örn. vektörel hız ile skalar hız arasındaki olduğu gibi) ayrıca bir birim yoktur. Vektörel olan bu büyüklük metrik sistemde metre bölü saniye küp (metre bölü saniye bölü saniye bölü saniye, m/s ya da m·s) olarak tanımlanır. Sarsım için uluslararası kabul edilmiş bir sembol yoktur, ancak İngilizce "jerk" kelimesinin baş harfi "j" yaygın olarak kullanılır. Ayrıca Newton yazımında ivmenin türevi anlamında ȧ olarak da kullanılabilir. Ayrıca fizikteki kuvvet kavramının kütle ile ivmenin çarpımı olduğu düşünülürse, kuvvetin türevi gücüm de kütle ile sarsımın çarpımı olarak bulunur (Benzeri bir şekilde moment de kütle ve hızın çarpımıdır.) Sarsım mühendislikte kullanılmaktadır. Özellikle hız trenleri gibi güvenliğin önemli olduğu uygulamalarda ivmenin de değişikliğini (yani sarsımı) bilmek, güvenlik için önemlidir. Yolcuların stres durumundaki değişiklikler için gereken onun üzerine oturacagindan bir sabit güç hissetmis olacak; whereas pozitif jerk cisim üzerinde artan güç olarak felt olacaktir, vesüre göz önünde bulundurulduğunda, kaslardaki kasılmaların ya da ağrı durumunun uygun hale getirilebilmesi için sadece maksimum ivmenin değil maksimum sarsımın da belirlenmesi gerekir. Özellikle titreşimlerin uyartılarında sarsım dikkate alınır. Sarsımı ölçmek için sarsımölçer (jerkmetre) kullanılır. Sarsım aynı zamanda İşlemeli üretim alanında da oldukça önemlidir. Kesme aletinin ivmesinde yaşanabilecek ani değişiklikler üründe hatalara yol açabilir. Bu yüzden bugünkü hareket kontrolörleri sarsım sınırlama özelliğini de içerir. Ayrıca makine mühendisliğinde kam profili hazırlarken tribolojik nedenlerle sarsım, hız ve ivme ile beraber kullanılır. Fizikte bir hareketin oluşabilmesi için sabit bir konumdan başka bir konuma doğru yer değiştirme olmalıdır. Aşağıdaki hız zaman grağine göre yer değişiminin evrelerindeki ivme ve sarsımdaki değişiklik şu şekilde sıralanabilir: Hareket profili 7 bölümden oluşur: Eğer ilk ve son durumlar birbirine oldukça yaklaşırsa, maksimum hız ya da ivme ulaşılamayabilir. Bir "jerk sistemi" böyle bir sistemin davranışı bir "jerk denklemi" ile tanıtılır, bu formun bir denklemi Örnek için, tasarlanmak istenen uygun basit elektronik devre bir jerk denklemi ile ifade ediliyor . Bu "jerk devresi" olarak biliniyor Jerk sistemlerinin daha ilginç özelliklerinden biri kaotik davranışin olasılığıdır. Aslında,belli iyi-bilinen kaotik sistemler, Lorenz atraktörü ve Rössler haritası gibi geleneksel üç-birinci-dereceden diferansiyel denklemlerin bir sistemi olarak ifade ediliyor,ama bunun tek bir (oldukça karmaşık olmasına rağmen) jerk denkleminin içinde bileştirilmesi gerekir. Bir jerk denkleminin örneği aşağıdadır: Burada "A" ayarlanabilir bir parametredir. Bu denklemin A=3/5 için bir kaotik çözüm var ve jerk devresi aşağıdaki ile uygulanabilir: Yukaridaki devre icinde tum dirençlerin esdeğeri,except formula_8 dışında ve tüm kapasitörlerin eş-boyuttadır.baskın frekans formula_9 olacak.op amp 0'in cikisi x degiskenine karsi olacak,1'in cikisi x'in ilk turevine karsi olacak ve 2'nin cikisi ikinci türeve karşı olacak. Jerk hesabı terimleri içinde tanımlandığında kavramsallaştırmak zor olabilir,eğer bu terimlerin içinde tanımı biz biraz basitleştirirsek ,bir kuvvet (itme ve çekme) bir nesneye uygulanırsa,nesne harekete geçer.Kuvvet uygulandığı sürece nesne hızlanmaya devam eder.Nesne üzerinde çizgi boyunca hiçbir kuvvet olmadığını düşünüyoruz,sonra aniden nesne üzerinde bir kuvvet uygulanıyor. Bu kuvvet uygulamak ne kadar süre için uygulanıyor düşünmüyoruz. Ancak, gerçekte, kuvvet uygulama anında olmaz. Bir değişim her zaman zamanla olur. Jerk zamanla ivme değişimdir. Tipik olarak, bir kuvvet uygulandığında temas süresi,ikinci bir bölünmedir Bir duvara tam itme,uygulamadan önce bir saniyenin bir kısmını alır.Eğer zorlamaya başladığınızda parmak uçlarınızda hafifçe basınç olacaktır.Baskı jerkin ne kadar süreceğini belirler. Eğer çok yavaş bir duvara itme varsa, aslında artan itmenin ne kadar olduğunu hissedebilirsiniz.Kuvvette olan değişim birkaç saniyenin arasıyla nispeten uzun bir süresi boyunca oluyor, çünkü böyle bir durumda, jerk, çok düşüktür.Bir kuvvet uygulanir ve kaldırılirsa Jerk olur. Ama böyle bir kuvvetin zamanı bir nesnenin üzerinde hareket olusturursa, burada jerk yoktur. (Bu nedenle ivme sabit ise buradaki sabit bir kuvvettir.) kuvvet Ne kadar hızlı başlıyor onu itme veya çekme belirler yank ve daha sonra jerk. Pek çok uygulamada, bu kuvvet uygulandığında ne kadar hızlı önemli değildir ve bu nedenle biz genellikle hemen güçlerin uygulandığını düşünüyoruz. Jerkin yakin bir örnegi bir otomobil içinde frenin uygulanmasinin oranıdır. Deneyimli bir sürücü yavaş yavaş artan bir yavaşlamaya (küçük jerk) neden olan fren uygular. Deneyimsiz bir sürücü, ya da bir sürücü acil bir yanıtla yavaşlamada hızlı bir artışa (büyük jerk) neden olan ani fren uygular.Jerk hissiyle yolcunun başının ileri jerk nedeni belirgindir. Jerk yüksekse, kuvvet veya ivme daha yüksektir. Ivme değişikliği süresi kısaldıkça Bir köşede 'kırbaçlanan' bir lunaparktreni yüksek jerk gibidir. Düzgün jerk için, aşağıdaki denklem uygulanabilir: burada a : son ivme a. : başlangıç ivmesi j : jerk (ivmenin değişimi) v : son hız u : ilk hÄ±z s : mesafe/yerdeğiştirme t : alınan zaman Fizikte, jerk, ayrıca jolt, surge, veya lurcholarak bilinen,ivme'nin değişim kesridir; bu zaman sırasıyla ivmenin türevi hız'ın ikinci türevi ,veya konumun üçüncü türevidir. Jerk aşağıda herhangi eşdeğer bağıntılar ile tanımlanır: Eksarsım Eksarsım, fizikte sarsımın değişme oranını, diğer bir deyişle zamana göre türevini belirten vektörel bir büyüklüktür. Sarsımın zamana göre birinci türevi, ivmenin zamana göre ikinci türevi, hızın zamana göre üçüncü türevi, konumun zamana göre dördüncü türevidir. Eksarsım aşağıdaki gibi ifade edilebilir: Şu an için eksarsım ya da türevleri için kabul edilmiş uluslararası bir birim yoktur. Örneğin eksarsımın türevi şaka ile karışık çatırtı (sarsımdan da küçük anlamında) olarak ifade edilir. Eksarsım metrik sistemde metre bölü saniye üzeri dört (metre bölü saniye bölü saniye bölü saniye bölü saniye, m/s ya da m·s) olarak tanımlanır. Çatırtı (fizik) Çatırtı, fizikte eksarsımın değişme oranını diğer bir deyişle zamana göre türevini belirten vektörel bir büyüklüktür. Eksarsımın zamana göre birinci türevi, sarsımın zamana göre ikinci türevi, ivmenin zamana göre üçüncü türevi, hızın zamana göre dördüncü türevi, konumun zamana göre beşinci türevidir. Çatırtı aşağıdaki gibi ifade edilebilir: Şu an için çatırtı ya da türevleri için kabul edilmiş uluslararası bir birim yoktur. Fizikte daha kullanılmayan ve ideal bir birim olduğu için biraz şaka ile karışık şekilde yaklaşılır. Çatırtı metrik sistemde metre bölü saniye üzeri beş (metre bölü saniye bölü saniye bölü saniye bölü saniye bölü saniye, m/s ya da m·s) olarak tanımlanır. Gücüm Gücüm, fizikte kuvvetin değişme oranını, diğer bir deyişle zamana göre türevini belirten vektörel bir büyüklüktür. Kütle ile sarsımın çarpımı olarak da ifade edilebilir. Göreli fizikte momentumun zamana göre ikinci türevi olarak gösterilir, çünkü kütle hıza bağlıdır. Bu nicelik için şu an için uluslararası ortak bir terim olmasa da, İngilizcesi olan "yank" sıklıkla kullanılır. Gücüm aşağıdaki denklemle ifade edilir: Eğer kütle sabitse (Göreli olmayan fizikteki gibi), denklem aşağıdaki hale indirgenir: Gücümün birimi kuvvet bölü zaman ya da zaman çarpı uzunluk bölü zaman küp; metrik sistemde ise kilogram metre bölü saniye küp (kg·m/s) olarak tanımlanır. Ekgücüm Ekgücüm, fizikte gücümün değişme oranını, diğer bir deyişle zamana göre türevini belirten, vektörel bir büyüklüktür. Kütle ile Eksarsımın çarpımı olarak da ifade edilebilir. Göreli fizikte momentumun zamana göre üçüncü türevi olarak gösterilir, çünkü kütle hıza bağlıdır. Bu nicelik için şu an için uluslararası ortak bir terim olmasa da, İngilizcesi olan "tug" sıklıkla kullanılır. Ekgücüm aşağıdaki denklemle ifade edilir: Eğer kütle sabitse (Göreli olmayan fizikteki gibi), denklem aşağıdaki hale indirgenir: Ekgücümün birimi gücüm bölü zaman ya da zaman çarpı uzunluk bölü zamanın dördüncü kuvveti; metrik sistemde ise kilogram metre bölü saniye üzeri dört (kg·m/s) olarak tanımlanır. Blind Pilot Blind Pilot, Amerikalı indie folk grubu. Portland, Oregon'da kurulmuştur. İlk albümleri "3 Rounds and a Sound", Billboard Top Digital Albums listesinde 13. sıraya kadar yükselmiştir. Loop atlayışı Loop atlayışı artistik patinaj atlayışlarından biridir. İlk kez Alman Werner Rittberger tarafından 1910’da yapıldığı için onun adıyla da (Rittberger) bilinir. Atlayışa loop ismi, loop zorunlu figürüne benzediği için verilmiştir. ISU Puanlama Sistemi'nde Lo simgesi ile gösterilir. Loop atlayışı, Geriye sıçranarak (dış kenar kullanılarak) yapılan bir atlayışıdır. Sıçranılan ayağın üzerine inilir. Yapılmasından hemen önce bacakların çapraz konuma gelmesiyle de kolayca tanınabilir. İlk üçlü rittberger (Loop), 1952 Kış Olimpiyatlarında Amerikalı patenci Dick Button tarafından yapılmıştır. Üçlü loop atlayışını yapan ilk kadın sporcu ise 1968 yılında bunu başaran Gaby Seyfert'dir. Tarihte dörtlü loop atlayışını yapan patenci yoktur. I. Felluce Muharebesi I. Felluce Muharebesi, 2003 yılındaki Irak’ın işgalinin ardından ABD Silahlı Kuvvetlerinin 2004 yılı Nisan ayında Irak Direnişinin elinde bulunan Felluce şehrini almaya çalıştığı başarısız askeri girişimdir. Bölgeye ABD askeri harekâtının düzenlenmesine sebep olarak 31 Mart günü bölgede ABD Ordusu için görev yapan silahlı özel güvenlik şirketi Blackwater mensubu 4 ABD vatandaşının direnişçilerce öldürülmesi gösterilmektedir. Muharebe sırasındaki şiddetli çarpışmalar ve ölü sayısının artması, ABD’nin ülkeyi ilk işgal ettiği dönemde işgali savunan Saddam Hüseyin rejimine muhalifleri bile ABD karşıtı direnişe katılmaya ittiği savunulmaktadır. Felluce, Saddam Hüseyin rejimi döneminde ekonomik ve siyasi olarak iyi durumdaydı. Buradaki halk ülke yönetimine bağlı olarak polis, asker ve istihbaratçı olarak görev yapmaktaydı. Buna rağmen Saddam yönetimini baskıcı bularak rejime muhalif olanlar da bulunmaktaydı. Şehir Irak’daki dinî ve kültürel olarak en gelenekçi bölgelerden birisinde yer alır. Irak’ın işgal edilmesinin ardından Baas Partisi iktidarın çökmesi üzerine Felluce bölgesindeki yerel halk bölgede denetimi sağlayarak sorumlu sivil bir yönetici seçerek şehirde yağma ve suç olaylarının yaşanmasını engelleyebilir. Seçilen yerel yöneticilerinin ABD karşıtı olmamasından dolayı ülkeyi işgal eden ABD Silahlı Kuvvetleri ilk dönemlerde Felluce’ye yoğun asker sevk etmeyecektir. İşgal döneminde Felluce hava saldırılarına maruz kalsa da bunlar yoğun olmayacaktır. Ancak ABD Hava Kuvvetlerine bağlı 82. Hava İndirme Tümenine mensup 700 askerin şehre girdiği 23 Nisan 2003 tarihinde şehirde olaylar başlar. Askerlerin bazılarının yerleştiği bir okul önünde düzenlenen protesto gösterisi dönüm noktası olur. O döneme kadar eğitim veren okulun yeniden eğitime devam etmesi için askerlerin okuldan çıkmasını talep eden Felluceliler ile ABD askerleri arasında çıkan tartışma büyür. Göstericileri dağıtmak için gözyaşartıcı gaz bombası kullanan askerler amaçlarında başarılı olamayınca çıkan arbedede ABD askerleri silahlarını ateşleyecek ve 17 sivil gösterci öldürülürken 70’den fazlası yaralanacaktır. İki gün sonra Baas Partisi Merkezi önünde toplanarak şehirdeki ABD varlığını ve önceki gün yaşanan katliamı protesto eden kalabalığa yeniden ateş açılır ve bu kez de 3 sivil hayatını kaybeder. Şehirde giderek artan gerilimle beraber bölgeye takviye asker gönderilmesi talep edilir. Haziran ayında ABD askerleri şehirdeki tüm motosikletlere direnişçiler tarafından kullanıldığı gerekçesiyle el koyar. 30 Haziran günü yerel bir camide yaşanan patlama sonucu caminin imamıyla beraber 8 kişi hayatını kaybeder. Felluceliler patlamadan ABD askerlerini suçlarken ABD kaynakları ise bomba üretimi yapan bir birimin kazayla bombayı patlattığını bildirir. 12 Şubat 2004 tarihinde bölgeye gelen General John Abizaid’in konvoyuna roketatar ve hafif silahlarla saldırı düzenlenir. 23 Şubat günü direnişçiler Irak polisine sahte bir ihbar yaparak şehir dışına çekecek, bu sayede boşalan polis karakollarına düzenlenen saldırılarda 17 Irak polisi öldürülecek, 87 mahkûm direnişçi serbest bırakılacaktır. Bu dönemde şehirdeki ABD askerlerinin evlere düzenledikleri ani baskınlar ve trafikte gerçekleştirdikleri saldırgan tutum halktan tepki almakta ve zaman zaman silahlı çatışmaların çıkmasına sebep olmaktaydı. Mart ayına girildiğinde şehirde artan direniş yoğunluğu nedeniyle ABD askerleri şehir dışına çekilmiş ve zorlukla devriye gezebilir durumdadır. 31 Mart 2004 günü Felluceli direnişçiler ABD askerleri ve KBR personeline yemek taşıyan Eurest Support Services firmasını koruyan 4 Blackwater özel güvenlik görevlisine pusu kurar. Silahlı özel güvenlik görevlileri Scott Helvenston, Jerko Zovko, Wesley Batalona ve Michael Teague araçlarının içine atılan el bombası ve ağır makinalı tüfek ateşi sonucu ölürler. Olay yerine gelen halk ve direnişçiler cesetleri araçtan çıkartarak yerlerde sürüdükten sonra Fırat Nehri üzerindeki bir köprüye asarlar. Olaya dair fotoğrafların dünya kamuoyuna yansıması üzerine ABD Ordusunda şehirde denetimi ele geçirmek için harekât planları yapılmaya başlanır. Irak’taki tüm ABD harekâtlarından sorumlular arasında yer alan General Mark Kimmitt 1 Nisan günü yaptığı açıklamada Blackwater ölümleriyle ilgili açıklama yapar, direnişe sert şekilde cevap verileceğini ve şehirde asayişin sağlanacağını belirtir.(26) 3 Nisan günü Felluce’ye karşı harekât emri yayınlanır. Şehirde görev yapan askerler ise geniş çaplı bir harekâta karşı çıkmalarına rağmen emirlere uyarlar. 4 Nisan gecesi başlayan harekâtta şehir 2 bin askerle kuşatılır. Dört ev hava saldırısı sonucu vurulduğu sırada şehide yer yer çatışmalar çıkar. 5 Nisan sabahı abluka altındaki şehre giriş çıkışlar tamamen kesilir. Radyo istasyonunu ele geçiren ABD askerleri halktan evlerinden çıkmamalarını isteyen Arapça bildiriler dağıtır. Ayrıca halktan Blackwater ölümleriyle ilgili sorumluların ortaya çıkartılmasına dair işbirliği yapması istenir. Şehirde çıkan çatışmalar sonrasında 6 Nisan günü askeri kaynaklar şehirde denetimin tam anlamıyla sağlanamayabileceği gerçeğini kabul etmeye başlarlar. Bu sırada şehir nüfusunun üçte biri çatışmalardan kaçarak şehri terk etmiştir. Muharebe sırasında şehirdeki iki büyük hastane kapatılmak zorunda kalır. Felluce’de yoğun yaşanan çarpışmalar sırasında Irak Direnişinin diğer unsurları farklı bölgelerde ABD hedeflerine saldırı yapma fırsatı yakalar. Bu dönemde ortaya çıkan ve Şii dinî lider Mukteda El Sadr’a bağlı Mehdi Ordusu ABD karşıtı direnişte ön saflarda yer almaya başlar. Direnişin hem güçlendiği hem de halktan destek gördüğü bu dönemde çok sayıda Irak polisinin direniş saflarına geçtiği veya görev yerini direnişçilere terk ettiği görülmüştür. Felluce’deki direnişi kırmak için yapılan hava saldırılarının yanı sıra psikolojik harekât da yapıldığı bilinmektedir. Direnişçileri sinirlendirmek için Arapça yapılan megafon yayınlarında dinî ve geleneksel değerler küfür edildiği, yüksek sesli olarak Metallica şarkıları çalındığı belirlenmiştir. Harekât sınırlı şekilde ilerlemekte iken muharebenin Felluceli siviller üzerindeki yıkıcı etkisi kamupyu tarafından ve Irak Geçici Yönetimi tarafından şiddetle eleştirilir. Adnan Paçacı, ABD’nin gerçekleştirdiği saldırıyı kabul edilemez ve yasadışı olarak değerlendirecektir. Şehirde ABD Ordusuna iliştirilmemiş yegane gazeteciler olan El Cezire muhabiri Ahmed Mansur ve kameraman Laith Mushtaq bu dönemde pazarlık konusu olur. ABD karşıtı yayın yapan kanalın gazetecilerin şehirden çıkması ABD’nin ilan etmeye hazırlandığı ateşkes için şart olarak koşulur. 9 Nisan günü açıklama yapan Paul Bremer ABD askerlerinin tek taraflı ateşkes ilan ederek şehirde uzlaşmanın sağlanabilmesi ve sivillere yardım iletilebilmesi için görüşmelere fırsat verileceğini bildirir. Bu ateşkes döneminde şehre giren yardım konvoyları sivillere acil ihtiyaçlarını ulaştırırken ABD askerleri ve direnişçiler devam etmesine kesin gözüyle baktıkları çatışma için mevzilenmeye devam ederler. Bu noktada direniş önemli kayıplar vermesine rağmen şehrin merkezini elinde tutmaktaydı. 13 Nisan günü ABD hava saldırısı sonucu yıkılan bir cami şehirdeki ABD karşıtlığını daha da körükleyecektir. 19 Nisana gelindiğinde çatışmaların sürmesine rağmen uzlaşma görüşmelerinde ilerleme kaydedilmişti. Bu dönemde direnişin karakterinin Baas yanlısı olarak değişmeye başladığı ileri sürülmektedir. 1 Mayıs 2004 tarihinde ABD askerleri kesin olarak Felluce’den çekilir. General James Conway yaptığı açıklamada şehirde bundan sonra asayişi eski Baas üyesi General Jasim Mohammed Saleh komutasında yeni kurulan Felluce Tugayının sağlayacağını açıklar. Birlik ABD tarafından silahlandırılır. Ancak geçen günler zarfından komuta kademesindeki belirsizlikler ve bağlılık sorunları nedeniyle birlik lağvedilir. Eylül ayına gelindiğinde birliğe verilen silahların direnişçilerin eline geçtiği ortaya çıkınca şehrin kontrolü için II. Felluce Muharebesi başlayacaktır. Irak’ın işgalinin tamamlandığının ilan edilmesinden sonra gerçekleşen en büyük muharebe olan Felluce Muharebesi, Irak’da durumun ABD’nin aktardığından farklı olduğunun dünyaya duyurulmasına yardımcı olmuştur. Bu zamana kadar sadece sınırlı sayıda Saddam yanlısı tarafından yürütüldüğü düşünülen direnişin daha yaygın ve örgütlü olduğu ortaya çıkmıştır. Ayrıca ABD’nin işgal döneminde yerel birliklere ve milislere güvenemeyeceği kanıtlanmıştır. Muharebe sırasında çok sayıda sivil hayatını kaybedecek ve ABD’nin Irak halkına karşı tutumu sorgulanmaya başlanacaktır. ABD’nin burada kullandığı fosforlu mermiler ve napalm bombaları da uluslararası kamuoyu tarafından eleştirilmiştir.BBC tarafından ortaya çıkarılan olayda topçu birliklerinin uluslararası yasayı çiğneyerek yasadışı silahlar kullandığı ispatlanmıştır. Bu durum muharebeden sonra doğan çocuklardaki fiziksel bozukluklarla da tescillenmiştir. Brothers in Arms: Hell's Highway Brothers in Arms: Hell's Highway, II. Dünya Savaşı konulu, Gearbox Software tarafından geliştirilerek Ubisoft tarafından dağıtılmış bir birinci şahıs nişancı türünde video oyunudur. Brothers in Arms: Hell's Highway'ın hikâyesi Market Garden Harekâtı sırasında geçmektedir. Yönetilen karakter ilk oyunlardan da aşina olunan Çavuş Matt Baker'dır. Oyun sırasında sadece çatışmalar değil bazı flashbackler ve hayaller de yaşanmaktadır. Oyunun özellikleri arasında, oyuncuya takımını kontrol edebilme, onları belirli bölgelere gönderip belirli kuvvetlere karşı çarpışma emri verebilme yer alıyor. Ayrıca oyunun belirli bölümünde tank kullanma olanağına sahip olunuyor. Ä°brahim Kendirci İbrahim Kendirci (d. 9 Eylül 1986, Gaziantep), Türk oyuncu. Lise eğtimini Antalya'da gören Kendirci, eğitimini İstanbul Üniversitesi Devlet Konservatuvarı'nda tamamlamıştır. İlk büyük oyunculuk tecrübesini Kanal D'de yayınlanan, başrollerini Sarp Apak, Dağhan Külegeç, Pelin Karahan ve Aslı Enver'le paylaştığı Kavak Yelleri adlı gençlik dizisindeki Deniz Akça rolüyle kazanmıştır. Konservatuvarı kazanış öyküsünü anlatırken Kendircinin seçmelerde hiç umudu olmadığını söylemesine rağmen seçilmesinin büyük sürpriz olduğunu belirtmiştir. Bu günlere gelirken kapıların ona açılmasında yakışıklılığınında payı olduğunu itiraf etmiştir. İki Yaka Bir İsmail isimli bir dizide oynamıştır fakat o dizi rating alamadığı gerekçesiyle kaldırılmıştır.Arkasından bir TRT 1 dizisi olan Yol Ayrımı dizisinde, Dolunay Soysert, Engin Altan Düzyatan, Göksel ile başrolleri paylaşmışlardır. Son olarak Demet Akbağ ve Erdal Özyağcılar'ın başrollerini paylaştığı Sevdaluk dizisinde Orhan karakterinde oynamıştır. Şu an halen TRT 1'deki dizisinde oynamaktadır. Pars odun gÃ¼vesi Pars odun güvesi ("Zeuzera pyrina"), odun güvesigiller (Cossidae) familyasından çeşitli bitki türlerine zarar veren bir odun güvesi türü. Avrupa'da yaygın görülen bir türdür. Çok tüylü beyaz göğsünde altı siyah benek ve beyaz kanatlarında çok sayıda leke bulunur. Kanat açıklığı 35–60 mm'dir. Bulunduğu yere bağlı olarak güvenin uçus dönemi Haziran-Eylül ayları arasıdır. Tırtılları çeşitli geniş yapraklı ağaç ve çalılarla beslenir. Pupadan çıkmadan evvel iki veya üç yıl kadar gövde veya dalların içerisinde beslenir. Önemli bir meyve zararlısıdır. Artistik buz pateni dönüşleri Artistik patinaj dönüşleri artistik buz pateninde patencinin buzdaki bir nokta üzerinde kendi etrafında dönüş yaptığı teknik elemandır. Dönüşler sırasında bir ya da birden fazla pozisyon gösterilir. ISU Puanlama Sistemi'nde 'spin' kelimesinden ortaya çıkan Sp kısaltması ile gösterilir. Kolların, bacakların, ayakların ve karın bölgesinin farklı pozisyonlar aldığı birçok dönüş türü bulunmaktadır. Dönüşler, artistik buz pateni yarışmalarında yapılması gereken zorunlu elemanlardan biridir. Kolların, bacakların, ayakların ve karın bölgesinin farklı pozisyonlar aldığı birçok dönüş türü bulunmaktadır. Birden fazla pozisyon gösterilen ya da ayak değiştirerek yapılan dönüşler "kombine dönüş (combination spin)" olarak adlandırılır. Dönüşler iki ayakta kullanılarak yapılabilir. Patenciler iki yöne de dönerek yapılan dönüşleri nadiren tercih eder ve genelde sadece bir yöne dönüş yapar. Saat yönünde dönen patenciler için sol ayakla yapılan bir dönüş "forward" ya da "front spin" (ileriye/öne), sağ ayakla yapılan dönüşler ise "back spin" (geriye) olarak adlandırılır. Dönüşler ayakta yapılan, oturularak yapılan ve camel pozisyonunda yapılan dönüşler olarak üçe ayrılabilir. Ayakta dönüşler patencinin ayakta yaptığı ve bedeninin hemen hemen tümüyle buza dik olduğu dönüş hareketidir. Birçok farklı pozisyonda yapılabilir. Ayakta dönüşlere bazı örnekler; oturarak dönüşler kalçanın diz seviyesinin altında olduğu dönüş pozisyonlarıdır. Birçok çeşidi vardır. Bazı oturarak dönüş örnekleri; Camel dönüşü serbest bacağın geriye doğru kalça seviyesinde buza paralel tutulduğu dönüş pozisyonudur. Birçok değişik çeşidi vardır. Dönüşler, çiftler ve buz dansında da kullanılabilir. Çiftlerde iki farklı şekilde dönüş yapılır. Bunlar birlikte yapılan ve yan yana yapılan dönüşlerdir. Yan yana yapılan dönüşlerde iki sporcu birbirinden bir miktar uzakta aynı pozisyonlarda döner ve birbirine dokunmaz. Birlikte yapılan dönüşler ise kadın ve erkek sporcunun birbirine tutunduğu ve birlikte döndüğü dönüşlerdir. Sporcular farklı pozisyonlarda olabilir. Buz dansında ise patenciler çiftlerin birlikte yaptığı dönüşler gibi dönüşler uygular. Yan yana dönüşler buz dansında yoktur. Çiftler ve buz dansı dönüşlerine örnekler: Çok biçimlilik Çok biçimlilik (İng. ""), bir türün bir başka tür gibi davranabilme ve bu tür gibi kullanılabilme özelliği. Nesne yönelimli programlama dillerinde çok biçimlilik özelliği ise aynı temel sınıftan türetilmiş olan sınıflarda paylaşılan, başka bir ifadeyle "aşırı yüklenen" aynı metodun bu sınıflarda farklı şekillerde uyarlanabilmesidir. Nesnenin davranışı çalışma anında belirlendiği için programcılar, çok biçimlilik özelliği sayesinde nesnelerin türünü önceden bilmek zorunda kalmaz. Ömer Ünver Ömer Ünver (d. 27 Temmuz 1981) Olin Gençlik takımında oynayan Türk basketbolcudur. 2.01 boyunda olup forvet pozisyonunda görev yapmaktadır. Beşiktaş, Tofaş, TED Ankara Kolejliler gibi kulüplerde forma giymiştir. Şu anda Büyükçekmece Basket'te oynamaktadır. Walter Raleigh Sir Walter Raleigh (d. c.1552 - ö. 29 Ekim 1618); İngiliz aristokrat, asker, denizci, kaşif, yazar ve şair. I. Elizabeth dönemindeki başarıları ile "Sir" unvanını almıştır. Raleigh'in küçüklüğü hakkında yeterli ve kesin bilgi bulunmamaktadır. Bazı tarihçiler 1552'de doğduğunu söylerken, bazıları ise 1554 yılında doğduğunu söylemektedir. İngiltere'ye çok uzak olmayan bir kasabada, çiftçi çocuğu olarak doğmuştur. Ailesinde tam 5 çocuk vardı. Hepsinin de yaşları neredeyse aynıydı, çünkü bu çocuklar art arda gelen iki evlilikten doğmuşlardı. Üvey kardeşlerinin isimleri: John Gilbert, Humphrey Gilbert ve Adrian Gilbert idi. Öz kardeşinin ismi ise Carew Raleigh idi. Raleigh, I. Elizabeth ve I. James döneminde yaşamıştır. Henüz genç yaşlardayken becerileri dolayısıyla sevildi. Yeni Dünya dedikleri Kuzey Amerika'ya başarılı seferler yaptı. İngiltere'ye ilk domates, patates ve tütün ürünlerini ulaştırdı. Kızılderililer ile çatıştığı zamanlar oldu. İngiltere'ye dönerken bazı İspanyol ticaret gemilerini yağmaladı. Bu da onu İspanyol düşmanı haline getirdi. Raleigh, bu başarılı seferleri ile I. Elizabeth tarafından "Sir" unvanını aldı. İrlanda'da 1579 ile 1583 yılları arasında patlak veren bir isyanı bastırmakla görevlendirildi. Bu görevini başarıyla yerine getirdi ve kendisine bazı bölgeler verildi. Bu bölgelerde patates tarlaları açtı. Bu sayede İrlanda'da, dolayısıyla İngiltere'de ilk patates üretimi başladı. Bu süreç içerisinde şiir yazmaya başlamıştı. I. Elizabeth'e de bir şiir yazmıştı ve bu da bazı dedikodulara neden olmuştur. Religh'in resmi ikametgâhı sürekli İrlanda'da idi. Orada kendisi için bir kule de kurdurmuştu. I. James döneminde idam edilince ailesi zor durumda kalmıştır. Raleigh'in en büyük hayali de kendisine ait geniş bir koloni kurmaktı. Virjinya eyaletini kurdu. "Virjinya" ("İngilizce:"Virginia, "Anlamı:"Bakire), I. Elizabeth'e itafen verilmiş bir isimdi. Günümüzde kurduğu koloninin bir kısmı da Kuzey Karolina eyaletindedir. Raleigh bu koloniyi kurmak için İngiliz hükümetinden finansal yardım istedi. Arkadaşlarının da desteği ile koloniyi kurmayı başardı. Ancak sonra art arda gelen olaylar, Kızılderililerle gerçekleşen çatışmalar, İspanyol - İngiliz savaşları sebebiyle bu kolonizasyon çalışmaları başarısız oldu. Virjinya eyaleti uzun zaman ilgisiz kaldı. Ancak İngiltere'nin ekonomik alanda gelişmesi ile Virjinya'ya tekrar ilgi başladı ve çevresinde yeni koloniler kurulmaya başladı. Bu sayede Virjinya, diğer sömürgeler için bir umut olmuştu. Raleigh yeni bir kolonizasyon için sefere başlamıştı ama büyük bir problem ortaya çıktı. Katolik - Protestan çekişmesi, Mary Stuart'ın idam edilmesi ve İspanyolların İngiltere'yi safdışı bırakmak istemesi nedeniyle İspanyol Armada oluşturulmuştu. Bu büyük armada, o dönemde çok güçlü olmayan İngiltere için büyük bir tehlikeydi. Bu sebeple I. Elizabeth, sadece askerleri ve devlet adamlarını değil, güvenilir denizcileri ve halkı da savaşa çağırmıştı. Bu nedenle Raleigh, İngiltere'ye geri döndü. Raleigh'in de kendince İspanyollara karşı sorunları vardı. Yeni Dünyadaki İspanyol kolonilerini ele geçirmek, İspanyol deniz seferlerini safdışı bırakmak istiyordu. Raleigh, İspanyol Armadanın düzeni bozulması halinde savaşın kazanılacağını düşünüyordu. I. Elizabeth ona oldukça güveniyordu. Diğer komutanların da görüş birliği ile İngilizler kendi gemilerini yaktı ve İspanyol Armada üzerine gittiler. Böylece İspanyol Armada ateş içinde kaldı, düzeni bozuldu. Düzensiz İspanyol gemileri, İngilizler tarafından birer birer imha edildi ve savaş İngiliz zaferiyle sonuçlandı. Bu zafer nedeniyle Raleigh, oldukça güvenilir bir devlet adamı hali aldı. Yeni Dünya'ya yaptığı seferlerde çok daha başarılı oldu, İspanyollarla çatışmak zorunda kalmıyordu. Kraliçe I. Elizabeth, 1603 yılında ölünce Raleigh'in saraydaki durumu sarsıldı. Çünkü yerine başka hanedanlıktan gelen I. James, Raleigh'i çok sevmiyordu. I. James, İspanyollarla iyi ilişkiler kurmak istiyordu ve bu nedenle Raleigh'i yönetimden düşürdü. Daha sonra ise Raleigh, ailesiyle beraber Londra Kulesine hapsedildi. Bu süreç içinde birçok hikâye, şiir ve deneme yazdı. Günümüzde bu yazılardan, şiirlerden çok azı kalmıştır. 1616 yılında Raleigh, Yeni Dünya'da altın aramak üzere sefere çıkmak için I. James'i ikna etti. 2 yıl sonra fazla miktarda altın ile dönerken İspanyol ticaret gemileri ile karşılaştı. Aralarında çatışma oldu ve çatışmayı Raleigh kazandı. Ancak yurda döndüğünde umduğunu bulamadı. Çatışma sebebiyle İspanyollar, İngiltere'ye ültimatom vermişti ve I. James, Raleigh'e kızgındı. İspanyolların isteği üzerine I. James, Raleigh'in idam edilmesini emretti. Raleigh,1618 yılında halka açık bir yerde infaz edildi. Avril Lavigne diskografisi Ole Scheeren Ole Scheeren (d. 1971, Karlsruhe, Almanya) Alman kökenli bir mimar ve OMA (Office for Metropolitan Architecture) mimarlık ofisinin Rem Koolhaas, Ellen van Loon, Reinier de Graaf, Shohei Shigematsu ve Victor van der Chijs ile birlikte ortağı. OMA’daki görevi boyunca Ole Scheeren ofisin Rotterdam ve Pekin ofislerinin genel müdürlüğünü yapmış ve Asya kıtasındaki tüm uygulamalardan sorumlu olmuştur. Gerçekleştirdiği projeler arasında ölçek olarak en büyüğü Çin'in başkenti Pekin’de yer alan CCTV Genel Merkezi binasıdır. Ole Scheeren, OMA mimarlık ofisinde Rem Koolhaas ile çalışmak üzere 1995'te katılmıştır. 2002 yılında ise şirketin ortaklarından birisi olmuştur. Ancak 1 Mart 2010 yılında yaptığı bir açıklamada OMA şirketinden ayrılıp, kendi mimarlık stüdyosunu kuracağı duyurulmuştur. Mini-DVI Mini-DVI Apple'ın PowerBook G4, iMac, MacBook, Xserve ve Mac Mini modellerinde Mini-VGA'nın dijital alternatifi olması için kullanılmıştır. Ekim 2008'de Apple Mini-DVI yerine Mini-DisplayPort için çalışacaklarını belirtti. Bir Apple yazılımındaki Mini-DVIlar kablo üzerinden DVI,VGA ve televizyon sinyalleri gönderip-alabilmektedirler.(EDID ve DDC kullanarak)Mini-DVI çift-bağ bağlantılarını desteklememektedir.Buna bağlı olarak 1920x1200 @60 Hz'in üzerindeki çözünürlükler yansıtılamamaktadır. Mini-DVI Yaygın olmadığı için bazı çeviriciler üretilmiştir: Ayrıca Mini-DVI'ı HDMI'a çeviren bir aparatta bulunmaktadır fakat Apple tarafından satılmamaktadır. Templo Libertad Templo Libertad, Buenos Aires, Arjantin'de bulunan bir sinagogdur. Libertad sokağında ve ünlü Teatro Colón'un yakınında bulunan ibadethane "Congregación Israelita de la República de Argentina" cemaatine ev sahipliği yapmaktadır. Ayrıca, Yahudi tarihi müzesi de bulunur. Mini-DisplayPort Mini-DisplayPort Apple'ın 14 Ekim 2008'de açıkladığı bağdaştırıcıdır. DisplayPort'un küçük halidir. Apple'ın; MacBook, MacBook Air, MacBook Pro, iMac, Mac mini, Mac Pro ve Xserve; Toshiba'nın; Satellite Pro S500, Tecra M11, A11, S11;HP'nin Envy 14, 17 modellerinde ve Microsoft'un Microsoft Surface taşınabilir bilgisayarında görülmektedir. Mini-DisplayPort, Mini-DVI'a nazaran çift-bağ kullanıp 30" ekranda 2560×1600 çözünürlük sunabilmektedir. Adaptörler aracılığıyla DVI, VGA ve HDMI görüntüler alınabilmektedir. 500. Yıl Vakfı Türk Musevileri Müzesi 500. Yıl Vakfı Türk Musevileri Müzesi, 500. Yıl Vakfı tarafından topluma Türk Yahudilerinin gelenekleri ve tarihi açısından bilgi sunmak amaçlı kurulmustur. 25 Kasım 2001'de açılmıştır. 500. Yıl Vakfı 1989'da 113 Yahudi ve Müslümandan oluşan Türk vatandaşları tarafından Sefaradların 500 yıl önce Osmanlı İmparatorluğu'na gelişini kutlamak için kuruldu. Müze fikri, müzenin ilk küratörü olan Naim Güleryüz tarafından ortaya atıldı ve Kamhi ailesinin maddi destekleriyle açıldı. Galata'da, tarihi Zülfaris Sinagogu binasında açılmış olan 500. Yıl Vakfı Türk Musevileri Müzesi, 20 Eylül 2015 tarihinde ŞişhaneNeve Şalom Sinagogu yanına taşınarak 14 Ocak 2016 tarihinde yeni yerinde faaliyetine başladı. Üç ayrı bölümden oluşan müzede ziyaretçiler tarih, gelenekler ve sosyal yaşam ile ilgili birçok konuda bilgiye ulaşabilmektedir. Günümüz müzecilik anlayışına uygun bir şekilde donatılmış olan müzede interaktif panolar tasarlanmış, dokunmatik ekranlarla teknoloji de mekân içerisindeki yerini almıştır. Müze alanı panolarla sınırlı değildir, dokunmatik bilgisayar sistemi ile statik yerine interaktif bir sistem kullanarak daha fazla verinin istenildiği zaman girişi yapılabilmektedir. İlk bölümde milattan önce dördüncü yüzyıldan günümüze kadar Anadolu topraklarındaki Yahudi tarihi anlatılmaktadır. Osmanlı’dan Türkiye Cumhuriyeti’ne geçişi de içine alan bu bölümde tarihi olaylar kronolojik olarak hazırlanmıştır. Yakın tarihin anlatıldığı dokunmatik panoda konular resim ve videolarla desteklenerek verilmiştir. Basın için ayrılan bölümde Cumhuriyet öncesi ve sonrası yayımlanan Türk Yahudi basınına ait gazete örnekleri, matbaa objeleri ve tarihçe yer almaktadır. Neve Şalom Sinagogu ve 500. Yıl Vakfı Türk Musevileri Müzesi arasında fiziki bağlantıyı kuran midraş holü sinagog içinde yapılan dini törenlerin canlı olarak izlenebilmesine olanak sağlamaktadır. Sünnet, düğün, Bar Mitsva gibi ritüellere tanıklık etmek müze ziyaretçisini fiili olarak törenin bir parçası haline getirmektedir. Dini ritüellerde kullanılan objelerden oluşan bölüm, 1982 yılında kapanan Appollon Sinagogundan gelen midraş ile temsili olarak yeniden canlandırılmıştır. Litürjik objelerin bir araya gelmesi ile mistik bir atmosferin yaratıldığı bu alanda farklı sinagoglardan gelen dini objeler sergilenmektedir. Etnografya bölümünde ise doğumdan ölüme yaşam döngüsü; objeler, belgeler, resimler ve videolarla ziyaretçiye aktarılmaktadır. Ziyaretçilere barkovizyon ile çeşitli şehirlerde olan Yahudi gelenek ve törenlerine ait görüntüleri seyretme imkânı sunulmuştur. Son bölümde Yahudi gelenekleri, bayramlar, yemek ve dil kültürü, müzik ve Yahudilerin çoğunlukla yaşadıkları bölgelerde yer alan sinagog, mezarlık gibi yapılar panolar ve dokunmatik ekranlarda anlatılmaktadır. Bu ekranlarda yer alan bilgiler içinde görsel ve işitsel ögeler sıklıkla kullanılmıştır. Bu alanda Judeo-Espanyol dilinde yapılmış sözlü tarih çalışması bir dönemi canlı tanıklardan dinlememizi sağlamakta ve toplumsal belleğe katkıda bulunmaktadır. Müze alanı içerisinde gelen ziyaretçilerin Türkiye’deki Yahudi yaşamına ait kökler ile ilgili bilgilere ulaşabilecekleri bir araştırma bilgisayarı da mevcuttur. 500. Yıl Vakfı Türk Musevileri Müzesi 7 Kocalı Hürmüz 7 Kocalı Hürmüz veya Yedi Kocalı Hürmüz şu anlamlara gelmektedir; Mark Wigley Mark Antony Wigley Yeni Zelanda doğumlu bir mimar ve 2004 yılından beri ABD'nin New York şehrinde yer alan Columbia Üniversitesi Mimarlık, Planlama ve Koruma Fakültesi Dekanı’dır. Mark Antony Wigley 1979 yılında Yeni Zelanda'danın başkenti Auckland'da yer alan Auckland Üniversitesi'nden mimar olarak mezun olmuştur. Aynı üniversitedeki doktora çalışmasını da 1987 yılında tamamlamıştır. 1986 yılından itibaren Princeton Üniversitesi’nde ders vermeye başlamış 1987 ile 1999 yılları arasında da Mimarlık Fakültesi Yüksek Lisans Bölümü müdürü olarak görev almıştır. 1988 yılında Mark Antony Wigley, Philip Johnson ile birlikte MoMa’ki "Deconstructivist Architecture" (Türkçesi: "Dekonstrüvist Mimarlık") sergisinde küratörlük yapmıştır. Bu sergi döneminin oldukça tanınmış yedi mimarının dekonsrüktivist öğelere içeren bazı tasarımlarını içeriyordu. Bu mimarlar Frank Gehry, Zaha Hadid, Peter Eisenman, Daniel Libeskind, Bernard Tschumi, Rem Koolhaas ve Coop Himmelb(l)au idi. Mark Antony Wigley ve Philip Johnson bu sergiyi düzenlerken Fransız felsefeci Jacques Derrida’nın Dekonstrüksiyon felsefesi görüşlerinden ayrıca Konstrüktivizm’den etkilenmişlerdir. 2005 yılından beri Rem Koolhaas ve Ole Bouman ile birlikte Volume Magazine adlı bir mimarlık dergisini de çıkarmaktadır. Leyte Muharebesi Leyte Muharebesi (İngilizce: Battle of Leyte; Japonca: レイテ島の戦い), Filipinler'de bulunan Leyte Adası üzerinde 20 Ekim 1944 ile 31 Aralık 1944 tarihleri arasında gerçekleşen İkinci Dünya Savaşı Pasifik Cephesi'ne dahil edilen bir muharebedir. Eliteserien'de oynayan yabancÄ± futbolcular listesi Eliteserien'deki yabancı futbolcular listesi, 1937 yılında kurulan Eliteserien'de oynayan yabancı futbolcuların bulundurulduğu bir listedir. Liste hazırlanırken iki kriter dikkate alınmıştır: Arnhem Muharebesi Arnhem Muharebesi, II. Dünya Savaşında Batı Cephesindeki Hollanda'da Müttefikler ve Almanya arasında gerçekleşen muharebedir. Muharebe 17 Eylül günü Britanyalı ve Polonyalı paraşütçülerin Arnhem'e inmesiyle başlayıp 26 Eylül günü Almanya'nın zaferiyle sona ermiştir. Özellikle Arnhem köprüsü muharebenin sembolü haline gelmiştir. Plana göre paraşütçüler 30.İngiliz Kolordosu gelene kadar 48 saat boyunca stratejik köprüleri tutacaktı böylece Almanya'nın endüstri kalbi olan Ruhr'a giden yol açılacaktı. Just Be Free Just Be Free resmi olmayan albüm, Amerikalı pop/R&B şarkıcı Christina Aguilera'nın eski demo kayıtlarından oluşan bir albümdür. Şarkılar asla halka yayınlanmamış, fakat müzik endüstrisine girmek için alet olarak kullanılmıştır. 2000 yılında Aguilera'nın 14-15 yaşlarındayken kaydettiği demolardan biri olan "Just Be Free", ilk tekli oldu. RCA Records tekliyi fark ettiğinde, hayranlara resmi olarak albümü almamalarını tavsiye etti ve Alman yayımcılar bu tavsiye üstüne tekliyi rafa kaldırdı. Aylar sonra, Warlock Records Just Be Free'yi albüm olarak yayınlamaya hazırlandı. Aguilera, Warlock'a dava açtı. Prodüktörler Michael Brown ve Robert Alleca albümün yapımcıları arasındaydı. Ayrıca albüm Christina'nın müzik gidişatına uymamıştı çünkü şarkıları kaydettiğin de çok gençti, ve Aguilera'nın ismini ve resmini izin almadan kullanmışlardı. Sonunda, 2 parti albümü halka yayınlamak için anlaşmıştı. Albüm 21 Ağustos 2001 tarihinde yayınlandığında, albüm kapağı olarak Aguilera'nın 15 yaşındaki hali vardı ve takip eden durumları not olarak albüm kitapçığına yazdı: BaÄŸdat Berberi Bağdat Berberi, Almanca adı "Der Barbier von Bagdad" Peter Cornelius tarafından hazırlanmış olan iki perdelik "komik opera" janrında bir opera eseridir. Eserinin librettosu Almanca olarak besteci tarafından Binbir Gece Masalları'ndan "Terzinin masalı" ve "Berber ve altı kardeşinin masalı"'ndan uyarlanmıştır. Bu opera eserinin prömiyer temsili 15 Aralık 1858de "Hoftheather", Weimar, Almanya'da yapılmıştır. Peter Cornelius partisyon notalarını şu çalgıları kapsayan orkestra için hazırlamıştır: Mekân: "Nureddin’in evinde bir salon" Eser çok sen bir uvertür ile başlar ve seyirciyi Ortaçağ Bağdat atmosferine koyar. İçeri Kadı'nın akrabası ve çöpçatanlık yapan kadın Bostana gelir. Bostana Nureddin'e Margiana'nın onunla babası öğlen namazına gittiği zaman buluşmaya hazır olduğunu bildirmeye gelmiştir. Bostana kendine çeki düzen vermesi için de Nureddin'e Abdül Hassan adlı berber göndermeye söz verip oradan ayrılır. Nureddin bir neşeli aşk şarkısına başlar. Bitirince yaşlıca şişmanca berber Abdül Hassan Ali bin Bekar odaya girer. Tıraş malzemeleri ile bir kristal top da getirmiştir. Abdül Hassan gevezelik yapmayı tıraş etmekten çok daha fazla sevmektedir. Uzunca bir selam faslından sonra tıraşa başlamadan önce kristal toptan falına bakmaya başlar. Nureddin'e dışarı çıkarsa bir felakete uğrayacağını söyler. Sonra maharetlerini saymaya başlar; bir molla, bir doktor bir kimyager olduğundan bahis eder ("Bin Akademiker, Doktor und Chemiker"). Gevezeliğe devam edip hikâyeler anlatmaya koyulur. Delikanlı uşaklarını çağırıp onu dışarı attırmak isterse de onu yakalayamazlar. Sonunda Nureddin tıraş olmaya razı olur. Tıraş başlarken Nureddin Margiana adını ağzına alıp bir oh çeker. Berber hemen bu konuyla ilgilenir ve Margiana'nın kendi kendini tıraş eden ve berber kullanmayan Kadı Baba Mustafa'nın kızı olduğunu duyunca Nureddin'le birlikte gidip ona yardım edeceğini söyler. Bunun üzerine Nureddin uşaklarını çağırıp berberin yüksek ateşli hasta olduğunu söyler ve onlar da berberi battaniyeler içinde sarıp sarmayıp yatağa sokarlar. Uşaklarına berberi gözleri önünden ayırmadan iyi bakmalarını tembih ettikten sonra Nureddin evinden tek başına ayrılmayı başarır. Mekân:"Kadı Mustafa'nın evinde bir salon" Kadı Baba Mustafa, Bostana ve Marghiana eve gelecek olan bir genç hakkında bir trio sarkı söylerler. ("Er kommt, er kommt, o wonnığlıche lust!"). Bostana ve Marghiana için bu genç Nureddin'dir. Kadı için ise Şam'da bulunan; kızıyla evlenmek için önceden bir sandık değerli hediye göndermiş olan ve o gün Bağdat'a varmasını beklediği genç Selim bahis konusudur. Selim'in zengin hediyelerle dolu sandığı odanın kenarında bulunmaktadır. Müezzin ezana başlayınca Kadı camiye gitmek üzere ayrılır. Hemen Nureddin girer; hemen bir aşk şarkısı ile Morghiana'yı kucaklar ve ondan bir gül hediyesi alır. ("Holden Bild in Engelsschone"). Berber Abdül Hasan'da battaniyelerden kaçmıştır ve evin dışında gözcülük yapmaya başlar. Namaz bitince dışarıdan birçok ses gelmeye başlar. Evine dönmekte olan Kadı bir vazoyu kıran köleye dayak attırmaktadır. Berber içerideki aşıklara Kadı'nın gelişini duyuramadığı için etrafına epeyce ahali toplayarak Kadı'nın adaletsizliği üzerine onları kışkırtmaya başlar. Sonunda durumu anlayan iki sevgili Nureddin'i saklamak için bir yer ararlar. Morghiana köşede duran hediye sandığının içini boşaltır ve Nureddin'i bu sandık içine saklar. Birden oda Kadı ve adamları ve berber ve Nureddin'in uşaklarıyla dolar ve bu iki taraf arasında müziğe uyan bir koro şarkısı halinde bir kavga dalaş başlar. Berber ne yapacağını bilemez ama Nureddin'in cesedini hediye sandığında olduğunu zanneder ve uşaklara hediye sandığını onun evine götürmeyi emreder. Kadı berberi değerli hediyeleri çalma ile suçlarken berber bu sandığın içinde bir arkadaşının cesedi bulunduğunu ve onu dışarı götürmekte olduğunu iddia eder. Bu sırada şehrin emniyet mensupları başlarında Halife oraya gelirler. Herkes kendi görüşüne göre durumu anlatır. Halife sandığın açılmasını emreder. Sandığın içinden baygın Nureddin ortaya çıkar. Berber Abdül Hasan delikanlıyı ayıltır. Kadı sandık içindeki genci görünce ne yapacağını bilemez. Ama halife Kadı'ya kizi ile bu gençi evlendirmesini söyleyince istemeksizin iki gencin birleşmesini kabul eder. Koro bu güzel sonucu bir şarkıyla kutlar. Berber Halife önünde sekiz kere eğilip "Selamialeyküm" diyerek ayrılamaya başlar. ("Heil diesem Haus … Salamaleikum") Ama halife Berber Ebu Hasan Ali İbni Bekar'ı tutuklattırır; ondan daha fazla gevezece hikâyeler dinlemek istemektedir. Romatizm akımının önem kazandığı ve sonra Richard Wagner'in ciddi mitik, mistik eserleri çok popüler olduğu için Alman operası içinde bu komik opera önce pek seyirci tarafından tutulmamıştır. Ancak besteci öldükten sonra yüzyılın dördüncü çeyreğinde daha hafif eserler isteyen seyirci için bu opera bütün Orta Avrupa opera evlerinde yapımlanmaya başlamıştır. Wagner'in bunaltıcı ciddi havasına karşılık Alman operasında, Cornelius'un bu eseri zarif, neşeli hatta güldürücü müziğiyle tam bir karşıt ortaya çıkarmıştır. McFly McFly, 2004 yılında kurulmuş bir İngiliz pop rock grubudur. Grup Tom Fletcher (vokal ve gitar), Danny Jones (vokal ve gitar), Dougie Poynter (arka vokal ve bas gitar), ve Harry Judd'dan (bateri) oluşur. Grup Prestige Management tarafından yönetilir. Kendi kurdukları Super Record firmasından önce 2004 ve 2007 yılları arasında Island Record Firması ile çalışmışlardır. Şu anda yeniden Island Record ile anlaşma sağlamışlardır. Yakın arkadaşları olan Busted grubunun 2004 yılının mart ayında bir tura davet etmesi, grubun ününün artmasına yardımcı olmuştur. McFly ismi Geleceğe Dönüş (Back to the Future) üçlemesinin baş karakteri olan Marty McFly isminden gelir. McFly ayrıca dünya çapında yaklaşık 8 milyon sattı ve bir BRIT Ödülü kazandı. McFly'ın ilk çıkış albümü olan Room on the 3rd Floor UK listelerine ilk sıradan girmiş ve Double Platinum ödülünü kazanmıştır. Bu durum sayesinde grup The Beatles'tan sonra UK listelerine ilk sıradan girmiş en genç grup olarak tanınmaya başlanmıştır. Albümlerinin çıkışından bir ay sonra grup ilk UK turunu yapmıştır.