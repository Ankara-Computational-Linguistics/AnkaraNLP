olarak yorumlanır. Leibniz Avrupa'nın ortak bir din oluşturması gerektiğine inanmıştır. Daha sonra 1715'te bu tekliflerini yinelemiştir. Leibniz çalışmalarında karşısına çıkan dillerin hırslı bir öğrencisiydi, bu dillerin gramer ve kelime bilgisini istekli bir biçimde kapıyordu. Hristiyan bilginlerin belirttiği, İbranice’nin insan ırkının kadim dili olduğu görüşüne karşı çıktı. Ayrıca, İsveçli bilginlerin söylediği ön İsveççe’nin Alman dillerinin öncüsü olduğu görüşüne de karşıydı. Slav dillerinin kökenlerine fazlasıyla kafa yordu, Sanskritçe’nin varlığından haberdardı ve klasik Çince’ye hayran kalmıştı. Leibniz geç ortaçağ "Chronicon" "Holtzatiae"’nin(Holstein eyaleti günlükleri) the "princeps editio"’sunu (ilk modern baskı) yayınladı. Leibniz muhtemelen Çin uygarlığına yakın ilgi gösteren ilk Avrupalı entelektüeldir, Avrupalı Hristiyan misyonerlerin Çin’e yazdığı postaları ve yazışmaları gözden geçirdi. "Confucius Sinicus Philosophus"’u basımının ilk yılında okudu ve Avrupalıların Konfüçyüsçü etik geleneğinden çok şey öğrenebileceği sonucuna vardı. Çince karakterlerin genel karakteristiğin kasıtsız bir formu olabileceği üzerine epey kafa yordu. "I Ching" heksagramlarının 0’dan 111111’e kadar olan ikili sayılarla örtüştüğünü belirtti ve bu eşlemenin Çinlilerin felsefi matematikte büyük başarıları olduğunun kanıtı olduğu sonucuna vardı. Leibniz’in Çin felsefesine olan ilgisinin kaynağı Çin felsefesinin kendisinkine benzer olduğu algısıydı. Tarihçi E. R. Hughes, Leibniz’in “basit madde” ve “önverili harmoni” fikirlerinin doğrudan Konfüçyüsçülükten etkilendiğini öne sürmüştür, bu fikirlerin oluşumunda o dönem yaptığı "Confucius Sinicus "Philosophus okumasının etkili olabileceğinin üzerinde durmuştur. Leibniz Brunswick aile tarihi için yaptığı araştırmadaki gezisinde Brunswickler için birçok resmî ve diplomatik iş yaptığı Viyana’da Mayıs 1688 ve Şubat 1869 tarihleri arasında kaldı. Madenleri ziyaret etti, maden mühendisleriyle konuştu ve Dük’ün Harz Dağları’ndaki demir madenleri için ihracat kontratlarında müzakerede bulunmayı denedi. Viyana sokaklarındaki aydınlatma için önerisi lambalar için yanan kolza yağı kullanılmasıydı. Avusturya İmparatoru ile beraber resmî dinleyicilerin bulunduğu ve buna müteakip muhtırası esnasında, Avusturya ekonomisinin para sistemini Orta Avrupa’ya göre reformize ederek Habsburg ve Vatikan ile anlaşma yapması gerektiğini öne sürdü. İmparatorluk araştırma kütüphanesi, resmî arşiv ve sosyal sigorta fonlarının kurulması gerektiğini de belirtti. Mekanik üzerine önemli bir yazı yazdı ve yayınladı. Leibniz ayrıca metafizik üzerine olan görüşlerini özetleyen kısa bir yazı yazdı ve bu yazı 1903'te Louis Couturat tarafından yayınlandı. Viyana’da yazılan bu yazı tarihsizdi ve bu 1999’da fark edildi, fark edildikten sonra Leibniz’in 1677-1690 arasındaki felsefe yazılarının eleştirel basımına eklendi. Couthurat’ın bu yazı üzerine okumaları 20. Yüzyıl analitik filozoflarının Leibniz üzerine çalışmalarının başlangıç noktası olmuştur. Fakat Leibniz’in felsefi yazılarına 1688’den başlayarak yapılan titiz bir çalışma – bu çalışmadaki eklemeler 1999 eleştirel basımı mümkün kıldı- Mercer (2001) Couturat’ın okumalarıyla aynı görüşte değildi ve henüz bu konu hakkında karara varılmadı. Leibniz'in ünü, ölümünden sonraki zamanda azalıyordu. Hatırlanmasının tek sebebi olan kitabı Théodicée'deki temel argümanları Voltaire tarafından Candide'de hicvedilmiştir. Voltaire'in Leibniz'i tasviri o kadar etkileyiciydi ki birçokları tarafından doğru bir yorumlama olarak kabul edildi. Bu yüzden Voltaire ve eseri Candide Leibniz'in fikirlerinin gereken değeri görmemesinin en büyük sebepleri olarak görülür. Leibniz'in tutkulu takipçisi Christian Wolff'un dogmatik ve basit görünüşü de Leibniz'in ününe zarar vermiştir. Leibniz, kitabı Théodicée'yi okuyan ve oradaki bazı fikirlerden yararlanan David Hume'u da etkilemiştir. Felsefe tarihi ele alındığında Leibniz'in de önemli bir kısmını temsil ettiği rasyonalizm akımı ve sistem felsefesi geleneği 17. yüzyılda sahneden çekilmeye başlamıştır. Hukuk, diplomasi ve tarih üzerine yaptığı çalışmalar geçici hevesler olarak görülmüştür. Fikirlerindeki bütünlük, zenginlik ve enginlik fark edilememiştir. Avrupa'nın çoğu Leibniz'in calculus'ü Newton'dan bağımsız olarak bulduğundan şüphe etmiştir. Bu yüzden matematik ve fizik üzerine yaptığı çalışmalar göz ardı edilmiştir. Newton'un büyük bir hayranı olan Voltaire, yine Candide'de Leibnizin calculus'ü bulduğuna karşı çıkmış ve Leibniz'in Newton'a yaptığı evrensel çekim yasası teorisi eleştirisinin yanlış olduğunu belirtmiştir. İzafiyet teorilerinin yükselişi ve takip eden matematik tarihi çalışmaları Leinbiz'in görüşlerini daha pozitif bir noktaya taşımıştır. Leibniz'in şimdiki ününe doğru yürüyüşü 1765'te yayımlanan ve Kant'ın ilgiyle okuduğu Nouveaux Essais ile başlamıştır. 1768'de Dutens'in editörlüğünü yaptığı birden çok baskısı yapılan yazılarını, 19uncu yüzyılda yapılan birçok çeviri takip etmiştir. Leibniz'in eserleri dönemin tanınan isimleri Antoine Arnould, Samuel Clarke, Sophia of Hanover ve kızı Sophia Charlotte of Hanover'in eserleriyle ilişkilendirilmeye başlanmıştır. 1900 yılında Bertrand Russell Leibniz'in metafiziğini konu alan eleştirel bir çalışma yayınlamıştır. Kısa bir süre sonra Louis Couturat Leibniz üstüne önemli bir çalışma yayımlamış ve Leibniz'in o güne dek yayımlanmamış büyük ölçüde mantık üzerine olan eserlerini derlemiştir. Bütün bunlar Leibniz'i 20nci yüzyıl analitik ve linguistic felsefecileri için saygıdeğer konuma taşımıştır. Leibniz in terimi olan salva veritate Willard Quine'ın metinlerinde geçer. Buna rağmen Leibniz üzerine ikinci elden ingilizce çalışmalar ikinci dünya savaşı sonrasına kadar filizlenmemiştir. GStreamer GStreamer özgür yazılım multimedya framework çalışmasıdır. Örnek olarak, GStreamer bir film oynatıcısı için grafik arayüzü dışında ihtiyaç duyulan her türlü yeteneği sağlayabilir. GObject yazı sistemine dayanılarak C programlama dilinde yazılmıştır. Video editörler, gerçek zamanlı medya yayını yapan uygulamalar ve medya oynatıcıları altında çalışacak bir uygulama olarak kullanılır. Pek çok farklı platformda çalışabilecek şekilde tasarlanmıştır; GNU/Linux (x86, PowerPC ve ARM), Solaris (x86 ve SPARC), Mac OS X, Microsoft Windows ve OS/400 verilebilecek örneklerdendir. GNOME masaüstü ortamı 2.2 versiyonundan itibaren GStreamer'ı kullanmaya başlamış ve GNOME ve GTK+ uygulama tasarımcılarını GStreamer'ı kullanmaları yönünde cesaretlendirmektedir. KDE gibi başka gruplarda GStreamer'ı kullanmaya başlamıştır; Amarokmedya oynatıcı son versiyonlarında GStreamer motorunu konfigurasyon seçeneklerine koymuştur. GStreamer aynı zamanda Nokia 770 Internet Tablet gibi gömülü sistem içeren cihazlarda da kullanılmaktadır. Spice World Sutopu Sutopu, 6 alan oyuncusu biri kaleci, kaleci dahil 7'si oyun içinde, yedeklerle beraber toplam 14 kişiden oluşan (Benchtekilerle beraber oyuncu sayısı 13'tür, 2 kişinin adı sadece kadroda yazılıdır.) 2 takımla 2 yarı ve 8 dakika 4 periyot süresince en fazla 25x33 metre boyutundaki havuzda yüzerek ve topu kaleye sokmaya çalışarak suda oynanan bir takım oyundur. Türkiye'de sutopu ilk kez 20. yüzyılın başlarında İngilizlerce oynanmış, bu sporu ilk tatbik eden Türk kulübü ise 1910'da Galatasaray Spor Kulübü olmuştur. 1930'da modern havuzların açılmasıyla ilk turnuvalar yapılmaya başlanmış ve 1931 yılındaki ilk İstanbul şampiyonluğu' nu Galatasaray Spor Kulübü kazanmıştır. Ancak Türkiye genelinde Adana bu spora ağırlığını koymuştur. 1938 yılında Adana Belediye Başkanı Turhan Cemal Beriker ve Beden Terbiyesi Bölge Müdürü Rıza Salih Saray'ın girişimleri ile Adana'da Türkiye'nin en modern yüzme havuzunun yapılmasına karar verilmiştir. Havuzun açılışı ile birlikte 1942 yılından itibaren Bölge Karması adı altında yarışlara iştirak eden Adana Demirspor Kulübü Muharrem Gülergin'in önderliğinde 17 yıl hiç yenilmemiş ve Türkiye Sutopu Ligi'nde toplamda 22 defa Türkiye şampiyonu olmuştur. Bu takım İstanbul ve tüm Türkiye'de Yenilmez Armada olarak anılmıştır. 1970'lerde üstünlük İstanbul'a geçmiş ve 1972-90 arasında İstanbul Yüzme İhtisas Kulübü seri şampiyonluklar kazanmıştır. 1991 yılında ise Macar çalıştırıcı Zoltan Gulyaş ile birlikte modern çalışma yöntemlerini tatbik eden Galatasaray Spor Kulübü üstünlüğü ele geçirmiş ve 1991-2011 arasında 17 şampiyonluk kazanmıştır. Dolayısıyla bu sporun üç büyükleri şampiyonluk sayısına göre Adana Demirspor, İstanbul Yüzme İhtisas Kulübü ve Galatasaray Spor Kulübü'dür. İki şampiyonluk ile Adalar Su Sporları Kulübü bu üç takımı takip etmektedir. Hizbullah (anlam ayrımı) Hizbullah, aşağıdaki anlamlara gelebilir: Brian Welch Brian Welch (19 Haziran 1970, Kaliforniya). Korn grubundan ayrılan gitarist. Ayrılık nedeni olarak Dini Uyanmayı neden göstermiştir. Ardından kızı için ayrıldığını itiraf etmiştir. Grubun en önemli üyelerinden biridir. O gittikten sonra Korn grubu hayranları tarafından beklenen başarıyı gösterememiştir. Son çıkan albüm Untitled'den sonra gruba yeniden dönmüştür. Hizbullah (TÃ¼rkiye) Hizbullah (), diğer adlarıyla Türkiye Hizbullahı veya Kürt Hizbullahı (KH) (Kürtçe: "Hizbullahî Kurdî"), Kürt, Sünni İslamcı ve çoğu faaliyetini Türkiye'de gerçekleştiren militarist örgüttür. Örgütün şiddet eğilimli bir yapısı vardır ancak örgüt, 2000'ler ve sonrasında şiddet içerikli olmayan faaliyetlere odaklanmıştır. Örgüt, 1979-1980 yıllarında Diyarbakır'daki Vahdet kitapçısındaki toplantılarla oluşmaya başladı. Abdulvahap Ekinci'nin sahip olduğu bu kitapçıdaki toplantılar, Fidan Güngör ve Hüseyin Velioğlu tarafından düzenlenmekteydi. 1981 yılında Fidan Güngör, Menzil kitapçısını kurarken, 1982 yılında Hüseyin Velioğlu ise İlim kitapçısını kurdu. 1979' da kurulan örgüt, 1987'ye kadar bu kitapçılarda toplanarak faaliyetlerini sürdürdü. 1987'de Hüseyin Velioğlu İlim kitapçısını Batman'a taşıdığında, liderlik ve militan faaliyetler üzerindeki farklı fikirler sonucu örgüt, iki kola ayrıldı. Velioğlu'nun liderliğindeki İlim kolu, hemen silahlı faaliyetlere başlama kanaatindeydi. Anlaşmazlıklar, iki grup arasında geçen kanlı çatışmalarla sonuçlandı. Örgüt, Batman dışında en çok Diyarbakır'ın Silvan ilçesinde etkiliydi, ayrıca uzun bir süre boyunca Yolaç köyünü merkez üssü olarak kullanmıştır. Zekât ve fitre adı altında esnaftan ve halktan zorla para topladığı iddia edilen örgüt, 1990'ların başında, halihazırda yükselişe geçen Kürt ayrılıkçı hareketine doğrudan bir tehdit oluşturmuştur. Kürt Sünni İslamcı örgüt; şiddet ve cinayet gibi eylemlerini ilk başta PKK üzerine yoğunlaştırsa da; daha sonradan "ahlaksız" olarak kabul ettikleri kişileri de (alkol içenler, mini etek giyenler vs.) hedef almışlardır. 1992'de, 2000'e Doğru dergisinin Diyarbakır temsilcisi Halit Güngen Hizbullahçılar tarafından öldürüldü. Öldürülmesinden iki gün önce "2000'e Doğru" dergisi, "Hizbullah Çevik Kuvvet Merkezinde Eğitiliyor" yazan çarpıcı bir kapakla çıkmış idi. Eski bakan Fikri Sağlar, "Siyah-Beyaz" gazetesiyle yaptığı bir röportajda, ordunun Hizbullah'ı sadece kullanmakla kalmadığını, aynı zamanda bu örgütü kurup sponsorluğunu da yaptığını söylemiştir. Bu kararın 1985 yılında alındığından da söz eder. Yine de güvenlik güçleri, Hizbullah'a devrim sonrası İran tarafından para yardımı yapıldığını ve eğitim verildiğini; ayrıca İran'ın, Orta Doğu boyunca terör örgütleri vasıtasıyla İslami hükûmetler kurmak istediğini iddia etmiştir. Haftalık "2000'e Doğru" dergisi, 16 Şubat 1992'de görgü tanıklarının ve Hizbullah sempatizanlarının verdiği bilgiler doğrultusunda, örgüt üyelerinin Diyarbakır'daki çevik kuvvet merkezinde eğitim gördüklerini bildirmiştir. Bu konuyla ilgili makalenin yayımlanmasından iki gün sonra bu makalenin yazarı Halit Güngen, faili meçhul bir cinayete kurban gitmiştir. Bir önceki sayısında devlet ve Hizbullah ilişkilerinden bahseden haftalık "Gerçek" dergisinin Diyarbakır temsilcisi Namık Tarancı, 20 Kasım 1992'de iş yerine giderken vurularak öldürülmüştür. "Özgür Gündem" muhabiri Hafız Akdemir; Silvan'da Hizbullah tarzı çifte cinayet işledikten sonra kaçan suikastçılara yardım ve yataklık eden bir kişinin, altı hafta gözaltında tutulduktan sonra mahkemeye bile çıkmadan serbest bırakılmasıyla ilgili hazırladığı bir yazıdan sonra, 8 Haziran 1992'de Diyarbakır sokaklarından birinde vurulup öldürülmüştür. Türkiye'deki Meclis Araştırma Komisyonu'nun 1993 raporunda; Hizbullah'ın, Batman ilinde güvenlik güçleri tarafından siyasi ve askerî eğitim, ayrıca destek aldıkları anlatılmaktadır. JİTEM'in kurucusu olduğunu iddia eden Türk Kara Kuvvetleri'nden emekli albay Arif Doğan, 17 Ocak 2011'de Ergenekon davaları kapsamında mahkemede ifade verirken; Hizbullah'ı, PKK militanları ile savaşması ve karşı devrimci bir güç unsuru olması için, "Hizbul-Kontr" ("Kontralar Partisi") ismiyle kendisinin kurduğunu beyan etmiştir. Corry Görgü, militanların sayısını 20.000 kadar yüksek olduğunu ifade etmiştir, aynı sayı Center for Defense Information tarafından da bildirilmiştir. 2002 Küresel Terörizmin Motifi raporunu temel alan, Amerikan Bilim Adamları Federasyonu'nun İstihbarat Kaynağı Programı tarafından sağlanan bilgilere göre örgütün birkaç yüz üyesi ve binlerce destekçisi vardır. Ufuk Hiçyılmaz ise örgütün 1.000 kadar silahlı üyesi bulunduğunu bildirmiştir. İstanbul'da birkaç iş adamının kaçırılması ve arkasından gelen Beykoz'daki bir ev baskınından sonra yurt genelinde Hizbullah taraftarlarına karşı aramalar ve operasyonlar başladı. 17 Ocak 2000'de Beykoz'daki bir operasyon sırasında Hüseyin Velioğlu öldürüldü ve Edip Gümüş ile Cemal Tutar göz altına alındı. Cemal Tutar'ın, Hizbullah'ın askerî kanat sorumlusu olduğu öne sürülürken, Edip Gümüş’ün de örgütün üst düzey yöneticilerinden biri olmakla itham edildi. Bunu takip eden zaman içerisinde başlıca Diyarbakır'da, Hizbullah üyesi olduğu ileri sürülen pek çok kişi mahkemeye sevkedildi. Birkaç defa zanlılardan bazıları işkence gördüklerini iddia etti. Bu tür iddialar Uluslararası Af Örgütü tarafından Acil Eylem planı kategorisinde belgelendi. Edip Gümüş ve Cemal Tutar'ın itham edildiği duruşmada; zanlı Fahrettin Özdemir, 10 Temmuz 2000'de 59 gün boyunca gözaltında tutulduğunu ve işkence gördüğünü söyledi. Cemal Tutar ise, 11 Eylül 2000'de 180 gün boyunca gözaltında tutulduğunu söyledi. Hizbullah mahkemesi Aralık 2009'da sonuçlandı. Zanlılar çeşitli sürelerde hapis cezalarına çarptırıldı, Cemal Tutar ile Edip Gümüş’ün de aralarında bulunduğu 16 kişiye müebbet hapis cezası verildi. Militan faaliyetler yaptıkları öne sürülerek tutuklanan Hizbullah'ın 23 üyesi, Türk Ceza Kanunu'nda yapılan, mahkeme kararı olmaksızın tutuklu kalma süresini 10 yıl ile sınırlayan tasarı değişikliği doğrultusunda, 4 Ocak 2011'de tahliye edildi. Ancak adli kontrol kapsamında karakola dönmeyen Hizbullah üyeleri kayıplara karıştı. Camilo Cienfuegos Camilo Cienfuegos Gorriarán (6 Şubat 1932 - 28 Ekim 1959) Calabazar de Sagua`da dünyaya gelen Kübalı devrimci. Fulgencio Batista başkanlığını devirmek için birçok yer altı aktiviteye katıldı ve Küba Devrimi`nde önemli bir rol oynadı. Fidel Castro, Raúl Castro ve Che Guevara ile birlikte devrimin önemli liderlerinden biridir. Geçirdiği uçak kazasında hayatını kaybetmiştir. İlk eğitimini doğduğu kentte aldı. 1940 yılında Havana'ya geldi ve San Alejandro Güzel Sanatlar Akademisi'ne girdi. Eğitimine ekonomik zorluklardan dolayı ara vermek durumunda kaldı. 1948 yılından itibaren siyasi gösterilere katılmaya başladı, otobüs tarifelerine yapılan zamları protesto edenlerin arasında yer aldı. 1953 yılında ABD'ye daha iyi yaşam koşulları için gittiyse de işçilerin içinde bulunduğu durumu görerek ülkesine geri döndü. 1954 yılında Fulgencio Batista iktidarına karşı mücadele eden öğrenci grupları arasında yer aldı. Küba Devrimi önderlerinden Antoni Maceo'nun anıldığı bir gösteride polisin saldırısı üzerine kolundan yaralandı. Polis tarafından takip edildiğinden dolayı önce ABD'ye oradan sınırdışı edilince de Meksika'ya gider. Burada Küba'ya çıkartma yapmak üzere hazırlık yapan Fidel Castro ile tanışır ve Granma yatıyla beraber yola çıkan 82 gerilladan birisi olur. Granma yatı karaya vardıktan sonra Batista kuvvetleriyle çatışma çıkmış, gerillalar ancak dağılarak saldırıdan kurtulabilmişlerdir. Sierra Maestra Dağlarına varabilen 12 kişiden birisi de Camilo olur. Camilo bağlı bulunduğu müfrezenin komutanı olan Arjantinli devrimci önder Ernesto Che Guevara ile dostluğunu geliştirecek ve silahlı mücadelesini sürdürecektir. 1958 yılında Fidel tarafından komutanlığa terfi ettirilir. Camilo özellikle Yaguajay şehrinin alınmasındaki başarısıyla bilinir. 1959 Ocak ayındaki Küba Devrimi'nin zaferinden sonra Ordunun komutanlarından birisi olarak karşı-devrimci güçlere karşı mücadeleye devam etti, tarım reformu çalışmalarına destekte bulundu. 28 Ekim 1959 tarihinde Camagüey şehrinden Havana'ya Cesna 310 tipi bir uçakla yola çıkan Camilo Cienfuegos uçak kazasında hayatını kaybeder.Ölümüyle ilgili çok çeşitli rivayet olmakla beraber uçağının nereye ve nasıl düştüğü bilinmemektedir. İskendernâme (Ahmedî) İskendernâme (Ahmedî), 14. yüzyılda Ahmedî tarafından yazılan mesnevi tarzında manzum bir Türkçe eserdir. Ahmedî’nin en tanınmış eseri olan İskendernâme, Türk edebiyatında yazılmış ilk manzum İskender hikâyesidir. Eserde Kur’an’da ismi geçen Zülkarneyn unvanlı İskender’in hikâyesi anlatılır ancak onun gibi cihan hakimi olan Büyük İskender’in kimlik ve kişiliği ile Zülkarneyninki iç içe geçmiştir. Hikâye kurgusunun içerisine yedirilen din, tasavvuf, ahlâk, felsefe, coğrafya, astronomi, metalürji, tıp, siyaset gibi pek çok ansiklopedik bilginin yanı sıra eserde “Osmanoğulları”na gelinceye kadar tüm devletler ve insanlık tarihi özet olarak aktarılmıştır. “"Dâstân-ı Tevârîh-i Mülûk-i Âl-i Osmân"” başlıklı son bölümü ilk Türkçe Osmanlı vekāyi‘nâmelerinden sayılmaktadır. Hükümdarlara ve kumandanlara yönelik öğütlere yer verilmiş olması nedeniyle bir siyasetnâme olarak da değerlendirilir. Ne zaman yazıldığı ve kime sunulduğu konusunda farklı görüş ve değerlendirmeler vardır. Bu değerlendirme ve yorumlardan Ahmedî’nin İskendernâme’yi Germiyanoğlu Süleyman Şah’ın ölümünden sonra yazmaya başladığı, Osmanlı padişahı Yıldırım Bayezid’e sunmak isteyip sunamadığı, bir takım ilaveler yaptıktan sonra Yıldırım Bayezid’in oğlu Emir Süleyman’a sunduğu anlaşılmaktadır. Şairin 1390’da tamamladığı bildirilen ancak hayatının son yıllarına kadar zaman zaman ele alıp çeşitli ilâvelerle enginleştirmeye çalıştığı eserin beyit sayısı bazı nüshalara göre yedi binden az, bazı nüshalara göre ise sekiz binden fazladır. Aruzun “"failatün failatün failün"” kalıbıyla meydana getirilmiştir. Yazıldığı yıldan itibaren büyük bir rağbet görmüş, hemen hemen bütün eski kaynaklarda adından bahsedilmiş, yalnız Anadolu sahasında değil İran ve Türkistan’da da okunmuştur. Eser, Firdevsi ve Nizami Gencevi’in mesnevilerinden yararlanılarak yazılmıştır ancak bu eserlerin tercümesi değil; ansiklopedik özelliği bulunan orijinal bir eserdir. Ahmedî’nin eserindeki beyitlerin yarısı daha önceki örneklerde bulunmayan geometri, astronomi, tıp, felsefe, siyaset, etik, teoloji gibi değişik konularda okuyucunun bilgilendirilmesini ön planda tutmuştur. Bu bakımdan bilim tarihi ve felsefe tarihi açısından önemli bir eserdir; nitekim Latîfî ve E. J. Wilkinson Gibb gibi araştırmacılar tarafından edebi değil, bilimsel bir eser olarak görülmüştür. Franz Babinger ise İskendernâme'nin Büyük İskender'e ait efsaneleri tesvir ettikten sonra bir bilim ansiklopedisi halini aldığını belirtir. Esere sonradan eklenen dünya tarihi özeti, İskendernâme’nin en önemli özelliklerindendir. Bu bölümde dünya ve hükümdarlar tarihi Aristo’nun ağzından nakledilir. İslam peygamberinden başlayarak Emevî, Abbâsî, İlhanlı ve Osmanlı devletleri tarihi anlatılmaktadır Dünya tarihinin “"Dâstân-ı Tevârîh-i Mülûk-i Âl-i Osmân"” başlıklı son bölümü ilk Türkçe Osmanlı vekāyi‘nâmelerinden sayılmaktadır. Bu bölümde Ertuğrul Gazi'den Emir Süleyman'a kadar Osmanlı hanedanının hikâyesi 300'ü aşkın beyitle dile getirilmiştir. İskendername’de hükümdarlara ve kumandanlara yönelik öğütlere yer verilmiştir Mesnevide İskender’in dört büyük danışmanı Arestu/Aristo, Bukrat/Hipokrat, Sokrat, Felatun/Platon ona yol gösterir. Hızır da yanından eksik olmaz. İdeal hükümdarın vasıfları, dünya tarihinde adı geçen güçlü sultanların başarılarının sırları ve ülkesini felakete sürükleyen sultanların hatalarının sebepleri gibi konularda Aristo, Hipokrat, Sokrat, Platon ve Hızır tarafından İskender’e bilgiler verilmektedir. Ahmedî’nin amacı bu bilginlerin ağzından aktardığı siyasi içerikli nasihatleri dönemin sultanına ulaştırmak ve onu siyaset ilmi konusunda bilgilendirmektir. Eser bu yönüyle bir siyasetnâme örneği olarak değerlendirilir. Osmanoğullarının tarihi anlatılırken Osmanlı’dan beklenenin dünyaya yeni bir nizam vermek olduğu ifade edilmiştir. Ahmedî eserinin başlangıç bölümünü klasik mesnevi anlayışı içinde düzenlemiştir. 306 beyit halinde düzenlenen başlangıç bölümü besmeleyle başlayan bir girişten sonra; “"fahriye"”, “"şem‘ ile pervane"”, “"şem‘ ile micmer münazarası"”, “"söze dair"”, “"tevhid"”, “"na‘tv"” ve “"hasb-i hâl"” gibi bölümler içermektedir. Bu bölümlerde şu konular anlatılır: İskender’in doğumu, tahsili, tahta çıkışı; hayatın aslını Aristo, Eflatun ve Bokrat’tan sorması; bir meleğin ona kılıç vererek cihan hâkimiyetini müjdelemesi, İran şahı Dârâb ile çarpışarak onu yenmesi; İskender’in Sistan şahının kızı Gülşah’la aşkı; İskender’in Fûr-ı Hindî’yi yenmesi; Çin hâkimiyeti ve Şark yolculuğu; Türkleri Hak dinine çağırması, Sedd-i Ye’cüc ve Me’cüc’ün yapılması; Hızır’la konuşmaları ve ona yoldaş olması; bir müddet sonra hastalanıp ölmesi ve vasiyeti üzerine İskenderiye’ye defnolunması. Şair giriş bölümünden sonra air “"dâstân"” başlıklarıyla anlatmak istediği konulara temas eder. Her “dâstân”; "mukaddime-i dâstân", "matla-ı dâstân", "hâtime-i dâstân" olmak üzere üç ana bölüme ayrılmaktadır. ""Der-temsîl ve hâtime-i kitâb"” ve ""Târîh-i nazm-ı İskender"" bölümleriyle esere son verilir. Ahmedî, hayatının son dönemlerine kadar eserini tekrar ele alarak ona ilavelerde bulunmuştur. İskender’in Gülşah’la aşkı, Hint adalarını gezmesi, Mevlid bölümü, Osmanlı tarihi ve zamanın bilimlerini anlattığı bölümler gibi, başka şairlerde bulunmayan bölümler eklenmiştir Hikâyede geçen şahıslar tespit edilebildiği kadarıyla şunlardır: Aristo, Ârzû Ümmîd, Behmen, Behrâm b. Behrâm, Behrâm, Behrâm-ı Gûr, Bokrat, Dârâb, Dört Büyük Halife ve diğer Emevî-Abbasî halifeleri, Eflâtun, Efrasiyab, Erdeşîr, Fûr, Gülşah, Güştâsb, Hızır, Hüsrev Pervez, Hürmüz, Âdem’den itibaren Muhammed’e kadar gelen bütün peygamberler, İskender, Kaydâfe, Kayser, Keyd, Key-kâvus, Key-kûbad, Keyûmers, Kubâd, Luhrâsb, Mâhâr, Mâhyâr, Mânî, Mezdek, Moğol ve İlhanlı hükümdarları, Nersi, Nizâmî, Nûşinrevân, Osmanlılar’da Ertuğrul Gazî’den Emir Süleyman’a kadar bütün hükümdarlar, Pîrûz, Pûrân Duht, Sokrat, Su’day, Şâpûr, Şehrbânû, Şeyhoğlu, Tahmasb, Tamgaç, Ye'cüc ve Me'cüc, Yezdicerd, Zülkarneyn-i Evvel. Yazıldığı çağdan itibaren Şîraz’dan Balkanlar’a kadar Türk coğrafyasının pek çok yerinde çoğaltılan eserin nüsha sayısı 100’ün üzerindedir. İsmail Ünver, İstanbul Üniversitesi Kütüphanesi Ty. 921’de kayıtlı olan 8754 beyitli (en hacimli) İskender-nâme üzerinde bir inceleme yapmış ve incelemeyle birlikte eseri tıpkıbasım halinde yayınlamıştır (Ankara 1983). Yaşar Akdoğan, eserin bazı kısımlarını günümüz Türkçesine aktararak “"İskendername’den Seçmeler"” adıyla yayımlamıştır(Ankara 1988). Necip Asım, İskendername içinde yer alan Osmanlı tarihi kısmını “"Osmanlı Tarihnüvisleri ve Müverrihleri"” adıyla yayımlamıştır. Nihat Sami Banarlı’nın “"Dördüncü Asır Anadolu Şairlerinden Ahmedî’nin Osmanlı Tarihi: Dâsitân-Tevârih-i Mülûk-i Âl-i Osman ve Cemşid ve Hurşîd Mesnevisi"” adlı eser İskendername içinde yer alan Osmanlı Tarihi kısmını içerir. 1977 İskendername’nin Mevlid bölümü İsmail Ünver tarafından yayımlanmıştır. Eserin Süleymaniye Kütüphanesindeki nüshalarından birinde Ahmedi’nin 497 beyitlik bir mi’racnamesinin bulunduğu tespit edilip Yaşar Akdoğan tarafından tanıtılmıştır (1989). Kiel Kanalı Kiel Kanalı (, "NOK", Kuzey Denizi-Baltık Denizi Kanalı), 1948'e kadarki adıyla Kayzer Wilhelm Kanalı (), Almanya'nın kuzeyinde bulunur. Baltık Denizinde ulaşım açısından önem taşır. Kuzey Denizinde Elbe Irmağı ağzındaki Brünsbüttelkoog'dan, doğuda Baltık Denizi kıyısındaki Kiel limanında yer alan Holtenau'ya kadar 98 km uzanır. İki deniz arasındaki en güvenli, kısa ve ucuz ulaşım yoludur. Genişliği 103 m, derinliği 11 m olan kanalın üzerinde yaklaşık 42 m yükseklikte on köprü bulunur. Kanal, 1887-95 arasında, kuzeye gidecek savaş gemilerine kestirme bir yol sağlamak amacıyla yapıldı. Daha önce gemiler Danimarka'nın çevresini dolaşmak zorundaydı. 1907-14 arasında genişletilerek büyük savaş gemilerinin geçişine elverişli hale getirildi. O dönemde Kayzer Wilhelm'in adını taşıyan kanal, I. Dünya Savaşı öncesinde Alman hükümetine aitti. 28 Haziran 1919'da imzalanan Versailles Antlaşması ile uluslararası statü kazandı, ama yönetimi Almanlarda kaldı. Kanal trafiği, yalnızca genel polis, ulaşım, sağlık ve gümrük kurallarına uygun biçimde işleyecekti. Adolf Hitler 1936'da bu hükümleri tanımadığını ilan etti. II. Dünya Savaşı'ndan sonra kanal Schleswig-Holstein eyâletinde ("Land") kaldı ve seyrüsefer özgürlüğü tanıyan Versailles Antlaşması koşulları yeniden uygulamaya kondu. Şu anda yürürlükteki esaslar gereği Kiel kanalı sadece Almanya ile barış içindeki devletlerin geçişine açıktır. Pervin Ä°tisami Pervin İtisami (Farsça: پروین اعتصامی; d. 16 Mart 1907, Tebriz - ö. 6 Nisan 1941, Tahran), İran edebiyatının Meşrûtiyet Devri kadın şairidir. Pervin İtisami, 1907 yılında İran'ın Tebriz kentinde dünyaya geldi. Babası Yusef Eetesami Ashtiyani (Eetesamol Molk) Gilan Eyaleti'nin Sheft kasabasından olup, köken olarak Ashtiyan bölgesindendir. Annesi, Axtar Fotuhi (Ölüm 1352 Hicri Şemsi) İran Azerbaycan eyaletindendir. Pervin ailenin tek kızı olmasıyla birlikte 4 erkek kardeşi de vardı. Yusuf İtisami, Pervin'in babası İran Meşrutiyet döneminin yazarlarından olup bir dava adamıydı. 1291 H.Ş. tarihinde ailesiyle birlikte Gilan velayetinin başkenti Reşt şehrinden Tahran'a göç etti. Pervin bu yüzden çocukluğundan beri meşrutiyetçiler ve kültürel simalarla tanıştı. Fars Edebiyatı'nı babasının yanı sıra, Dehxoda ve Maleko Şoaraye Bahar gibi edebiyat ustalarının yanında öğrendi. Çocukluğunda Farsça ve Arapça'yı özel öğretmenlerin gözetimi altında evinde ve İngilizce'yi ise Amerikan Koleji'ne giderek öğrendi. Pervin 28 yaşında babasının amcasının oğlu, Fazlollah Eetesami (Kermanshah kentinin Emniyet Müdürü) ile evlendi ancak bir yıl olmadı ki bu evlilik sonlandı ve boşanmasına sebep oldu. Bu yıllarda Pervin Tahran Üniversitesi'nin kütüphanesinde çalışmaya başladı. Maleko Şoaraye Bahar’ın teşvik ve yönlendirmeleriyle 1315 H.Ş. yılında Pervin, Divanı Şiirini yayınladı ancak ince ve hassas ruhu, 1316 H.Ş.’de babasının ölümü (63 Y) ile büyük bir darbe aldı. Sonunda Pervin 1941 yılında tifo hastalığından 35 yaşında Tahran'da vefat etti. Kum kentinde bulunan Fateme Masume türbesinin avlusunda, aile mezarlığında toprağa verildi. Divane Ghasayed, Masnaviyat, Temsilat ve Moghattaâ€™at Divanı, 248 parça şiirden oluşur. Bunların arasında 65 parçası manzum atışma tarzındadır. Genelde şiirleri edebi kalıplar çerçevesinde olup toplumsal olaylara eleştirisel bakışını yansıtır. Hükümdarlar tarafından halkın yaşadığı zulmü işleyen pek çok eleştirel şiiri var. İran Edebiyatı'nın en önemli kadın şairlerinden olan Parvin, yeniçağ edebiyatında klasik tarzda şiirleriyle adını tarihe yazmıştır. Şiirlerini iki ana gruba ayırabiliriz. Birincisi "Horasan tarzı" dediğimiz şiirlerdir. Şiirin içeriği öğütler ve nasihatlerden oluşur ve genelde Naser Xosro'nun şiirlerine benzer. İkincisi "Araghi tarzı" denir ve genelde destansı yapısı vardır ve Saadi'nin şiir tarzına yakındır. Bu tür şiirleri daha ünlüdür. Alamut, Bozdoğan Alamut, Aydın'ın Bozdoğan ilçesine bağlı bir mahalle. KahramanmaraÅŸspor Kahramanmaraşspor, 21 Şubat 1969 tarihinde kurulan ve rengini dondurma ve Kırmızı Biber'den alan kırmızı-beyaz renklere sahip bir spor kulübü. Kulüp 15 yıl boyunca deplasmanlı amatör bölgesel kümelerde mücadele etti. 1984 yılında profesyonel hayatına başladı. Amatördeki son yıllarında önce katılma ligi ikinciliği, arkasından Türkiye amatör futbol şampiyonluğu kazanan ve ikinci Türkiye ligine, adım atan Kahramanmaraşspor, 1987-1988 sezonunda yer aldığı 2. Lig B grubunda şampiyon olarak Süper Lig'e çıkmayı başardı. Ancak yaşanan bazı olumsuzluklar yüzünden tekrar 2. Lig'e düştü arkasından da 3. Lig'e kadar indi. Uzun yıl 2. Lig'de oynadı ve 2007-08 sezonunda ligden düştü. Hemen ardından tekrar yükselip 2. Lig'de mücadele eden Muhammed Günkut yönetimindeki Kahramanmaraşspor maddi krize girerek, 13 futbolcunun şehri terk etmesinin ardından altyapı futbolcularıyla maçlara çıktı ve ligde tutunamayıp tekrar 3. Lig'e düştü. Düştüğü sezon futbolculara olan borçlarından dolayı transfer yasağı konan kırmızı-beyazlı kulüp transfer yapamadan 3. Lig'de tutunmayı başardı. 1 Mayıs 2011 Pazar günü kulüpte yapılan kongrede Kahramanmaraşspor'un Fatura Vizyon şirketine devredilmesi kararlaştırılarak Sportif A.Ş. olma yolunda ilk adım atıldı. Borçları üstlenen kulübün yeni sahibi 1,5 yıl aradan sonra transferler yaparak, kulübü Süper Lig'e taşımayı hedefliyor. 24 Mayıs 2012 tarihinde Belediye Bingölspor'u penaltılarla 4-2 yenerek 2. Lig'e yükselmişlerdir. 2012-13 sezonu itibarıyla kulübün isim sponsoru Fatura Vizyon olmuştur. Faturavizyon Kahramanmaraşspor olarak yola çıkan kulübün kırmızı-beyaz renkleri ve logosu değişmemiştir. 2012-13 TFF 2. Lig'in bitimine bir hafta kala, deplasmanda oynadığı Tarsus İdman Yurdu maçını kazanarak, 2. Lig şampiyonluğunu ilan etmiş ve 1. Lig'e yükselmeye hak kazanmıştır. 2013-14 PTT 1. Lig'in otuzikinci haftasında deplasmanda Tekden Denizlispor ile oynadığı maçı 2 - 1 kaybederek liglerin bitimine 7 hafta kala 1. Lig'e yükseldiği ilk sezonda 2. Lige düşmesi kesinleşen ilk takım olmuştur. Hâlen 2. Ligde mücadele etmektedir. Amblemdeki kırmızı ve beyaz renkler, Kahramanmaraş'ın meşhur olan Maraş biberini ve Maraş dondurmasını temsil ederler. Lacivert renk takımın üçüncü, alternatif rengidir. Kahramanmaraş'ta bulunan Hitit heykeli Maraş Aslanı kulübün sembolü olmuştur. Bu aslanın üzerinde yürüdüğü kale Maraş Kalesini temsil eder. "KMS" yazısı Kahraman Maraş Spor kelimelerinin ilk harfleridir. 1988-1989 1984-1988, 1989-1993, 1994-1996, 2013-2014 2001-2008, 2009-2010, 2012-2013, 2014- 1993-1994, 1996-2001, 2008-2009, 2010-2012, 1969-1984 Åžampiyonluk : 1987-1988 Åžampiyonluk : 2012-2013 Play Off Åžampiyonluk (2): 2008-2009, 2011-2012 Ä°kincilik (2): 1993-1994, 2000-2001 Dik burunlular Dik burunlular ("Lamniformes") takımı kıkırdaklı balıklara sayılan köpek balıkları alt-sınıfının on bir takımından birisidir. Bu takıma ait en tanınmış köpekbalığı türleri, dev köpekbalığı ve beyaz köpekbalığıdır. Dik burunlular takımına ait türlerin ortak özelliklerini kısaca belirtmek, diğer takımlardaki kadar kolay değildir. Ancak birçok özellikleri sıraladıktan sonra ortaklıkları göz önüne getirilebilir: Bu takıma ait olan birçok türler, sıcaklığı depolayabilirler ve çevre sıcaklığına diğer balıklar kadar bağımlı olmazlar. Işık Okulları Işık Okulları, Feyziye Mektepleri Vakfı'na bağlı olarak çalışmalarını sürdüren eğitim kurumlarının genel adıdır. Yaklaşık 3,500 m² açık alan toplam 17,500m2 lik kapalı alan üzerine kurulu Nişantaşı Kampüsü, Işık Okulları'nın ilk ve en eski kampüsüdur. Anaokulu, ilköğretim okulu, lise ve Feyziye Mektepleri Vakfı'nı barındıran dört binaya sahiptir. Okulda 2 adet konferans salonu (Muvaffak Benderli ve Sacit Öncel), 2 kapalı spor salonu, teraslarda 2 açık halı saha, 3 bilgisayar laboratuvarı, 5 multimedya derslik ve yemekhane bulunmaktadır. Kütüphanesinde ise 20 bine yakın kitap ve 200'ü aşkın CD bulunduran Nişantaşı Işık Lisesi, girişinde bulunan Galeri Işık Teşvikiye ile önemli sergilere ev sahipliği yapmaktadır. İstanbul’un en önemli noktalarından birinde bulunan ve 300 metrekarelik bir alana sahip olan Galeri Işık Teşvikiye'de eğitim ve öğretim çerçevesinde, sanat faaliyetlerinin yanı sıra her türlü bilimsel, sosyal ve teknolojik etkinlik, etkileşim ve tanıtım da gerçekleştirilerek değerli projelere ev sahipliği yapılmaktadır. 1986 yılında eğitime başlayan kampüs, Işık Okulları'nın en büyük kampüsü olma niteliğini taşır. Kampüste, anaokulu, ilköğretim, lise ve Işık Üniversitesi'nin Güzel Sanatlar Fakültesi'nin kampüsü bulunur. Spor alanları bakımından; kampüs bünyesinde bir kapalı yüzme havuzu, bir kapalı spor salonu ve açık spor alanlarını barındırır. Okulda ayrıca bir de botanik serası bulunur. Işık Lisesi mezunlarını bir araya getiren Işıkev sosyal tesisi yine bu kampüste bulunmaktadır. Sanata büyük önem veren kurumun bir diğer galerisi olan Galeri Işık İstanbul da bu kampüs içerisinde yer almaktadır. Yeni oluşturulan bu kampüste, anaokulu, ilköğretim okuluve 2005-2006 yılında eğitime başlayan lise ve fen lisesi yer almaktadır.Kampüsteki sosyal tesisler ve yüzme havuzu 2006-2007 Öğretim Yılında tamamlanarak hizmete girmiştir. Şehir merkezine yaklaşık 45 dakika mesafede olan kampüste, Işık Üniversitesi öğrencileri için bir "kampüs üniversitesi" oluşturulmuştur.Kampüste, eğitim ve idare binaları dışında çok sayıda sosyal tesis ve yaklaşık 1200 öğrenci kapasiteli yurt bulunmaktadır. Kampüs içerisinde "Galeri Işık Şile" adında bir de sanat galerisi yer almaktadır. Otomarsan Otomarsan 1967 yılında Otomarsan Otobüs ve Motorlu Araçlar A.Ş. unvanıyla Türkiye'de İstanbul Davutpaşa'da kuruldu. O 302 tipi otobüslerin üretimi 1968 yılında başlamıştır. 1986 yılında Aksaray ilinde kamyon üretimine geçmiştir. Kasım 1990'da ticaret unvanı Mercedes-Benz Türk A.Ş. olarak değişen kuruluş günümüzde yaklaşık 3.900 personel istihdam etmektedir. Mercedes-Benz Türk bugün Hoşdere'deki fabrikasında şehirlerarası ve belediye tipi otobüsler, Aksaray ilindeki fabrikasında ise hafif ve ağır sınıf kamyonlar ve çekiciler üretmektedir. Kuruluşundan bu yana kendi üretiminden yaklaşık 44.200 otobüs, 65.700 kamyon, 1.000 midibüs ve 1989'dan beri 23.700 adet hafif ticari araç ithalatı ve satışı gerçekleştirmiştir. Hazîre Hazîre, külliye, cami, mescit, tekke gibi dini yapıların avlularında yer alan etrafı duvar veya parmaklıkla çevrili mezarlıklara verilen isim. Hazîreler birkaç mezardan oluşabildiği gibi birkaç yüz mezarı barındıranları da vardır. Hazîrelerin ilk çekirdeğini bitişiğinde bulunan binayı yaptıranın veya o bina ile bağı olan şahısların mezarları oluşturur. Cami, mescit veya tekkeyi yaptıranlar öldükten sonra bu ibadethanelerin çoğu zaman kıble tarafına gömülmüşlerdir. Zaman içinde bu türbe veya mezarın yanına yeni yapılan definlerle beraber bir hazîre oluşur. Bir hazîrenin büyüklüğü orada ilk mezarı bulunan kişinin makamına ve mezarlık olmaya elverişli alanın genişliğine bağlıdır. Şehir dışında kurulmuş tekkelerin hazîrelerinden bazıları zaman içinde büyük bir mezarlığa dönüşmüştür. İstanbul ve bazı eski Osmanlı şehirlerinde, servi ağaçlarının gölgelediği hazîreler günümüzde, hem tarihi bir değer taşımakta hem de şehir içindeki yeşil alanların önemli bir bölümünü oluşturmaktadır. Massey Ferguson Massey Ferguson, 1847 yılında Daniel Massey tarafından Newcastle Ontario, Kanada'da küçük basit bir tarım aletleri tamir atölyesi olarak temelleri atılan tarım alet ve makinaları üreticisi olarak kuruldu. 1953 yılında Massey-Harris ortaklığı ile İngiliz Harry Ferguson Limited'in birleşmesi ile bugünkü yapı oluşmuştur. Massey Ferguson marka traktörlerin en karakteristik özelliği sadece kırmızı renkte olmalarıdır. Massey Ferguson ABD şirketi AGCO Corperation'ın bir markasıdır. NGC 253 Heykeltıraş Galaksisi (NGC 253), Heykeltıraş takımyıldızı bölgesinde bulunan bir ara sarmal galaksidir. Caroline Herschel tarafından 23 Eylül 1783 tarihinde keşfedilmiştir. Heykeltıraş Galaksisi bir yıldız patlama galaksisidir ve şu anda yoğun yıldız oluşumları devam etmektedir. NGC 253, düzenli bir şekilde kuyruklu yıldız aramaları yapan Caroline Herschel tarafından 23 Eylül 1783 tarihinde keşfedilmiştir. Yaklaşık yarım yüzyıl sonra John Herschel, metal aynalı teleskobuyla Ümit Burnu'nda gözlemler yaptı. B. Y. Mills, Heykeltıraş Gök Adası'nda oldukça güçlü bir radyo kaynağı keşfetti. 1998 yılında Hubble Uzay Teleskobu NGC 253'ün soldaki fotoğrafta görülen yakın bir görünümünü elde etti. NGC 253'de yoğun yıldız oluşumu etkinliği sürmektedir. Her ne kadar süpernovalar bu tür etkinliklerin sürdüğü ortamlarda ortaya çıkma eğilimini gösterseler de, NGC 253'de ancak bir adet süpernova (SN 1940E) gözlemlenmiştir. Süpernova SN 1940E, galaksi çekirdeğinin yaklaşık olarak 50′ güneybatı bölgesinde bulunur. Kasım 1940'ta keşfedilmiştir. Son on yıl içinde Heykeltıraş Gök Adası'nın uzaklığını ölçmek için en az iki teknik kullanılmıştır. 2006 yılında "Gezegenimsi bulutsu aydınlatma işlevi" metoduyla uzaklık yaklaşık olarak 10,89 MIy (3,34 Mpc) olarak hesaplandı. Uzaklığı ölçmek için galaksiye yakın kırmızı dev türleriyle (TRGB) metodu da kullanılabilir. 2004 yılında bu teknik kullanılarak Heykeltıraş Gök Adası'nın tahmini uzaklığı 12,8 MIy (3,94 Mpc) olarak hesaplanmıştır. En güvenilir uzaklık tahmin yöntemlerinin ulaştığı sonuçlar birleştirilerek, elde edilen otalama tahmini uzaklık 11,4 ± 0,7 MIy (3,5 ± 0,2) Mpc) olarak hesaplanabilir. Heykeltıraş Gök Adası, Heykeltıraş Grubu'nun merkezinde bulunmaktadır ve grup içindeki en parlak galaksidir. NGC 247, PGC 2881, PGC 2933, Sculptor-dE1 ve UGCA 15, grup merkezi yakınlarında çekirdeğe kütleçekimi etkisiyle bağlı diğer üyelerdir. Grubun üyesi olan diğer galaksiler ise bu çekirdeğe sadece zayıf bir kütleçekimi etkisiyle bağlıdır. "The Event" isimli dizide dünyadışı varlıkların geldiği yer olarak belirtilmiştir. Fermat'nın Son Teoremi Simon Singh, Fermat'nın Son Teoremi ya da özgün adıyla Fermat's Enigma: The Quest to Solve the World's Greatest Mathematical Problem (1997) kitabında, Fermat öyküsünün tüm zenginliğini ve ona hep eşlik etmiş olan tarih ve matematiği, kronolojik bir düzen içinde ele alır. Pythagoras Kardeşliği'nin devrimci ethos'uyla başlayan kitap, Fermat'nın bulmacasını çözmek için Andrew Wiles'ın verdiği kişisel mücadeleyle sona erer. Fermat'nın Son Teoremi'nin kökleri eski Yunan matematiğindedir. Fransız matematikçi Pierre de Fermat (1601-1665), Yunanların hiç aklına gelmemiş bir soru ortaya atar. Üstelik çözümün bulunabileceği umudunu uyandıran bir de not bırakır. Böylece üç yüz yıl sürecek kovalamaca başlar. Fermat'nın Son Teoremi'nin asıl güzelliği, son derece kolayca anlaşılabilecek, basit bir problem oluşudur. NGC 281 NGC 281, Kraliçe takımyıldızı yönünde bulunan bir H II bölgesi ve Kahraman kolu'nun bir parçası. 16 Kasım 1881 tarihinde Edward Barnard tarafından keşfedilmiştir. IC 1590 açık yıldız kümesi ve HD 5005 çift yıldızına yakındır veya dahildir. Bu bulutsunun biçimi tanınmış Pac-Man oyununu hatırlatmanın yanı sıra amatör teleskoplar kullanılarak iyi gözlem koşullarında gözlemlenebilir. TÃ¼rkiye'de tek partili dÃ¶nem Türkiye'de tek partili dönem, 29 Ekim 1923'te Cumhuriyet'in ilanıyla başlamıştır. Millî Kalkınma Partisi (MKP) kuruluncaya kadar, 1923-1945 yılları arasında Cumhuriyet Halk Partisi (CHP) tek siyasal partiydi. Demokrat Parti (DP) karşısında 1946'daki ilk çok partili seçimleri kazandıktan yaklaşık dört yıl sonra, CHP 1950 seçimlerinin neticesinde iktidarını kaybetti. Tek partili dönemde Cumhurbaşkanı Mustafa Kemal Atatürk, çok partili demokrasiye geçiş için CHP'ye karşı muhalefet partilerinin kurulmasını istedi; 1930'da Serbest Cumhuriyet Fırkası (SCF) kuruldu ancak kurucusu tarafından lağvedildi. Terakkiperver Cumhuriyet Fırkası (TCF) 1924'te Kâzım Karabekir tarafından kuruldu, ancak üyelerinin 1925'te Şeyh Said İsyanı'na karışmasından sonra yasaklandı. Atatürk'ün cumhurbaşkanlığı süresince kendi kendini yaygınlaştıran çok partili bir sistem kurma çabalarına rağmen, bu yalnızca 1938'deki ölümünden sonra gerçekleşebildi. İstiklal Harbi sırasında ilki, (23 Nisan 1920 toplantısı için) 19 Mart 1920'de; ikincisi ise 1923'te yapılan iki seçim vardır. Servet esası kalkmış ve seçmen yaşı 18'e inmişti. 1927, 1931, 1935, 1939, 1943, 1946 ve 1950 seçimlerinin ilk dördü İntihab-ı Mebusan Kanununa göredir. 5 Aralık 1934'te 2598 sayılı kanunla kadınlara da seçme ve seçilme hakkı verildi. Seçmen yaşı 22 oldu. 1942 tarihli Mebus Seçimi Kanunu da, iki dereceli sistemi kabul ediyordu. İlk defa 1946 tarihinde, Milletvekili Seçimi Kanunu ile tek dereceli sistem getirilmiştir. Mustafa Kemal, işgallere karşı Samsun'a çıkarak Anadolu'da kurtuluş ümidi ararken, Erzurum'a, oradan da Sivas'a geçerek kongreler topladı. Ulusun kurtuluş ve bağımsızlık mücadelesinde Anadolu'nun çeşitli yörelerinde kurulmuş olan dernekler 4 Eylül 1919 tarihli Sivas Kongresi'nde "Anadolu ve Rumeli Müdâfaa-i Hukuk Cemiyeti" adı altında birleşerek ülkenin geleceğini tartışmış ve ayrıca CHP'nin kuruluşuna uzanan ilk kurultay olarak kayıtlara geçmiştir. Ancak daha ilk kurultayda, sonraki dönemlere de damgasını vuracak muhalif hareketler de başlamıştı. İlk kurultayını Sivas'ta yapan Cumhuriyet Halk Partisi, Atatürk tarafından Halk Fırkası adıyla 9 Eylül 1923'te kuruldu. 20 Kasım 1923'te de, "Anadolu ve Rumeli Müdâfaa-i Hukuk Cemiyeti" Halk Fırkası'nın bünyesine katıldı. 1924'te Halk Fırkası'na muhalefet edilmesi için Terakkiperver Cumhuriyet Fırkası kuruldu. 1930'da ise Atatürk’ün teşvikiyle Serbest Cumhuriyet Fırkası kuruldu. Ancak ikisi de, Türkiye tarihine acı hatıralarla geçen iki ayaklanmanın gerçekleşmesi nedeniyle kısa sürede kapanmak zorunda kaldı. CHP, bu dönemde yine genç Cumhuriyet'in büyümesi için atılan adımlarda başrolü oynuyordu. 15 Ekim 1927'de başlayan 2. kurultay, 20 Ekim'e kadar sürdü ve tarihe geçti. Cumhuriyetin ilanı, milletin yönetilme şeklinin belirlenmiş olduğu, Atatürk'ün siyasi devrimlerinden bir tanesidir. Türkiye Büyük Millet Meclisi'nde (TBMM) 25 Ekim 1923'te ortaya çıkan kabine bunalımı sonucunda, bu yönetim şeklinin kusurları daha net ortaya çıkmış ve 29 Ekim'de Anayasanın ilgili maddeleri değiştirilerek, ülkenin yönetim şekli cumhuriyet olarak belirlenmiştir. Saltanatın kaldırılmasının ve Lozan Antlaşması'nın ardından TBMM'de en çok tartışılan konulardan biri, yeni devletin niteliği sorunuydu. Hükümetinin dayandığı prensipler demokratikti ama bir taraftan da adı "Türkiye Büyük Millet Meclisi Hükümeti" idi. Bazı yabancı ülkeler, Lozan Antlaşmasını imzalamak ve onaylamak için yeni devlet rejiminin daha açık bir şekilde belirlenmesini istiyorlardı. Mustafa Kemal Paşa 28 Ekim gecesi İsmet İnönü'yle, devletin niteliğinin cumhuriyet olduğunu saptayan bir yasa tasarısı hazırladı. 29 Ekim 1923 günü; esasına dayalı olarak Cumhuriyet ilan edildi ve yeni Türk Devleti'nin adı artık Türkiye Cumhuriyeti idi. Atatürk İlkeleri olarak bilinen ilkeler doğrultusunda, 1922 ve 1938 yılları arasında hayata geçirilen bir dizi yasal değişiklik yapılmıştır. Bu devrimlerin amacı, Atatürk tarafından; "Türkiye'yi gelişmiş devletler seviyesine çıkartmak" olarak beyan edilmiştir. Tarihçi Toktamış Ateş, "Türk Devrim Tarihi" adlı eserinde şunları yazıyor: Atatürk Devrimlerinin karakteristik özellikleri şöyle sıralanabilir: Türkiye'deki tek parti yönetiminin, bugünkü anlayış ve tanım çerçevesinde bir "demokrasi" olmadığı çok açıktır, tek partili cumhuriyet "insan haklarına saygı" ve "özgürlük" kriterleri açısından çok eleştiriye maruz kalmıştır. Doğu ve Orta Avrupa sağ ve sol diktatörlerin baskısı altında idi. Almanya'da Hitler, İtalya'da Mussolini, İspanya'da Franco'nun faşist yönetimleri; Sovyet Rusya'da ise Stalin'in komünist yönetimi vardı. Fransa, Belçika ve İsviçre'de kadınlar en temel insan haklarından biri olan "siyasal haklar"dan yoksun bulunuyorlardı. Yani nüfusun yarısını oluşturan kadınların seçme ve seçilme özgürlükleri yoktu. Tek parti yönetimindeki demokrasi uygulamaları bu perspektif içinde değerlendirildiğinde ve O günün dünyasını incelendiğinde bu kriterler açısından bir sıralama yaparsak Türkiye çok yukarılarda yer almaktadır. Kurtuluş Savaşı döneminden Cumhuriyet'in ilanına kadar TBMM aynı zamanda Hükûmet görevi de yapmıştır. Cumhuriyet Halk Fırkası kurulana değin Anadolu ve Rumeli Müdâfaa-i Hukuk Cemiyeti Meclisteki tek parti olarak bulunmuştur. Mustafa Kemal Türk Devleti'nin aynı zamanda ilk başbakanıdır. Cumhuriyet'in ilanına kadar Mustafa Fevzi Çakmak, Hüseyin Rauf Orbay ve Ali Fethi Okyar'da Başbakan olarak görev yapmışlardır. Ali Fethi Okyar hem Meclis Hükûmeti hem de Cumhuriyet Hükûmeti Başbakanlığı yapan tek isimdir. Ali Fethi Okyar, 15 Ağustos 1921'de İstanbul Milletvekilliğine seçilerek TBMM 1. Dönem'e katıldı. 10 Ekim 1921 - 4 Ekim 1922 arasında Dahiliye Vekilliği yaptı. TBMM 2. Dönemde yeniden İstanbul Milletvekili seçildi. 14 Ağustos 1923'ten Cumhuriyet'in ilanına kadar İcra Vekilleri Heyeti Reisliği ve Dahiliye Vekilliği yaptı. Cumhuriyetin ilk Meclisinin 1 Kasım 1923'teki toplantısında TBMM Başkanı oldu. İsmet İnönü, Cumhuriyet'in ilanı ile sonuçlanan süreçte, Mustafa Kemal'le yakın siyasal işbirliği içindeydi. İlk Cumhuriyet hükûmetini kurdu (30 Ekim); aynı zamanda Halk Fırkası (sonradan Cumhuriyet Halk Partisi-CHP) genel başkan vekilliğini üstlendi. Böylece hükûmet ve parti üzerinde otorite kurma olanağı elde etti. Muhalefet partisi olarak kurulan Terakkiperver Cumhuriyet Fırkası (TCF) karşısında istediği yetkileri elde edemediği için 8 Kasım 1924'te başvekillikten istifa etti Atatürk döneminde çok partili hayata geçiş çalışmaları olmuşsa da pek başarı sağlanamamış ve kurulan siyasi partilerin ömrü kısa olmuştur. Terakkiperver Cumhuriyet Fırkası, Ali Fuat Cebesoy, Kâzım Karabekir, Refet Bele, Rauf Orbay ve Adnan Adıvar’ın öncülüğünde 17 Kasım 1924’te kurulan Türkiye Cumhuriyeti'nin 2. siyasi partisidir. 5 Haziran 1925’te kapatılmıştır. Haziran 1926'da İzmir Suikasti sonrasında bazı paşalar tutuklanır ve idam hükmüyle yargılanır. Fakat Kazım Karabekir'in de içinde bulunduğu bu paşalar İsmet İnönü'nün müdahalesi ile idamdan kurtulmuştur. Serbest Cumhuriyet Fırkası Atatürk'ün istek ve onayıyla, dönemin Paris Büyükelçisi Fethi Okyar'ın başkanlığında Cumhuriyet Halk Fırkası'na karşı biriken hoşnutsuzluk ve tepkileri dağıtmak, hükûmeti sarsmayacak bir muhalefet partisi oluşturmak amacıyla kuruldu. Yeni Türk Devleti’nin uluslararası alanda meşruiyet kazanması Lozan Konferansı ile gerçekleşmiştir. Devlet bağımsızlığına sınırlama getirecek milletlerarası bağlardan uzak kalmayı, barışçı bir politika ile komşularıyla dostluk ilişkilerini geliştirmeyi tercih etmiştir. Kendi içinde kalkınma hareketleri gerçekleştiren Türkiye Cumhuriyeti hem iç hem de dış ilişkilerinde barış ve huzura ihtiyaç duymuştur. 1923-1932 yılları arasında Türk Dış Politikası Lozan Konferansı’nda sonuçlandırılamamış konuların ulusal çıkarlar doğrultusunda çözümlenmesine çalışılmıştır. Bu konular İngiltere ile Musul Sorunu, Fransa ile Kapitülasyonlar ve diğer sorunlar, Yunanistan ile Mübadele olarak sıralanabilir. İngiltere ile ilişkiler Musul Sorunu'na rağmen 1932 yılında Türkiye’nin Milletler Cemiyeti’ne katılması, 1934 yılında İtalya’nın Balkan politikalarına karşı oluşturulan Balkan Antantı ve Montrö Boğazlar Sözleşmesi görüşmeleri esnasında İngiltere’nin Türkiye’nin yanında yer alması ile daha ılımlı bir hale gelmiştir. İsmet İnönü Atatürk'ün ölümü üzerine 11 Kasım 1938'de cumhurbaşkanlığına seçildi. Etkin siyasal yaşamdan çekildikten bir yıl sonra cumhurbaşkanı seçilebilmesi, büyük ölçüde Cumhuriyet'le özdeşleşmiş olmasıyla ilgiliydi. Cumhurbaşkanlığının yanı sıra CHP genel başkanlığına da getirildiğinden yönetim üzerinde geniş otorite sahibi oldu. CHP'nin 26 Aralık 1938'de toplanan I. Olağanüstü Kurultay'ında partinin "değişmez genel başkan"ı seçildi. Ayrıca kendisine "Millî Şef" sıfatı verildi. Cumhurbaşkanı seçilmesinden hemen sonra başlayan II. Dünya Savaşı (1939-1945) döneminde İnönü ülkeyi savaştan uzak tutmaya çalıştı. Savaş yıllarındaki ekonomik ve toplumsal sıkıntılar ise, dönemin unutulmayan mirası olarak kaldı. Gene bu dönemde Hasan Âli Yücel'in öncülüğündeki Köy Enstitüleri kuruldu ve geliştirildi. II. Dünya Savaşı'nın hemen ardından, gerek uluslararası siyasetteki gelişmeler, gerekse ülke içindeki yeni oluşumlar rejimin genel niteliğinde önemli değişiklikleri gündeme getirdi. İnsan kaynakları yönünden ağır sonuçları yaşanan bir Kurtuluş Savaşı'nın hemen ardından yeni bir savaşa girmemek konusunda kesin olarak kararlı olan Türk yönetimi, sonuna kadar denge politikasını sürdürebilmiştir. Dönemin Türk yönetiminin savaş dışı kalmak konusundaki çabalarının ilk su yüzüne çıkmış girişimleri 1939 yılı başlarına denk gelir. Esasen Türk yönetimi, Avrupa'da topyekûn bir savaşın kaçınılmaz olduğu konusunda sağlam bir öngörüye sahiptir. Amerikalı general McArthur’la 1931 senesinde yaptığı bir konuşmada Mustafa Kemal Atatürk şöyle diyor. 2 Ağustos 1944 tarihine kadar Türk yönetimi bu baskılara direnmiş, savaşın kaderinin belli olduğu tespitiyle Müttefiklerle anlaşmaya yönelmiştir. Almanya ile ve hemen ardından Japonya ile tüm diplomatik ve ekonomik ilişkilerini kesme kararı alan Türk yönetimi, Müttefik liderleri Şubat 1945’te toplanan Yalta Konferansı’nda, yeni kurulacak Birleşmiş Milletler’e yalnızca 1 Mart 1945 tarihine kadar Almanya’ya savaş açmış ülkelerin katılmasını içeren bir karar almaları üzerine, 23 Şubat 1945'te Almanya’ya savaş ilan etmiştir. Sisal Sisal ("Agave sisalana"), Agavaceae familyasından sert coğrafi koşulları seven, kenevire benzeyen, içerdiği sağlam ve dayanıklı elyaf sayesinde tekstil sanayiinde çokça kullanılan bir bitki türü. Sıcak ve nemli iklimlerde yetişir, nem çekme ve esneme özelliği iyidir bundan dolayı gemi halatı yapımında, tarımda ve denizcilikte kullanılır. Sisal bitkisi Amerika kıtasında, soğuk rüzgâr, sert verimsiz toprak ve sıcak güneşte yetişen bir bitkidir. Yaprakları çok elyaflı olup, dokumada kullanılır. Gödel, Escher, Bach: Bir Ebedi Gökçe Belik Gödel, Escher, Bach: An Eternal Golden Braid, ya da bir diğer bilinen ismiyle GEB, Douglas R. Hofstadter tarafından 1979 yılında yazılmış bir kitaptır. Kitap yayıncısı tarafından "Lewis Carroll'un ruhundan akıl ve makineler üzerin metaforik bir füg" olarak betimlenmiştir. By exploring common themes in the lives and works Kitap, mantıkçı Kurt Gödel, artist M. C. Escher ve besteci Johann Sebastian Bach'ın hayatı ve eserlerindeki ortak temalar üzerinden matematiğin, simetrinin ve bilincin temellerini incelemeiştir. Kitap, analiz ve örnekler yoluyla kendine göndergeli önerme ve formel kuralların "anlamsız" elementlerin nasıl anlam kazandığını incelemektedir. Bunlara ek olarak kitap, iletişim, bilginin tanımı ve depolanması, simbolik tanımlamanın metodları ve sınırlarını ve hatta "anlamın" temel kavramını ele almaktadır. Kitap hakkında, kitabın yazarı olan ve felsefe, psikoloji, karşılaştırmalı edebiyat, bilim tarihi ve felsefesi, bilgisayar bilimleri, müzik ve elbette matematik gibi pek çok alanda öncü araştırmalar yapan, Pulitzer ödüllü Douglas R. Hofstadter, şöyle der: "Gödel, Escher, Bach 'ben' ya da bilinçlilik sözcüğü çevresinde gezinir. Düşünmenin diplerinde bir yerdeki, güçlükle anladığımız örtük mekanizmalarla nasıl ortaya çıktığını ele alır. Yalnızca düşünmenin değil, benlik duygumuzun ve bilinçliliğimizin farkında oluşumuzun bizi diğer karmaşık şeylerden ayrı kıldığını vurgular. Benliğin ve ruhun ne olduğunu kavramak istedim" NGC 3031 Messier 81 (ayrıca M81, NGC 3031 veya Bode gökadası), Dünya'dan 12 milyon ışık yılı uzaklıkta Büyük ayı takımyıldızında yer alan bir sarmal gökadadır. 1774 yılında Johann Elert Bode tarafından keşfedilmiş olup onun adını taşımaktadır. 1993 yılında bir süpernova içerdiği (SN 1993J) anlaşılmıştır. M81'in 250 milyara yakın yıldız içerdiğine inanılmaktadır. Dolayısıyla bu bakımdan Samanyolundan daha küçüktür. Biçimi itibarıyla, muazzam bir sarmal gökada örneği teşkil eder. Ayrıca, +7,9 luk görünür parlaklığı ile en parlak gökadalar arasında yer alır. Messier 81, M81 Grubu'nun en büyük gökadalarından biridir. Büyük ayı takımyıldızında yer alan grup içerisinde 34 gökadanın bulunduğu saptanmıştır. Bu grubun Dünya'ya olan uzaklığı yaklaşık 11,7 milyon ışık yılıdır. M81, Messier 82 ve NGC 3077 ile etkileÅŸim halindedir. Opel Astra H İlk kez 2003 sonbahar döneminde Türkiye pazarına giren Astra H, Opel Kadett modelinin takipçisi olan Astra serisinin üçüncü neslidir. Kadett'in yalnızca ismi Astra olurken, Hatchback kasa benzer hatlarla güncellenerek Astra F olarak piyasaya çıkmıştır. Yüksek satış rakamları elde eden bu modelin, Astra 2.0 GSI modeli özellikle 1990'lı yılların son dönemlerinde gençlerin gözde otomobiller grubundaydı. Aynı yüksek satış rakamları, ikinci nesil olan Astra G 'de de elde edilmiş ve Avrupa'da yaygın olmayan Sedan (Notchback) version Astra F'e uygulandığı gibi, Astra G'ye de uygulanmıştır. Halen daha Astra G banttan kaldırılmamış ve 2007 yılında bile satışına devam edilmektedir. Ama versiyon çeşitleri daraltılmıştır. Son nesil olan Astra H, yeni dizaynıyla çoktan güçlü rakibi olan VW Golf'ü geride bırakmıştır. Özellikle başarılı yol tutuş özellikleriyle de şu an popüler grupta olan orta sınıf hatchbackler arasındadır. Türk tüketicisinin daha fazla beğenisinde olan Sedan modelinin dünya tanıtımı ise, ilk defa Auto Show İstanbul 2006 ile Türkiye'de yapılmıştır. Ara sarmal galaksi Ara sarmal gök ada, Hubble düzenine göre çubuklu sarmal gökada ile çubuksuz sarmal galaksi arasında olan gök ada sınıfıdır. SAB ile gösterilir. Gezegensel zincir Gezegensel zincir (planetary chain), Teozofi’de bir gezegenin farklı süptillik derecelerindeki maddelerinden oluşan ortamlarının kademeler şeklinde birbirini izlemesine verilen addır. Teozofi'ye göre Güneş Sistemi içinde on iki kademelenme olmakla birlikte, Dünya gezegensel zinciri ancak yedi kademeden oluşur. Teozoflara göre çeşitli tradisyonlarda yedi kat gök sembolüyle ifade edilen, fiziksel ortamdan başlayıp en süptil esîrî ortama kadar derecelenme gösteren bu yedi tabakadır. Bunlara aşağıdan yukarıya doğru sırasıyla, fiziksel plan, esîrî plan, astral plan, mantal plan, kozal plan, buddi planı ve atma planı adı verilir. İnsanın da bu şekilde, fiziksel bedeni ile ruhu arasındaki gitgide süptilleşen bedenleriyle, 7 bedenden oluştuğunu düşünürler. Futtsu Futtsu ( "Futtsu-shi"), Japonya'nın Chiba prefektörlüğünde bulunan bir şehirdir. Şehir, Bōsō Yarımadası'nın güneybatısında Tokyo Körfezi'nin kıyısında yer almaktadır. Yüzölçümü 205.53 km² olan şehrin nüfusu 1 Aralık 2015 itibarı ile 45,309'dur. H.Saloman and R.Hanser'ın Victory at Sea kitabına göre şehir 30 Ağustos 1945 yılında Müttefiklerin Japonya'da imparatorun teslim olması sonrası ilk ayak bastıkları yerdir. Yine kitaba göre bu ilk çıkarma Japon halkının imparatorun teslim olma kararına uyup uymayacağını denemek için yapılmıştır. Müttefikler çıkarmada dirençle karşılaşmamışlardır. Futtsu'ya JR East'ın Uchibō Hattı hizmet vermektedir. Eskimo Bulutsusu NGC 2392 (ayrıca Eskimo bulutsu veya Palyaço bulutsu olarak da bilinir), İkizler takımyıldızı yönünde bulunan çift kutuplu bir gezegenimsi bulutsu. Adını, Eskimo parkalarının çevresi yumuşak kabarık tüylü başlığı ve ortasında insan yüzünü andıran şeklinden dolayı almıştır. 1787 yılında William Herschel tarafından keşfedilmiştir. 2000 yılında Hubble uzay teleskobu sayesinde görüntülerine ulaşılmıştır. İçerdiği gaz bulutlarının karmaşık yapısı henüz tam olarak anlaşılamamıştır. NGC 2392 Dünya'dan 3000 ışık yılı uzaklıkta, İkizler Takımyıldızı'nda yer alır ve küçük bir teleskopla bile görülebilir. BÃ¶lgesel politika Bölgesel politika, değişik bölgeler arasındaki ekonomik ve farklılıkların ve fırsat eşitliklerinin azaltılması için hükümetler ve devletler üstü örgütlerin (Avrupa Birliği gibi) uyguladıkları politikaların tamamı. "Bölgesel politikalar" ve yapısal araçların koordinasyonu, "AT Müktesabatı Analitik Çerçevesi"ndeki başlılardan biridir. Türkiye 22 Eylül 2002 günü yayınlanan bir Bakanlar Kurulu Kararnamesiyle üç kademe bölgeye ayrıldı. Buna göre 81 il NUTS 3 seviyesi olarak kabul edildi. 2-6 arasında değişen sayılarda il birleştirilerek 26 NUTS 2 Bölgesi ve onların da birleşmesiyle 12 NUTS 1 düzeyi oluşturuldu. İstanbul büyüklüğünden dolayı aynı anda NUTS 1, NUTS 2 ve NUTS 3 düzeyi sayıldı. Bunun dışında Ankara ve İzmir ise tek ilden oluşan NUTS 2 bölgelerini oluşturdular. Recep Ä°vedik (karakter) Recep İvedik; komedyen Şahan Gökbakar'ın canlandırdığı kurgusal bir karakterdir. Karakterin hikâyesi, Dikkat Şahan Çıkabilir programının yönetmeni ve yazarlarından Alper Mestçi'nin Milliyet gazetesinde, mizah köşesinde yazdığı "Recep Göngör" isimli kurgusal karaktere dayanır. Recep İvedik ismiyle ilk kez, TV8'de, Dikkat Şahan Çıkabilir programında, "Pencere Önünde Bira İçen Adam" olarak seyirci karşısına çıkmıştır. Üst kat komşusu olan Halime hanım ile yaşadıklarıyla kurgusal haberlere konu olan Recep İvedik, kendi deyimiyle "agresif, kompleksli; ama özünde de kedi gibi uysal" bir insandır. Bira içmeyi çok seven Recep İvedik, aynı programda, "Kim 500 Bin İstemez Ki?" adlı kurgusal yarışma programına katılmış ve yarışma sonunda büyük ödül olan 500 Bin Lirayı almaya hak kazanmış fakat paraya önem vermeyen biri olduğunu söyleyerek bu ödülü almaktan vazgeçmiş onun yerine yarışmanın sunucusuna "Buradaki herkese benden bira ısmarla" demiştir. Bu hareketiyle seyircilerin gönlünü fetheden Recep İvedik, NTV'deki Kime Diyorum Ben programında Asena'nın sevgilisi olduğu iddia edilen kişi olarak karşımıza çıkmıştır. Ayrıca 21 Şubat 2008'de vizyona giren ve kendi ismini taşıyan filmin ana karakteridir. Aslen Karslıdır. Mesleği 'camın önünde oturmak' olan Recep İvedik, dağınık siyah saçları, "dört aydan az giymediği" turuncu gömleği, ağzındaki sigara izmariti ve omzundaki sigara külleriyle dikkat çekici bir karakter olarak akıllarda kalmıştır. Esir Esir kelimesi aşağıdaki anlamlara gelebilir: Devir Devir, Ezoterizm ve Sufilik’te kullanılan bir terimdir. Kimi sufilere göre madde aleminde ruhlar önce cansız madde, sonra bitki, sonra hayvan, sonra insan biçiminde doğarak, ‘insan-ı kamil’ olma yolunda sürekli olarak gelişir, olgunlaşırlar. Anlamı ruhçuluktaki terimlerle reenkarnasyon yoluyla ruhsal tekamüldür. Ruhun maddeye gömülüş yayına kavs-i nüzul, insan-ı kamil olma yolundaki yükseliş yayına ise kavs-i uruc adı verilir. Bengal tilkisi Bengal tilkisi ("Vulpes bengalensis"), ayrıca Hint tilkisi olarak da bilinen, köpekgiller familyasından yalnızca Hint altkıtasında bulunan endemik tilki türüdür. Bengal tilkisi üzerindeki araştırmalar 2005 yılında başlamıştır ve henüz hakkında çok bilgi yoktur. İngiliz zoolog George Shaw 1800 yılında ilk kez bu tilki hakkında bir makale yazdığında ""Canis bengalensis"" adı altında "Canis" cinsine sınıflandırmıştır. Bengal tilkisinin uzunluğu 45–60 cm (+25–35 cm kuyruk), ayakta dururken boyu 26–28 cm ve ağırlığı 1,8 - 3,2 kg'ye kadar varır. Tüyleri kısa olur ve rengi kum rengi ile kızıl-kahverengi arası değişir. Kuyruğunun ucu siyah renk olur. Bengal tilkisi Himalaya sıradağlarının güneyinden Hindistan'ın en güney ucuna kadar, Hindistan, Bangladeş, Pakistan ve Nepal'da yaygındır. Dağlık bölgelerde 1500 m yüksekliğe kadar rastlanalabilir. Tipik yaşam alanı açık otluk ve çalılık alanlar ve yarı çöllerdir. Fazla ağaçlı ormanlardan ve çöllerden uzak durur. Yayılım alanı çok büyük olmasına rağmen hiçbir bölgede fazla miktarda bulunmamaktadır. Hindistan ve Pakistan'da spor avcılığı yüzünden nesli tehlikeye girmiştir. Geleneksel şifa inancı ile bağlantılı olarak, eti yüzünden de avlanmaktadır. Fazla tarım yapılan bölgelerde bengal tilkisi davranışını değiştirmiş, ve gündüz avlanmak yerine geç akşam saatlerinde avlanmaya başlamıştır. Bengal tilkilerinin bir ömür boyu süren "evlilik" içinde yaşadıkları tahmin edilir. Üreme zamanları bilinmemektedir. Ancak 51-53 gün süren bir gebeliğin sonunda 2-6 yavru dünyaya getirdikleri bilinir. Ömürleri 10 yıla kadar varabilir. Bengal tilkisi fazla yemek seçmeyen bir her şey yiyicidir. Böcekler, küçük kabuklular, yerde yuva kuran kuşlar, sürüngenler, kemiriciler ve küçük memeliler ile beslenebilir. Ayrıca mevsime göre bitkisel de beslenebilirler. Karpuz, bamya veya nohut gibi şeyler de yediği görülmüştür. Hata (neo spiritÃ¼alizm) Hata, Neo-spiritüalizm’de “insanın nefsani (nefsaniyete ait, vicdanına aykırı) hareketleri ve manevi faaliyetlerle ilgili vazifelerini yerine getirmesini aksatıcı hareketleri olarak tanımlanır. Kötü bir amaçla kasten yapılan hareketler hata teriminin kapsamına girmez. Hata, dünya yasaları ve yaşamının gereklerinden biridir. Kimsenin bu kuralın dışına çıkamadığı belirtilir. Şu halde tüm iyi niyet ve düşüncelere rağmen, insanlar hatasız olamayacaktır. Fakat bu, hata iyi bir şeydir veya tekrarlamamaya çalışmak boşunadır anlamına gelmez. Deneyim ve hata birbirini yürüten ve bütünleyen iki öğedir. Deneyim, kısmen, idrak edilmiş ve tekrarlamama gücü gösterilebilmiş hatalarla edinilmiş bir birikimdir. Hata ise, varlığın bir alandaki görgü ve deneyim eksikliği sonucunda yaptığı bir harekettir. Dolayısıyla varlık için yapılması olası hataların sayısı, varlığın söz konusu alandaki görgü ve deneyiminin artmasına paralel olarak azalır. Bu, bir doğa yasası gereğidir. İnsan için, hata olasılığının sıfır olduğu, hatanın var olmadığı bir yaşam mevcut olsaydı, buna ruhsal tekamülü sağlaması bakımından, bir deneyim yaşamı denemezdi ve böyle tekdüze (monoton) bir yaşam insana tekamül olanağı sağlayamazdı. Hata “Dünya okulu” öğrencileri için tekamülün değerli bir aracı ve gerekli bir zorunluluğudur (Neo-spiritüalist görüşe göre, Dünya, birçok bakımından, okulu andıran bir tekamül ortamıdır.) Onların doğal bir hakkıdır. Onların bu hakkının ellerinden alınması demek, deneyim kazanmalarına olanak verilmemesi demektir. Dr. Bedri Ruhselman yeryüzündeki tekamül sürecinde hata, ıstırap ve deneyim öğelerinin birbirleriye olan ilişkilerini, yürümeye yeni başlayan bir çocuk örneğine başvurarak şöyle açıklar: Yürümeye yeni başlayan bir çocuk, yürüme veya koşma girişiminde sık sık düşer ki, bu düşmeleri, hareketlerinde hatalar yaptığını gösterir. Fakat, her seferinde bir tarafını incittiği için ağlayan bu çocuk o düşme hataları sayesinde yürüyebilmeyi ve koşabilmeyi öğrenecektir. Çocuğun yürümeyi öğrenmesi süreciyle insanın deneyim kazanması süreci arasındaki benzeşim şöyle açıklanır: Hataya ilişkin olarak üzerinde durulan bir başka konu da hatanın kabulü konusudur. Yani, kişinin hatasını düzeltebilmesi için öncelikle hata yaptığını anlamış olması, hatasını idrak etmiş olması gerekir ki, bunun için de, öncelikle kişinin kendi kendisine karşı dürüst olması, hatalarını tarafsızca araması, hatalarını hiçbir bahane veya mazeret ileri sürmeden bulmaya çalışması gerekir. Neo-spiritüalist görüşe göre, kişinin hata yapıp yapmadığı konusunda en önemli kılavuzu vicdanı; en önemli teşhis aracı ise hatalarını bulmak üzere başvurduğu, vicdan ve muhakeme (akıl) yeteneklerini kullandığı nefis denetlemesi adıyla bilinen yöntemdir. M.K. Atatürk konuya ilişkin olarak şöyle der: “"Hatalarını kabul edenler hatalarını anlamış, pişman olmuş, bir daha aynı hatayı işlememeye karar vermiş kimselerdir. Fakat suçlarını tevile (bahane ve mazeretle saptırmaya) ve savunmaya kalkışanlar aynı yolda devam edeceklerdir demektir".” (M.K. Atatürk) Kurtlar Vadisi TerÃ¶r Kurtlar Vadisi Terör ilk bölümü 15 Şubat 2007 tarihinde Show TV'de yayımlandıktan sonra yayından kaldırılan terör konulu dizi. Kurtlar Vadisi isimli ilk dizide Türkiye'deki mafya faaliyetleri ve derin devlet konuları ele alınmıştı. Dizi, gösterime girmeden eleştiriler nedeniyle ve yayımlanmaması için tepki mesajları aldığı iddiasıyla RTÜK tarafından birinci bölümünden sonra yayından kaldırtılmıştır. 2. bölümü dizi yayından kaldırıldıktan aylar sonra 18 Ekim 2007 tarihinde yayımlanmıştır. Yayına girmeden tepkiler alan Kurtlar Vadisi Terör dizisinin birinci bölümünden sonra yayından kaldırılması gündeme gelmiştir. Yayıncı kuruluşun RTÜK tarafından 18 Ekim 2007'da toplantıya davet edildiği basına yansımıştır. RTÜK'e gelen başvuruların 13 bin 953'ü dizinin yayınlanmaması, 2 bin 609'u ise yayınlanması istenmiştir. Gazetelerin internet sitelerinde de konu hakkında anketler düzenlenmiştir. Dizinin yapımcı kuruluşu Pana Film diziyi televizyon olmazsa sinemada, dijital platformlarda veya internette yayınlayabileceklerini Show TV'de 15 Şubat 2007 tarihinde dizinin ikinci bölümünün normal yayınlanma saati olan 21.45'te yapmış olduğu açıklamayla belirtti. Kaldırılmasının arkasında, o zamanlar sıkça konuşulmuş Çözüm süreci yatmaktadır. Hükûmetin pazarlık yapmaya bu kadar yakın olduğu bir noktada, toplumu etkisi altına alıp fikirlerini değiştirecek bir dizinin yayımlanması uygun görülmemiştir. Mudvayne Mudvayne, 1996'da kurulan Amerikan Metal Grubudur. Grup ; Peoria, Illionis'te kurulmuştur. Grubun kurucusu ve ön-adamı Chad Gray, gitarist Greg Tribbett, basist Ryan Martinie ve davulcu Matther McDonough'dur. Mudvayne Epic Records ile beraber üç stüdyo albümü, iki derleme albüm, iki DVD çıkarmıştır,ayrıca yeni stüdyo albümü üzerinde çalışmaktadır. Grup, 2000 yılında "L.D. 50" albümü ile ünlendi. Bu albüm Billboard 200 sıralamasında 85. sıraya yerleşti. Dig isimli parçaları 2001 senesinde MTV Müzik Ödülleri'nde MTV2 ödülünü aldı. Grup 2005'te Grammy'de "Determined" şarkısı ile Best Metal Performance Ödülü'nü aldı. Grubun RIAA (Recording Industry Association of America) tarafından verilmiş 5 adet altın sertifikası vardır. Ve albümleri Amerika'da yaklaşık olarak iki milyon adet satmıştır. Atatürk Üniversitesi İngiliz Dili ve Edebiyatı Ana Bilim Dalı İngiliz Dili ve Edebiyatı Bölümü 1958 yılında Atatürk Üniversitesi Fen-Edebiyat Fakültesi bünyesi içinde Fransız Dili ve Edebiyatı, Alman Dili ve Edebiyatı bölümleriyle birlikte kurulmuş ve öğretime başlamıştır. 1982 yılında bu üç bölüm Batı Dilleri ve edebiyatları bölümünü oluşturmak üzere Anabilim dallarına dönüştürülmüş ve 1995 yılında tekrar bağımsız bölümler haline getirilmiştir. İngiliz Dili ve Edebiyatı bölümünün kuruluşunu izleyen yıllarda lisans programındaki derslerin önemli bir kısım İstanbul Üniversitesi Edebiyat Fakültesi İngiliz Dili ve Edebiyatı Bölümü Öğretim üyelerinden o günkü akademik unvanlarıyla Doç. Dr. Berna Moran, Doç. Dr. Tatyana Moran, Doç. Dr. Özcan Başkan, As. Akşit Göktürk, As. Yurdanur Salman, Ankara Üniversitesi Dil ve Tarih-Coğrafya Fakültesi İngiliz Dili ve Edebiyatı bölümü öğretim üyelerinden As. Sami Ferlief tarafından verilmiştir. Daha sonra doktora öğrencilerinin yetiştirilmesinde Prof. Dr. Ahmet Edip Uysal, Prof. Dr. Berna Moran ve Prof. Dr. Mina Urgan’ın büyük katkıları olmuştur. 1963-1968 yılları arasında sözleşmeli İngiliz Hocaların yanı sıra AID programı çerçevesi içinde ABD ile üniversite arasında gerçekleştirilen işbirliği uyarınca Amerikalı hocalar da bölümde lisans derslerini vermişler ve bunların arasında bayan Olga E. Steele 1961-1969 Opal Y. Palmer 1964-1969 Opal Y.Palmer 1964-1965, ve Dorothy Dunkelberg 1966-1967 yılları arasında Bölüm başkanlığı görevini de yürütmüşlerdir. Ayrıca bu işbirliğine bağlı olarak bölümden ABD'ye gönderilen bazı asistanların orada yüksek lisans öğrenimi yapmaları sağlanmıştır. 1967-1996 yılları arasında sırasıyla, değişik sürelerle, Türk Dili Bölümü Öğretim Üyesi Doç. Dr. A. İhsan Türek, İngiliz Dili ve Edebiyatı öğretim üyesi Doç.Dr.Seçkin Ergin, Fransız Dili ve Edebiyatı Bölümü öğretim üyesi Doç. Dr. Baki Dereli ve İngiliz Dili ve Edebiyatı öğretim üyesi Doç. Dr. Güneş Günel, 1995 yılında İngiliz Dili ve Edebiyatı Bölümü içinde İngiliz Kültür ve Edebiyatı Anabilim Dalı ve İngilizce Dilbilim Anabilim Dalı olmak üzere iki Anabilim dalı oluşturmuştur. 1990-91 öğretim yılında İngilizce Hazırlık sınıfı öğretime açılmış olup, 1996-97 Öğretim yılında öğretime başlanmıştır. Eylem Yıldız Eylem Yıldız, 26 Mart 1978 İstanbul doğumlu, Türk oyuncu. Eylem Yıldız 26 Mart 1978 yılında İstanbul'da doğmuştur. 1995 yılında Pertevniyal Lisesi'nden mezun olduğu yıl H.Ü Ankara Devlet konservatuvarı Tiyatro Bölümü'nde oyunculuk eğitimi almaya başlamıştır. Ortaokul yıllarından başlayarak Hüsrev İsfendiyaroğlu'ndan düzenli olarak klasik gitar dersleri almıştır. 1999 yılında henüz öğrenciyken Amerikalı yönetmen Christoper Martin'in Ankara Devlet Tiyatrosu'nda sahneye koyduğu Vişne Bahçesi adlı oyunda Anya rolüyle profesyonel olarak tiyatro kariyerine başlamıştır. İlk televizyon deneyimi 1998 yılında değerli arkadaşı Güven Kıraç'ın referansıyla 'Dostlar Pasajı' adlı diziyle gerçekleşmiştir. Daha sonra yine değerli oyuncu arkadaşı Akasya Asıltürkmen tarafından Mahinur Ergun'la tanıştırılmış ve kariyerinde önemli yer teşkil eden üç önemli projede arka arkaya çalışma şansı yakalamıştır: Nasıl Evde Kaldım, Şaşıfelek Çıkmazı, Asmalı Konak. Türkiye'nin en çok seyredilen televizyon serisi Asmalı Konak'la geniş kitleler tarafından tanınmış, henüz dizi devam ederken 2003 yılında kazandığı sınavla devlet tiyatrolarında kadrolu sanatçı olarak çalışmaya başlamıştır. 2005 yılında Türk sinemasının en ünlü yönetmenlerinden Atıf Yılmaz Batıbeki'nin son filmi Eğreti Gelin filminde Neşe rolünü üstlenmiş, oynadığı bu rolle 12. Altın Koza Film Festivali'nde Umut Vaat Eden Kadın oyuncu ödülü almıştır. 2006 Aralık ayında Coca Cola'ya bir yıllığına kontrat imzalamıştır. Umut Veren Genç Kadın Oyuncu Ventura Ventura, ÅŸu anlamlara gelebilir: Maria Katinari Maria Katinari (Yunanca: Μαρία Κατινάρη) Yunanistan'ın Hanya şehrinde doğdu. Yunan şarkıcıdır Rebetiko ve Laiko müziği dalında birçok şarkıyı seslendirmiştir. Babası Antonios Katinaris da bir rebetiko ve Laiko müziği şarkıcısıdır. Nihoniyum Nihonyum ya da eski adıyla Ununtriyum, atom numarası 113 olan bir kimyasal elementtir. Yapay bir element olan Ununtriyum'un sembolü Uut olup diğer adı eka-talyum'dur. Zayıf metallere geçici olarak dahil edilmiştir. 1 Şubat 2004'te Rusya'nın Dubna şehrinde bulunmuştur. IUPAC, 2015 yılının Aralık ayında elementin varlığını kabul ederek Haziran ayında ismini Nihonyum (Nh) olarak kabul etti. Nihon kelimesinin anlamı Japonya demektir. Asya kıtasında isimlendirilen ilk elementtir. Moskoviyum Moskoviyum, atom numarası 115 olan süper ağır yapay bir kimyasal elementtir. Daha önceleri Rusya’da yapılan çalışmalarda bulunan ununpentiyum elementi Uluslararası Temel ve Uygulamalı Kimya Birliği (IUPAC) tarafından geçici olarak isimlendirilmişti. Şimdi ise İsveç ve Almanya’da yapılan çalışmalar sonucunda element hakkında daha fazla veri elde edilerek elementin varlığı ispatlandı. Ayrıca Japon bilim insanları da ununpentiyum elde ettiklerini bildirdiler. Kasım 2016 itibarıyla Moskovyum ismini ve Mv sembolünü resmi olarak almıştır. Yarı ömrü saniyeden daha kısa olan ve çok hızlı bir şekilde bozunan radyoaktif bir elementtir. Amerikyum ve kalsiyumun füzyon reaksiyonları sonucu elde edilmektedir. Amerikyumdan yapılan bir tabakanın üzerine gönderilen kalsiyum iyonlarıyla atom çekirdeklerinin çarpıştırılması sonucu ortaya çıkmaktadır. Jaroslav Hašek Jaroslav Hašek (; 30 Nisan 1883 - 3 Ocak 1923), Çek mizah ve taşlama yazarı. I. Dünya Savaşı'nda bir askerin başından geçen olaylar dizisinden meydana gelen, altmış dile çevrilmiş, dünyaca ünlü romanı "Aslan Asker Şvayk" ile tanınır. 1500'e yakın kısa öykü de yazmış olan Hašek, gazeteci ve Bohemyalı kimliğiyle olduğu kadar şakacı kişiliğiyle de tanınırdı. Kısa yaşamı aynı yıllarda yaşamış olan bir başka Prag'lı yazar Franz Kafka (1883–1924) ile ilginç benzerlikler taşır. O zamanlarda Avusturya-Macaristan İmparatorluğu İmparatorluğu'na ait, şimdi Çek Cumhuriyeti'nin baskenti olan Prag (Bohemya)'da doğan Hašek, matematik öğretmeni Josef Hašek ve karısı Kateřina'nın ortanca oğluydu. Yoksulluk nedeniyle aile, diğer oğulları Bohuslav ve yetim kuzen Maria'yla birlikte sık sık taşınmak zorunda kalmıştı. Evim diyebileceği bir yer olmaması ve bir yere bağlanmaması gezgin hayatını belirgin etkenleriydi. On üç yaşındayken Hašek'in babası aşırı alkolden ölür ve annesi aileye bakamaz hale gelir. 15 yaşında liseyi bırakarak eczacıda çalışmaya başlar, buna rağmen iş idaresi okulundan mezun olmayı başarır. Kısa bir süre banka memuru olarak çalışır, aynı zamanda köpek satıcılığı yapar. Daha sonra yazacağı romanın karakteri Şvayk da, anlattığı birçok imkânsız anektodlardan da anlaşılacağı gibi, bir köpek satıcısıdır. Yazarlık mesleğini seçerek kendini özgür kılıp çingeneler ve yersiz-yurtsuzlarla birlikte dolaşmaya başlar, birçok kötü alışkanlık edinip, izini sürmeyi zorlaştıran bir yaşantıyı seçer. Prag'da öğrenciyken, 1897'de Alman karşıtı ayaklanmalarada yer alır, 1906'da anarşist harekete katılır. Proleter işçilere düzenli olarak dersler verir, 1907'de Komuna adlı anarşist gazetede editör olarak çalışır. Önde gelen bir anarşist olduğu için hareketleri polis tarafından yakından izlenir, düzenli olarak tutuklanır ve hapse atılır. Suçlarının arasında, birçok kez vandalizm ve bir ay hapis yatmasına neden olan, en az bir kez polis memuruna saldırı da yer alır. Hašek 1907'de Jarmila Mayerová'yla tanışır ve aşık olur. Ne var ki, yaşantısından dolayı, Mayerová'nın ana-babası onu kızlarına uygun bulmaz. Bu nedenle Hašek anarşizmi bırakarak yazar olarak düzenli bir meslek edinmeye çalışır. Prag'da bayrağa hakaret suçundan tutuklanınca, bu ilişkiye son verebilmek için Mayerová'yı ailesi şehir dışına götürür. Bu da ilişkilerini bitirmez, ama Hašek'i anarşizmden tamamen uzaklaştırır ve yazarlığa odaklanmasını sağlar. 1909'da gelindiğinde bir önceki yıldan iki kat fazla yazarak altmışdört kısa öyküsü yayınlar. "The Animal World" (Hayvanlar Dünyası) isimli derginin editörü olmuştur. Bu iş de fazla sürmez, çünkü kendi hayalgücünden ürettiği hayvanlar hakkında makaleler yazdığı için işinden çıkarırlır. 1910'da Jarmila Mayerová'yla evlenir. Ama, mutsuz bir evlilik olur ve üç yıldan sonra biter. (Tarihçi Jindřich Chalupecký, Hašek'in homoseksüel olduğunu ve aşırı melankolik bir yapısı olduğunu iddia eder.) 1913'te Hašek'in kendi sahte ölümünü hazırladığını gören Mayerová ailesinin yanına döner. I. Dünya Savaşı başlamak üzereyken, Hašek, daha sonraları Şvayk'taki karakterleri resimleyecek olan karikatürist Josef Lada ile birlikte yaşamaktaydı. Sonunda o da zorla orduya alınır. Şvayk'taki birçok karakter savaş zamanı tanıştığı insanlardan esinlenmedir. Uzun süreler cephede savaşmaz, 1915'te Ruslar tarafından esir alınır. Rus toplama kamplarında göreceli olarak daha rahat bir yaşantıya kavuşur, kamp kumandanının sekreteri olur. 1916'da, yeni kurulan Çekoslovak Lejyonu'nda propaganda yazarı olarak çalışması için kamptan ayrılmasına izin verilir. 1917'deki Ekim Devrimi'nden sonra Bolşevik Parti'nin üyesi olarak Rusya'da kalır. Bu dönemde, Jarmilla ile evli olmasına rağmen, yeniden evlenir. Sonunda 1920'de, "Aslan Asker Şvayk"ı bitirebilme umuduyla Prag'a geri döner. Ne var ki, dönüşünde hiç eskisi gibi sevilen birisi değildir, hain olarak yaftalanır ve yasak evlilik yaptığı için yerilir. Yazılarını yayınlayabilmek için çok uğraşır. Savaştan önce 1912'de, Şvayk isimli karakterin ilk kez yer aldığı "Dobrý voják Švejk a jiné podivné historky" (İyi Asker Şvayk ve diğer garip öyküler) isimli kitabını yayınlanır. Savaştan sonra yayınlanan ünlü romanındaki Şvayk "sancta simplicitas" (neşeli deli karakter) olarak, meyhanelerde savaş hakkında şakalar yapan karakter olarak belirir. Bu dönemde Hašek aşırı kilo alır ve ağır hastalanır. Yazmayı sürdüremez ama Şvayk'ın bölümlerini Lipnice köyündeki yatak odasında dikte eder. 1923'te 39 yaşında savaş zamanı kaptığı tüberküloza yenik düşerek ölür. Andonios Katinaris Antonios Katinaris (Yunanca Αντώνιος Κατινάρης) (d. 1931 Hanya, Girit; ö. 28 Ekim 1999 Atina, Yunanistan), Yunan rebetiko ve Laiko müzisyeni. Maria Katinari'nin babasıdır. Alman hamam böceği Alman hamamböceği ("Blattella germanica"), yetişkin boyu 1 – 2 cm olan, sarımtırak kahverengi, diğer iki türe göre ufak olan bir hamamböceği türüdür. Dişisi erkekten daha iridir. Toplam yaşam döngüsü 1 yıldır. Dişi, yumurta kapsülünü (Ootheca) beraberinde taşır. Her yumurta kapsülünde 6 – 50 yumurta bulunur. Yumurtaların inkübasyon (kuluçka) süresi yaklaşık 17 gündür. Yumurtadan çıktıktan sonra ergin hale gelme süreleri 40 – 65 gündür. Üreme potansiyelleri yüksektir. 1 çift Alman Hamamböceği 1 yılda 35.000.000 yavru üretebilir. Orijinleri Tropiklerdir. Avrupa'nın başlıca haşere türü olan Alman Hamamböceği, tüm dünyada yaygın olarak bulunmaktadır. Daha çok evler, mutfaklar, restaurantlar ve gemilerde bulunurlar. Sıcak, nemli, karanlık ve rahatsız edilmeyecekleri yerlerde yuvalanırlar. Elektrikli cihazların motor kısımları, gıda depoları, duvarlardaki yarık ve çatlaklar, dolap ve raf arkaları, mutfak tezgâhlarının alt kısımları, elektrikli ekipmanlar vb. yerlerde yaşamayı tercih ederler. Yatay ve dikey yüzeylerde hareket edebilirler. Lale Oraloğlu Lale Oraloğlu (28 Eylül 1924, İzmir – 15 Ocak 2007, İstanbul), Türk oyuncu, profesyonel sporcu. Lale Oraloğlu, 28 Eylül 1924 tarihinde İzmir'de dünyaya geldi. Dame de Sion, Şişli Terakki, Sainte-Pulchérie Fransız Lisesi, Nişantaşı Ortaokulu, Beşiktaş Atatürk Anadolu Lisesi ve Alman Lisesi’nde eğitim gördü ve Alman Lisesi'nden mezun oldu. 400 metre yüzme şampiyonluğu ve Türkiye gülle atma ikinciliği olan Oraloğlu, 7 yaşında piyano çalmaya başladı. Konservatuvarın piyano, sonra da şan bölümünde çalıştı. Sanat eğitimini konservatuvarda tamamlayan sanatçı, gazetecilik de yaptı. Ayrıca, oyuncu Alev Oraloğlu'nun annesidir. Edebiyat Fakültesi İngiliz Filolojisi mezunu olan sanatçı dört dil biliyordu. Oraloğlu, katıldığı tiyatro kurslarında Muhsin Ertuğrul'un dikkatini çekti ve 1951 yılında açılan Küçük Sahne’de profesyonel olarak çalışmaya başladı. 1951-60 arasında 35 filmde başrol oynadı. Tiyatrosunu annesi 90 yaşına geldiği ve yanında olması gerektiği için 1987 yılında kapattı. Oyuncu olarak adım attığı sinemanın çeşitli yönleriyle uğraştı, senaryo yazdı ve yönetmenlik denemesinde bulundu. "Yeşilçamın Görünmeyen Kadınları" isimli belgesele, Türk sinemasının ilk üç kadın yönetmeniyle birlikte, kendisinin yaşamı da konu oldu. Türk Filmleri Yarışması'nda "Kırık Çanaklar"daki oyunuyla aldığı En İyi Kadın Oyuncu ödülü (1961), 2000 yılında Avni Dilligil Tiyatro Jüri Özel Ödülü gibi bazı ödüller kazandı. 1 Aralık 2001'de sanat hayatının