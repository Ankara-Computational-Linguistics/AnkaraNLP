evde ağırlamakta iken asıl kocasını eve girmekten alıkoyması bu komedinin ana bir temasıdır. Ayrıca Shakespeare'in Onikinci gece ve Perikles oyunlarında da kullandığı, bir karı ve kocanın bir seyahat sonu ayrı düşmesi teması da yine bir antik klasik yazar olan antik Sur (İngilizce "Tyre")'li Apollonios'dan alınmıştır. Bu eserin yazılış tarihi tam belirli değildir. Değişik düşünürler ve edebiyat kritikleri eserde bulunan ufak ipuçlarını kullanarak bu oyunun yazılışı için 1589 ile 1594 arasında bir tarih düşürmektedirler. Bu oyunun ilk bilinen baskısı 1623de Shakespeare'in bütün eserleri toplayan "Birinci folyo" edisyonundadır. Oyunun sahnede temsili hakkında ilk kayıtlı kaynak 1594'te ve sonraki kayıtlı temsili ise 1604'tedir. Sirakuzalı olmasına rağmen Efes Dükü'nün topraklarına girmiş olması dolayısıyla yargılanan Egeon kendisine verilen bin mark cezayı ödeme imkânı olmadığı için idam edilmesi gerekmektedir ve bunun için Efes'te hapishanededir. Başından geçenleri ve üzüntülü geçen hayatını anlatmaktadır. Genç yaşta evlenmiştir ve bir özdeş ikiz çocukları olmuştur. Ayni bir fakir kadın da diğer özdeş ikiz doğurmuş ve Egeon onun ikizlerini kendi ikizlerine hizmetkar-köle olarak satın almıştır. Hemen sonra aile bir deniz yolculuğuna çıkmış ve bu yolculukta büyük bir fırtınaya kapılmışlardır. Egeon kendini, bir oğlunu ve oğlunun kölesini geminin ana direğine; karısını ve ikizlerin diğerlerini ise geminin diğer direğine bağlatmıştır. Egeon bir gemi tarafından karısı ise diğer bir gemi tarafından kurtarılmış ve birbirlerini bir daha görmemişlerdir. Kendiyle birlikte kurtarılmış olan oğlu Sirakuzalı Antifolus, kölesi olan Sirakuzalı Dromio ile birlikte Sirakuza'dan ayrılmış; kaybolan ikiz kardeşlerini aramaya çıkmışlardır. Fakat oğlu Sirakuzalı Antifolus geri gelmeyince Egeon'da onu aramak için Efes'e gelmiştir. Efes Dükü, Solinus, üzüntülü durumdan etkilenir ve Egeon'a gereken para cezayı ödeyebilmesi için bir gün daha verir. Ayni gün Sirukuzalı Antifolus kardeşini aramak için Efes'e gelir. Sirukuzalı Dromio'ya para verir ve onu "Centaur (mitik yarı at yarı insan)" adlı bir hana, orada kalmak için depozito yatırmak üzere yollar. Çok az bir zaman sonra ikiz kardeşine aynen benzeyen Efesli Dromio gelir; Sirakuzalı bu erken dönüşüne şaşırır; ama Efesli Dromio'nun ondan hiç para almadığını iddia etmesi onu daha da sersemleştirir. Efesli Dromio yemek için evine dönmesini ve karısının onu beklediğini haber vermesi de şaşkınlığını artırır. Sirakuzalı Antifolus kölesinin kendiyle alay ettiğini sanarak onu dövmeye koyulur. Efesli Dromio sahibinin karısı Adriana'nın bulunduğu eve yalnız döner. Ona "kocasının" eve geri dönmeyi reddediğini ve hatta bir karısı bile olduğunu kabul etmediğini bildirir. Zaten kocasının kendini aldattığından şüpheleri olan Adriana bu haberi şüphelerinin gerçek olduğuna dair kanıt sağladığını kabul eder. Sirakuzalı Antifolus Sirakuzalı Dromio'yla buluşur. Ama bu (Sirakuzalı) Dromio onun bir karısının bulmadığını söyler. Dromio'nun önce bir şey sonra başka şey söylediğine kızan Antifolus Dromio'yu dövmeye başlar. Tam bu sırada Adriana koşarak gelir ve kocasının kendisini bırakmaması için Antifolus'a yalvarmaya başlar ve Adriana'nın kızkardeşi Luciana'da kardeşine destek sağlar. Sirakuzaların akılları iyice karışmıştır ve bütün olanları büyücülüğe yorarlar. Buna rağmen kendilerine tüm yabancı olan bu iki kadınla birlikte ayrılırlar. Efesli Antifolus kendi evine döner; kapısını çalar. Fakat içeride kapıda nöbet bekleyen Sirakuzalı Dromio kimsenin içeri girmesini kabul etmez. Efesli Antifolus çok kızıp kendi evinin kapısını kırmaya yeltenir ama arkadaşları onu bu işten vazgeçirirler. Bunun yerine bir metresi olan bir hayat kadınıyla birlikte yemek yemeğe gitmeye karar verir. Ev içinde Sirakuzalı Antifolus Luciana'yı çok çekici bulmuştur ve ona kur yapmaya başlar. Luciana ise kızkardeşinin kocasının kendine kur yapmasından şoke olmuştur ve hemen kardeşine durumu anlatmak için ayrılır. Sirakuzalı Dromio ise epeyce kilolu bir mutfak hizmetçisi olan Nell'in "kendine" ait olduğunu öğrenir. Sirakuzalı Dromio Nell'i "küre gibi yuvarlak olduğunu ve ayni bir coğrafya küresi gibi üstünde birçok ülkeler bulunduğu" için alaya alır. Buna ek olarak çeşitli ülkelerin özelliklerine göre, İngilizce çift anlama gelen, bir sıra açık saçık alaylar yapmaya başlar. Sirakuzalılar Efes'ten ayrılmaya karar verirler. Sirakuzali Antifolus bir kuyumcu olan Angelo'yu ziyaret eder. Ondan bir altın zincir satın alıp hemen parayı ona getireceğini bildirir. Efesli Antifolus ise kendini evine almayan karısını bağlayıp dövmek için bir ip almak üzere Efesli Dromiyo'yu çarşıya gönderir. Sonra Efesli Antifolus Angelo ile karşılaşır ve kuyumcu ondan altın zencir için parayı hemen ödemesini ister. Efesli Antifolus böyle bir zincir satın aldığını reddeder. Kuyumcu bu nedenle Antifolus'u şikayet edip hapse atılmasını sağlar. Tam bu sırada Sirakuzalı Dromiyo girer ve patronu ile kendisi için limandan ayrılacak bir gemide yer bulduğunu açıklar. Aklı tam olarak karışan Efesli Antifolus, Sirakuzalı Dromiyo'yu Adriyana'in evine gitmesini ve karısına para gönderip kendini hapisten kurtarmasını ister. Bu isteği harfi harfine yerine getiren Sirakuzalı Dromiyo para ile geri döner. Fakat parayı orada bulunan Sirakuzalı Antifolus'a verir. Efeslinin metresi hayat kadını Sirakuzalı Antifolus'un takmış olduğu altın zinciri görür ve ona bunu hediye edeceğini söylediğini bildirir. Sirakuzalı bunu reddeder ve kaçmaya koyulur. Hayat kadını bu sefer Antifolus'un delirip cinnet geçirdiğini sanıp bunu karısına bildirmeye karar verir. Efesli Dromiyo hapiste olan Efesli Antifolus'a gelir ve daha önce istemiş olduğu ipi verir ama bu Efesli Antifolus'u sanki delirtir. Adriyana, Luciana ve hayat kadını Doktor Pinç isimli bir sihirbazla ile birlikte, Efesli Antifolus'un büyü nedeniyle deli olmasını önleyip büyünün etkilerini ortadan kaldırmak için gelirler. Efesli Antifolus'u elindeki iple bağlayıp onu Adriyana'nin evine götürürler. Sirakuzalılar eve geri gelirler ve ellerinde yalın kılıçları vardır. Herkes onların ipleri çözüp kaçtıklarını; buna çok kızdıkları için öç almak isteyeceklerinden korkup kaçarlar. Adriyana uşakları ile gelir ve bu sefer de Sirakuzalı Antifolus'u yakalayıp "tekrar" bağlamaya hedeflidir. Ama Sirakuzalılar kaçarlar ve yakında bulunan bir manastıra sığınırlar. Bu manastırın başrahibesi onları ne olursa olsun korumaya kararlıdır. Egeon'u idam edilmeye götürülmekte iken, Egeon ve Efes Dükü girerler. Adriana, Dük'e manastır başrahibesine emir vererek zorla kocasını geri vermesini sağlaması için yalvarmaya koyulur. Bu sırada Adriana'nin evinden bir başka uşak gelip Efeslilerin iplerini çözdüklerini ve Doktor Pinch'e işkence etmeye başladıklarını haber verir. Efesliler girerler ve Adriana'dan şikayetçi ve ondan davacı olduklarını Dük'e bildirler. Egeon kendi oğlu Antifolus'u bulduğundan sevinçlidir ve onun cezayı ödeyip kendini idamdan kurtaracağını sanmaktadır. Fakat Efesliler kendini hiç tanımadıklarını söylerler. Tam bu sırada Başrahibe iki Sirakuzalı ile birlikte gelir. Herkes şaşıp kalır; durumu sonunda anlarlar ve günün karmaşık olayları da herkese bir anlam vermeye başlar. İki ikiz böylece birbirleri ile tekrar birlikte olmuşlardır. Fakat oyun burada bitmez. Başrahibe kendisinin Egeon'un karısı, Emilia, olduğunu da itiraf eder. Dük Egeonu affeder. Herkes ailenin tekrar birleşmesini kutlamak için manastıra gitmek üzere sahneden ayrılır. Bu çok hafif konulu bir fars oyununa benzemekte ve birçok hafif fars oyununun tek amacı eğlendirmek olmakla beraber "Yanlışlıklar Komedisi" oyunu bir edebiyat eseri olarak içeriğinde çeşitli derin temalar da işlemektedir. Oyunun başlamasının bir yaşlı adamın idam edilme bekleyişi ile bir ciddi konu ile olması oyunun ciddi konulara eğilmeye hedeflendiğine bir işaret olmaktadır. İşlenen ciddi temalar arasında "görüntü" ile "gerçek" tezadı, "zaman", "rastlantı" ve "aşk" temaları açıkça görülür. Oyun bir kişinin kimliği konusuna; nasıl görünüş, isim veya kişinin hareketleri ve kararlarının diğerleri tarafından kişiliğin belirlenmesine destek sağladığı sorunlarına eğilmektedir. İkizlerin ayrı ayrı hareketlerinin onların delirdiklerine ait hükümler çıkarılması da "delilik" kavramına kritik bir bakıştır. Egeon'un affedilip ailesine kavuşması ile oyunun sonucunun sadece "şakacı" olmakla kalmayıp "mutluluk" olduğu da bilinmektedir. Bu oyunun bir özel karakteri de Aegon'dur. Birinci perdede açıklama yapan 421 sözcükten oluşan açıklama konuşması tiyatro oyunları arasında en uzun sırf girişte açıklama yapma konuşmalarından biri olmaktadır. Aegon bundan sonra son sahneye kadar hiç görünmemektedir. Mire Chatman Mire Dejuan Chatman (d. 24 Ekim 1978, Garland), oyun kurucu mevkiinde oynayan AmerikalÄ± basketbolcu. 1.87 m boyundaki oyuncu Texas Pan American Üniversitesi mezundur. BK Ventspils ve Pau Orthez takımları ile Avrupa Ligleri EuroLeague ve ULEB Kupası'nda oynadı. 2002-03 ve 2003-04 sezonlarında Ventpils ile Letonya Ligi şampiyonluğu yaşadı ve All-Star maçında Smaç Yarışması şampiyonu oldu. Pas ve asist yeteneği iyi olan oyuncu, Euroleague 2004-05 sezonunu maç başına 6.2 asist ile lider kapadı. 2006 sezonunda Dinamo Moskva ile ULEB Cup şampiyonluğu yaşadı. Daha sonraki sezonlarda ise sırasıyla İtalya'nın Lottomatica Roma ve Rusya'nın Triumph Lyubertsy takımlarında forma giydi. 17 Temmuz 2008'de Türkiye Basketbol Ligi takımlarından Beşiktaş Cola Turka ile 2 yıllık sözleşme imzaladı. Forma giydiği dönemde Türkiye Basketbol Ligi'nin en iyi oyun kuruculardan birisiydi. Doping kullanması yüzünden kadro dışı bırakıldı ve 5 Ocak 2011 tarihinde Ergin Ataman tarafından geri takıma alındı. Mayıs 2011'de ile Pınar Karşıyaka takımı ile anlaştı. Pınar Karşıyaka'da bir sene kaldı. 2012 Ağustos'unda UNICS Kazan takımı ile bir yıllık sözleşme imzaladı. Paul Masvidal Paul Masvidal , 20 Ocak 1971'de Porto Riko'da doğmuş olan gitarist, vokalist, söz yazarı ve bestekârdır. Bunun yanında Masvidal, ünlü progressive death metal grubu Cynic'in ve bir başka projesi olan Æon Spoke'un kurucusudur. Paul Masvidal, Porto Riko'da doğmuş olmasına karşın Miami'de büyümüştür. 17 yaşındayken yakın arkadaşı Sean Reinert'la birlikte Cynic'i kurdular. 1991 yılına kadar 4 tane demo yayınladılar. Bu demolarda saf death metal yapmışlardı. Başarıları Death'in dikkatini çekmişti. Paul ve arkadaşı Sean, Death'in Human albümünde çalmak üzere Death ile çalışmaya başladılar. Bunun yanında Paul Masvidal, Amerikalı death metal grubu Master'ın ilk albümü olan On the Seventh Day God Created... Master'da yer almıştır. Ardından Paul Masvidal, Cynic'in ilk albümü olan Focus için çalışmalara başladı. 1993 yılında çıkan albüm çok ses getirdi. Bu albümde Paul Masvidal, saf death metal yapmaktan vazgeçip progressive death metal yapmaya baslamıştır. Bu tarz ile fusion jazzı sentezlemesi sonucu ortaya taklit edilmesi bile güç bir iş çıkarmışlardı. Albümden sonra Cynic dağıldı. 1994 - 1995 yıllarında Masvidal'ın bir başka projesi olan Portal adlı grup için çalışmalara başladılar. Bir adet demo yayınladılar ondan sonra grup gene dağıldı. 2000 yılında Reinert ile birlikte Æon Spoke'u kuran Masvidal, bu grupla 1 adet demo, 1 adet E.P., 2 adet de albüm yayınladı. 2003 yılında Cynic'te birlikte çaldığı arkadaşı bas gitarist Sean Malone'un enstrümantal progressive metal projesi olan Gordian Knot'un 2. albümü olan Emergent'te çaldı. Paul Masvidal, 2004 yılında Focus albümünü "remaster" etmek için grubu yeniden topladı. Ama asıl yeniden toplanma 2006 eylülünde oldu. 2007 yılı yazında Avrupa'da 15 tane konser verdiler. 2008 yılında Cynic'in 2. stüdyo albümü Traced in Air için çalışmaya başladı, albüm 27 ekim 2008 tarihinde piyasaya çıktı . Cynic Wacken 2008'e katıldı ve Avrupa'da Opeth ile birlikte birçok yerde konser verdi. Paul Masvidal, müzikal kariyerinin yanında felsefe ile çok ilgilenmiştir. Cynic'in adı da felsefedeki "cynicism" 'den gelmektedir. Bu durum Cynic'te iken yazdıgı şarkı sözlerini de etkilemiştir. Cynic'in şarkılarının çogu ruhani şeylerden ve felsefeden bahseder. Veil of maya şarkısında bahsedilen şey Hinduizm inancındaki Maya adlı güç ve onun gerçekleri saklaması, illüzyonların gerçeklik olmasıdır. Paul Masvidal, Steinberger Elektro Gitar kullanmaktadır ve 'headless' olarak da bilinen bu gitar modelinden hiç vazgeçmemiştir. müziğe başladığı günden bu güne kadar her resimde Paul Masvidal elinde bir Steinberger gitarla görünür. Gitaristlikle beraber vokalde olan Paul Masvidal, Cynic'in aktif olduğu 1990'lı yıllarda sesini kaybetme gibi bir tehlike geçirdiği için efektli bir vokal kullanmıştır. Vocoder denen bir cihaz sayesinde sesini elektronikleştirmiş ve vokal yaptığı her çalışmasında bu tarz vokal kullanmıştır. Mariya Stepanova Mariya Stepanova ("Мария Александровна Степанова") (d. 23 Şubat 1979 Shpakovskoe, Rusya, SSCB), Rus kadın basketbolcudur. 2.03 boyunda ve 84.8 kg ağırlığında olan Maria Stepanova, ABD'de WNBA'de Phoenix Mercury takımında pivot pozisyonunda oynamaktadır. 2.03 boyuyla, Margo Dydek'in ardından WNBA'de ki en uzun ikinci basketbolcudur. 48 numara ayakkabı giymektedir. Stepanova, Shpakovskoe köyünde doğmuştur ve Tosno'da büyümüştür. La traviata La traviata Giuseppe Verdi'nin bestelediği Francesco Maria Piave'nin libretto'sunu yazdığı 3 perdelik opera eseri. Alexandre Dumas'nın 1848 yılında yazdığı "Kamelyalı Kadın" romanını temel almıştır. İlk defa 6 Mart, 1853 tarihinde Venedik'te, Teatro la Fenice tiyatrosunda oynanmıştır. "La Traviata" başlığı doğru yoldan çıkmış (kötü yola sapmış) kadın anlamındadır. Opera hazırlanmaktayken libretto yazarı Piave ve besteci Verdi orijinal hikâyenin yazarı Dumas gibi zamanın çağdaş (19. yüzyıl ortası) olmasını istediler; fakat eseri sipariş veren yapımcı La Fenice Tiyatrosu eserin geçmişte (yaklaşık 1700 yıllarında) yer almasında ısrar etti. Fakat 1880'lerden sonraki yapımlarda hep besteci ve librettocunun isteğine uygun olarak 19. yüzyıl zaman olarak uygulanmaktadır. Bu eserde 1853 ve Mayıs 1854'te II. Perde ve III. Perde'de bazı değişmeler yapılmış ve yeni versiyon yine Venedik'te fakat "Teatro di San Benedetto"'da ilk defa temsil edilmiştir. Sonraki yapımlarda genellikle bu revize edilmiş şekliyle eser oynanmaktadır. Şimdi bu opera çok popülerdir ve bütün dünya opera evlerinin reperatuvarlarında vazgeçilmez bir eser olmuştur. "Opera America" listesine göre Kuzey Amerika'da en çok sahneleye konulan 20 opera arasında (Madam Butterfly ve La bohème operalarından sonra) üçüncü sırayı almıştır. Türkiye'de ise ilk kez 1954 yılında Ankara'da temsil edilmiştir. Mekân: Paris ve yakınları Zaman: 18. yüzyıl başları. Modern prodüksiyonlarda çoğunlukla 19. yüzyıl. "Büyük bir salon, Paris." Dilber Violetta kendi evinde bir parti düzenlemiştir. Partide Violetta’ya yakışıklı bir delikanlı tanıştırılır; adı Alfredo’dur. Violetta Alfredo ve onu partiye getiren Gastone'ye şampanya ikram eder. Alfredo herkes ile birlikte ünlü içki aryasını söyler ("Libiamo, ne' lieti calici"). Violetta ziyaretçilerini dans etmek üzere öteki salona yollar. İki yeni çift yalnız kalırlar. Violetta Alfredo'ya bağımsızlığın ve zevkin kendisi için önemli olduğunu söyler, Alfredo ise ona nasıl hayran olduğunu anlatmaktadır (Alfredo, Violetta: "Un di felice eterea"). İkilinin sonunda Violetta göğsündeki kamelyayi çıkarır ve Alfredo’ya uzatır. Çiçek solduğunda kendisine gelmesini ister. Sabaha karşı misafirler evi terk eder. Violetta âşık olmuştur. Bunu açıklarken bir yandan da Alfredo’yu unutması gerektiğine kendisini inandırmaya çalışır (Violetta: "Sempre libera"). 1. Sahne "Üç ay sonra, Violetta ve Alfredo'nun kaldığı evin salonu." Violette Alfredo'ya aşık olmuştur. İki sevgili Paris'in dışında bir yerde beraber yaşamaya başlamışlardır. Alfredo birlikte hayatın mutluluğu üzerinde şarkıya başlar. (Alfredo: "Di miei bollenti spiriti" – "Benim sıcak ruhum"). Hizmetkari Annina Paris'ten gelir ve Alfredo onunla konuşurken Violetta'nin bu kırsal alanda geçinebilmek için atlarını, arabalarını, elmaslarını gizlice sattığını öğrenir. Bundan Alfredo utanır ve para bulmaya Paris'e gider. Bunu Violetta'ya bir mektup bırakarak açıklar. Alfredo Paris'te iken, Violetta'yı Alfredo’nun yaşlı babası Giorgio Germont ziyaret eder. Kadından oğlunu terketmesini istemektedir. Alfredo’nun hafifmeşrep bir kadınla yaşıyor olmasından rahatsızdır. Violetta Alfredo'yu çok sevdiğini ve onunla ilişkisini bırakamayacağını bildirir. Giorgio Germont, Alfredo'nun küçük kardeşi olan kızının bu nedenle nişanlı bulmadığını bildirir (Giorgio: "Pura siccome un angelo" – "Bir melek gibi masum iffetli kızım var") ve Alfredo'nun ailesinin hatırı için bu ayrılmayı yapmasında ısrar eder. En sonunda Violetta büyük bir üzüntüyle Alfredo'dan ayrılmayı kabul eder. Giorgio Germont onun yaptığı büyük fedakarlığa minnettarlığını göstermek için onu alnından öper ve ağlayan Violetta'yi geride bırakıp sahneden çıkar. Violetta Giorgio Germont evi terkettikten sonra arkadaşı Flora'ya mektup yazar ve onu verdiği partiye geleceğini bildirir. İkinci mektubu Alfredo'ya yazdığı ayrılık mektubudur. Alfredo eve geri döner ve Violetta'yı bu ikinci mektubu hemen bitirmişken bulur. Violetta acısını ve göz yaşlarını çok zor kontrol etmektedir ve tekrar tekrar Alfredo'yu kayıtsız şartsız sevdiğini bildirir (Violetta: Amami Alfredo - "Seni seviyorum, Alfredo"). Sonra hemen çıkar ve bitmiş olan ayrılık mektubunu Afredo'ya vermek üzere bir uşağa verir. Biraz sonra uşak Alfredo'ya Violetta'nın mektubunu getirip verir. Violetta ayrılmıştır. Bu sırada Alfredo'nun babası içeri girer. Alfredo'dan onunla birlikte Provence'daki evlerine gelmesini ister. (Giorgio: "Di Provenza il mar" – "Deniz kıyısında Provence"). Alfredo Violetta'nın bu ayrılışında babasının parmağı olduğunu sezer ve masa çekmecesinde bulduğu parti davetnamesi de bu şüphelerini güçlendirir. Partide Violetta'yı bulabileceğini düşünerek Paris'e gitmeye karar verir. Babası Alfredo'yu durdurmak ister ama o kararını vermiş ve intikam duygusu ona hakim olmuştur. 2. Sahne "Flora'nÄ±n evinde parti" Flora dostları için bir parti düzenlemiştir. Eğlence için fal bakan çingeneler, boğa güreşçileri gibi pek çok unsur düşünülmüştür (Koro: "Noi siamo zingarelle" – "Biz çingeneleriz"); (Koro: "Di Madride noi siam mattadori" – "Biz Madrid'den gelen boğa güresçileriyiz."). Gaston ve arkadaşları boğa güreşçileri ile birlikte şarkı söylerler (Gastone, koro, dansçılar: "E Piquillo, un bel gagliardo" – "Çok genç ve çok cesur Piquillo idi."). Masalarda kumar da oynanmaktadır. Salona Alfredo girer ve kumar oynamaya başlar. Ardından Violetta yeni erkek arkadaşı Baron Douphol’un kollarında içeri girer. Alfredo sürekli kazanmaktadır. Misafirler oda değiştirdiği sırada Violetta Alfredo’yu salona çağırır ve Baron’la bir sorun çıkarmaması için ricada bulunur. Alfredo, Violetta kendisiyle gelirse Baron’a bir şey yapmayacağını söyler. Violetta bunu reddeder. Verdiği bir söz Alfredo ile gitmesine engeldir. Kadın Baron’u sevdiğini söyler. Delikanlı bunun üzerine Salondaki misafirlerin yanına geri döner, onlara Violetta’yı gerçekten sevdiğini, fakat onun sadece parayı düşünen bir insan olduğunu haykırır ve kumarda kazandığı paraları Violetta’nın ayaklarına atar (Alfredo: "Questa donna conoscete?" - "Bildiğiniz bu kadın.") Violetta arkadaşlarının kollarına yığılır. Herkes hayrete düşmüştür. Baron Alfredo’ya yaklaşarak olanların cezasını çekeceğini söyler ve onu düello’ya davet eder. Oğlunu arayan Giorgio salona girer. Bu karışıklığın gerçek nedeninin bildiği için oğlunun davranışını kınar (Giorgio, Alfredo, Violetta, koro: "Di sprezzo degno, se stesso rendo" – "Bu kişinin kınanma gerekir."). Violetta Alfredo'nun bir gün kendisi için yaptığı fedakârlığı anlayacağını fakat bunun bir anlam taşımadığını, Alfredo’yu ölene kadar seveceğini söyler. (Violette: "Alfredo, Alfredo, di questo core non puoi comprendere tutto l’amore" – "Alfredo, Alfredo, kalbimde senin için aşkın ne kadar çok büyük olduğunu hiç anlayabilemezsin.") "Violetta’nın yatak odası" Violetta'nin verem hastalığı çok ağırlaşmıştır. Doktor Grenvil, Annina'ya Violetta'nın ancak iki üç saat daha yaşayabileceğini söyler. Violetta odasında tek başına Alfredo'nun babası tarafından gönderilmiş bir mektubu okumaktadır. Bu mektupta Alfredo ile yaptığı düello sonucunda Baron'un ölmeyip yaralandığı ve Alfredo'nun babası oğluna Violetta'nin kendisi ve kiz kardeşi için yaptığı fedakarlıklar hakkında bilgi verdiğini ve oğlunu mümkun olan en çabuk bir şekilde Violetta'ya göndererek ondan kendini bağışlamasını isteyeceğini de bildirir. Fakat Violetta bunun çok geç olduğunu hisseder (Violetta: "Addio del passato" – "Benim acıklı hikâyem de böyle son buluyor."). Annina koşarak odaya girer ve Violetta'ya Alfredo'nun geldiğini haber verir. Sevgililer tekrar birlikte olmuşlardır. Alfredo birlikte Paris'ten ayrılmalarını teklif eder (Alfredo, Violetta: "Parigi, o cara , noi lasceremo" – "Sevgilim, Paris'ten ayrılacağız."). Fakat bu çok geçtir. Violetta ömrünün dolduğunu ve ölmek üzere olduğunu bilmektedir (Alfredo, Violetta: "Gran Dio! morir si giovane" – "Büyük Allahım. Bu kadar genç yaşta ölmek"), Yaşlı Girgio Germont Doktorla birlikte gelir (Ah Violetta); yaptıklarından pişmandır. Hemen sonra Violetta Alfredo'nun kolları arasında son nefesini verir. Not: "Kat:" Ses kayıt firmasının kullandığı katalog numarasıdır I.Perde finalinde Lucrezia Bori "Ah, fors'è lui" ... "Sempre libera" aryası (1910)Edison Records: Nelson Haedo Valdez Nelson Antonio Haedo Valdez, (d. 26 Kasım 1983, Caaguazú), Cerro Porteño takımında forvet pozisyonunda görev yapan Paraguaylı millî futbolcudur. Valdez, 2000 yılında futbola ülkesinde, CA Tembetary takımında başladı. 2001-02 sezonu başında SV Werder Bremen'e transfer oldu. İlk iki sezonunda SV Werder Bremen'in alt kulübünde oynadı. Ancak as takıma dönünce forma şansı bulamadı ve 2006-07 sezonu başında Borussia Dortmund'a geçti. Burada ilk maçına 11 Ağustos 2006'da Bayern Münih karşısında çıktı. İlk golünü ise sezon sonuna doğru 5 Mayıs 2007 tarihinde VfL Wolfsburg maçında attı. Valdez, Dortmund 'ta ilk sezonunda 29 maçta 1 gol atarken, 2007-08 sezonunda ise 27 maçta yalnızca 3 gol atabildi.2010-2011 sezonunun başında 3.8 Milyon £ ya İspanya'nın Herculés kulübüne transfer olmuştur. Hercules'te başarılı bir sezon geçirmesine rağmen takımının sezon sonunda küme düşmesi sebebiyle 2011-2012 sezonun başında Rus Kulübü Rubin Kazan'a transfer olmuştur.Rubin'de 2 yıl geçirdikten sonra 1 yıl Vaencia'ya kiralanmıştır. Sezon bitiminden itibaren Birleşik Arap Emirlikleri takımı Al Jazira'ya transfer olmuştur. Al-Jazira takımında 14 maçta 6 gol attıktan sonra Olimpiakos takımına kiralanmış ve Olimpiakos'ta 10 maçta 5 gol atmıştır. Daha sonra ise; Eintracht Frankfurt, Seattle Sounders FC ve Cerro Porteño kulüplerinde oynamıştır. Millî takımının formasını ilk kez 2004 yılında giyen Valdez, takımının 2004 CONMEBOL Copa América ve 2006 FIFA Dünya Kupası kadrolarında da yer aldı. Candace Parker Candace Nicole Parker, (d. 19 Nisan 1986; St. Louis, Missouri) Amerikan profesyonel basketbolcu. 1.93 boyundadır ve uzun forvet pozisyonunda oynamaktadır. 2008 yılından bu yana WNBA ekiplerinden Los Angeles Sparks forması giymektedir. 2017 yılında Türkiye'de, Fenerbahçe forması da giymiştir. NCAA'de smaç basan ilk basketbolcudur. Aynı maç içerisinde 2 defa smaç yapmıştır. Candace Parker aynı zamanda WNBA'de smaç basan ikinci oyuncudur. Asıl olarak forvet pozisyonunda oynayan Candace Parker, kolejdeki takımı Tennessee'de pivot, forvet ve guard olarak oynadı. 2007 ve 2008 NCAA Bayan Basketbol turnavasını kazanan Lady Vols basketbol takımınında bir yıldızıdır. Parker'ın ağabeyi, Anthony Parker NBA'de Cleveland Cavaliers için oynamaktadır. Candace Parker, 2002-2006 yıllarında Duke Üniversitesi'nin yıldızı olan ve halen Boston Celtics'te oynayan Shelden Williams ile evlidir ve maya adında bir kızı vardır. Shay Doron Shay Doron (d. 1985, İsrail), İsrailli guard basketbolcu. 2006 yılında Maryland Üniversitesi ile NCAA şampiyonluğu ve 2008 yılında Elitzur Ramla ile İsrail Ligi şampiyonluğu yaşadı. 2008 yılında Elitzur Ramla ile Euro Cup yarı finali oynadı. Doron, şu anda İsrail Milli Takımı'nda da oynamaktadır. 2008-2009 sezonunda Beşiktaş JK takımına geldi. Laura Harper Laura Harper (d. 1986, ABD), AmerikalÄ± pivot basketbolcu. 2006 yılında Maryland Üniversitesi ile NCAA şampiyonluğu ve 2007 yılında ABD Ümit Millî Takımı ile Dünya Şampiyonluğu yaşadı. 2006 yılında NCAA Final-Four’da "en öne çıkan oyuncu" seçildi. Şu sıralarda WNBA’de Sacramento Monarchs forması giyen Harper, 2008-2009 sezonunda Beşiktaş ile anlaştı. Harper'ın 2007-2008 sezonu istatistikleri şöyledir: Alexis Hornbuckle Alexis Hornbuckle (d. 16 Ekim 1985; Charleston, Batı Virginia), Amerikalı basketbolcu. 2007 yılında Tennessee Lady Volunteers ile NCAA şampiyonluğu ve ABD millî takımı ile Panamerikan Oyunları şampiyonluğu yaşadı. WNBA Draft’ta birinci tur dördüncü sırada seçilen Hornbuckle 2007-2008 sezonunda Detroit Shock forması ile WNBA’de şampiyonluk mücadelesi verdi. 2008-2009 sezonunda Beşiktaş ile anlaştı. Hornbuckle 2007-2008 sezonunu 9,9 sayı, 5,5 ribaund ve 3,6 asist ortalamasıyla tamamlamıştır. NBA şampiyonları listesi Bu liste National Basketball Association (NBA) ve Basketball Association of America (BAA) (1946–49) ligini şampiyon olarak bitiren takımları göstermektedir. Bütün NBA finalleri 7 maç üzerinden, Batı Konferansı şampiyonu ile Doğu Konferansı şampiyonu arasında oynanmaktadır. Maçlar 1985'e kadar (1953–55, 1975 ve 1978 hariç) 2-2-1-1-1 formatında oynanmıştır. 1. 2. 5. ve 7. maçları sezon içerisinde daha iyi galibiyet yüzdesine sahip olan takım kendi sahasında oynamıştır. 1985'ten sonra 2-3-2 formatına dönülmüştür. 1. 2. 6. ve 7. maçları sezon içerisinde daha iyi galibiyet yüzdesine sahip olan takım kendi sahasında oynamıştır. Fakat, diğer bütün playoff serileri hâlâ 2-2-1-1-1 formatında oynanmaktadır. Bugüne kadar, Doğu Konferansı şampiyonlarının Batı Konferansı şampiyonlarına göre 35'e 30'luk bir üstünlüğü bulunmaktadır. Ligin Konferanslara ayrılamadan önceki dönemde ise orta grubun bir şampiyonluğu vardır. Mačva İlçesi Mačva İlçesi (Sırpça: "Мачвански округ") Sırbistan'ın idari sisteminde istatistiksel bölgelerin içinde yer alan bir idari birimdir ve ülkenin batısında yer alır. İlçe Bosna-Hersek sınırında, Tuna’nın güney kıyısındadır. İlçe merkezi Böğürdelen’dir. 2011 yılında yapılan genel nüfus sayımına göre Maçva ilçesi sınırları içinde toplam 297.778 kişi yaşar. Podunavlye İlçesi Podunavlye İlçesi (Sırpça: "Подунавски округ") Sırbistan'ın idari sisteminde istatistiksel bölgelerin içinde yer alan bir idari birimdir ve ülkenin orta kesiminde yer alır. İlçe Tuna’nın güney kıyısındadır. İlçe merkezi Semendire’dir. 2011 yılında yapılan genel nüfus sayımına göre Podunavlye İlçesi sınırları içinde toplam 198.184 kişi yaşar. Braniçevo İlçesi Braniçevo İlçesi (Sırpça: "Браничевски округ") Sırbistan'ın idari sisteminde istatistiksel bölgelerin içinde yer alan bir idari birimdir ve ülkenin kuzeydoğusunda yer alır. İlçe Romanya sınırında, Tuna’nın güney kıyısındadır. İlçe merkezi Požarevac’tır. 2011 yılında yapılan genel nüfus sayımına göre Braniçevo İlçesi sınırları içinde toplam 180.480 kişi yaşar. Zayeçar İlçesi Zayeçar İlçesi (Sırpça: "Зајечарски округ") Sırbistan'ın idari sisteminde istatistiksel bölgelerin içinde yer alan bir idari birimdir ve ülkenin doğusunda yer alır. İlçe Bulgaristan ile sınırdaştır. İlçe merkezi Zayeçar’dır. 2011 yılında yapılan genel nüfus sayımına göre Zayeçar İlçesi sınırları içinde toplam 118.295 kişi yaşar. Sidney Poitier Sir Sidney Poitier, (d. 20 Şubat 1927, Cat Island), Bahama kökenli Amerikalı oyuncu, yönetmen ve diplomat. Çocukluğunu 4000 nüfuslu Cat Island adasında geçiren Poitier'in babası Reginald James Poitier, gezici bir domates satıcısıydı. Sidney 10 yaşına geldiğinde ailesiyle birlikte gittiği Nassau'da Kiliseyle tanıştı. 17 yaşlarında New York'ta sıradan işlerde çalıştı. Askerlik görevinden sonra Broadway'de Lysistrata müzikalinde küçük bir rol aldı. 1950 yılında No Way Out filminde önemli bir rolde oynadıktan sonra, çeşitli filmlerde değişik roller aldı. 1957 yılında ilk ödülünü alan sanatçı, aynı zamanda başrol oynayarak Oscar ödülü alan ilk siyahi oyuncu olma özelliğini taşımaktadır.(Bu ödülü ilk kazanan Hattie McDaniel'dir.En iyi yardımcı kadın oyuncu Oscar'ını Rüzgâr Gibi Geçti (film)(1940) ile almıştı.) Sidney Poitier, 1950 - 2001 yılları arasında 51 yapımda oyunculuk, 9 filmde yonetmenlik, 1 filmde yapımcılık ve 1 filmde de senaristlik yaptı. 29 Nisan 1950'den 1965 yılına kadar Juanita Hardy ile, daha sonra Kanadalı oyuncu Joanna Shimkus ile evlenen Poitier, 1997 Nisan'ında Japon Bahama'ları elçiliğiyle birlikte, UNESCO tarafından atandığı 1988'de Bahamalar elçiliği ve Walt Disney Company temsilciiliği görevlerini yürüttü. Televizyon yapımlarında da yer alan Poitier’in sıradışı meslek hayatını anlatan belgeseller, 2008 Haziran'ında Alman - Fransız kültür televizyonu ARTE'de yayınlandı. Turandot Turandot Giacomo Puccini tarafından bestelenmiş üç perdelik bir operadır. Opera'nın liberetosu Giuseppe Adami ve Renato Simoni tarafından hazırlanmıştır. Puccini bu eserin konusu hakkında ilk ilhamı Friedrich Schiller'in "Turandot-Çin Prensesi" adlı eserini okumasından sonra almıştır; fakat operanın esas teması ve konu ayrıntıları 18. yüzyıl Venedikli tiyatro yazarı Carlo Gozzi'nin oyunundan alınmıştır. Puccini öldüğü zaman Turandot'un bestelenmesi bitmemişti ve Puccini sonuç için birçok eskiz ve fikirlerini açıklayan notlar bırakmıştı. Bunları elinden geldiği kadar az kullanarak Franco Alfano bu operayı bitirmiştir. Turnadot operasının prömiyeri 26 Nisan 1926'da Milano'da Teatro alla Scala'da yapılmıştır. Bunu orkestra şefliğini Arturo Toscanini yapmış ve müzik olarak sadece Puccini'nin besteleyebildiği kadar kısmı çaldırmış, Alfano'nun eklerini çaldırmadan esere son buldurmuştur. Turandot bir Farsi sözcüktür ve Türkçeye çevirisi "Turan'ın kızı" anlamına gelen "Turan dokhtar" kelimelerinin kısaltılmış söyleyişidir; yani Orta Asya'da Turan'ın Çinli veya Türk(?) Prensesi anlamına gelir. Turandot'un hikâyesinin aslı Arap-Farsi hikâyeler koleksiyonu olan Binbir Gece Masalları'dır. Farsça yazan Azeri şair Nizami'den esinlenilmiş olan "Hezar o-yek shab" adlı eser ve bunun "François Petis de la Croix" tarafından Fransızca'ya çevirisinden alınmıştır. Diğer bir "Binbir Gece Masalı" versiyonunda bir başka Çin Prensesi bulunup bundaki karakter Puccini Turandot'undan çok değişiktir. Puccini Schiller'in "Turandot-Çin Prensesi" eserinden ilk ilhamını almakla beraber, "Turandot" operasının ana temelini Venedikli Carlo Gozzi tarafından yazılmış ve 22 Ocak 1762 de San Samule Tiyarosunda sahnelenen 5 sahnelik bir trajik tiyatro oyundan almıştır. Operanın ana teması "1001 Gece Masalları"'ndan alınmış olup, diğer çok başka şair ve yazar tarafından da (örneğin Karl Gustav Vollmoeller, 'Çin Masalı' ve Wolfgang Hıldesheımer 'Prenses Turandotun öyküsü' v.b.) işlenmiştir. Puccini, Turandot operası üzerinde çalışmalarına ilk defa Mart 1922'de libretto yazarları Giuseppe Adami ve Renato Simoni ile bir toplantı yaptıktan sonra başladı ve son ikili için besteyi Mart 1924de geliştirip bitirdi. Bu ikilinin metni için Adami'nin hazırladığı dördüncü alternatif metni seçmişti. Fakat 10 Ekim'de gırtlak kanseri olduğu teşhis edildi ve tedavi için 24 Kasım'da Brüksel'e gitti. Yeni ve deneysel olan radyoterapi tedavisi yapıldı. Kanserin ne kadar ilerlediğinden karısının ve kendisinin haberi yoktu. 29 Kasım 1924'te hastalığından ve tedavinin komplikasyonlarından dolayı vefat etti. Puccini Turandot'un bitişi için 23 levha halinde 36 sayfalık eksiz ve notlar geride bırakmış ve "Riccardo Zandoni'"'nin eseri tamamlamasını istediğini belirtmişti. Fakat Puccini'nin oğlu Tonio bunu kabul etmedi ve sonunda bu eskiz halindeki sonuçları tamamlamak için Franco Alfano seçildi. Alfano hazırladığı ilk uyarlamada bazı pasajları kendi besteleri ile doldurmuştu ve hatta zaten hazır olan liberetoya ekler ve ondan kesintiler de yapmıştı. Buna genel editör "Ricardi" ve orkestra şefi "Toscanini" şiddetle itiraz ettiler ve Alfano, Puccini'nin eskizlerine daha yakın bir yeni uyarlama hazırladı. Ricardi'in isteği Alfano'nun hazırladığı uyarlamanın kalitesi değil, ortaya çıkan eserin sonunun Puccini'nin konseptine uygun olup olmadığı idi. Alfano'nun ikinci uyarlaması uygun gelmişti. Toscanini uyarlama eserin sonunu biraz daha kesti. İşte bu hazırlanıp ortaya çıkan kısaltılmış uyarlama birçok opera evi Turnadot operası yapımlarında kullanılan eserdir. Eserin sonunun ne olacağına dair tartışma hala çok ciddi olarak devam etmektedir. Çok kişi Alfano'nun birinci uyarlamasını tercih etiğini bildirmiştir. 1976-1988 döneminde Amerikan bestecisi Janet Maguaire Pucinni eskizlerini kullanarak yeni bir uyarlama ve beste ekleri yapmıştır; ama bu daha icra edilmemiştir. 2001'de İtalyan "Luciano Berio" müziğe ekler yaparak yeni bir uyarlama hazırlamıştır ama buna reaksiyon karışık olmuştur. 25 Nisan 1926 Pazar günü Milano La Scala Opera evinde Puccini'nin ölümünden 1 yıl 5 ay sonra prömiyeri yapıldı. Orkestra Şefi Arturo Toscanini III. Perde'de "Liu poesia" şarkısının ortasında orkestrayı durdurdu; şef değneğini podyuma koydu ve seyirciye dönerek "Burada opera bitti, çünkü tam burada maestro öldü." deyip eserin icrasının bittiğini söyledi ve perde yavaşca kapanıp oyun orada bitirildi. "İmparatorluk sarayı önünde" Bir yüksek devlet memuru mandarin ülkenin kanununu halka ilan eder ("Popolo di Pekino!") - Turandot ile evlenmeye talip olan herhangi bir erkek onun soracağı üç bilmeceye cevap vermesi gerekmektedir. Eğer bu cevaplar hatalı ise kafası uçurulacaktır. İran Prensi hatalı cevap vermiştir ve o akşam ay çıktığı zaman kafası kesilip idam edilecektir. Kalabalık halk sarayın kapısına doğru dalga gibi gelmekte ve imparatorluk muhafızları onları hiç acımasız geriye itmektedir. Bir yaşlı kör adam yere düşer. Kölesi olan kız, Liu, ona yardım etmeleri için çığlıklarla bağırmaya başlar. Genç bir adam kızın çığlıklarını duymuştur. Yere düşen adamın çok zamandır kaybetmiş olduğu babası, sabık Tataristan kralı Timur olduğunun farkına varır. Timur oğluna, eskiden sahip olduğu bir sürü hizmetkarın yanından ayrıldığını ve sadece tek bir Liu'nun kendine sadık kaldığını anlatır. Prens bu sadakatin nedenini Liu'ya sorduğunda, çok uzun zaman önce Tataristan sarayında ona gülümseyen tek bir kişinin Timur olduğunu neden olarak açıklar. (Kalabalık, Liu, Tataristan Prensi, Timur: "Indetro, cani!") Ay ortaya çıkmıştır ve kalabalığın idam edilecek prensin canını istemeleri bağırışları da kesilir. İdama hüküm giymiş İran Prensi kafası kesilmek üzere kalabalığın önüne çıkarılır. Genç Prens o kadar yakışıklıdır ki halkın ve Tataristan Prensi'nin merhamet hisleri uyanır ve Turnadot'dan onun hayatını bağışlamasını isterler. (Kalabalık, Tataristan Prensi: "O, giovenetto"). Turnadot ortaya çıkar ve halk isteklerine kayıtsız bir bir tavırla bir işaret verip idamın uygulanmasını emreder. Daha önce Turandot'u hiç görmemiş olan Tataristan Prensi hemen ona aşık olmuştur. Sevinçle Turandot'un ismini üç defa bağırarak söyler; İran Prensi'de son bağırışına iştirak eder. İran Prensi'nin kafası kesildiği zaman halk korku ile ağlayıp bağırmaya koyulur. Tataristan Prensi Turandot'un güzelliğinden divaneye dönmüştür. Meydandaki büyük gonga giderek onu üç defa çalıp böylelikle Turandot'la evlenmeye talip olduğunu sembolik olarak ilan etmeye hazırdır. Tam bu sırada saray adamlari Ping, Pong ve Pang ortaya çıkarlar ve sahte bir ilgi gösterme edasıyla, ona bu sevdadan vazgeçip kellesini Turandot'un elinden kurtarıp ( "Fermo, che fai?") ülkesine geri dönmesini tavsiye ederler. Timur da oğlundan bu sevdadan vazgeçmesini söyler. Prense gizli gizli aşık olan Liu ise bu bilmecelere cevap vermek girişiminden kaçınması için Prens'e yalvarmaya başlar ( "Signore, ascolta!" - "Efendim, dinle bizi!"). Liu'nun yalvarmaları Prensi çok hislendirir. Prens eğer bilmecelere hatalı cevap verirse ve idam edilirse, Liu'ye babasının sürgündeki hayatını daha katlanabilir yapmasını ve bu nedenle babasını hiç terk etmemesini söyler ( "Non piangere, Liù" - "Liu hiç ağlama" ). Üç saray adamı, Timur ve Liu tekrar Prens'i yapmak istediğinden caydırmaya çalışırlar ( "Ah! Per l'ultima volta!" - "Ah, son bir defa daha" ); fakat Prens onları dinlemez. Prens Turandot'un ismini üç defa haykırarak tekrarlar ve her bir haykırma sonunda Liu, Timur ve yüksek devlet memurları buna "Ölüm" diye bağırarak karşılarlar ve kalabalık halk da yeisle "Ah!" çeker. Prens sarayın önünde asılı bulunan gonga koşarak bunu üç defa çalar ve böylece Turandot'a talip olduğunu resmen ilan etmiş olur. Turandot sarayın penceresine çıkıp bu meydan okumayı kabul eder. Ping, Pang ve Pong Prensin bu aptalca hareketine gülmeye başlarlar. "1. Sahne: İmparatorluk sarayında bir pavyon. Gündoğumu öncesi" Ping, Pang ve Pong her gün çok sayıda saray evrakını incelemek ve bitip tükenmeyen dinsel ve saray törenlerine nezaret edip baş köşede bulunmaktan oluşan bu en yüksek devlet idareciliği işlerinden şikayet etmektedirler. Tataristan Prensi'nin yanıtlarını verdikten sonra ya bir nikâh veya bir cenaze töreni yapılması için hazırlıklara başlarlar (Ping, Pang, Pong: "Ola, Pang!" ) Ping birden Honan'da bulunan kırsal malikanesini ve yanındaki etrafı bamboo bitkileriyle çevrili sakin bir gölcüğü hatırlar. Pong'un aklına Tsiang yakınlarında olan ormanı ve koruları gelir. Pang ise Kiu yakınlarında bahçelerini düşünmektedir. Üçünün de saray hayatından dışında çok güzel hatıraları vardır. (Ping, Pang, Pong: "Ho una casa nell'Honan") Saray hayatından da Turandot'un kanlı sonuçlar yaratan icraatından dolayı hoşlanmamaya başlamışlardır. Devamlı olarak Turandot'a yanlış cevap veren asil gençleri idama götürmek ve onların hayatlarının kısa kesilmesi sanki bitmeyecekmiş gibi görünmektedirler. Birden saraydan boru sesleri duyulur ve bu yüksek devlet idarecileri İmparator'un geliş merasimine katılmak zorundadırlar. "2.Sahne: Sarayda büyük avlu. Güneş doğuşu" Turandot'un babası olan İmparator Altum saraydaki büyük tahtında oturmaktadır. Prens'e, Turandot'un koymuş olduğu üç bilmeceye doğru cevap verme uğraşına katılmadan vazgeçip Pekin'den ayrılmasını öğütler; ama Prens bundan vazgeçmeyi reddeder. (Altum ve Prens: "Un giuramento atroce" ) Turandot girer. Geçen bin yıl içinde kendinin cedlerinden olan Prenses Lo-u-Ling'un tek hükümdar olarak "yaşayışı asude ve mesut olarak ülkesini, hiç erkek hükümdarlar gibi zor kullanmadan" çok iyi idare etmekteyken bir dış ülkeden istilacı bir prens tarafından harbe zorlanıp yenik düşürülüp öldürüldüğünü anlatır. Turnadot şimdi o Lo-u-Ling'in ruhuna sahip olduğunu söyler ve onun öcünü almak için hiçbir erkeğin kendi üzerinde bir güç kullanmasına hiçbir zaman izin vermeyeceğine and içtiğini açıklar. Bu nedenle Turandot da bu uğraşa katılmaması gerektiğini Prens'e ikaz eder. Fakat Prens tekrar caymaktan sakınır. Turandot bunun üzerine ilk bilmecesini sorar (Turandot: "Straniero, ascolta!" ). "Her akşam dogan ve her sabah safakla olen nedir?" Prens hıç beklemeden doğru yanıt verir: "Umut". Buna biraz saşırıp biraz kızan Turandot ikinci bilmecesini sorar: (Turandot: "Guizza al pari di fiamma" ). "Ne çok sıcak ve kor kırmızı bir alev gibi titreyip durur?". Bu sefer Prens cevap vermeden önce bir an düşünür ve doğru cevabı verir: "Kan". Turandot sarsılmıştır. Ahali Prens'e büyük tezahürat yapmaya başlarlar ve bu da Turandot'un sinirlerini ayağa kaldırır. Üçüncü bilmecesini sorar "Ne buz gibi soğuktur ama ateş gibi yanar?" (Turandot: "Gelo che ti da foco" ). Prens cevap veremeden düşünceye dalar ve Turandot onu alaya alır. Fakat birden Prens cevabı bildiğini açıklar ve "Turandot" olarak yanıt verir. Prens üç bilmeceye de doğru cevap vermiştir. Ahali bu uğraştan galip çıkan Prensi alkışlamaya koyulur. Turandot kendini babası imparatorun ayağı altına atarak; ona yalvarıp kendini Prens'le evlendirip ona teslim etmemesini ister. Fakat İmparator verdiği sözün kutsal olduğunu ve bilmecelerine doğru yanıtlar aldığı için artık Prens'le evlenmesinin Turandot için bir kutsal ödev olduğunu bildirir. (Turandot, Altum, Prens: "Figlio del cielo" ). Turandat kızgınlığından ağlamaya koyulur. Fakat Prens onun ağlamayı bırakmasını ister; Prenses'e bir yeni teklifi vardır. "Benim ismimi bilmiyorsun. Gün doğumundan önce benim ismimin ne olduğunu doğru söylersen, ben gündoğumu zamanı idam edilip hayatımı kaybetmeye razı olurum." (Prens: "Tre enigmi m'hai proposto"). Turandot bunu kabul eder. İmparator gün doğumu geldiğinde Prensi kendi damadı olarak görmeyi arzu ettiğini itiraf eder. "1. Sahne : Saray bahçesi. Akşam" Uzaktan tellalların bağırarak Turandot'un emirlerini şehir halkına ilan ettikleri duyulur. ("Cosi comanda Turandot" - "Turandot şunu emrediyor") Bu emire göre Pekin halkından hiç kimse o gece uykuya yatmayacaktır; bu emre uymayanlar bulunursa şafak söktükten ve Prensesin Prens'in ismini verdikten sonra ceza olarak idam edileceklerdir. Prens gündoğumunu beklemektedir ve bu uğraşta da başarılı olacağını bekleyerek şu aryayı söyler ( "Nessun dorma"- "Kimse uyumayacak! Prenses sen bile uyumayacaksın!" ) Ping, Pong ve Pang gelirler ve Prense servet ve çok cariye teklif edip Turandot'la evlenmeden vazgeçmesini isterler (Ping, Pang ve Pong: "Tu che guardi le stelle" ) Fakat Prens bu teklifi reddeder. Bir grup asker Timur ve Liu'u sürükleyip getirirler; bunlar Prens'le konuşurlarken görülmüşlerdir ve onun ismini bildikleri çok muhtemeldir. Turandot gelir ve Timur ve Liu'ya Prens'in ismini kendine vermelerini emreder. Prens onları tanımadığını ve böylece onların kendi ismini bilemeyeceğini söyler. Bir köle kız olan Liu sadece kendinin Prens'in ismini bildiğini ama bunu kimseye asla ifşa etmeyeceğini itiraf eder. Ping tekrar Liu'dan Prens'in ismini söylemesini ister. Ama Liu söylemeyince ona işkence yapılıp yanıt alınması emrini verir. Liu bundan sonra da yanıt vermeyince Turandot bu kızın bu kadar kararlı olmasından etkilenmiştir. Liu'ya nasıl olup da kalbinde bu kadar Prens'e inanç gücü olduğunu sorar ve Liu'nu cevabı "Prenses, Sevgi!" olur. Turandot bu sefer Ping'e Liu'yu zorlayıp isimi almasını emreder ve Liu daha zor işkencelere sokulur. Sonraki sorgulamada Liu Turandot'a karşılık verir ( "Tu che di gel sei cinta" - "Sen etrafı buz ile çevrili kişi" ) ve onun da sevgiyi öğreneceğini söyler. Bu sözlerden sonra Liu bir muhafız askerine atılıp onun hançerini alıp, kendi kalbine saplar. Prens'e doğru kendini sürüklerken ölür. Halk Prens'in ismi vermesini bağırarak isterler. Timur'un gözleri kördür ve olanları görmeyip anlayamamaktadır. Ama Liu'nun kendini öldürdüğü söylendiği zaman ağlayıp dövünmeye koyulur. Bunun bir tanrıların aleyhinde onların nefretini uyandırıcı hareketler olduğunu haykırır. Halk korkudan ve utançlarından susmuştur. Liu'nun naaşı kaldırılıp götürülürken yeis içinde Timur ve halk onu takip eder. Sahnede sadece Turnadot ve Prens kalmıştır. Prens Prensese "ölüm prensesi" diye serzenişte bulunur. (Prens, Turandot: "Principessa di morte" ) Sonra Turandot'un direnişine rağmen onu kolları arasına alır ve dudaklarından öper. Prens Turandot'dan kendini sevmesini ister. Turandot önce bundan çok tiksinmektedir. Ama Prens'in kendine sarılıp öpmesinden sonra fikrini değiştirmeye başlar. Prens'den başka bir şey yapıp söylemeden isminini de vermeden oradan ayrılmasını ister. Fakat, Prens ismini açıklar: "Timur oğlu Kalaf". Böylece Prens hayatini Turandot'un eline bırakmıştır; eğer Turandot isterse Prensi idam ettirebilir. (Turandot, Kalaf: "Del primo pianto" ). "2.Sahne: Saray içinde bir avlu. Güneş doğuşu" Turandot ve Calaf İmparator'un tahtına yaklaşırlar. ("Diecimila anni al nostro Imperatore!" - "On bin yıldır bizim imparatorumuz"). Turandot Prens'in ismini bildiğini açıklar: "İsmi... aşkdır." Kalabalık halk onları alkışa tutup iki sevgiliyi yürekten onaylarlar ('O sole! Vita! Eternita" - "Güneş; hayat; sonsuzluk"). Turandot orkeestrasyon notalarina bakilirsa su calglari kapsayan buyuk bir orkestra ile seslendirilmesi istenmektedir. Not: "Kat:" Ses kayıtcı firma tarafından kullanılan katalog numarası. Varna (anlam ayrımı) I. Dimitrios (Seleukos imparatoru) I. Dimitrius Soter (Yunanca: "Δημήτριος Σωτήρ`"), (d. MÖ 185 - ö. MÖ 150), Unvânı Soter (Yunanca: "Σωτήρ" - "Kurtarıcı"). MÖ 161 – MÖ 150 doneminde Helenistik Seleukos İmparatorluğu'nun hükümdarıydı. MÖ 186 yılında doğan Demetrius’un babası IV. Seleukos Philopator, annesi IV.Laodice’dir. Roma ile yapılan Apamea Antlaşması uyarınca MÖ 178’de Roma’ya rehin olarak gönderildi. Amcası IV. Antiokhos Epiphanēs’in Kasım/Aralık MÖ 164’de ölmesiyle Selevkos tahtına geçmesi gerekirken, General Lysias tarafından Selevkos tahtına üvey kardeşi ve kuzeni olan V. Antiokhos Eupator oturtuldu. Ancak bu durumu kabul etmeyerek Roma’dan Selevkos tahtına geçmek için izin istesede kendisinin Roma’dan gitmesine izin verilmemiştir. Bu duruma Romalılar’ın 22 yaşlarında olan Demetrius yerine 8/9 yaşlarındaki V. Antiokhos’un kendileri açısından daha tehlikesiz bulmaları düşünülmektedir. MÖ 161’de Roma’dan kaçarak Suriye’ye gelen Demetrius burada kendini kral ilan ettikten kısa süre sonra V. Antiokhos Eupator ve Lysias’ı ele geçirerek öldürttü. Tahta geçtiğinde Media Eyaletinin satrapı olan ve MÖ 163’den beri bu toprakları yarı bağımsız olarak yöneten Timarchus’la mücadeleye girişti. Bu esnada Yahudi isyanlarıyla da uğraşmak zorunda kaldı. MÖ 161’de Adasa Muharebesinde ordusu yenilirken genarali Nicanor’da hayatını kaybetmişti. Ertesi yılı günümüz Ramallah yakınlarında yaşanan Elasa Muharebesinde Yahudi isyancılar yenilgiye uğratılırken liderleri Judah Maccabe’de öldürülmüştür. Bunlar yaşanırken isyancı Timarchus, Ermeni Kralı I. Artaxias’ın desteğiyle Babil’e kadar gelse de Demetrius onu yenerek öldürmüş ve böylelikle krallığının tümünde hakimiyetini sağlayabilmiştir. Babilliler tarafından, kendilerini Timarchus yönetiminden kurtarmasına izafen kendisine “Soter (Kurtarıcı) unvanı verilmiştir. Demetrius her ne kadar tüm krallığa hakim olsa da bu durum çok uzun sürmedi. MÖ 152’den itibaren isyancı Timarchus’un kardeşi Herakleides’in desteğini alan ve aslen İzmirli orta sınıf bir aileden olmakla birlikte kendisinin IV. Antiokhos Epiphanēs ile IV. Laodice’nin oğlu olduğu iddiasında bulunan Alexander Balas’ın krallık iddiasıyla uğraşmak zorunda kaldı. Kapadokya Krallığı ile Ptolemaios Krallığı bu durum karşısında Alexander Balas’ı desteklediği gibi Ptolemaios Kralı VI. Ptolemy Philometor kızı Cleopatra Thea’yı da onunla evlendirdi. Yahudiler de bu yeni kralı desteklerken, Roma senatosu da Alexander Balas’ın taht iddiasını onayladı. Demetrius tüm gelişmeler karşısında oldukça zor durumda kaldı. MÖ 150 yılında Suriye’de yaşanan bir muharebede hayatını kaybetmiş ve yerine Alexander Balas, Seleukos Devleti’nin başına geçmiştir. Soter Soter (Yunanca ; başharfi büyük olarak ; tamamı büyük harfle = kurtarıcı) aşağıdaki şekillerde kullanılmıştır: Rabil II Soter Rabil II Soter Nabati Kralı (71-106) ve kraliçe Gamilat ile evlenmiştir. Ardından 106'da II. Malik gelmiştir. Bununla beraber Nabati bölgesi Roma kralı Trajan tarafından işgal edilmiştir. Bölgenin adı Arabia Petraea'sı olarak değiştirilmiştir. Ölüm Noktası (film) Ölüm Noktası 1971 ABD yapımı bir yol filmidir. Özgün adı Vanishing Point ("yok olma noktası") olan film Ocak 1972'de Türkiye'de sinemalarda gösterilmiştir. Senaryosunu Malcolm Hart'ın bir hikâyesinden G. Cabrera Infante'nin uyarlayıp yazdığı filmin yönetmeni Richard C. Sarafian'dır. Başlıca rollerinde Barry Newman, Cleavon Little ve Dean Jagger oynamışlardır. Eski bir savaş gazisi, eski polis, eski yarışçı Kowalski (Barry Newman) 1970 model modifiye beyaz Dodge Challenger marka arabayı Denver'dan alıp 15 saat içinde San Francisco'ya teslim etmek üzere yola koyulur. Hız sınırlarını zorlayan bu yolculukta trafik kurallarını çiğneyince 3 eyaletin polisi birden peşine düşerken polis telsizlerini dinleyen bir radyo DJ'i radyo programı aracılığı ile ona yardım eder. Oldukça düşük bir bütçeyle çevrilen bu minimalist araba takibi filmi, 1969'da çevrilen Dennis Hopper filmi Easy Rider gibi 1970'lerin özgürlükçü Hippi kültürü ve Woodstock ruhuna uygun sosyal mesajlar içerir. Yine o film gibi ses kuşağını oluşturan tüm parçalar dönemin ruhunu yansıtacak şekilde rock ve country tarzı müziklerden oluşmuştur. ABD'nin güney batısındaki uçsuz bucaksız çöl arazilerinde ve ıssız otoyollarda çekilen bu aksiyon filmini çokları için çekici kılan ögelerden biri de filmde kullanılan motoru güçlendirilmiş arabadır. Bütün bu etmenler bir arada Ölüm Noktası'nın zamanla bir kült film haline gelmesininde etkili olmuşlardır. 1997 yılında TV için filmin bir yeni çevrimi yapıldı. Aynı adı taşıyan bu filmde bu kez Kowalski rolünde Viggo Mortensen oynadı. Ayrıca Quentin Tarantino'nun 2007 tarihli Ölüm Geçirmez (Death Proof) filmine de ilham kaynağı olmuştur. 2004 yılında Audioslave'in "Show Me How to Live" adlı müzik klibinde bu filmin mizanseni kullanılmıştır. Grup üyeleri benzer bir arabanın içinde aynı yolculuğu yapıyorlardı. Filmin bazı sahneleri de klibe eklenmiştir. Filmin başrolündeki Barry Newman, 1970'li yıllarda TRT'de de gösterilen ve 1974-1976 yılları arasında çekilmiş olan Söz Savunmanın (Petrocelli) adlı televizyon dizisinde "Avukat Petrocelli" yi oynamıştı. 15 Ocak 1971 tarihinde Amos plak şirketi vinil LP olarak filmin bir soundtrack albümünü çıkarttı. Country, Hard rock, Pop ve Rock tarzında parçaların yer aldığı albümün yıllar sonra CD'si de piyasaya verildi. Albümde şu parçalar yer almaktadır: Avrupa'da Yılın Otomobili Avrupa'da Yılın Otomobili ödülleri ilk kez 1964 yılında Avrupa'nın çeşitli ülkelerindeki Otomobil Dergileri tarafından düzenlendi. Şu anda organizasyonun yürütücüleri Auto (İtalya), Autocar (UK), Autopista (İspanya), Autovisie (Hollanda), L'Automobile Magazine (Fransa), Stern (Almanya) and Vi Bilägare (İsveç). I. Charles (anlam ayrımı) I. Charles tarihte farklı insanlar için kullanılmıştır: Anjelika Krılova Anjelika Alekseyevna Krılova (; d. 4 Temmuz 1973, Moskova), Rus buz patenci ve buz pateni koçu. Partneri Oleg Ovsyannikov ile birlikte 1998 Kış Olimpiyatları'nda gümüş madalya almıştır. 1998 ve 1999 yıllarının buz dansında Dünya şampiyonudur. Krılova, Ovsyannikov ile 1994'te çalışmaya başladı. Ondan önce Vladimir Fedorov ile yarışmalara katılmaktaydı ve çift 1993 Dünya şampiyonasında bronz madalya almıştı. Pasquale Camerlengo ile birlikte Federica Faiella & Massimo Scali çiftinin antrenörlüğünü yapmaktadır. 1999 Avrupa Artistik Patinaj Şampiyonası 1999 Avrupa Artistik Patinaj Şampiyonası 1998-1999 sezonunda düzenlenen Avrupa Artistik Patinaj Şampiyonası. Avrupadan ISU'ya üye ülkelerin patencileri katılmaktadır. Avrupa dışındaki ülkelerin patenciler için 1999 Dmrt Kıta Artistik Patinaj Şampiyonası düzenlenmektedir. 1999'da avrupa şampiyonası Prag, Çek Cumhuriyeti'nde Prague Sports Hall'da yapılmıştır. 24 Ocak-31 Ocak tarihleri arasında düzenlenmiştir. 1913 Fransa Bisiklet Turu 1913 Fransa Bisiklet Turu 1913 yılı 29 Haziran-27 Temmuz tarihlerinde yapılan Fransa Bisiklet Turu' nun 11ncisi dir. Toplam yarış mesafesi 5,388 km ve bisikletçilerin hız ortalaması 26,715 km/saatti. Bireysel mücadele Belçikalı bisikletçi Philippe Thys, takım mücadelesi Peugeot tarafından kazanıldı. 1904 ve 1912 yıllarında genel klasman puanlara göre hesaplanıyordu, fakat 1913 yılında 1903'teki orijinal formatına dönüldü. Burada genel klasman durumu bisikletçilerin bireysel etaplardaki zamanlarının eklenmesi süretiyle hesaplandı. 1914 Fransa Bisiklet Turu 1914 Fransa Bisiklet Turu 1914 yılı 28 Haziran-26 Temmuz tarihlerinde yapılan Fransa Bisiklet Turu' nun 12ncisi dir. Toplam yarış mesafesi 5.405 km (3.359 mil) ve bisikletçilerin hız ortalaması 26,835 km/saatti.. Tur Belçikalı bisikletçi Philippe Thys tarafından kazanıldı. Yarışın başladığı gün Avusturya Arşidükü Franz Ferdinand, Saraybosna' da bir suikaste uğradı. Bu durum I. Dünya Savaşı' nın çıkmasına yol açtı. 3 Ağustos günü Almanya Belçika' yı istila etti ve Fransa' ya savaş ilan etti. Bu durumda bisiklet turlarına 1919 yılına kadar beş yıl ara verildi. 1907 ve 1910 yılları arasında tur kazanmış olan üç adam savaşta öldü. Thr33 Ringz Thr33 Ringz, R&B şarkıcısı T-Pain'in üçüncü stüdyo albümü. Albümün, T-Pain'in doğum günü olan 30 Eylül'de yayımlanması planlanmaktaydı, ancak 11 Kasım'a ertelendi. "Silver & Gold" ve "Can't Believe It" parçaları internete önceden sızmıştır. "Can't Believe It" parçası ilk single olarak 29 Temmuz 2008'de iTunes'da piyasaya çıkmıştır. "Thr33 Ringz", yayımlandığı ilk hafta 167,000 adetlik satış yaparak, ABD "Billboard" 200 listesine 4 numaradan giriş yapmıştır. Graduation (albüm) Graduation, Amerikalı hip hop şarkıcısı Kanye West'in üçüncü stüdyo albümü. Albüm, 11 Eylül 2007'de yayımlanmıştır. Albümün kapağı Takashi Murakami tarafından tasarlanmıştır. Kanye West, bu albümle üç Grammy kazanmıştır. San Francisco Maratonu San Francisco Maratonu, 1977'den bu yana her yıl, Temmuz veya Ağustos ayında San Francisco'da düzenlenen bir maratondur. Gelecek yarış 3 Ağustos 2008 tarihindedir. Yarış, sabah 5 ila 6 saatleri arasında, Feribot iskelesinin önünden başlar ve Fisherman's Wharf, Golden Gate Bridge, Golden Gate Park, AT&T Park, gibi şehrin önemli yapılarının önünden geçerek koşulur. Yarışın aynı zamanda yarı maraton ve 5 km lik maraton gibi opsiyonları da vardır. Pompa duse Pumpe düse (Pompa meme), üreticisi Bosch olan sistem sadece Volkswagen grubuna ait (Audi, Seat, Skoda, Volkswagen) araçlarda kullanılmaktadır. Sistemde her silindir için eksantrik milinden aldığı hareketle çalışan birer pompa bulunur.Aynı zamanda yine her silindir için birer elektromanyetik kontrollü enjektör bulunur.Sistemi tamamlayan parça ise motordan aldığı verilere göre enjeksiyonun zamanlamasını belirleyen elektronik kontrol ünitesidir. (ECU) Sistem yakıtı yüksek basınçla silindirlere göndererek atık bırakmadan verimli yanma olmasını sağlar. Her silindir için ayrı bir püskürtme pompası bulunur.Sistem motorini elektronik kontrollü olarak her silindire ayrı ve direkt püskürtme prensibiyle çalışır. PD (Pumpe düse) tipi enjeksiyon sistemlerinde CR (common rail) tipi enjeksiyon sistemlerinden farklı olarak selenoid bir yay bulunur. Bu yay enjeksiyonu bir pompa gibi çalıştırır. Her silindir için enjeksiyonun bağımsız ve miktarını kontrollü olması PD (Pumpe düse) sistemini, ortak yakıt yolunu kullanan CR (common rail) sisteminden ayıran en önemli özelliğidir. Sistemde püskürtme basıncı 2050 bar’a kadar çıkabilmektedir. CR sistemlerde ise püskürtme basıncı en fazla 1600 bar’a kadar çıkabilmektedir. PD sistemlerde ise bir çevrimde bir püskürtme yapılabilir. Bu sebepten dolayı partikel filtredeki biriken yakıt yakılamaz ya da partikel filtre kullanılmaz. Bundan dolayı PD sistemle çalışan araçların egzoz emisyonları daha yüksektir. Osmanoğulları ailesi Osmanlı Hanedanı soyundan gelen Osmanoğlu hanedanının hükümdarları ve yaşayan üyeleri Dündar Osmanoğlu (20 Aralık 1930) (II. Abdülhamid 3. kuşak torunu) Osmanlı Hanedanı soyundan gelen Osmanoğlu ailesinin yaşayan kadın üyeleri: Volkswagen AG Volkswagen grubu Alman otomobil üretici grubu. Yolcu ve ticari araçlar, motosikletler, motorlar ve turbo makine imalatı tasarlar, üretir ve dağıtır. Ayrıca finansman, kiralama ve filo yönetimi dahil ilgili hizmetler sunar. 2016 yılında Toyota'yı geride bıraktı. 2017, 2018 ve 2019'da 10.9 milyon araç satarak, dünyanın en büyük otomobil üreticisi oldu. Yirmi yılı aşkın bir süredir Avrupa'daki en büyük pazar payını korumuştur. Dünyanın en büyük şirketlerinin 2018 Fortune Global 500 listesinde yedinci sırada yer aldı. Porsche SE, Volkswagen AG'nin %52,2 hissesini satın almıştır. şirketlerini bünyesi altında birleştirmiştir. Volkswagen ayrıca Çin'de iki büyük ortak girişime sahiptir (FAW-Volkswagen ve SAIC Volkswagen). Yaklaşık 150 ülkede faaliyet gösteren şirket, 27 ülkede 100 üretim tesisi işletiyor. Homecoming (Kanye West şarkısı) "Homecoming", Amerikalı rapçi Kanye West'in üçüncü stüdyo albümü "Graduation"'dan çıkan beşinci teklisidir. Birleşik Krallık'ta, "Flashing Lights" parçasının yerine dördüncü tekli olarak yayımlanmıştır. Amerika Birleşik Devletleri'nde beşinci tekli olarak 13 Mayıs 2008'de yayımlanmıştır. "Homecoming", İngiltere listesinde 9 numara olmuştur. Parçada Coldplay'in vokalisti Chris Martin vokalleri yer almaktadır. Videonun yönetmenliğini Hype Williams yapmıştır. "Homecoming"'in video klibi Kanye West'in Vimeo resmi hesabında 1 Nisan 2008'de yayımlanmıştır. Video daha sonra West'in resmi bloguna da gönderilmiştir. Rapçi Common da videoda yer almıştır. Kanye'nin şirket ortağı da videoda görünmektedir. Ayrıca Chris Martin, videoda piyano çalmakta, çoğunlukla silüet olarak görünmekte ve şarkının nakaratını seslendirmektedir. Şarkının video klibi 2008 MTV Video Müzik Ödülleri'nde "En İyi Hip-Hop Video" dalında ödüle aday gösterilmiştir. David Seaman David Andrew Seaman (d. 19 Eylül 1963, Rotherham), eski İngiliz millî kaleci. Futbolu 13 Ocak 2004 günü Manchester City forması giyerken sakatlanarak bırakmıştır. Futbolculuk kariyeri boyunca 13 yıl Arsenal'in kalesini korumuştur. Aktif futbolculuk döneminde çok fazla takım değiştirmeyen Seaman özellikle Arsenal'de büyük bir istikrar yakalamıştır. Buradaki performansıyla İngiltere millî takımına yükselmiş. 16 Kasım 1988 yılında Suudi Arabistan-İngiltere maçında ilk kez millî formayı sırtına geçirmiş 14 yıl boyunca millî takımında birinci kalecilik ve 75 millî maçta da kaptanlık yapmış, 2002 Dünya Kupası'ndan sonra millî takım eldivenlerini son kez 16 Ekim 2002'de İngiltere-Makedonya maçında giymiştir. 2000 UEFA Kupası Finali'nde Arsenal formasıyla Galatasaray'a karşı forma giymiş, maç boyunca kalesinde birçok tehlike atlatıp,gol yememiş, ama penaltı atışlarında takımının elenmesine engel olamamıştır. 2008-09 TÃ¼rkiye Basketbol Ligi 2008-09 Türkiye Basketbol Ligi, sponsorluk anlaşmaları gereği Beko Basketbol Ligi, Türkiye'nin en üst düzey profesyonel basketbol liginin 43. sezonudur. Final serisinde Fenerbahçe Ülker'i 4-2 mağlup eden Efes Pilsen, lig tarihindeki 13. şampiyonluğunu kazanmıştır. 2007-08 sezonundaki sonuçlara göre Alpella ve TTNet Beykoz takımları Türkiye Basketbol 2. Ligi'ne düşmüş, Aliağa Belediyesispor ile Erdemirspor ise Türkiye Basketbol Ligi'ne yükselmiştir. Lig bu üye kulüplerden oluşmaktadır: 1921 Fransa Bisiklet Turu 1921 Fransa Bisiklet Turu 1921 yılı 26 Haziran-24 Temmuz tarihleri arasında yapıldı. Toplam yarış mesafesi 5.484 km ve bisikletçilerin hız ortalaması 24,720 km/saatti. Tur Belçikalı bisikletçi Leon Scieur tarafından kazanıldı. Takım mücadelesi La Sportive tarafından kazanıldı. Şangaylı Kovboy Şangaylı Kovboy 2000 yılı ABD yapımı Komedi-Aksiyon filmidir. Başrollerini Jackie Chan ve Owen Wilson paylaşmış olup, yönetmenliğini Tom Dey yapmıştır. Filmin beğenilmesi üzerine devamı olan 2003 yılı yapımı Şangay Şövalyeleri çekilmiştir. 19. yüzyılda Nevada'da ve Amerika'nın Batı'sının diğer bölgelerinde geçen film, batının genişletilmiş dövüş sanatları dizilerine sahip bir kung fu aksiyon filmi ile bir araya getirilmesidir. Ayrıca komedi unsurları ve işlenen bir suçu durdurmak için bir araya gelen iki farklı kahramanı (Çin imparatorluğunun muhafızı ve beyaz bir Batılı kanun kaçağı) içeren “Buddy Cop” film türüne sahiptir. Kısmen Kanada'nın Badlands bölgesinde, Drumheller, Alberta ve ayrıca Cochrane, Alberta yakınında çekildi. Çin İmparatorunun kızı prenses Pei Pei (Lucy Liu) eski bir imparatorluk muhafızı olan ve sonradan Çin'den kaçan Lo Fong'un (Roger Yuan) bir adamı tarafından fidye için Amerika'ya kaçırılır. Prenses'in kaçırılmasında kendisini sorumlu gören ve suçlayan imparatorluk muhafızı Chon Wang (Jackie Chan) diğer 3 imparatorluk muhafızıyla beraber ABD'nin Nevada topraklarına yani Vahşi Batı'ya gidip Prenses Pei Pei'yi ne olursa olsun kurtarmaya çalışacaktır. Burada tren soyguncusu Roy (Owen Wilson) ile karşılacak ve ikilinin başından türlü maceralar geçtikten sonra Prensesi kurtarmak için birlik olacaklardır. 55 milyon dolarlık bir bütçeyle üretilen film, 99.274.467 dolar kazandı. Film, Dinosaur ve Görevimiz Tehlike 2'nin arkasında, açılış hafta sonunda Kuzey Amerika gişesinde üçüncü sırada yer alarak 19.6 milyon dolar hasılat yaptı. Shanghai Noon, eleştirmenler tarafından iyi karşılandı. Rotten Tomatoes'te, film ortalaması 10 üzerinden 6.6 puan aldı. 134 yoruma göre % 79 onay derecelendirmesine sahiptir. Sitenin fikir birliği şöyle diyor: "Filmin konusu bakımından gerçekten övünecek bir şey olmasa da, Jackie Chan ve Owen Wilson birlikte iyi çalışıyorlar. Sinematografi harika görünüyor ve Jackie komik bir performans sunuyor. Metacritic'te, 100 üzerinden 30 yoruma dayanmaktadır. CinemaScore tarafından ankete katılan izleyiciler filme A'dan F'ye kadar “A-” notu verdi. 1992 Kral Fehd KupasÄ± 1992 Kral Fehd Kupası, FIFA Konfederasyonlar Kupası'nın ilkidir. O zamanki adıyla Kral Fehd Kupası, bu yılda Suudi Arabistan'da düzenlenmiştir. Kupayı finalde Suudi Arabistan'ı 3-1 yenen Arjantin kazanmıştır. İlk turnuvada grup aşamaları yoktu. Katılım sayısı 4 takım olduğu için, yarı final, üçüncülük ve final olmak üzere toplam 4 maç yapıldı. Rammstein Rammstein, Alman bir Neue Deutsche Härte grubudur. Şarkılarının çoğu Almanca olsa da İngilizce, İspanyolca, Rusça ve Fransızca şarkıları da vardır. 1994'te Berlin'de kurulan grup dünya üzerinde 15 milyon albüm satmıştır. Grubun altı üyesi, kuruluşundan beri hiç değişmemiştir. Rammstein, ona ABD dahil birçok ülkede ödül kazandıran sahne performanslarıyla da ünlüdür. Grup, ismini Ramstein hava kazasından alır ama karışıklığa yol açmaması için bir harf "m" daha eklenmiştir. Rammstein bugüne kadar 7 stüdyo albümü yayımladı: "Herzeleid" (1995), "Sehnsucht" (1997), "Mutter" (2001), "Reise, Reise" (2004), "Rosenrot" (2005), "Liebe Ist Für Alle Da" (2009), "İsimsiz Rammstein albümü" (2019). Yedi stüdyo albümünün yanında üç de canlı performans albümleri vardır. 1994 yılında gitarist Richard Kruspe o zamanki grubu Orgasm Death Gimmicks'ten sıkılır ve aklına yeni bir fikir gelir. Bol distortionlı, sert, tekdüze gitar riffleri ile müzik yapan, heyecanlı, sert, bazen hüzünlü hatta zaman zaman da sıkıcı müzikler yapmak. Berlin Duvarı yıkıldıktan sonra evine yani Schwerin'e dönen Richard bu fikri önce arkadaşı Christoph Schneider'le paylaşır ve daha sonra Oliver Riedel'ı da gruba dahil eder. Vokal için de o zamanki grubu First Arsch'ta davul çalan Till Lindemann ikna edilince Rammstein rüyası kısmen başlar. Grup Berlin'de yapılan Metro Beat Müzik Ödülleri için birkaç parça kaydeder ve yarışmayı kazanır. Ödül olarak da daha profesyonel bir stüdyoda kayıt imkânı kazanırlar. Stüdyoya girmeden önce Feeling B grubunun gitaristi Paul kadroya dahil edilir. Hiç de melodik olmayan sert Rammstein tarzının değişmesi gerektiğini düşünen topluluk, daha önce Paul'un da birlikte çalıştığı Christian Flake Lorenz'e teklif götürür. Daha klasik bir müzik anlayışına sahip olan Flake bu teklife sıcak bakmaz. Fakat grup büyük ısrarlar sonucu (Paul'ün de ev arkadaşı ve de daha önce aynı grupta çalıyor olmasının avantajlarından faydalanarak) Flake'i ikna etmeyi başarır. Aslında Flake bugün bile yapılan müziği pek sevmez. Grupta hoşuna giden şeyi bir röportajında şöyle belirtir: Onlar sevmediğim müziği yapıyorlar. Ben ise klavyemle onların müziğine tecavüz ediyorum. Bu çok hoşuma gidiyor. Flake'in de katılımıyla bugüne kadar hiç değişmeyen Rammstein kadrosu tamamlanır. Trend Renzor'ın öncülüğünde endüstriyel müzik daha yeni doğmuş kabul edilirken (hatta adı bile henüz tam konmamışken) dünya bu tarzın efsanesiyle tanışır. Fakat grup, röportajlarında endüstriyel müzik yaptıklarını hiçbir zaman belirtmeyip müziğimize istedikleri ismi verebilirler demişlerdir. Grup adını 1988 yılında Almanya'nın Ramstein kasabası yakınlarında Ramstein isimli Amerikan Hava Üssü'nde gerçekleşen trajik kaza için yazdığı şarkıdan alır. Gösteri uçuşu yapan jetlerden ikisi birbirine çarpar ve birinin seyircilerin üzerine düşmesi sonucu 80'in üzerinde insan hayatını kaybeder. Rammstein tam altı yıl sonra dizelerinde bu olayı tekrar canlandırır. Albümleri çıkmadan önce verdikleri küçük konserlerde parça o kadar sevilir ki gruba bu ismi verirler. Ayrıca grubun karanlık tarafını da bu şarkının iyi yansıttığını düşünürler. Fakat o kaza üzerinden bir reklam izlenimi vereceği endişesini taşıyan grup, ismine bir m ekleyerek, kelime anlamı kuvvetlice çarpan taş olan (ayrıca Berlin duvarının inşası sırasında kontrol ve güvenlik için kullanılan taşların da ismi olan) Rammstein olarak değiştirir. 1994 yılında 5 parçadan oluşan (Hallo Hallo, Weisses Fleisch, Rammstein, Schwarzes Glas, Seemann) bir demo kaydı hazırlayan grup bu kayıtla yapımcıların kapılarını aşındırmaya başlar. Bazı yarışmalarda da dereceler alan Rammstein bir dolu aksaklığa rağmen 1995'te Motor Music / PolyGram (Universal) ile kontrata imza atmayı başarır ve Mart 95'te ilk Rammstein albümü Herzeleid İsveç'li grup Clawfinger'in de prodüktörü olan Jacob Hellner ve Carl-Michael Herlöffson'la birlikte, Stockholm Polar Studio'da kaydedilir. 17 Ağustos 1995'te ilk single Du Riechst so Gut ve 24 Eylül 1995'te de albüm yayınlanır. Albüm kapağındaki resimleri yüzünden grup neonazi olmakla suçlanır. Tek sebep bu değildir aslında. Vokalist Till Lindemann'ın R harflerinin üzerine basa basa söylemesi (ki bu aşırı sağcıların konuşmalarında görülürdü. Adolf Hitler de R harfinin üzerine basa basa konuşurdu) ve konserlerinde gösteri yapan neonaziler için de "Kimseye konserimize gelmeyin diyemeyiz." demeleri bir anda şimşekleri grubun üzerine çeker. Grup üyeleri bu soruyla her karşılaştıklarında nazi yanlısı olmadıklarını ne kadar söyleseler de, insanları bugün bile bu konuda tam olarak ikna edememişlerdir. Zamanla grup bu eleştirilere alışır ve pek de umursamamaya başlar (Müzikleri Columbine katliamını gerçekleştiren çocuğa ilham vermekle bile suçlanmıştı). 14 Ekim 1995'te Project Pitchfork ile beraber 15 konserlik bir turneye çıkan Rammstein büyük ilgi görür. Daha sonra 27-29 Kasım'da Clawfinger'in alt grubu olarak Varşova ve Prag'da konser veren grup, 2 Aralık 1995'te Almanya'da tek başına 17 konserlik ilk turnesine başladı. 1996 yılında konserlerini devam ettiren Rammstein 27 Mart 1996'da Londra'da MTV Hanging Out programına, 2 Mayıs 1996'da da Hong Kong'da Polygram Dünya Kurultayına çıkarak kendisini dünyaya tanıttı. Amerikalı yönetmen David Lynch'in büyük hayranı olan grup bir videolarını çekmesi için Lynch'e albümlerini gönderirler. Albümden çok etkilendiğini söyleyen Lynch, zamanı olmadığı için teklifi kibarca geri çevirir. Ancak her filminin soundtrack albümüne girecek parçaları bizzat kendi seçen Lynch, Rammstein'ın iki parçasını (Rammstein, Heirate Mich) Lost Highway filminde ve soundtrack albümünde kullanmaya karar verir. Soundtrack albümü için Rammstein parçasına da bir video çekilir ve Amerika dahil dünyadaki tüm müzik kanallarında dönmeye başlar. David Lynch'in bu seçimi, dünyayı sarmak üzere olan Rammstein fırtınasına hız verir. Rammstein sahnede ilk ışık gösterisini Gert Hof sorumluluğunda Berlin Arena'da yıldönümü konserinde kullanır. Bu konserde ayrıca Moby ve Bobo & Berlin Üniversite Orkestrası da yer alır. Işıkla mükemmel uyum sağlayan Rammstein müziği, daha sonraki konserlerinde alev ve ışıkla inanılmaz hale gelecektir. Yeni albümleri Sehnsucht Kasım 1996'da tamamlanır ve albümün ilk single'ı Engel 1 Nisan 1997'de yayınlanır. Listelere 12. sıradan giriş yapan, Bobo'nun da vokaliyle eşlik ettiği parçanın teklisi Haziran ayında 250.000 satış rakamını aşıp üçüncülüğe ulaşır. Daha sonra 21 Temmuz 1997'de ikinci single Du Hast yayınlanır ve Ağustos ayında listelerde beşinci sıraya yerleşir. İkinci Rammstein albümü Sehnsucht ise 22 Ağustos 1997'de yayınlanır. Albüm sadece iki hafta sonunda listelerde 1 numaraya yerleşir. Bu şekilde Herzeleid albümü ve Sehnsucht albümünden yayınlanan iki tekli Engel ve Du Hast ile birlikte Almanya Top 20 listesinde aynı anda dört Rammstein kaydı yer alır. 15 Kasım 1997'de geniş çaptaki ilk Avrupa turnesine çıkan grup 8 ülkede toplam 10 konser verir. 21 Kasım 1997'de ise Kraftwerk'in ünlü parçası Das Modelli coverlayan grup bir de tekli yayınlar. 1998 yılının hemen başında Depeche Mode gruptan Tribute albümlerinde yer almak üzere bir cover ister. Bu teklif üzerine çok mutlu olan Rammstein (her biri birer Depeche Mode hayranıdır.) Stripped parçasını yorumlar. Till bir röportajında şöyle diyor: Biyografilerinde en iyi coverlarının bu olduğunu söylediler. Gurur duyduk. Ayrıca parça için 27 Temmuz 1998'de bir de tekli yayınlanır. Konser performansları dilden dile dolaşan ve bir efsane haline gelen grup 14 Ağustos 1998'de en iyi canlı performans dalında Comet ödülü kazanır. Daha sonra 22 Ağustos'u 23'üne bağlayan gece unutulmaz bir Rammstein konseri gerçekleşir. Berlin Wuhlheide'de Danzig, Nina Hagen, Joachim Witt ve Alaska'nın alt grup olarak sahne aldığı 17.000'den fazla Rammstein hayranının tanık olduğu bu unutulmaz konser ayrıca profesyonel olarak kayda alınır. Daha sonra 30 Ağustos 1999'da konser kaydı albüm olarak yayınlanır ve iki hafta içinde bir numaraya yükselir. Konserin görüntülü kaydı ise 13 Eylül 1999'da VHS formatında 26 Kasım'da da DVD formatında yayınlanır. Rammstein 22 Eylül 1998'de Korn, Ice Cube, Orgy, ve Limp Bizkit'in yer aldığı Family Values turnesine katılır böylece Amerika'da da belli bir fan kitlesi kazanır. 12 Kasım 1998'de ise Rammstein En iyi Rock Performansı dalında MTV Avrupa Müzik Ödülleri'nde aday gösterilir ve Milano'da ödül gecesi Du Hast parçasını canlı olarak yorumlar. Şubat 1999'da 42. Grammy ödüllerinde En iyi Metal Performansı dalında aday gösterilen grup Nisan 1999'da En Başarılı Alman Grup dalında Echo ödülünün sahibi olur. 2 Nisan 2001'de grup sessizliğini bozar ve 3. stüdyo albümü Mutter'i yayınlar. Bu albümden çıkan üçüncü tekli Ich Will için grup 8 kasım 2001'de MTV Avrupa Müzik Ödüllerinde inanılmaz bir canlı performans gerçekleştirir. Ekim 2002'de ise Rammstein xXx filminin hemen girişinde Feuer Frei parçasıyla görülür. Mutter fırtınasının dinmesinin ardından grup iç sorunlarla uğraşmaya başlar. Dağılma kararının eşiğine gelen grup 1 yıl ayrı kalma kararı alır. Bir yılın sonunda tekrar bir araya gelir grup ve buzları eritir. Çünkü Rammstein'ın diğer gruplardan farklı bir yanı iş arkadaşı olmamalarıdır. Zaten grup ortada yokken de iyi arkadaştır grup üyeleri. Örneğin Oliver bir röportajında şöyle diyor: Aslında ben her zaman tatilde olduğumu düşünüyorum. Sevdiğim, yapmak istediğim işi, yapmak istediğim kişilerle ve istediğim ortamda yapıyorum. Merakla beklenen dördüncü stüdyo albümleri Reise, Reise'yı 27 Eylül 2004'te yayınlarlar. Albümün ilk teklisi Mein Teil içerdiği gerçek yamyam hikâyesiyle bir kez daha tüm şimşeklerin Rammstein üzerine çekilmesine sebep olur. İkinci tekli Amerika'da ise Rammstein o güne kadar hiç yapmadığı bir şeyi yapar ve politik bir şarkı yazar. Paul Landers bu konuyla ilgili bir röportajında şöyle der: Biz kesin bir mesajı olan bir grup değiliz. Fakat burada bir istisna yapmak zorundaydık. Çünkü biz albümü hazırlarken Amerika çok fazla can sıkmaya başlamıştı. Daha sonra yayınladıkları diğer tekliler Ohne Dich ve Keine Lust ile yine ses getiren grup Reise, Reise albümü ile uluslararası en iyi Rock grubu dalında Echo ödülünü kazanır. Grup, Reise, Reise fırtınası daha dinmemişken sıradaki albümün müjdesini verir. 28 Ekim 2005'te çıkaracakları albümün adı Rosenrot olacaktır. Bu kadar kısa bir zaman sonra yeni albümün çıkmasının sebebi ise parçaların zaten hazır olmasıdır. Reise, Reise albümünün çalışmaları esnasında ortaya o kadar çok parça çıkmıştır ki albüme girmeyen parçaların kaybolmasını istemez grup üyeleri. Ve bu parçalarla birlikte 4 yeni parça daha hazırlayarak, önce adının Reise, Reise (vol.2) olarak duyurulduğu fakat daha sonra değiştirildiği Rosenrot albümünü çıkarmaya karar verir. 3 Kasım 2005'te en iyi Alman Grup Ödülü'nü MTV Müzik Ödülleri'nde alan grup ayrıca Grammy Ödülleri'ne ikinci kez En İyi Metal Performansı dalında Mein Teil ile aday gösterilir. Yine hemen ardından 12 Mart 2006'da En İyi Rock/Alternative kategorisinde bir kez daha Echo ödülü kazanırlar. Dünya çapında toplam 10 milyonun üzerinde kopya satan Rammstein, endüstriyel metalin gereklerini tam olarak yerine getirdiği için her zaman dinleyicisine gereken atmosferi, enerjiyi ve tarzlarındaki yürekliliği ulaştıracaktır. Endüstriyel metal, deneysel ve elektronik bir altyapıya sahip endüstriyel müzik tarzının aksine elektro gitar, yoğun bir müzik ve keskin riff'ler içeriyor. Metal müziğin agresif yapısını, karanlık şarkı sözlerini yansıtmayı da ihmal etmiyor. Aslında şarkı sözlerinin yorumlanması hakkında çok çekmiş bir grup Rammstein. Paul'un de belirttiği gibi Amerika dışında şarkılarında hiçbir zaman kesin bir şeyi anlatmıyorlar. Daha belirsiz olan bazı şeyler ise insanlara kendi düşüncelerini uygulayabilecekleri kadar şans verilmemesi. Kesin bir fikir ortaya koyduğunuz zaman, hayaller için yeterli boşluk kalmaz diyor Paul röportajın devamında. Bugün endüstriyel müziğin en güçlü ismi Rammstein. Bunun nedenleri aslında çok da somut değil aslında. Baktığımız zaman somut görünen tek sebep tamamiyle özgün, farklı olmaları. En büyük farklılıkları Alman olmaları. Belki de hiçbir müzik türüne yakışmayan almanca dili, Rammstein'ın müziğinin adeta temel taşlarından biri. Alman olmaları müziklerinin karanlık yönüne de katkıda bulunuyor. Alman vatandaşlarının kimliksizlik sorunu son bir yüzyıldır her türlü Alman sanat akımını şekillendiren bir faktör. Rammstein üyelerinin de bu atmosferden nasibini alması müzikerinin koyu ve agresif yönünü, sert ve kasvetli tınlayışını diğer gruplardan daha keskin hale getiriyor. Amerikan gruplarının öfkeli sahne şovlarının yanında Rammstein'ın sahne şovlarının daha gerçek durması belki de bunun bir sonucu diyebiliriz. Grup, albüm çalışmalarına 2007 yılında başladı ve 16 Ekim 2009'da piyasaya çıktı. Albüm için "Pussy" adlı tekliyi çıkardılar. Bu şarkıya çektikleri klipte montaj yöntemi kullanılarak grup üyelerinin yüzleri gerçek porno videolarındaki aktörlerin yüzlerine montajlanmıştır ve bu şekilde klip oluşturulmuştur. Ancak klip sadece internette yayınlanmış, televizyonda yayınlanmamıştır. Albümün ikinci şarkısı Ich Tu Dir Weh şarkı sözlerinin kadına şiddet uygulamaya teşvik ettiği gerekçesiyle Almanya'da geçici bir süreliğine sansürlenmiştir. Şu anda bu yasak askıya alınmıştır. Rammstein (2018-2019) Grup, yaklaşık 10 yıl sonra 2019 yılında "Deutschland", "Radio, Ausländer" dahil olmak üzere 3 single çıkardı ve isimsiz bir albüm ile geri döndü. Albüm, isimsiz olmasına rağmen Rammstein olarak adlandırılır. Büyük bir beğeni toplayan albüm, Deutschland, Radio, Ausländer kliplerinide birlikte getirdi.