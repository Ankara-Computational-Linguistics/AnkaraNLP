olarak kullanılmaktadır. Sylvain MarÃ©chal Sylvain Maréchal (asıl adıyla "Pierre-Sylvain Maréchal"; d. 15 Ağustos 1750, Paris; ö. 18 Ocak 1803, Montrouge) Fransız şair, filozof, devrimci, Maréchal Takvimi'nin yaratıcı. Anarşizm birinci mütefekkirlerinden biri olurmuş. Maréchal "Révolutions de Paris" adlı gazetenin yazardı. Şarapçı bir babanın oğlu olarak 1750 yılında doğan Maréchal Paris'te hukuk bilimi okuyup sonradan avukat olmuştur. 1770'te Yirmi yaşlarında "Bergeries (tr: çoban evi)" adlı lirik şiir antolojisini başarıyla yayımlamış. Bu sebepten Paris'teki Collège des Quatre-Nations (Dört Ulus Okulu) adlı kütüphane'de yardımcı kütüphaneci olarak çalışabilmiştir. Orada büyük bilgileri elde edip özellikle Jean-Jacques Rousseau, Voltaire, Helvétius ve Denis Diderot'un eserlerini okuyup onları çok takdir etmiştir. Maréchal; ütopik bir Sosyalizm'in fikirlerini geliştirmiştir. Tarım mülklerinin ortaklaşmasını savunmuştur. Başkalarının yanı sıra Papazlar sınıfının da karşısında cephe alan yeni takvimini yaratmıştır. Bu Maréchal Takvimi denilen takvim "Almanach des Honnêtes Gens (1788)" adlı kitapta yayımlanmıştır. Kitapta Hıristiyan kutlunun adı ile ünlü kişilik ("Honnêtes Gens") adı yerine geçirilmiştir. Nihayet Maréchal din ve Absolutism'in eleştirisinden dolayı "Collège"'den çıkarıldıktan hemen sonra takviminden dolayı dört ay hapise mahkûm olmuştur. Her türlü takip ve baskıdan kaçınmak amacıyla eserlerini yalnızca anonim adlarla yayımlamıştır. Fransız Devrimi'nin başlangıcını coşkuyla alkışlamıştır. "Révolutions de Paris" adlı haftalık gazetenin bir editörü olarak yoksulları kayırmıştır. İnsanın her biçim köleliğinden kurtuluşunu savunup, dinin; hükümet tarafından halkın ekonomik olarak sömürülmesinde bir araç gibi kullanıldığını belirtmiştir. 1792 - 1794 yılları arasında dini eleştiri olan Aklın Bayramı hareketine kavuşulmuştur.. Maréchal iştirak etmemesine rağmen onun takvim tasarısı 1793 yılında Fransız Devrim Takvimi için temel olmuştur. 1796 yılında Gracchus Babeuf'in hareketine katılıp daha sonra cezalandırmadan kaçıp kurtulabilmiştir. Maréchal yazılarını anonim yayımladığından, 1803'te ölümüne kadar yazdıkları nedeniyle rahatsız edilmeden yazmasına devam edebilmiştir. Lara Croft: Tomb Raider Lara Croft: Tomb Raider Tomb Raider video oyunundan uyarlama bir filmdir. Simon West tarafından yönetilmiş olan filmde Angelina Jolie Lara Croft'u canlandırmıştır. Film 30 Haziran 2001'de ABD'de ilk kez gösterime girmiştir. Filmin devamı olarak "" adlı film çekilmiştir. Film ilk haftasında 48.2 milyon dolarla bir numaraya oturdu ve Paramount'a ikinci en kazançlı açılışı getirdi. Film aynı zamanda, dünya çevresinde 300 milyon dolarla, bir video oyunundan uyarlanan en başarılı film oldu. Jonny Lee Miller Jonathon Lee Miller (d. 15 Kasım 1972, Kingston upon Thames), İngiliz oyuncu. 2009 Dünya Üniversite Yaz Oyunları 2009 Yaz Üniversite Oyunları, resmî adı ile 25. Yaz Üniversite Oyunları, 1 Temmuz - 12 Temmuz 2009 tarihleri arasında Sırbistan'nın Belgrad şehrinde düzenlenmektedir. Billy Bob Thornton Billy Bob Thornton (4 Ağustos 1955) Amerikan oyuncu, film yazarı, müzisyen. Onun asıl ünü 1990'ların ortasında, Sling Blade adlı filmi yazıp,yönetip,filmde oynadıktan sonra başlar. Bu filmle Billy Bob Oscar almıştır. Melissa Lee Gatlin ile 1978-1980 arasında, Toni Lawrence ile 1986-1988 arasında, Cynda Williams ile 1990-1992 arasında, Pierta Dawn Cherniak ile 1993-1997 arasında ve Angelina Jolie ile 2000-2003 arasında evli kalan Billy Bob Thornton'un en ilgi çeken ilişkisi Angelina Jolie ile olmuştur. Nurullah Bey Nurullah Bey veya Şenbolu Nurullah, 19. yüzyılda günümüzde Kırıkdag bölgesinde yaşamış Hakkâri emiri. 19. yüzyılda Osmanlılara karşı gerçekleşen Kürt ayaklanmalarında, Cizreli Bedirhan ile başı çekmiştir. Gerek ayaklanmalar gerekse kendi yönetimindeki bölgede gerçekleşen Nasturilere yönelik katliamlarla bilinmektedir. Emirliği sırasında Hakkâri bölgesi bugünkü Yüksekova, Şemdinli, Başkale, Beytüşşebap ve Amediye gibi kentleri de kapsamaktaydı. 19. yüzyılın ikinci yarısına doğru Osmanlı ayaklanmaları bastırmış, yenilgiye uğrayan Nurullah da kaçarak önce İran'a bağlı Berdasor kalesine sığınmışsa da sonrasında teslim olmuştur. Marcheline Bertrand Marcia Lynne "Marcheline" Bertrand (9 Mayıs 1950 – 27 Şubat 2007), Amerikalı oyuncu. Angelina Jolie'nin annesidir. Bertrand Illionis'te 1950 yılında doğdu. Bir kız kardeşi ve bir de erkek kardeşi vardı. Baba tarafından Fransız-Kanadalıydı. 1965'te Bertrand'ın ailesi Beverly Hills'e taşındı. Beverly Hills Lisesi'nden mezun oldu. 1971 yılında Jon Voight ile evlendi.Çiftin James Haven ve Angelina Jolie olmak üzere iki çocuğu vardı. Çift 1976 yılında resmi olmayarak ayrıldılar ve 1978 yılında boşanmak için birbirlerine dava açtılar. Dava 1980'de bitti ve 1980'de resmen ayrılmış oldular. 1978 yılında Bertrand belgeselci Billy Day ile tanıştı ve 12 yıl boyunca onunla Beverly Hills ve New York'ta yaşadı. 1993'ten sonra Bertrand film yapımcılığına ilgi duydu ve Trudell adlı belgeselin yapımcısı oldu. Film yerli Amerikan aktivisti John Trudell hakkındaydı. Bu film 2005 yılında Sundance Film Festivali'nde gösterildi. Bertrand oyunculuğunun ilk yıllarında Lee Strasberg ile çalıştı. Yıllar sonra ise kızı Angelina Jolie Lee Strasberg Tiyatro ve Film Okulu'nda okudu. Yaşamının son yıllarında Bertrand röportaj vermemeyi tercih etti. Bertrand 7,5 yıl savaştığı yumurtalık kanserine yenildi ve Los Angeles'ta öldü. Hastahanede, ölüm anında çocukları James Haven, Angelina Jolie ve Angelina Jolie'nin sevgilisi Brad Pitt onun yanındaydı. Vasiyetinde erkek kardeşine, kız kardeşine,kız yeğenine, erkek yeğenine ve torunlarına birkaç bin dolar bıraktı.İlave olarak her bir çocuğuna 1 milyon dolar bıraktı. Lee Strasberg Tiyatro ve Film Okulu Lee Strasberg Tiyatro ve Film Okulu (), ABD'de bulunan özel oyunculuk okullarıdır. 1969 yılında öğretmen ve sanat yönetmeni Lee Strasberg tarafından kurulmuş olan Okul, öğrencilerine metot oyunculuğunu öğretmektedir. Biri New York'ta diğeri West Hollywood'da olmak üzere iki şubesi vardır. Lee Strasberg'in ölümünün ardından, Okulun sanatsal yönetimini eşi Anna Strasberg üstlenmiştir. Ayrıca Okul, New York Üniversitesi Tisch Sanat Okulu ortaklığıyla güzel sanatlar dalında üç yıllık lisans eğitimi de vermektedir. Zurvanizm Zurvanizm, Zerdüştlüğün bugün inananı kalmamış bir dalıdır. Zurvanizmde, Zerdüştlükten farklı olarak, "İlk Prensip" (primordiyal yaratıcı tanrı) olarak "Zurvan"a inanılır. Nitekim bu sebeple "Zurvanizm" olarak anılan inanca Zurvanit Zerdüştlük de denmiştir. Zurvanizmde, Zurvan Zamanın (ve Mekanın) hipostazıdır. Orta Pers dilinden olan ismi, Avesta dilindeki "zruvan-" yani "zaman"dan gelmektedir. "Zurvan" isim olarak, "zaman" gibi, birçok farklı inanç sistemlerinde yer almıştır; bununla birlikte bu dinler veya inançlar Zurvanizmdeki Zurvan ile sadece ismen alâkalıdırlar. KKTC Telsim KKTC Telsim, Kuzey Kıbrıs'ın ilk GSM operatörüdür. KKTC Bayındırlık ve Ulaştırma Bakanlığı Telekomünikasyon Dairesi ile Rumeli Telekom A.Ş.'nin karşılıklı sözleşmelerinden sonra Ağustos 1995'te Kuzey Kıbrıs'ın ilk cep telefonu operatörü olarak kurulmuştur. 23 Ağustos 2006'da ise Vodafone Grubu'na dahil oldu. Fakat Güney Kıbrıs'taki GSM işletmecisi Cyta Mobil ve Rum hükûmeti ile ilgili sorunlardan dolayı adı Vodafone olarak değiştirilememiştir ve adı KKTC Telsim olarak kalmıştır. KKTC Telsim Vodafone Grubu bünyesinde dünyada faaliyet gösteren 21 grup şirketinden biridir. 4 Temmuz 2008'de KKTC Bayındırlık ve Ulaştırma Bakanlığı Telekomünikasyon Dairesi ile 2G ve 3G lisans sözleşmesi imzalamıştır. KKTC Telsim’in 2016 son çeyreğinde yaklaşık 312,760 abonesi bulunmaktadır. Aralık 2015’te evde internet hizmetini Süpernet ADSL ve Wifi ile tüketicilerle buluşturdu. KKTC Telsim, Kasım 2015’te Bilgi Güvenliği Yönetim Sistemi standardı olan ISO 27001 ile sertifikalandırılarak bu başarıyı elde eden ilk KKTC şirketi olmuştur. Mayıs 2016’da ise KKTC Elektronik Haberleşme yasasının öngördüğü Bilgi Teknolojileri Hizmet Yönetimi standardı ISO 20000’i almaya hak kazanan tek operatör KKTC Telsim, ülkede bu iki standardı elinde tutan ilk şirket olmuştur. KKTC Telsim Kasım 2016'da, ISO 22301 - Toplumsal Güvenlik ve İş Sürekliği Yönetim Sistemi standartını alarak yine ülkede bir ilke imza atmıştır. KKTC Telsim Haziran 2016'da dünyada benzeri sadece İngiltere'de bulunan akıllı telefon uygulaması My Vodafone ile müşterilerine cihazlarıyla online işlemlerini yapma fırsatı sunuyor. Brancacci Åžapeli Brancacci Chapel (İtalyanca, "Capella dei Brancacci") Floransa'da Santa Maria del Carmine Kilisesi içinde bir şapeldir. Bazen boyanma dönemi ve çok meşhur ve sözü geçen dönem için erken rönesansın Sistine Şapeli olarak adlandırılır. Şapelin yapımı için Pietro Brancacci görevlendirildi ve kendisi 1386 yılında işe başladı. Halk girişi civar manastırlar vasıtasıyla elde edildi ve Brunelleschi tarafından dizayn edildi. Kilise ve şapel ziyaret etmek için ayrı yerler olarak düşünüldü ve bu nedenle ayrı açılış zamanlarına sahiptirler. Ve şapelden dolayı kilisenin geri kalanını görmek gayet zordur. Resimlerle ilgili süslemenin patronu Pietro'nun torunu Felice Brancacci idi. Kendisi 1423 yılına kadar Kahire'de Floransa elçisi olarak görevde bulunmuştu. Floransa'ya dönüşü üzerine şapelini boyaması için Masolino da Panicale'yi kiraladı. Masolino'nun yardımcısı, 21 yaşındaki Masaccio, Masolino'dan 18 yaş daha gençti yardım etti fakat boyama devam ederken Masolino Macaristan'a gitti ve orada kralın ressamı oldu. Masolino'nun dönüşüne kadar o eski yetenekli öğrencisinden öğreniyordu. Mamafih Masaccio, o şapeli bitirmeden Roma'ya çağrıldı ve 27 yaşında iken Roma'da öldü (1401-ö.1418). Şapelin parçası daha sonra Filippino Lippi tarafından tamamlandı. Fakat maalesef barok dönemi süresinde bazı tablolar uygun görülmedi ve onların önlerine bir mezar yerleştirildi. Tablolar, onların anlatı sanatı düzeninde açıklanır. Masaccio'nun "Cennetin Bahçesi'nden kovulma" şapelin üst kısmındaki sol taraftaki duvarda "Tribute Money" nin tam sol tarafındaki ilk freskdir. Tablo canlı enerjik ve eşsiz dokunaklı realizm ile meşhurdur. Dramatik olarak karşı duvarda boyalı olan Masolino'nun Adem ve Havva'nın Cennetten kovulmadan önceki nefis ve dekoratif imajıyla ters düşer. Şapelin fresklerinin ilk restorasyonu 1481-1482 yıllarında Filippino Lippi tarafından yapıldı ve kendisi ayrıca dönemi tamamlamakla görevliydi. Karanlık şapeli aydınlatmak için lamba kullanılmasından dolayı, freskler dumandan oldukça kolay bir şekilde toz ve kir ile kaplandı. Diğer bir restorasyon 16ncı yüzyılın sonunda yapıldı. Yaklaşık 1670 yıllarında heykeller eklendi ve çeşitli çıplak durumları gizlemek için yeni fresk boyama teknikleri (fresco-secco)uygulandı. 20. yüzyıl sonlarında üst boyamalar uzaklaştırıldı, toz ve kirler toplandı. Profesörleri içeren bazı eleştirmenler ki bunların içinde sanat tarihçisi olan, James H. Beck de vardır, profesörler, tarihçiler ve restorasyoncuların dahil olduğu bir grubun bu çalışmaları övmesine karşın bu hareketi eleştirmişlerdir. Godefroy de Bouillon Godfrey de Bouillon (d. yaklaşık 1060, Baisy, Brabant, Belçika veya Boulogne sur Mer, Fransa – ö. 18 Temmuz 1100, Kudüs) Ortaçağ şövalyesi. Aşağı Lorraine Dükü (Anjou ve Maine Dükü). Birinci Haçlı Seferi liderlerinden birisi. "Kutsal Kabir Koruyucusu" unvanı ile ilk Kudüs Krallığı kralı. Godfrey de Bouillon yaklaşık 1060'ta Boulougne Kontu II. Euctace'in ikinci oğlu olarak doğdu. Annesi İda Lorraineli Aşağı Lorraine Dükü III Godfrey ve karşı Doda'nın kızı idi.). Doğum yeri bir 13. yüzyıl kronikçisine göre (modern Belçika'da ve o zaman Lorraine ülkesinde bulunan) Bassy kasabası idi. Bazı tarihçiler ise doğum yerini modern Fransa'da bulunan Boulogne-sur-Mer olarak verirler. Bir dükün ikinci oğlu olarak gayet geniş arazilere sahip zengin malikane sahibi soylu babası ve sonra da varis olan ağabeyi yanında bulunan önemsiz bir şövalye olması çok muhtemeldi. Fakat dayısı olan Aşağı Lorraine Dükü "Kambur Godfrey" çocuksuzdu ve kendine varis olmak için ve Aşağı Lorraine Dükü unvanını da almak üzere kızkardeşinin ikinci oğlu Godfrey de Bouillon'u seçti. O zamanlar Aşağı Lorraine Düklüğü Batı Avrupa'da stratejik bakımdan Fransa Krallığı ve Almanya devletleri arasında bulunan bir tampon devlet olarak gayet önemli olan bir konumdaydı. Aşağı Lorraine Düklüğü'nün Almanya devletleri ve Kutsal Roma İmparatorluğu için gayet önemli stratejik durumundan dolayı Kutsal Roma İmparatoru olacak IV. Heindrich Godfrey de Bouillon'un yeteneklerini sınamak ve devlet yönetimi tecrübesi kazanması için ona dayısının ölümünden sonra hemen düklük bahşetmedi. Aşağı Lorraine Düklüğü'nü oğlu olan ve sonra Kutsal Roma imparatoru olacak V. Heinrich'i atadı ve Godfrey de Bouillon'ı sadece Bouillon Kontluğu ve Antwerp Margravlığı unvanları ve görevlerine atadı. Godfrey de Bouillon Kutsal Roma İmparatoru IV. Heindrich'e sadık bir asker olarak hizmet verip destek sağladı. Önce IV. Heindrich için Almanya'da Robert Swabialı ordusu ile muharebelere katıldı. Papa VII. Gregorius ile IV. Heindrich'in arasında çıkan "Papalık Ataması Çatışması"nda IV. Heindrich yanında İtalya'yı fetheden Alman ordusunda bulunarak İtalya'da yapılan muharebelerde savaştı ve Almanların Roma'yı Papalık elinden almasına katkıda bulundu. Bu sadık hizmeti dolayısıyla 1087'de Aşağı Lorraine Dükü olarak atandı. Birçok Avrupa tarihçisi eğer Godfrey de Bouillon Birinci Haçlı seferi'ne katılmayı tercih etmeseydi, Batı Avrupa tarihinde önemli işler yapmış bir devlet yöneticisi olarak isim yapmış olabileceğini iddia etmişlerdir. 1096'da başlayan Birinci Haçlı Seferi sırasında Baronların Seferi adı verilen etabında Fransa'dan Kudüs'e giden Haçlı ordusu içinde önemli bir rol oynamıştır. 1095'te papa seçilen II. Urbanus Hıristiyanlar için kutsal olan Kudüs şehrini ve kaleyi zaptetmiş olan Türk asıllı Artukluların elinden almak için bir kutsal haç şeklinde olan ama askeri bir saldırı olan Haçlı seferi yapmak için bir kutsal davet yapmaya başladı. Avrupa ülkelerinden gelen bu askeri saldırı ile Anadolu'yu istilaya geçen ve orada yerleşmeye başlayan Türkmen ve Selçuklular'in bu arazilerden çıkarılması için Bizans İmparatorluğu'na destek sağlanmış olunacaktı. Bu Birinci Haçlı seferine katılan Avrupalı asillerin en yüksek unvanlılarından biri Aşağı Lorraine Dükü Godfrey de Bouillon oldu. Godfrey de Bouillon bu sefere kendi askerleri ile katılmak üzere sahibi olduğu arazilerin çoğunu sattı ve diğer bir kısmını Liège Piskoposu ve Verdun Piskoposu'nda aldığı borç için teminat olarak verdi. Sağlanan bu fonlarla Godfrey de Bouillon yaklaşık 1000 kadar şövalyeden oluşan bir ağır süvari birliğini Kudüs'e götürmeye karar verdi. Ağabeyi Eustace ve küçük kardeşi Baudouin de kendisine refakat etmekteydiler; ama bunların Avrupa'da arazileri bulunmamaktaydı. Birinci Haçlı seferi'ne Godfrey de Bouillon yanında diğer Avrupalı asiller de iştirak etmekteydiler. Bunlar arasında en yüksek rütbeli olan asilin Toulouse kontu IV. Raymond (1041/1042 – 1105), (bazen Raymond de Saint-Gilles) olduğu kabul edilmektedir. 52 yaşında olan Raymond St Gilles Haçlı ordusuna en yüksek sayıda Haçlı şövalye askeri birliği getiren soylu baron olmaktaydı. Bu getirdiği asker sayısı, yaşı ve Avrupa'daki savaşlarda kazandığı ünü dolayısıyla Raymond St Gilles'in bu Birinci Haçlı seferinin "Baronlar Seferi" denen kısmının lideri olması beklenmekte idi. Yine Frank asıllı olan büyük bir ordu ile Flandre Kontu II. Robert ayrı bir grup olarak Avrupa'dan Konstantinopolis'e giden bir Haçlı ordusunun başında idi. Bu Frank asıllı asil orduları yanında Norman asıllı ve Sicilya ile güney İtalya'yı eline geçirmiş olan Norman Sicilya Grandkontu I. Rugerro'nun oğlu olan Taranto'lu Boemondo Norman haçlılarla İtalya'dan Adriyatik Denizi'ni geçerek bu sefere katılmıştı. Ayrıca Papa temsilcisi olarak Puy Piskoposu olan Adhemar bu sefere iştirak etmekte idi. Avrupa'dan gelen Haçlılar dört değişik ordu grubu olarak ayrı olarak Avrupa'dan Konstantinopolis'e geçmeye başladı. Godfrey de Bouillon kardeşleri ile birlikte çoğunluğu Franklardan oluşan (bazı kaynaklara göre 40.000 askeri aşkın) bir şövalye ordusu başında Ağustos 1096'da Aşağı Lorraine'den sefere başladılar. Almanya ve Macaristan'dan geçerek kuzey Balkanlar Bizans sınırına eriştiler. Bu ordu Almanya ve Macaristan'da yerli halk ile bazı çatışmalara girişmişti. Balkanlardan Bizanslıların kurduğu ve idare ettiği menzil sistemi ve Bizans ordusunun sağladığı kılavuzluk ile daha disiplinli geçiş yapıldı. Godfrey de Bouillon ve ordusu, Vermandois'lı Hugh'un haçlı ordusundan sonra, ikinci ordu olarak Kasım'da Konstantinopolis'e erişti ve şehrin dışında şehirden pek uzak olmayan bir ordugaha yerleştirildi. Diğer Haçlı orduları birkaç ay içinde Konstantinopolis'e ulaştılar. Birdenbire Bizans İmparatorluğu başkentinin yanında 25.000-50.000 kişilik piyade ordusu ve 4.000-8.000 kişilik ağır süvari şövalye ordusu kampa girmişti. Bizans İmparatoru I. Aleksios ve Godfrey de Bouillon ve diğer Haçlı orduları komutanlarının hedefleri değişik ve çatışmalı idi. Bizans İmparatoru bu Haçlı ordusunun Orta Asya ve İran yoluyla Anadolu'ya göç eden Türkmenleri buralardan temizlemek ve Anadolu Selçuklu Devleti'ni ortadan kaldırmak için kullanılmasını istemekte idi. Godfrey de Bouillon ve diğer Haçlı orduları ise Anadolu'dan biran evvel geçerek Filistin'e inip Kudüs'ü ellerine geçirmeyi istemekteydiler. Bizans İmparatoru gelen Haçlı ordusu komutanlarından onları ve ordularının kendine biat ederek tabi olup vassalları olacağını ve ellerine geçirecekleri eski Bizans arazilerini imparatorluk yönetimine geri vereceklerine dair bir sadakat yemini vermelerini istemekteydi. Sonunda Godfrey de Bouillon diğer haçlı liderleri biraz değiştirilmiş sadakat yemini verdiler. Bizans donanması ile Anadolu yakasına geçirildiler. 1097'de Baronların Haçlı ordusu Anadolu'ya geçip yürüyüşe başladı. Önce Keşiş Piyer'in "Halk Haçlı Seferi" ufak kalıntıları ile birleştiler. Kılavuzluğu iki Bizans generali, Manuel Boutoumites ve Tatikios, komutasında Bizans ordusu sağlamaktaydı. İlk hedef Sultan Kılıç Arslan'ın Selçuklu başkenti olan Nikea (modern İznik) idi. 1. Kılıç Arslan Anadolu'da savaşmakta idi ama hazinesi ve ailesi Nikea'da kalmıştı. Haçlı ordusu Nikea'yı kuşatma altına aldı. Nikea Kuşatması'nda Beomondo Haçlı ordusunu komuta ederek önemli rol oynadı ve Godfrey ve Lorraine şövalyeleri nispeten ufak rol oynadılar. Haçlı ordusu kaleye son bir büyük saldırıya hazırlanırken kaleye Bizans bayrağı çekildiğini gördüler. Bizanslılar Selçuklu kale komutanı ile ayrı ve Haçlılardan gizli bir anlaşma yapmışlardı ve Nikea şehri Bizanslılara verildi. Fakat bu Haçlılar ile Bizanslılar arasını açtı. Bundan sonraki Haçlı ordusunun Anadolu'yu geçişinde Godfrey de Bouillon ancak önemli çarpışmalarda belirli rol oynadı ve genellikle ordunun ilerlemesi Raymond de Gilles ve Tarantolu Beomondo komutasında oldu. İznik kuşatması ve fethinden sonra Haçlı ordusu, ordu idaresini ve iaşe toplamayı kolaylaştırmak nedeniyle, ikiye bölündü. Birisi Boemondo idaresinde Normanlardan ve kılavuz Bizanslılardan oluşmakta idi ve diğeri Godfrey de Bouillon ve Papa temsilcisi Adhemar idaresinde olup Frankları ihtiva etmekteydi. Dağlık araziden geçen iki ordu grubu Eskişehir yakınlarında Dorileon ovasında birleşmek kararlıydılar ve burada Birinci Dorileon Muharebesi yapıldı. Dorieleon ovasından 1 Temmuz'da öncü Normanlardan oluşan grup Anadolu Selçuklu Sultanı I. Kılıç Arslan tarafından bir baskınla karşılandı. Selçuklu ordusunun çok oynak okçu süvarileri öncü Haçlı ordu grubunu sardı. Bu gruptan Franklardan oluşan ikinci gruba bir atlı haberci gönderildi. Godfrey'in komutasında ikinci grubun zırhlı şövalye ağır süvarileri, hücuma geçip Kılıç Arslan'ın çemberini yarıp iki Haçlı ordu grubunu birleştirdi. İkinci gruptan bir ayrı birlik başında bulunan Puy Piskoposu Adhemar ise savaşanların kenarından geçti ve Selçukluları arkadan vurdu. Kılıç Arslan'in Selçuklu ordusu epeyce kayıp vererek ve hatta devlet hazinesini de geri de bırakarak geri çekmek zorunda kaldı. Selçuklu orduları bu muharebeden sonra doğrudan doğruya Haçlı ordusu ile savaşa girişmekten kaçındılar. Kılıç Arslan gerilla tipi bir savaşa girdi ve yak-yık-boşalt tipi bir yıldırıcı ve yıpratıcı savaşa girişti. Haçlı ordusu ta Antakya'ya varıncaya kadar nerede ise hiç karşıtsız ilerledi. Haçlılar, kılavuz Bizanslı general Tatakios'a uyarak güneyde ve Bizans yerleşkeleri yakınların geçen bir güney güzergâh takip ettiler. Takip edilen yol şöyle oldu: Uluborlu (Polybotus), Yalvaç (Antioch-Pisidia), Akşehir (Philomelium), Ladik (Laodicea), Konya (Iconium), Ereğli (Hereclea), Kemerhisar (Tyana), Niğde (Augustapolis). Norman ve güney İtalyanlar Boemondo ve Tancred komutası altında Torosları Gülek Boğazı'ndan geçerek Çukurova'ya indi. Ama bu yol pusuya uygun olduğu için Godfrey de Bouillon ve Franklar'dan oluşan Haçlıların büyük bir kısmı Kayseri (Mazacha), Kahramanmaraş (Maraş) yoluyla Çukurova'ya indiler. Anadolu'yu geçmekte iken Haçlı ordusu liderleri birbirleriyle başkomutan olmak için devamlı mücadele ettiler. Anadolu'yu geçişte Godfrey de Bouillon'ın bir ayının saldırısına uğradığı ve bu saldırıdan sonra, yarası iyileşene kadar sedye ile taşınarak yol aldığı bildirilmektedir. Haçlı ordusu Anadolu'yu 3 ayda geçerek Ekim 1097 Antakya önüne gelebildi. Ekim 1098'da Haçlılar Selçuk emiri Yağı Sıyan tarafından savunulan Antakya kuşatması'na başladılar ve bu kuşatma gayet uzun sürdü. Bu kuşatma sırasında Anadolu'dan geçişte kendisine refakat eden karısı ölen Godfrey'in küçük kardeşi Baudouin Bouluognelu Edessa'da, (modern Şanlıurfa) Ortodoks Hristiyan olan Rum halkı tarafından beğenilmeyen bir Ermeni Katolik Kilisesi mensubu olan Ermeni Kralı Toros'a yardım icin ordudan ayrıldı. Baudouin kendine bağlı şövalyelerle Urfa'ya ulaşınca onu özel bir törenle evlat edinerek kendine varis yaptı. Birkaç hafta geçmeden Toros bir suikastla öldürüldü. Böylece Baudouin Bouluognelu kendisine Edessa Kontu unvanı vererek idareyi ele alıp ilk Haçlı Devleti olarak Edessa (Urfa) Kontluğu devletini kurdu. Bu uzun süren kuşatma sırasında Bizans İmparatoru olan I. Aleksios Antakya'nın Haçlılara düşmeyeceğine karar verip Haçlılara yaptığı yardım ve destekleri kesti ve yeni yardım sağlamamaya başladı. 2 Haziran 1099'da akşamı Firuz adında Ermeni'den dönme bir zırh tamircisi Yağı Sıyan'ın kendini cezalandırmasının öcünü almak için ve Haçlıların kendine vadettikleri altın ve toprak bağışlarından gözü kararak şehrin büyük kulelerinden olan "İki Kızkardeş Kulesi"'nde bir pencereyi açtı ve Beomondo komutasında şehre giren Haçlılar kale kapılarını açıp Haçlıların şehre girmesini sağladılar. Haçlılar Antakya kalesini ellerine geçirdikten üç gün sonra, uzun zaman yolda kalıp çeşitli diğer ordularla takviye edilmiş Selçuklu Musul Atabeyi Kurboğa'nin ordusu Antakya önünde göründü ve kale içinde bulunan Haçlı ordusunu kuşatmaya aldı. Tarihçi Ali ibn el-Esir'e göre Antakya'yı zapt ettikten sonra 12 gün Haçlılar yiyeceksiz kale içinde kapalı kaldılar. Antakya kalesi içinde beklenmedik bir mucize ortaya çıktı. Bir keşiş İsa'nın çarmıhta öldürülmesi için kullanılan Kutsal Mızrak'ın Antakya'da Katedralinin zemininde gömülü olduğunu ve bu mızrağı kullanarak Müslümanlara karşı galip geleceği rüyasını gördü ve Antakya Katedrali'nde yapılan kazıda bir mızrak bulundu. Haçlılar moral kazanıp başlarında Kutsal Mızrak taşıyan Le Puy Başpiskoposu bulunarak 18 Haziran 1098'de Antakya'dan bir büyük huruç hareketi yapıp Kurboğa'ya saldırıya geçtiler. Şam Emiri Dukak ve diğer bazı emirler Kurboğa ordusundan kaçtılar ve Kurboğa'yla kalan müslüman ordusu büyük bir mağlubiyete uğradı. Haçlı askerleri hemen Kudüs'e yürümek istemekteydiler. Ama önemli asil komutanlar, başlarında Raymond de Saint-Gilles ve Norman Tancred, kuşatmada aç ve perişan olan Haçlılar ordusunun bir müddet Antakya'da bekletmeye karar verdiler. Bu bekleme sırasında Temmuz, Ağustos aylarında Haçlı ordusu ve şehir nüfusu içinde bir veba salgını çıktı ve birçok kişi, bunlar arasında 1 Ağustos'ta Papalık temsilcisi Le Puy Başpiskoposu Adhemar, öldü. Haçlı orduları komutanları, Bizans İmparatoru'nun onların şehri almadan önceki tutumu nedeniyle onlara destek verme sözünden ayrıldığı için Haçlı komutanların Bizans'a verdikleri yeminlerin geçersiz düşürdüğü iddiası ile, işgal ettikleri Antakya ve diğer arazileri Bizanslılara geri vermeyeceklerini ilan ettiler. Bu arada şehre ilk giren komutan olan Beomondo şehrin hükümdarı olma isteğini açıkça savunmaya başladı. Haçlı ordusunun Antakya'da beklemesi alelade Haçlı askerlerin ve Haçlıları takip eden sivillerin bekleme takatlerini aştı ve Raymond de Saint-Gilles'i Kudüs'e gitmek için zorlamaya başladılar ve Godfrey de Bouillon da bunlara katıldı. Tam bu sıralarda Kudüs ve Filistin'de büyük değişiklikler oldu. Mısır'da bulunan Fatımiler devleti, Selçuklu Devleti adına, Kudüs ve Filistin'i emir unvanı ile yöneten Artuklu kardeşler (Sökmen Bey ve İlgazi Bey) elinden tekrar Fatımiler halifeliğinin eline geçirmeye karar verdi. Fatımi Veziri Şahinşah El-Afdal, komutasındaki Fatımi ordusu ile Filistin'e girdi ve Kudüs'e yönelerek şehir kuşatmaya aldı. Kudüs'ü yöneten Selçuk Emirleri Artukoğlu kardeşler Haçlıların Antakya kuşatmasını kırma amaçlı Musul Atabegi Kurboğa'nın seferine katılmışlardı. Fakat bu sefer Haçlılara yenilgi ile sonuçlanınca alelacele Kudüs'e geri dönmüşlerdi. Artuklu kardeşlerin komutasında, Kudüs kalesi kırk gün kadar süren bir direnmeden sonra Fatımiler eline geçti. Fatımiler Suriye'de ilerlemekte olan Haçlılarla anlaşma yapmayı denediler ama Kudüs'ten vazgeçmedikleri için bu imkânsız oldu. Bunun üzerine Fatımiler Veziri El-Afdal Ağustos 1098'de İftikar El-Devle komutasında, çoğu Arap asıllı olmayan Berberi ve Nübyeli siyahi askerlerden oluşan, Fatımiler ordusunun küçük bir kısmını, Kudüs'ü savunmaya bırakarak Mısır'a geri çekildi. En sonunda Ocak 1099'da Haçlı ordusu tekrar Kudüs üzerine yürümek için Antakya'dan ayrıldı. Ama şehir Bizans'a geri verilmedi ve burada bir Haçlı devleti olan Antakya Prensliği devletini kurup başına Beomondo'yu geçirdiler. Kudüs'e yönelen Haçlı ordusu Toulouse kontu IV. Raymond tarafından sevk ve idare edildi. Saycar ve Trablusşam kaleleri etrafından geçildi. Hisn-el-Akrad kalesi, Tartus, Kasariya, Arsuf, Ramallah ve Beytüllahim şehirleri Haçlılar ellerine geçti. Raymond de Saint-Gilles Akka kalesine ve Godfrey de Bouillon Jabala kalelerine saldırdılar ama ele geçiremeyip başarısız kaldılar. Uzun ve yıpratıcı bu seferden ve bu sefer güzergâhı üzerindeki Müslümanlara karşı gerçekleştirdikleri pek çok yağma ve katliamdan sonra gerçekten de Haçlılar 7 Temmuz 1099'da Kudüs kale duvarları önüne vardılar. 7 Temmuz 1099 başlayan Haçlılar Kudüs Kuşatması 15 Temmuz 1099'e kadar sürdü. Bu kuşatmada Godfrey de Bouillon büyük cesaret ve kahramanlık gösterip kendi hakkında bir efsane doğmasına neden oldu. Haçlı orduları önce şehrin surlarına birçok başarısız saldırılarda bulundular ve geri püskürtüldüler. Denizden Yafa yakınlarına gelen Cenevizliler karaya oturttukları gemilerini parçalayarak tahtalarını Kudüs önlerine getirdiler ve iki tane büyük kuşatma kulesi yaptılar. Bunlar 14 Temmuz gecesi şehrin duvarları önüne getirildi. Bu kulelerden şehrin kuzeydoğu kapısı önünde bulunana Godfrey komuta etmekteydi. Askerlerinden iki Flandralı şövalye ilk defa kuleden şehre girmeyi başardı. Sonra Godfrey, kardeşi Boulogne'lu Eustace, Tancerd ve askerleri de şehre girdiler. Raymond komutasındaki ikinci kule bir hendek dolayısıyla ilerleyemedi. Fatımiler komutanı İftikar el-Devle fazla direniş yapamayacağını anlamıştı. Raymond de Saint-Gilles İftikar El-Devle'ye bir haberci göndererek teslim olursa kendisi ve ordusunun ziyan görmeden serbest olarak Kudüs'ten ayrılmasına izin verileceğini bildirdi. İftikar el-Devle bu teklifleri kabul edip teslim olup şehir kapılarını Haçlılara açtı. Kudüs 15 Temmuz sabahı Haçlılar eline geçti. Raymond bu sözünü tuttu ve İftikar El-Devle ve ordusu 15 Temmuz akşamı Kudüs'ten ayrılarak Eskalon kalesine gittiler. Haçlı ordusu üç yıl süren sefer sonunda hayallerine ve isteklerine erişmişler ve Kudüs'ü ve Hristiyanların en kutsal saydıkları Kutsal Kabir'i ele geçirmişlerdi. 15 Temmuz 1099 günü öğleden sonra, akşam üstü ve ertesi sabah Haçlı ordusu mensupları Kudüs'te bulunan bütün Müslümanları ve Yahudileri öldürmeye başlayıp dünya tarihinde eşine az rastlanır bir vahşet gerçekleştirdiler. Haçlı ordusu Kudüs'te iki gün içinde şehirdeki 70 binden fazla olmak üzere tüm Müslümanları ve Yahudileri kılıçtan geçirdiler. Birçok Müslüman Kudüslü Mescid-i Aksa camisine, Haremi Şerif, Süleyman Tapınak Tepesine, Yahudiler ise Batı Duvarı (Ağlama Duvarı) kenarında bulunan kendi sinagoglarına sığınmışlardı. Haremi Şerif, Süleyman Tapınak Tepesi üstünde kendi tapınaklarına sığınanların hepsi (Müslüman ve Yahudiler) öldürüldü. 15 Temmuz 1099'da Haçlılar Kudüs'ü ellerine geçirdikten sonra Haçlı ordusunun soylu komutanları Kutsal Kabir Kilisesi'nde 22 Temmuz'da yapılan bir toplantı ile bu Hristiyan eline geçmiş olan Kutsal şehrin ve diğer arazilerin nasıl yönetilebileceği hakkında kararlar aldılar. Yeni bir Kudüs Krallığı kurulmasına karar verdiler. Bu krallık Hristiyanların kutsal saydıkları topraklarda dinsel olmayan devlet işleri ile uğraşmaya yetkili olacaktı. Kudüs Krallığı Kudüs şehri yanında Suriye'in güneyi ve Filistin'i de ihtiva edecekti. Bizans Hükümdarı I. Aleksius'a verdikleri sadakat yemini ve kazanılan eski Bizans topraklarını tekrar Bizans yönetimine verecekleri sözüne rağmen hiçbir Haçlı soylu buna yanaşmamıştı. Fakat Kudüs krallığının bir teokratik devlet mi olup olmayacağı üzerinde tartışma oldu ve sonra krallık tacının Katolik Kilisesi hiyerarşisinden olmayan Avrupalı asıllı olan asillere verilmesi kabul edildi. Bu devletin başına Toulouse Kontu Raymond St Gilles'in geçirilmesi bu toplantıya katılanların çoğunluğu tarafından beklenmekteydi. Raymond, ya kendi tutumunu mütevazı bir dindar göstermek için yahut ta katılan soyluların ne de olsa kendini seçeceklerini beklediği için önce bu hükümdarlığı kabul etmekte çekingen davrandı. Fakat ona rakip olan Godfrey de Bouillon böyle bir çekingenlik göstermedi ve Antakya Kuşatması ve fethine olan katkısı dolayısıyla Haçlı soylu komutanları arasında kazandığı popülerliği kullanarak kendinin kutsal Kudüs Kralı olarak seçilmesini sağladı. Godfrey'un bu başarısı Raymond tarafından hiç iyi karşılanmadı ve hatta Raymond bu gelişmeye çok kızarak kendi komutası altında olan birliklerle Kudüs şehrinden çekilip kırsal bir ordugâha yerleşti. Godfrey de Bouillon da güya mütevazılık göstermek için inanmış olduğu sıkı Hristiyan etik kurallarına göre Kudüs krallık tacının sadece İsa'ya ait dikenli taç olduğunu kabul etmekte idi ve kral olup altından bir taç giymeyi reddetmekte idi. Ama Kudüs'ün yönetimini üzerine almayı reddetmemekte idi. Bunlara uyan soylular toplantının kurdukları devlet olan Kudüs Krallığı'nin ilk hükümdarı olarak Godfrey de Bouillon seçildi. Bu görev için kendisinin seçtiği unvan "Kutsal Kabir Koruyucusu (Advocatus Sancti Sepulchri)" olmuştur. Fakat bu unvanı taşıyan herhangi Godfrey de Bouillon elinden çıkmış orijinal bir belge elimize geçmiş bulunmamaktadır. Godfrey'in elinden çıkmış ve günümüze gelmiş belgelerde kendisi için ya "princeps" (hükümdar) ya da Avrupa Aşağı Lorraine'de kullandığı unvan olan "dux" unvanını kullanmıştır. Birinci Haçlı seferi kronikçi tarihi yazanlardan sadece "Keşiş Robert (Robert the Monk)" Godfery'nin "Kudüs Kralı" unvanının aldığını bildirmektedir. Fakat kendini takip eden Haçlı Kudüs Krallığı devleti hükümdarları "kral" unvanını seçmişlerdir. Kudüs Hükümdarı olarak kısa süren döneminde Godfrey önce Kudüs Krallığı'nı Mısır'da bulunan ve daha önce Filistin ve Kudüs'ü ellerinde bulunduran Fatımiler devleti ile silahlı çatışmaya girdi. Filistin'in bu güneydoğu kesimdeki sahil şehrinde Fatımi Devleti'nin gerçek idarecisi olan Vezir Afdal Şahenşah komutasında bir ordu toplanmaya başladı. Fatımiler Haçlılarla anlaşıp Suriye'yi onlara vermeyi kabul etmişlerdi; ama Filistin ve Kudüs'ü Haçlılara teslim etmemeye kararlıydılar. Ağustos 1100'de Askalon Muharebesi'nde Fatımi ordusunu yendi. Fakat Haçlı Franklar ordusu o yıl bu kaleyi eline geçiremedi ve bu kale Müslümanlara elinde kaldı ve yeni Hristiyan Kudüs Krallığı'nın yıllarca devamlı temkinli davranmalarına neden oldu. Bu sonucun doğmasına başlıca sebebin yeni hükümdar Godfrey de Bouillon'ın rakibi olarak gördüğü bu kaleyi kendi eline geçirip orada bir Haçlı devleti kurmasını önlemek için aldığı tedbirler olmuştu. Bu krallığın bu Haçlı Seferi'ne iştirak eden Papalık Temsilcisi olan "Pisa'lı Daimbert" tarafından teokratik bir devlet olarak Papa idaresinde olması istenmekteydi ve Daimbert kendine müttefik olarak Sicilyalı Tancred tarafından tutulmaktaydı. Fakat bu tez kabul edilmedi ve yeni krallık Batılı Avrupa Franklarının yönetim ve kullanım şekillerine uygun olarak kurulup ve geliştirildi. Ancak bu krallığı bazı idare organları ve idare tarzları bu krallığa özel orijinal şekilde geliştirilmiştir. 1100'de Kudüs krallığına yeni araziler katma politikası başarısız kalmıştı. Fakat ayni yıl yaptığı askeri seferlerin devam etmesi sonucu Godfrey Akka, Aşkelon, Arsuf, Yaffa ve Caesarea şehirlerini kendine yıllık tazminat veren şehirler haline dönüştürdü. Fakat Godfrey'in "Pisa'lı Daimbert" ile olan fikir çatışmaları devam etti. "Pisa'lı Daimbert" kendine müttefik olan Tancred ile Kudüs'ü ve Kudüs Krallığı'nın aynen Roma'daki Vatikan gibi bir başpatrik tarafından fiilen idare edilen ve Roma Papalığı'na feodal bağlara tabi olan bir teokratik devlet olmasını istemekteydi. Bunun hakkında elimize geçen bilgilerin hemen hepsi Surlu Vilyam'ın kronik tarihinden gelmektedir. Godfrey de Bouillion 18 Temmuz 1100'da Şam Emiri Dukak'in güçlerine karşı Askelon kalesinin kuşatılmasından sonra dönmekte iken ciddi olarak hasta olmuş ve Kudüs'e vardıktan hemen sonra ölmüştür. Ölümü hakkında zamanının kronikleri değişik nedenler vermektedirler. Hristiyan Haçlı tarihi-kronikçiler olan Albert Aixli ve Ekkehard Auralı hazırladıkları tarih eserlerine Godfrey'in Haziran 1100'de Caesarea'da yakalandığı bir hastalık sonunda öldüğünü yazarlar. Ekkehard Auralı bu hastalığını, Askelon Emiri'nin hazırlattığı bir zehirli elmayı yemesi sonundan zehirlenmesinden ortaya çıktığını bildirir. Birinci Haçlı seferi için en inanılır Hristiyan kronikçi olan Surlu Vilyam bu hastalıklardan bahsetmez. Günün Arap vakainüvisi olan İbnü'l Kalanisi'ye göre Akka kalesini kuşatmaya alan Kudüs Hükümdarının ciddi bir ok yarası aldığını ve bu yaradan epeyce muzdarip olduktan sonra Kudüs'e döndüğünde öldüğünü bildirir. Her ne surette olursa olsun Kudüs'e dönerken ciddi olarak hasta olan Godfrey de Bouillon 18 Temmuz 1100'da Kudüs'te ölmüştür. Kudüs Krallığı devletinin teokratik olmayan bir krallık olmasını isteyen Haçlılar ilerigelenleri tarafından Kudüs Kralı olmaya Godfrey de Bouillon küçük erkek kardeşi olan ve Haçlı Edessa Kontluğu kontu olan I. Baudouin çağrıldı. Baudouin Edessa Kontluğu'nu (sonra II. Baudouin adı ile Kudüs Kralı olacak) Baudouin Bourcq'e bırakarak Kudüs'e yönelmiştir ve Kasım başında Kudüs'e ulaşmıştır. Fakat hemen bir askeri sefere çıkmış ve ancak 25 Aralık 1100'de Kudüs Kralı olarak taç giydirilmiştir. Ama bu seremoniyi Katolik Kudüs Patriği Dagobert Pisalı kutsamamıştır. Fransız yazar Albert Aixli 1100-1110 döneminde Godfrey de Bouillon hakkında tarih yazdığı zaman objektif olarak tarihsel incelemelerden ayrıldı ve Godfrey de Bouillon tarihine bir efsane veya mit olma karakteri verdi. Godfrey de Bouillon'un yaşadığı zamanların kronikçilerinden en inanılır olduğu kabul edilen Surlu Vilyam da Godfrey de Bouillon'a efsanevi nitelikler atfedederek onun yaptıklarını masalsal olarak "Eracles'in Tarihi" adlı eserde gayet detaylı bir destan şeklinde anlattı. Orta çağlar sonlarında geliştirilen ve sonradan 19. yüzyılda Wagner tarafından opera haline hazırlanan Lohengrin adlı efsanevi eserde bulunan "Kuğu Şövalye" Godfrey de Bouillon karakteridir. İtalyan rönesans şairi Torquato Tasso (yaşamı 1544–1595) en önemli şiirsel eseri olan Kudüs'ün Kurtarılışı (La Gerüsalemme liberata) adlı eserinin kahramanı olarak Godfrey de Bouillon'u kullanmıştır. İtalyan şairi Dante Alighieri (yaşamı 1265-1321) tarafından hazırlanmış klasik İlahi Komedya (La Divina Commedia) adlı eserinde Godfrey de Bouillon'un ruhunu diğer "İnanmışlar Savaşçıları" ile birlikte Mars Cenneti'nde olarak göstermektedir. 1711 yılında George Frideric Handel tarafından hazırlanan Rinaldo opera eserinin baş kahramanları arasında Goffredo adı ile kontralto sesi ile Godfrey de Bouillon bulunmaktadır. Fransa'da 19. yüzyılda ortaya çıkan romantik edebiyat akımın baş yazarlarından olan Chateaubriand hazırlamış olduğu günlükte Godfrey de Bouillon'un şövalyeliğinin Kutsal Kabir'de kutsanmasının Fransız olan Godfrey de Bouillon'un Fransa vatanının şeref ve sanını artırdığını ve bu nedenle Fransızların ve özellikle şairin kendisi için büyük bir sevgi, sevinç ve övünme kaynağı olduğunu yazmıştır. 1830'da bağımsızlığını kazanan Belçika liderleri yeni ortaya çıkan ülkeye tarihsel kökler bulmak ve her Belçikalı'ya bu yeni çıkartılan milliyetçi tarihsel kökleri kabul ettirmek için Godfrey de Bouillon'u bir millî kahraman olarak kabul edip onu lanse etmeye başladılar. Bu nedenle modern Valon Brabant'ta bulunan Godfrey de Bouillon doğum yeri olduğu kabul edilen küçük Baisy-Thys köyüne gayet büyük önem verip bu köyün milliyetçi Belçikalılar için bir turistik mevki olmasını sağladılar. Belçika başkenti Brüksel'de bulunan kraliyet sarayı önündeki "Kraliyet Meydanı (Place Royale)" için, heykeltıraş "Eugène Simonis" tarafından 1848'de hazırlanmış bir Godfrey de Bouillon'un bronzdan atlı bir heykelini ihtiva eden bir büyük anıt yaptırıldı. El-Ayn (futbol kulübü) El-Ayn () ya da tam adıyla Nadi El-Ayn Likuratü'l-Kadem (), Birleşik Arap Emirlikleri'nde El-Ayn şehrinin profesyonel futbol kulübüdür. 2003 yılında AFC Şampiyonlar Ligi turnuvasını kazanmıştır. Kulüp 1968 yılında El-Ayn şehrinde kurulmuştur. El-Ayn, 12 lig şampiyonluğu kazanmıştır. El-Ain'in renkleri 1977'de Fas'ta kamp yapan RSC Anderlecht takımından alınmıştır. Daha önceki renkleri yeşil-kırmızıydı. Fransa'da seÃ§imler Fransa'nın Beşinci Cumhuriyet'i temsili bir demokrasidir. Fransa'da yasama ve yürütme erkleri siyasetçiler vasıtasıyla (doğrudan doğruya veya dolayısıyla) seçimlerle, bazen de referandum vasıtasıyla Fransız yurttaşlarınca yürütülür. Fransız yurttaşlar seçme hakkına 18 yaşında erişirler. Seçmenlerin seçmen listesinde adları yazılmalır. Dış ülkelerde oturan Fransız yurttaşları için elçilik binasında seçmen listesi hazırlanır. Genel oy hakkÄ± ile: Nordsee Nordsee 1964 yılında Almanya'da deniz ürünleri üzerine ihtisaslaşmış ve bu alanda servis yapmak üzere kurulmuş olan fast-food restorantıdır. Ona deniz ürünleri sağlayan balıkçılığın tarihi 1896 yılına tarihlenir. Restorantlar zinciri Almanya, Avusturya, Çekoslovakya, Romanya, Slovakya ve İsviçre'de yer alır. İsviçre'de satış alanları çoğunlukla demiryolu istasyonları ve havalimanlarında yer alır. 2004 yılında Almanya'da 364 satış alanı vardı ve diğer ülkelerde ise 56 satış alanı bulunmaktaydı. Grand Theft Auto (video oyunu) Grand Theft Auto, 10 Ağustos 1997 tarihinde piyasaya çıktı. DMA Design (şimdi Rockstar North) tarafından tasarlanılarak, ASC Games tarafından piyasaya sürülen Grand Theft Auto serisinin ilk oyunu. Daha sonradan devam oyunları ve eklentiler çıkarılmıştır. Serinin ilk oyunu, Japonya'da bu tarih 22 Ağustos 2007 olarak kararlaştırılmıştır. Oyunda büyük kişilerden ya da arkadaşlarımızdan verilen görevleri tamamlayarak senaryoyu oluştururuz. Her görev bize para, araç, silah ve ev kazandırmaktadır. Max Payne (seri) Seri, aksiyon sahnelerinde kullanılan "mermi zamanı" ile öne çıkmaktadır. Seri, bölüm çeşitliliği başarısı konusunun üstesinden gelmiştir. Hem "Max Payne" hem de "Max Payne 2" olumlu eleştiriler almasına rağmen devamın satışlarının başarısız olduğu üzerinde durulmuştur. Film uyarlamasında, Max Payne rolünde oynayan Mark Wahlberg eleştiriye tabi tutulmuş ve olumsuz dönütler almıştır. Max Payne Eylül 2000'de Windows için Finlandiyalı şirket Remedy Entertainment tarafından geliştirilmiş, 3D Realms tarafından meydana getirilmiş ve Gathering of Developers tarafından da yayımlanmış üçüncü şahıs nişancı tarzı bir video oyunudur. Portlardan sonra Xbox ve PlayStation 2 için Temmuz 2001 yılında Rockstar Games tarafından yayımlanmıştır. Bir Macintosh portu MacSoft tarafından Haziran 2002 tarihinde Kuzey Amerika'da ve dünyanın kalan bölgelerinde ise Feral Interactive yayımlanmıştır. "Max Payne" 'in Dreamcast uyarlama planları vardı, fakat konsolun devam etmemesinden dolayı iptal etmişlerdir. Oyunun Game Boy Advance sürümü şu anda Rockstar Leeds olarak bilinen Mobius Entertainment Ltd tarafından geliştirilmiştir. Açık ara çok güçsüz bir platform için geliştirildiğinden beridir, GBA sürümü, oyunun PC sürümleri ve onun Xbox ve PlayStation 2 portlarından oldukça farklılık göstermektedir: 3 boyutlu bir nişancının yerine oyun, izometrik bakış açısı sunmuştur ayrıca durgun bir ön-rendere olmuş arka fon üzerinde oldukça düşük-foligon modeller kullanmıştır. Oynanış özellikleri büyük oranda korunmuştur buna rağmen oyun bakış açısı değişikliği dışında özgün oyunla büyük benzerlikler göstermektedir. Aynı zamanda hikâye de PC ve konsol sürümlerinde birbirleriyle aynıdır, fakat özgün oyunda bulunan bazı seviyeler kaldırılmıştır. Hatta oyun, özgün sürümüm seslendirmelerle zenginleştirilmiş grafik romanı bölümlerinin epey geniş bir kısmını bünyesinde barındırmaktadır. Max Payne 2: The Fall of Max Payne, 1 Haziran 2002 tarihinde duyuruldu. Finlandiyalı Remedy Entertainment tarafından Windows, Xbox ve PlayStation 2 sistemleri için üretilmiş bir üçüncü şahıs nişancı oyunudur. "Max Payne" serinin ikinci oyununda da New York'taki macerasına kaldığı yerden devam eder. Serinin ikinci oyunu da tıpkı ilk oyunda olduğu gibi farklılığını ağır çekim türü sinemasal efektlerden ve konuları bağlamaya yardımcı grafik romanları kullanmasından almaktadır. "The Fall of Max Payne'"nin PC sürümü için Rockstar Games tarafından Kuzey Amerika'da 22 Haziran 2003 tarihinde, Avrupa'da 24 Haziran tarihinde yayınlanmıştır. Rockstar Vancouver tarafından geliştirilen Max Payne 3, Rockstar Games’in düzenlediği bir basın toplantısındaki açıklamaya göre Max, serinin ikinci oyunundaki olaylar yüzünden kendini depresif bir hal içerisinde bulacaktır. 12 yıl daha yaşlandıktan, New York’tan ve NYPD'den ayrıldıktan ve ihanete uğradıktan sonra kendisini, tamamen kargaşa ve kan içinde kalmış bir şehrin içinde bulur. Oyunun PC, PlayStation 3 ve Xbox 360 için 2009’un sonunda yayınlanması planlanmıştır. Artık Max Brezilya’daki bir güvenlik şirketinde çalışmaktadır ve görünüşü eskisine nazaran oldukça farklı bir şekil almıştır. 2003'ün başlarında, 20th Century Fox'un oyunu bir filme uyarlamak için gereken hakları satın aldığı doğrulanmıştır. Max Payne filmi 2008'de çekilmeye başlandı ve John Moore tarafından yönetildi. Film Collision Entertainment ve Firm Films tarafından Toronto'da çekildi ve bugün kullanılmayan Toronto Transit Komisyon tünelinde çekilmeye başladı. Mark Wahlberg ve Mila Kunis sırasıyla Max Payne ve Mona Sax rollerinde oynadılar. Beau Bridges'in B.B. Hensley, Chris O'Donnell'ın Jason Colvin, Nelly Furtado'nun Christa Balder ve rap sanatçısı Lucadris'in de Jim Bravura rollerinde oynadıkları doğrulandı. 10 Temmuz 2008'de filmin resmi bir fragmanı yayınlandı ve fragmanda Marilyn Manson'a ait olan "If I Was Your Vampire" şarkısının enstrümantal versiyonu kullanıldı. Film,"13 yaş üstü izleyicilere uygun" ibaresiyle 17 Ocak 2008'de ABD'de gösterime girdi. Açılış haftasında film gişede 18 milyon dolar hasılat yaparak ilk sırada yer alsa da Rotten Tomatoes sitesinde 119 yoruma göre %18'lik bir oran yakalayarak çoğunlukla olumsuz eleştiriler almıştır. Ragusa Cumhuriyeti Ragusa Cumhuriyeti. 14. yüzyılın başlarında bugünkü Hırvatistan'ın Dalmaçya kıyısındaki Dubrovnik şehrinde kurulmuş ve 1808 yılından I. Napolyon döneminde Fransız ordularınca zaptedilinceye dek Osmanlı Devleti'nin himayesinde hayatiyetini sürdüren şehir devleti. Tamamen ticaretle uğraşan bu devlet dönem dönem Adriyatik Denizi'nde ve Akdeniz'de Venedik Cumhuriyeti ile rekabete girecek ölçüde gelişmiş, ancak Akdeniz ticaretinin 16. yüzyıldan itibaren Atlantik ticareti karşısında gerilemeye başlamasıyla zenginliğini ve önemini yitirmeye başlamıştır. 1365 yılında I. Murat devrinde Balkanlarda hızla ilerleyen Osmanlı orduları karşısında bağımsızlığını koruyamayacağını anlayan Ragusa, Osmanlı himayesini kabul etmiş ve 500 duka haraç vermeye başlamıştır ancak Varna muharebesinde haçlılara kadırga sağlamasından dolayı bu haraç 1444 yılında bin dukaya çıkarılmıştır. Ragusa Cumhuriyeti ise vergi vermesi ve Osmanlı himayesine girmesine karşılık çeşitli imtiyazlardan faydalanarak, Türk topraklarında serbestçe ticaret yapma, yabancı ülkelerde ise tüccarlarının ve ticaret gemilerinin haklarının Osmanlı Devleti tarafından himaye edilmesi haklarını iktisap etmiştir. Bu haklar mucibince, Ragusa Osmanlı Devleti'ne tabiyette tereddüt etmemiş, bunun karşılığında devletin topraklarında Osmanlı garnizonu bulundurulmamıştır. Ragusa devleti 1509 da Hindistan'ın batı kıyılarında ter alan Diu şehrinin kuşatılması sırasında Osmanlı birlikleri ile birlikte Portekizlilere karşı savaşmıştır. Osmanlı Devleti, ayrıca, Adriyatik ve Akdeniz'de Venedik'in faaliyetlerini ve gücünü dengelemek adına Ragusa'yı ilhak etmeden faaliyetlerini serbestçe sürdürmesini daha yararlı bir yol olarak görmüş ve bu muamelat şehir 1808 yılında I. Napolyon tarafından ele geçirilinceye dek sürdürülmüştür. Bu cumhuriyetin yıllık cizyesi, II. Mehmet devrinde tanzim edilen 1478 tarihli ahidname uyarınca 12.500 altın idi. Bundan başka, 2.500 kuruşu gümrük bedeli ve 2.000 kuruş da sadrazama kalemiye olarak resim ve caize verirlerdi . Devlet, bu vergileri üç yılda bir İstanbul'a gönderirdi. 1729 yılında Bosna Eyaleti'nin Ragusa'ya rakip olarak kurduğu Nova ve Resne iskelelerinin kaldırılması, 1752 yılında Ragusa ve Venedik arasında çıkan ihtilafta Ragusa'nın haklarının Bosna Valisi tarafından muhafaza ettirilmesi Osmanlı Devleti'nin her koşulda Ragusa Cumhuriyeti'nin haklarını korumaya özen gösterdiğine işaret etmektedir. Şehir 1808 yılında, 1797'de Venedik'e de son vermiş olan Fransa İmparatoru I. Napolyon tarafından ele geçirildi. Napolyon Savaşları sonrasında Avrupa siyasetini düzenleyen 1815 tarihli Viyana Kongresi'nde ise Avusturya İmparatorluğu'na verildi. Büyük Gözlemevleri programı NASA'nın Büyük Gözlemevleri uydu programı uzaya yerleştirilen dört büyük ve güçlü teleskoptan oluşmaktadır. Büyük Gözlemevleri benzer ebata ve program bütçesine sahiptir ve her birinin astronomiye ciddi katkıları olmuştur. Bu dörtlüyü oluşturan teleskopların her bir tanesi, özel olarak takip ettiği elektromagnetik spektrumun ayrı bir bölümünü incelemektedir. Virgin Radio (TÃ¼rkiye) Virgin Radio Türkiye, 2008 yılında Doğuş Medya Grubu tarafından isim haklarının kiralanması sonucunda yayın hayatına başlayan İngiliz menşeli bir radyo. Virgin Group'a ait bir marka olan Virgin Radio'nun Türkiye ayağıdır. 2013'ün sonlarında Türkiye isim hakları Doğuş Yayın Grubu'ndan Karnaval Media Group'a geçmiştir. Yayın hayatına, Doğuş Yayın Grubu'nun Virgin Group'tan isim haklarını kiralamasının ardından sahibi olduğu eski Capital Radio'yu kapatması ve bu radyo frekansları üzerinde yeni bir radyo olarak Virgin Radio Türkiye'yi kurmasıyla başladı. Fakat daha sonra içeriği farklı olmakla birlikte yeniden Capital Radio'yu kurdu. 2013'te Doğuş Yayın Grubu ile olan isim hakları anlaşmasının bitmesinin ardından, Virgin Group Türkiye'deki yayınların devamlılığı açısından Karnaval Media Group ile anlaştı. Aralık 2013'ten bu yana Virgin Radio Türkiye, Karnaval Media Group bünyesinde yayın hayatını sürdürmektedir. Doğuş Yayın Grubu'nun elinde bulundurduğu eski Virgin Radio frekansında ise yeniden "Capital Radio" adı altında yayın devam etmektedir. Bununla beraber bir süredir farklı bir formatla yayını sürdürmüş olan 2. jenerasyon Capital Radio ise Maximusic! adını almıştır. 2019 başında Yabancı Pop yayınlarının yanı sıra Türkçe Pop ve Türkçe Rap yayınları da yapmaya başlamıştır. Elvis Stojko Elvis Stojko (d. 22 Mart 1972, Newmarket, Ontario) 1994 ve 1998 Kış Olimpiyatları ikincisi Kanadalı buz patenci. 1994, 1995, 1997 yıllarında üç kez Dünya, 2000 Dört Kıta, 1996-1997 Grand Prix Finali ve yedi kez Kanada Ulusal şampiyonudur. Stojko, 1991 Dünya şampiyonasında dörtlü-ikili atlayış kombinasyonu yapmış ve bunu başaran ilk patenci olmuştur. Albertville'de düzenlenen 1992 Kış Olimpiyatlarında altıncı (6) olan patenci bir ay sonra 1992 Dünya şampiyonasında Viktor Petrenko ve Kurt Browning'in ardında bronz madalya almıştı. 1993 yılında Dünya şampiyonasında Kurt Browning'in ardında gümüş madalya aldı. 1996/1997 Grand Prix Finalinde dörtlü-üçlü atlayış kombinasyonu (Dörtlü Toe-loop, Üçlü Toe-loop) yaptı ve şampiyon oldu. Stojko bunu başaran ilk patencidir. Stojko'nun ailesi Kanada'ya 1950'li yıllarda taşındı. Sloven olan babası 1955'te, Macar olan annesi ise 1956'da Kanada'ya geldi. Stojko Newmarket, Ontario'da doğdu ve Richmond Hill, Ontario'da büyüdü. Ailesi ismini hayranı oldukları şarkıcı Elvis Presley'den esinlenerek vermiştir. Stojko gala programları içinde şarkıcının müziklerini kullanmıştır. Karate de çalışan Elvis Stojko 16 yaşında siyah kemer sahibi olmuştur. Video oyunu serileri listesi Bu bir video oyunu serileri listesidir ve oyunların isimlerine göre alfabetiktir. The Legend of Zelda Tenley Albright Tenley Emma Albright (d. 18 Temmuz 1935, Newton Centre, Massachusetts) Amerikalı buz patenci. 1956 Olimpiyat şampiyonu, 1953 ve 1955 Dünya şampiyonu, 1952-1956 arasında 5 kez ABD Ulusal şampiyonudur. 1952 Kış Olimpiyatlarında gümüş madalya kazanmış olan Albright'ın 1956 Kış Olimpiyatlarında kazandığı altın madalya, ABD'nin artistik buz pateninde tek kadınlarda kazandığı ilk altın madalyadır. Albright 1956 sezonunun ardından sporu bıraktı ve birçok üst düzey patencinin aksine profesyonel olarak kaymaya hiç başlamadı. Boston'da The Winsor School'dan mezun olan Albright 1953'te Radcliffe College'e doktor olma amaçlı girdi (pre-med student) ve Olimpiyat şampiyonluğundan sonra eğitimini tamamladı. Albright 1961'de Harvard Medical School'dan mezun oldu ve cerrah olarak kariyerine devam etti. Ritz-Carlton otelleri eski sahibi Gerald Blakely ile evlenmiÅŸtir. Tenis Kızı Tenis Kızı ("İngilizce:" "Tennis Girl") çok popüler bir ikonik posterdir. Fotoğrafta tenis oynayan bir kızın elinde raketle tenis kortunun ağına doğru yürürken iç çamaşırı olmadan sol kalçasını tutuğu görülür. Fotoğraf, Martin Elliott tarafından 1976 Eylül'ünde çekildi. Fotoğrafta tenis oynayan kız o zamanlar Martin Elliott'un sevgilisi olan 18 yaşındaki Fiona Butler'dır. Fotoğraf, Birmingham Üniversitesi, Edgbaston, Birmingham'da ödünç alınan bir raket ve tenis giysisiyle çekildi. Fotoğrafla ilgili açıklama yapan Fiona Butler ""Fotoğraf yüzünden hiçbir zaman utanmadım""" demiştir. Västra Götaland ili Västra Götaland ili, (İsveççe: "Västra Götalands län") İsveç'in batı kıyısında yer alan Västergötland, Bohuslän ve Dalsland bölgeleri üzerinde kurulu olan bir ildir. Kırk dokuz alt belediyeye sahip olan ve İsveç'in en kalabalık ikinci ili olan Västra Götaland ilinin komşuları arasında Värmland, Örebro, Östergötland, Jönköping ve Halland illeri yer alır. İlin ayrıca Norveç ile sınırı, Vättern ile Vänern Gölleri ile kıyısı bulunmaktadır. Ayrıca ilin batısında Skagerrak Boğazı kıyıları yer almaktadır. Yönetim merkezi Göteborg olan il, 1998 yılında Älvsborg ili, Göteborg ve Bohus ili ve Skaraborg illerinin birleştirilmesiyle kuruldu. Västra Götaland ili, yeni bir il olması nedeniyle kendi adına özgü bir tarih barındırmamaktadır. Ancak ilin içindeki Västergötland, Bohuslän, Dalsland ve Halland bölgelerinin her biri kendine has tarihe ve farklılıklara sahiptir. Västra Götaland ilinin komşuları arasında Värmland, Örebro, Östergötland, Jönköping ve Halland illeri yer alır. İlin ayrıca Norveç ile sınırı, Vättern ile Vänern Gölleri ile kıyısı bulunmaktadır. Ayrıca ilin batısında Skagerrak Boğazı kıyıları yer almaktadır. Västra Götaland ili, Älvsborg ili, Göteborg ve Bohus ili ve Skaraborg illerinin birleştirilmesiyle kuruldu. İlin yönetim merkezi Göteborg'dur. İlin bir yönetim kurulu bulunmaktadır. Bu kurul, İsveç yönetimine bağlı olup, yöresel anlamda sağlık, eğitim, güvenlik ve ulaşım gibi konularda yöre ihtiyaçlarını karşılamaktadır. İl, vali tarafından yönetilmektedir. Uppsala Bölge Meclisi veya "Västra Götalandsregionen", ülkede seçimlerle belirlenen üyelere sahip 21 il meclisinden biridir. Olena Hruşına Elena Grushina (d. 8 Ocak 1975, Odessa, USSR) Ukraynalı buz patenci. Ruslan Goncharov ile birlikte buz dansında yarışmıştır. 2006 Kış Olimpiyatları üçüncüsü olan çift Ukrayna'ya tarihinde ilk defa buz dansında madalya kazandırmıştır. Grushina ve Goncharov 1989 yılında birlikte kaymaya başladılar. Çift 1992 Dünya Gençler şampiyonasında Sovyetler Birliği adına yarışmış ve dördüncü olmuştu. Barbara Roles Barbara Ann Roles (evlilik isimleri: Pursley, Williams, d. 6 Nisan 1941, San Mateo, Kaliforniya), Amerikalı buz patenci ve buz pateni koçu. 1960 Olimpiyatlarında bronz madalya almıştır. 1960 Olimpiyatlarından sonraki sezon emekliye ayrılmıştır. Ancak sonraki yıl Sabena Flight 548 uçak kazasından tüm 1961 ABD Artistik Patinaj takımı ölünce spora dönmesi istenmiştir. Böylelikle spora dönen Roles 1962 yılında ABD Ulusal şampiyonasını kazandı. ABD Şampiyonasını üç düzeyde birden, novice (yıldızlar), junior (gençler) ve senior (büyükler), kazanan Roles bunu başaran ilk patenci oldu. Bu daha sonra 2007 yılında Kimmie Meisner tarafından tekrar edildi. Daha sonra buz pateni koçu olarak çalışmaya başladı. Öğrencileri arasında; Lisa-Marie Allen, Wendy Burge, Nicole Bobek, Brian Pockar, Vikki DeVries, ve Geoffry Varner vardır. Amerikalı patenci Scott Williams'ın koçluğunu da yapmıştır. Carl A. Roles'un kızıdır. 1996-97 UEFA Kupası UEFA Kupası 1996-97 Son kez ev ve deplasman formatlı yapılan final maçını Internazionale'yu penaltı atışları sonunda 4-1 yenen Schalke 04 takımı tarihinde ilk kez bu kupanın sahibi oldu. Final maçları bir sonraki sezondan itibaren tek maçlı sisteme göre uygulandı. Chris Andersen Chris Andersen (d. 7 Temmuz 1978, Long Beach, Kaliforniya) Amerikalı basketbolcudur. "Birdman" lakaplı oyuncu, saç şekilleri ve dövmeleriyle dikkat çekmektedir. 2008-2009 NBA sezonunu Denver Nuggets'da geçirmiştir. Bu takımda 20,6 dakika, 6,4 sayı, 6,2 ribaund ve 2,5 blok ortalaması yakaladı. Chris Andersen daha önce de New Orleans Hornets'da oynamıştır. Hornets ile 32 maça çıkan Andersen 5.0 sayı ve 4.8 ribaund ortalaması ile oynamıştır. Hornets tan sonra Denver Nuggets ile anlaşan Birdman lakaplı oyuncu 2 yılını burada geçirdikten sonra 2012-2013 sezonunun ilk yarısını boşta geçirmiştir. 2.yarıda ise Miami Heat'le anlaşmıştır. 2012-13 sezonunda Miami Heat'le birlikte bir şampiyonluk yaşamıştır. Chris Andersen 2006 yılında kanında uyuşturucu bulunması sebebiyle NBA'den süresiz ihraç edilmiştir. NBA'den yapılan açıklamada "Andersen NBA ve Oyuncular Birliği'nin anlaşmasında tamamen yasak olan ilaç karşıtı maddeyi çiğneyerek atmıştır" denilmişti. Buna karşın oyuncu, Ocak 2006 tarihinde haklarını geri kazanarak NBA'e geri dönüp New Orleans Hornets'a imza atmıştır. Chris Andersen konuyla ilgili olarak şunları söylemiştir: Yaşadıklarım benim için büyük tecrübe oldu. Artık hayat tecrübem daha da arttı. Ayrıca, ben şimdi daha zeki ve kararlı biri olduğumu düşünüyorum. Chris Andersen 2005 yılında Slam Dunk Contest yarışmasına katılmış, ancak ilk turda elenmiştir. Oyuncu ilginç denemeleriyle büyük dikkat çekmiştir. Bu yarışmadan sonra yaptığı demeçte "Bana burada gülen herkesi bir gün bloklamaya yemin ettim." demiştir. Etkin yayın gücü Etkin yayın gücü Radyo ve televizyon yayıncılığında anten kazancı da dikkate alınarak hesaplanan yayın gücüdür. Genellikle watt veya üst katlarıyla belirtilir. Desibel notasyonuyla dBw veya dBk gibi birimler de kullanılır. Günümüzde verici sistemlerinin cihazlarının çıkışındaki güç genellikle 1 W ile 1 MW arasında değişmektedir. Gerçekte bu güç anten sistemine verilen güçtür. Ancak anten sistemi bu gücü her yöne eşit olarak dağıtmaz. Zaten bu mümkün de değildir. Güç yoğunluğu daima belli yönlerde diğer yönlerden daha fazladır. Kullanılan antenin tipine ve şayet bir den fazla anten kullanılıyorsa, bu antenlerin bağlantı ve yerleştirilme şekline göre, anten kimi zaman tek yöne kimi zaman birkaç yöne, kimi zaman da dört ana yönü de kapsayacak biçimde bütün çevreye yayın yapar. Ama hiçbir izleyicinin olmadığı tepe noktasına yayın yapılmaz. Bu durum yayın yapılmayan yönlere ait güç yoğunluğunun yayın yapılan yönlere eklenmesi gibi düşünülebilir. Eşyönlü ya da izotropik anten her yöne eşit güç yoğunluğu ile yayın yapan sanal (gerçekte üretilmesi imkânsız) anten demektir. Böyle bir sanal antenin yayın güc yoğunluğu rahatlıkla hesaplanabilir. Yeteri kadar uzak olmak, yani yayınlanan elektromanyetik sinyalin dalga boyundan çok daha uzak fazla olmak kaydıyla, birim alan üzerine düşen güç uzaklığın karesiyle azalır. Buna göre, aynı uzaklıkta olmak kaydıyla, her yönde güç yoğunluğu eşittir. Gerçek antenlerde de güç yoğunluğu uzaklığın karesi ile azalır. Ne var ki, aynı uzaklıkta da olsa, farklı yönlerde farklı güç yoğunluğu ölçülür. Gücün maksimum olduğu yöndeki güce izotropik etkin güç denilir (İngilizce:"Effective isotropic radiated power"). Bu güc verici çıkış gücü, anten kazanç katsayısı ve kablo konnektör zayıflatma katsayılarının çarpımıdır. Anten kazanç katsayısı gücün maksimum olduğu yönde bu gücün sanal izotropik anten gücünden ne kadar fazla olduğunu gösteren bir katsayıdır. Gerek anten kazanç katsayısı, gerekse kablo ve konnektör zayıflatma katsayısı geleneksel olarak desibel notasyonuyla verilir. Bu durumda, verici çıkış gücü de desibel (yerine göre dBm, dBw veya dBk gibi) ölçeğine çevrilir.Desibel notasyonuyla; Burada P(eirp) izotropik anten etkin gücü, P(v) verici çıkış gücü , G anten sisteminin gücün maksimum olduğu yöndeki güç kazancı ve L de kablo ve konnektörlerin kayıplarıdır. (İyi bir planlamada bu sonuncu terim ihmal edilecek kadar küçük olabilir.) Mersin’deki televizyon vericisinin verici gücü 1 kW ve anten sisteminin gücün maksimum olduğu yöndeki kazancı ise 7 dB dir. Bu vericinin izotropik etkin gücü şayet kablo ve konnektör kayıplarının ihmal edilebilir düzeyde olduğu varsayılırsa, şu şekilde hesaplanır. Desibel notasyonuyla ve 1 W dayanak güce göre verici çıkış gücü Mutlak güce çevirmek için, P (erp) ile gösterilen etkin yayın gücü izotropik etkin gücün daha genel halidir. İzotropik etkin güçte dayanak daima izotropik anten olduğu halde, etkin yayın gücünde dayanak farklı olabilir. Etkin güç dayanağı şayet izotropik antenden farklı ise, üretici dayanağı da belirtmek zorundadır. Mesela, dayanak olarak yarım dalga dipol alınmışsa, yarım dalga dipolun izotropik antene göre kazancı katsayı cinsinden 1.64 olduğu için etkin yayın gücünü bulmak için etkin izoropik gücü 1.64 e bölmek gerekir. (dB cinsinden 2.15 dB) Yukardaki denklemler bir arada deÄŸerlendirilirse, FIFA 20 Yaş Altı Dünya Kupası FIFA 20 Yaş Altı Dünya Kupası (2005'e kadar FIFA Dünya Gençler Şampiyonası), FIFA'nın iki yılda bir düzenlediği futbol turnuvasıdır. FIFA tarafından 1977'den beri yapılan ve 20 yaş altı futbolcuların katılabildiği bu turnuvayı en çok kazanan ekip Arjantin'dir. Onu sırasıyla Brezilya ve Portekiz izlemektedir. Bu turnuvanın bayanlarda yerini tutan FIFA 20 Yaş Altı Kadınlar Dünya Kupası ise 2002'den beri düzenlenmektedir. FIFA Dünya Gençler Şampiyonası adı ile başlayan organizasyon ilk olarak 1977 yılında Tunusta düzenlenmiştir. İlk zamanlar 16 takımla düzenlenen turnuva, 1997 Malezya turnuvasından itibaren 24 takımla organize edilmeye başlanmıştır. 1981 Avustralya turnuvasına kadar maçların her iki devreside kırk dakikadan oluşmaktaydı. Organizasyona en çok katılan takımlar Brezilya (17), İspanya (14) ve Arjantin (13) takımlarıdır. Şu ana kadar oynanan 18 final maçında, 14 farklı millî takım mücadele etmiştir. Suudi Arabistanlı El Rumi (1985, 1987 ve 1989), Amerikalı Freddy Adu (2003, 2005 ve 2007) ve Kanadalı David Edgar (2003, 2005 ve 2007), üç farklı turnuvada da forma giymişlerdir. İki farklı turnuvada yer alan toplam 217 futbolcu vardır. Aynı zamanda "FIFA Coca-Cola Cup" olarak da bilinen turnuvaya katılmak için ev sahibinin dışındaki 23 ülke, 6 konfederasyonun eleme maçlarını oynar. Ev sahibi ise doğrudan katılma hakkına sahiptir. Okyanusya haricindeki tüm kıtalardan en az 1 ülke turnuvanın final maçına çıkabilme başarısını göstermiştir. 2009 itibarıyla, Güney Amerika 10 kez kupayı kaldırması yönüyle birinci konumdadır. Onu; 6 kezle Avrupa ve 1 kezle Afrika izlemektedir. Asya ve Kuzey Amerika'dan katılan ülkeler ise, 3 kez final maçı görmüşler ve kupaya uzanamamışlardır. Okyanusya ülkelerinin en başarılı sonucu ise dördüncülük olmuştur. Mary Poppins (film) Mary Poppins, 1964 ABD yapımı fantastik müzikal filmdir. Birçok ülkede olduğu gibi Türkiye'de de özgün adı ile gösterime sunulmuştur. Film, Avustralyalı yazar P. L. Travers'ın 1935 yılından itibaren yayımlanmaya başladığı aynı adlı bir dizi çocuk kitabından uyarlanmıştır. Senaryosunu Bill Walsh ve Don DaGradi'nin birlikte uyarlayıp yazdıkları filmi Robert Stevenson yönetmiş, başlıca rollerinde Julie Andrews, Dick Van Dyke, Karen Dotrice, Matthew Garber, David Tomlinson, Glynis Johns, Hermione Baddeley ve Ed Wynn oynamışlardır. Filmin, çevrildiği yıllarda dillerden düşmeyen ödüllü şarkılarını Robert B. Sherman ve Irwin Kostal yazmışlardır. Bunlardan en bilineni filmde birkaç kez tekrarlanan, aynı zamanda Oscar ödülü de verilmiş olan, "Chim Chim Cher-ee" adlı şarkıdır. İngiltere doğumlu olan ama 1940'larda ABD'ye yerleşen yönetmen Robert Stevenson (1905-1986), Walt Disney Stüdyoları'nın gedikli yönetmeniydi. Bu şirket için 1960'larda ve 1970'lerde 19 film yönetmişti. "Mary Poppins" bu filmlerin en önemlisiydi. "Mary Poppins", The Sound of Music, Goldfinger ve My Fair Lady gibi filmleri geride bırakarak 1964 yılının en çok iş yapan filmi oldu. Filmin konusu 1910 yılında Londra'da geçer (oysa uyarlandığı kitaplar 1930'larda geçer). Sihirli güçlere sahip bir dadının, Banks ailesinin küçük çocuklarına bakma görevini üstlenmesiyle birlikte onlara bambaşka bir dünyanın kapılarını aralaması danslar ve müzik eşliğinde ve bir renk cümbüşü içinde anlatılır. Filmde Bert (Dick Van Dyke) süper dadının yanındaki çocuklara döner ve şöye der: "Parka mı götürecek? Mary Poppins mi? Bunu diğer dadılar yapar. Mary Poppins'le olduğunuzda hiç hayal etmediğiniz yerlere gidersiniz." Bu fantastik film 13 dalda birden aday gösterildiği Oscar ödüllerinden, "en iyi aktris", "en iyi müzik", "en iyi şarkı", "en iyi kurgu" ve "en iyi görsel efekt" dallarında olmak üzere 5 tanesini aldı. "Mary Poppins" e aralarında BAFTA, Altın Küre, Grammy ve Laurel ödüllerinin de bulunduğu tam 12 ödül verildi, bir 12'sine de aday gösterildi. Filmin konusu 1910 yılında Londra'da Edward devri sırasında geçer. On parmağında on marifet olan Cockney delikanlısı Bert (Dick Van Dyke), parkın girişinde toplanan kalabalığa vücuduna bağladığı çok sayıda enstrümanla bir "tek kişilik bando" konseri vermektedir. Birden havada bir tuhaflık sezer, en iyi dostu Mary Poppins (Julie Andrews)'in "dördüncü boyutu" aşarak yeryüzüne gelmek üzere olduğunu hissetmiştir. Bu esnada babaları bankada çalışan Banks ailesinin evinde bir hareketlilik göze çarpar. Evin iki küçük çocuğu ile başa çıkamayan son dadı sinirlenmiş ve işi bırakmak üzeredir. Ciddi ve meşgul bir adam olan Bay Banks (David Tomlinson) çocuklarıyla pek ilgilenmemektedir. Bayan Banks (Glynis Johns) ise bütün zamanını kadın hakları gösterilerine katılmakla geçirmektedir. Yeni bir dadı için gazeteye ilan verirler ama tuhaf bir şekilde ilan için gelen dadı adayları aniden çıkan bir rüzgara kapılarak sürüklenip giderlerken çocukların özel ilanını alan büyülü dadı Mary Poppins gökyüzünden Banksların evine iniverir ve aileye kendisini yeni dadı olarak kabul ettirmesi uzun sürmez. Mary Poppins'in bazı sihirli yetenekleri vardır, örneğin bir parmak şıklatarak dağınık bir odayı toplayabilir, havada uçabilir, küçük çantasından kocaman ev eşyaları çıkartır vb. Bu sihir yetenekleriyle çocukları hemen etkisi altına alan Poppins, Bert ve çocukları da yanına alarak hep birlikte Bert'in kaldırıma çizmiş olduğu manzara resimlerinin içine dalarlar ve bambaşka dünyalara doğru büyülü bir yolculuğa çıkarlar. Animasyon karakterlerin de dahil olduğu bu gezintide müzik ve danslar eşliğinde rengarenk bir dünyada eğlenirler. Gerçek dünyaya döndüklerinde babaları bu hikâyelere inanmaz, zaten çok da fazla ilgilenmez. Bay Banks çocuklarına tasarruf alışkanlığı aşılayabilmek için onları çalıştığı bankaya götürür, koridorda karşılaştıkları bankanın sahibi çok yaşlı Bay Dawes (bu rolü de Dick Van Dyke oynuyor) çocukların elindeki birkaç penny'ye göz diker ve onları hesap açtırmaya zorlar, oysa çocuklar o parayla kuşlara yem atmak istemektedirler. İtiş kakış sırasında çocukların "paramı geri ver" diye haykırması bankadaki müşteriler arasında yanlış anlaşılır ve kargaşa çıkar. Bankanın kötü durumda olduğunu sanan müşteriler paralarını çekmeye kalkışınca banka iflasın eşiğine gelir, baba Banks işinden kovulur. Mr. Banks patronu yaşlı bankere Mary Poppins'ten öğrendiği (ve daha önce bir türlü telaffuz edemediği) her kapıyı açan sihirli sözcüğü, yani "Supercalifragilisticexpialidocious!"u istemeden de olsa söyleyiverince banker yumuşar ve Banks'in anlattığı bir fıkraya deliler gibi gülmeye başlar. Artık işsiz olan Bay Banks çocuklarıyla daha çok ilgilenmeye başlamıştır. Ertesi gün parkta onlarla birlikte uçurtma uçururken yaşlı bankerin çocukları gelirler ve babalarının gülmekten "sahiden" öldüğünü söylerler. Aksi bir adam olan babalarının gülerek mutlu ölmesinden memnun olmuşlardır. Bay Banks'i yeniden işe alırlar. Mary Poppins'in artık burada işi bitmiştir, geldiği gibi uçarak gider. Avustralyalı yazar P. L. Travers'ın 1935 yılından itibaren İngiltere ve ABD'de yayımlanmaya başladığı aynı adlı çocuk kitapları dizisi 1988 yılına kadar çıkmaya devam etmiştir. Toplamda 8 kitap yayımlanmıştır. 1975 yılında Türkiye'de bu kitaplardan ikisi, Bozkurt Matbaası tarafından "Gökten İnen Melek" ve "Gökten İnen Meleğin Dönüşü" adlarıyla ve İnci Çal'ın Türkçe çevirisiyle yayımlanmıştır. 2003 yılında ise Sosyal Yayınlar, Ferhat Özgür Kale'nin çevirisiyle "Mary Poppins" adıyla bir P. L. Travers kitabı yayımlamıştır.(ISBN 975-7384-68-2) Bütün şarkılar Robert B. Sherman ve Richard M. Sherman tarafından yazılıp bestelenmiştir. 2004 yılında Amerikan Film Enstitüsü (AFI), "Supercalifragilisticexpialidocious" adlı şarkıya "100 Yılın... 100 Şarkısı" listesinde 36. sırada yer verdi. Bu şarkının adı bestecileri tarafından uydurulmuş bir kelime olmakla birlikte bugün İngilizce'nin önemli bir sözlüğü olan Oxford Sözlüğü'nde yer almaktadır. Kelime "harikulâde", "fantasik" anlamına gelmektedir. Filmin aldığı 5 Oscar ödülünden biri de "Chim Chim Cher-ee" adlı şarkı için Richard M. Sherman ve Robert B. Sherman 'a verilmişti. Mary Poppins (anlam ayrımı) Mustafa Kemal Atatürk Karşıyaka Spor Salonu Mustafa Kemal Atatürk Karşıyaka Spor Salonu, İzmir'in Karşıyaka ilçesinde bulunan ve Karşıyaka Spor Kulübü'nün basketbol ve voleybol takımları; Türkiye Basketbol Ligi'nde yer alan Pınar Karşıyaka ve Türkiye Kadınlar Voleybol 2. Ligi'nde yer alan Karşıyaka (kadın voleybol takımı)'nın maçlarını oynadığı spor salonudur. Karşıyaka Arena spor salonunun kapasitesi 6500 kişidir. Salon, bir kompleks tasarımı biçiminde inşa edildi. 17 Ekim 2002 tarihinde temeli atıldı. Karşıyaka Belediyesi tarafından kaba inşaatı tamamlanan kompleks, İzmir Büyükşehir Belediyesi tarafından tamamen hazır hale getirildi. Universiade 2005 Yaz (Üniversite Oyunları) için hazırlanan salon, 6500 seyirci kapasitelidir. (5200 ve gerektiğinde tribünlerin altkısımlarından açılabilen 1300 koltuk) Tesisin en geniş kullanım alanı olarak dikkat çeken spor salonunda her iki pota arkasında yer alan elektronik skorbordların yanı sıra tavana asılı olan dört taraflı dev skorbord da, izleyicilerin salonun neresinde olursa olsunlar, oyuncuların performans detaylarını rahatlıkla görebilecekleri biçimde yerleştirildi. Toplam 11 bin 650 metrekarelik alanda kurulan tesiste ayrıca, 500 seyirci kapasiteli antrenman salonu, aletli jimnastik, aerobik, kondisyon salonları, VIP Salonu, 100 kişilik toplantı odası, basın odası,doktor odası, soyunma odaları, 20 kişilik sporcu konukevi, 800 araçlık otopark, 5 adet kafeterya, yönetsel bürolar ve sporcu kantini yer alıyor. Karşıyaka Spor Kulübü Basketbol Şubesi tarafından bir süredir devam ettirilen sosyal sorumluluk projelerinde, özel bir bankanın sponsorluğunda 2014-15 sezonu için Sosyal Sorumluluk Tribünü’nü oluşturulmuştur. Bu tribünde her hafta okullar, engelliler ve çocuk esirgeme kurumu öğrencileri gibi gruplar Karşıyaka Basketbol takımını desteklemektedirler. Universiade 2005 organizasyonu sonrasında salon Karşıyaka'ya devredilmiş, Karşıyaka Arena olan adı 2016'da mevcut şekilde değiştirilmiştir. G端m端ld端r Atat端rk, Menderes Gümüldür Atatürk, İzmir'in Menderes ilçesine bağlı bir mahalle. Koroid pleksus kisti Koroid pleksus, gebeliğin ilk üç aylık döneminden itibaren ultrason ile beynin içinde koroid pleksus görüntülenebilir. Gebelik boyunca yapılan ultrason muayenelerinde beynin en kolay görülen kısmıdır. Koroid pleksusun ultrason ile saptanan ekojenik görüntüsü komşu beyin omurilik sıvısının hipoekoik görünümü ile kontrast yaratır. Koroid pleksuslar, beynin yan ventrikülleri içine yerleşmiştir. Beyin omurilik sıvısı salgılar. Gelişimi gebeliğin 6-7. haftalarında başlar. Çok hızlı gelişir ve gebeliğin 9. haftasında yan ventiküllerin %75'ini kaplamıştır. Gebeliğin 20. haftasına kadar koroid pleksusun büyüme hızı, yan ventriküllerin büyüme hızının gerisinde kalır. Gebeliğin 20. haftasında doğum sonrası olması gereken oranlar ortaya çıkar. Fetüste koroid pleksus kistleri ilk defa Chudleigh ve arkadaşları tarafından 1984 yılında tanımlanmıştır. Koroid pleksus kistlerinin beyin omurilik sıvısı ve hücre artıkları ile dolu olduğu düşünülmektedir. Koroid pleksusu oluşturan nöroepitel lobulasyon yapmaya başlayıp mezenşimal stroma kaybolmaya başladığında ortaya çıkar. Gebeliğin 18.-25. haftaları arasında stromanın yerini fibröz doku alır ve kistler küçülüp yok olur. Genellikle 15-17. gebelik haftalarında görülmeye başlanan kistler 26. gebelik haftasında ortadan kalkar. Tek ya da iki taraflı olabilir. Çapları 1 cm.'den daha küçüktür. Gebeliklerin ikinci üç aylık dönemde ultrason ile incelenmesinde %0,18-%3,5 (Ortalama %1) oranında koroid pleksus kisti görülür. Rakamlar arasındaki yoğun farklılığın değişik nedenleri olabilir. Bu nedenlerden en önemlileri arasında çalışmaya alınan gebelerin yaşları arasındaki farklılık, çalışmanın yapıldığı popülasyonun yüksek riskli veya doğal popülasyon olması, taramayı yapanların tecrübe ve eğitimleri bulunur. Koroid pleksus kistleri, ekojenik görünümlü koroid pleksus içinde hipoekoik görünümü ve keskin konturleri ile dikkat çeker. Baş çapının ölçüldüğü standart ultrason planında koroid pleksus kistleri görüntülenebilir. Reverberasyon artefaktındfan dolayı karın cildine daha yakın olan beyin yarısındaki koroid pleksus kistlerini saptamak daha zordur. Beyin kanaması ve koroid pleksus papillomları ekojenik görüntüsü ile koroid pleksus kistlerinden ayrılabilir. Özellikle yan ventrikül gövdesindeki koroid pleksus kistleri hidrosefaliyi taklit edebilir. Diğer yandan 18 trizomi olgularının çoğunda yapılan ultrasonda ek anormallikler de saptanır. Bu durumda ek anormallik saptanmadığında yalnızca koroid pleksus kisti görülmesi 18 trizomi riskini ne kadar artırır? Bu sorudan yola çıkılarak planlanan bir çalışmada doğum sonrası 18 trizomi olduğu hücre genetiği yöntemleri ile saptanan olgular çalışmaya dahil edilmiştir. Bu olguların gebeliğin ikinci üç aylık döneminde yapılan ultrason muayeneleri gözden geçirilmiş ve %4,3'ünde koroid pleksus kisti saptanmıştır. Oysa normal gebelerin %0.47'sinde koroid pleksus kisti gözlenir. Bu sonuç gözönünde bulundurularak koroid pleksus kisti görüldüğünde 18 trizomi riskinin 4-19 kat arttığı belirtilebilir. Bu tarz bir hesaplamanın yapılabilmesi için öncelikle gebenin yaşına göre 18 trizomi olasılığı bilinmelidir. Yaşa göre saptanan risk ile koroid pleksus kisti bulunmasının doğurduğu risk artışı çarpılarak yeni risk rakamı elde edilir. İkinci trimestr çoklu belirteç serum tarama programları (üçlü tarama testi) ile 18 trizomi riski hesaplanabilir. Ghostbusters: The Video Game Ghostbusters: The Video Game 2009 yılında dağıtılan video oyundur. Oyunun PC, PlayStation 3, ve Xbox 360 sürümlerini Terminal Reality şirketi, PlayStation 2, PlayStation Portable ve Wii sürümlerini Red Fly Studio şirketi, Nintendo DS sürümünü Zen Studios şirketi hazırladı. Kuzey Amerika'da oyunun bütün sürümlerini Atari, Avrupa'da oyunun Playstation 2 ve Palystation 3 sürümlerini Sony Computer Entertainment dağıttı. Hazırlanmasındaki gecikmeler ve dağıtımcı şirketlerdeki değişiklikler nedeniyle oyunun gösterim tarihi gecikmişti. "Hayalet Avcıları" serisinden uyarlanan oyunda, hayaletleri yakalayan parapsikolog ekibe yeni bir üye katıldı. Oyun, ilk önce üçüncü şahıs nişancı türünde modellendi, ancak geleneksel silah kullanımının yerine oyuncuların "Proton paketinde" bulunan lazerler ve tuzaklar ile hayaletleri yakalanmasında karar kılındı. Filmlerin ana oyuncu kadrosundaki birçok kişi oyunun seslendirme kadrosuna dahil edildi. Dan Aykroyd, Harold Ramis, Bill Murray, ve Ernie Hudson filmlerde canlandırdıkları karakterleri seslendirdiler. Filmlerin senaristleri Dan Aykroyd ve Harold Ramis, bu oyunun da senaryosuna katkıda bulundular. Filmlerde yan rollerde yer alan William Atherton, Brian Doyle-Murray, ve Annie Potts da karakterlerini seslendirdiler. "Ghostbusters: The Video Game" ayrıca, orijinal "Hayalet Avcıları" filminde yer alan çeşitli müzikler, karakterler ve yerler içerir. "Hayalet Avcıları"'nın yaratıcısı Dan Aykroyd, bu oyunun aslında "üçüncü film" olduğunu söyledi. DiÄŸer Oyunlar Saint-Denis BazilikasÄ± Saint-Denis Bazilikası (Fransızca:"Basilique royale de Saint-Denis" ), (günümüzde bir kuzey Paris büyük kenti varoşu olmuş) Saint-Denis, Seine-Saint-Denis, Fransa 'da Orta Çağ'da Gotik mimari stilline göre yapılmış bir büyük manastır kilisesidir. Bu yapının mimarı tarihi bakımdan önemi kilisedeki ayinlerde papazların ve kilise korosunun geleneksel olarak bulundukları ve 1144'te tamamlanmış olan "koro" bölümünün Fransa'da Gotik mimarı stilinin ana öğelerinin kullanıldığı ilk dinsel yapı olmasındadır. Bu bazilikanın Fransa için büyük tarihi bir önemi de vardır. Bu bazilikada orta çağlardan itibaren yaşayıp hüküm sürmüş Fransa kralları 'nın hemen hemen hepsinin anıtsal mezarları bulunmaktadır. 1862'den itibaren bir kilise olmak niteliği yanında Fransa'da tarihi bir anıt olarak kabul edilmektedir. . Bu yapı Roma İmparatorluğu son dönemlerinde kullanılan bir mezarlık arazisi üzerine kurulmuştur ve bu mezarlıkta hem putperest hem de Hristiyan inançlara sahip ölülerin gömüldüğü arkeolojik araştırmalardan sonra. anlaşılmıştır. Yaklaşık 475 yılında Azize Genevieve bu kentte bu arazi satın alıp orada "Saint-Denys de la Chapelle" adını taşıyan bir semt kilisesi yapısı yaptırmıştır ve bu kilise şapeline Fransa'nın patron azizi olarak kabul edilmiş olan Aziz Denis'in dinsel önemi haiz kutsal kalınıtılarını ve naaşını yerleştirmiştir. 672'de bu dinsel önemi haiz kalıntılar ve naaş bir manastır kilisesi olan Saint-Denis Bazilikası'na nakledilmiştir. Aziz Denis'in kutsal kalınıtları Fransa Devrimi döneminde 1795'te yine Saint Denis şehir semt kilisesine nakledilmişt ve 1819'da Saint-Denis Bazilikası'na yeniden geri getirilmiştir. Orta çağlardan itibaren 10. yüzyıldan 18. yüzyılın hemen sonlarına kadar Fransa'da hüküm sürmüş olan Fransa kralları 'nın hemen hepsinin naaşları bu bazilikada yapılmış anıtsal mezarlara gömülmüşlerdir. Aynı zamanda, Fransa Kralları için yapılan resmi taç giyme dinsel törenleri Reims Katedrali'nde yapılmakta olmasına karşılık, Fransa Kraliçeleri için yapılan taç giyme törenleri Saint-Denis Bazilikası'nda yer almıştır. Fransa kralların ait olan