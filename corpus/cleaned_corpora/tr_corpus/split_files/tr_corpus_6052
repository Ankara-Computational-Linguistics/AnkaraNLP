4 piyasaya sürüldü. Expression Studio 4, lisanslı Expression Studio 3 kullanıcıları için fakat yalnızca perakende kopyaları için ücretsiz bir yükseltmedir. Paket; Eskiden; Casper (anlam ayrımı) Airlangga Airlangga (Erlangga diye de okunur) (d. 991 Bali, Endonezya – ö. 1049 Cava Adası) Srivijaya işgalinin ardından yıkılan Medang krallığından sonra kurulan Kahuripan Krallığı'nın tek kralıydı. Airlangga kraliçe Mahendradatta'nın oğluydu. Bali'de doğdu ve orada büyüdü. Gençliğinin bir kısmını Medang'daki Watugaluh sarayında, amcası kral Dharmawangsa'nın yanında geçirdi. Medang o zamanlar Bali'yi kontrol altında tutan ve Batı Kalimantan'da kolonisi bulunan güçlü bir krallıktı. Dharmawangsa Medang'ı bölgenin süper gücü yapıp Srivijaya imparatorluğuna meydan okumak istiyordu. Bunun üzerine Srivijaya'ya bağlı Palembang'ı almak için bir deniz seferi düzenledi fakat başarısızlıkla sonuçlandı. Srivijaya Medang kralıığının saldırısını başarıyla geri püskürttü. 1006 yılında, Airlangga henüz onaltı yaşındayken, Srivijaya Medang krallığına karşı misillemeye geçti. Wurawari (Srivijaya müttefiki) Watugaluh Sarayı'nı yaktı. İşgal esnasında kral Dharmawangsa öldürüldü. Airlangga, koruması Narotama ile birlikte Vanagiri (şimdiki adı Wonogiri) ormanlarının derinliklerine kaçıp, saklandı ve yıllarını burada derviş hayatı yaşayarak geçirdi. 1019 yılında, Airlangga daha önceleri Medan Krallığı tarafından yönetilen ve fakat kral Dharmawangsa'nın ölümünden sonra dağılan bölgeleri birleştirmeye başladı. Yeni bir krallık kurdu ve Srivijaya ile barış ilan etti. Doğuda Pasuran'dan batıda Madiun'a kadar uzanan bu yeni krallıpa Kahuripan Krallığı adı verildi. Airlangga töleransıyla tanınıyordu, ve aynı zamanda hem Hindu hem de Budist'lerin kralı konumundaydı. İlerleyen yıllarda krallığın sınırlarını Orta Cava ve Bali'ye kadar genişletti. 1025 yılında, Srivijaya İmparatorluğu'nun bölgedeki gücünün azalmasına karşın Airlangga kendi krallığının gücüne güç kattı. Cava'nın kuzey kıyıları, özellikle Surabaya ve Tuban, önemli ticaret merkezleri haline geldi. Airlangga, döneminde sanat ve edebiyata önem verdi. 1035 yılında, Mpu Kanwa Mahabharata destanından esinlenerek Arjuna Wiwaha'yı yazdı. Bu eserde Indra'nın reenkarnasyonu olduğuna inanılan Arjuna ile birlikte Airlangga'nın hayat hikâyesi de resmedildi. Airlangga hayatının sonuna doğru başarısını yitirmeye başladı. Varisi, Sanggramawijaya, krallığı devam ettirmektense bir derviş olarak yaşamayı tercih etti. 1045 yılında, Airlangga imparatorluğu iki oğlu arasında paylaşılmak üzere ikiye böldü. Bunun ardından Airlangga krallığı bırakıp derviş hayatı yaşadı ve 1049 yılında öldü. Alex Kapranos Alex Kapranos (20 Mart 1972, Almondsbury, Gloucestershire, İngiltere) Glasgow'lu indie-rock grubu Franz Ferdinand'ın solisti olarak bilinir. "Alexander Paul Kapranos Huntley" 20 Mart 1972'de İngiltere’de dünyaya geldi. Babası Yunan, annesi ise bir İngiliz idi. Çocukluğu Yunanistan'da geçti. 1980 yılında Edinburgh'a ailesiyle birlikte taşındı. Daha sonra 1984'te Bearsden Akademisi, Glasgow'a gitti. 17 yaşındayken, Kapranos ilahiyat okumak için Aberdeen Üniversitesi'ne geçti. Kapranos, Strathclyde Üniversitesi(Glasgow)'da Catering ve Otelcilik okudu. Kapranos sırasıyla şu gruplarda çalmıştır: "The Karelia" "The Amphetameanies" "The Yummy Fur" "Franz Ferdinand" Grubu 2001'de Bob Hardy, Nick McCarthy ve Paul Thomson ile kurdu. Eylül 2006'da, "Sound Bites" adlı kitabını çıkarmıştır. Dünya turnesindeyken mutfak maceralarını anlatmıştır. "Kapranos", İngiliz rock grubu "The Cribs"in Men's Needs, Women's Needs, Whatever albümünün yapımcılığını üstlenmiştir. Ayrıca İngiliz pop şarkıcısı Little Boots'un "New in Town" şarkısını remixlemiştir. Arp 107 Arp 107, Küçük Aslan takımyıldızı bölgesinde yaklaşık olarak uzaklıkta bulunan etkileşim halindeki bir gökada çiftidir. Gökadalar, çarpışma ve birleşme sürecindedirler. Halton Arp tarafından görüntülenmiş ve "Sarmal gökadalarla bağlantılı eliptik gökadalar" kategorisi altında Tuhaf Gökadalar Atlası'na dahil edilmiştir. Arp 107, eliptik gökada PGC 32628 ve sarmal gökada PGC 32620'den oluşur. Alkol tüketimine göre ülkeler listesi Bu, bir yılda kişi başına litre olarak tüketilen saf etil alkol miktarının ülkelere göre ölçülen durumudur. Mayall nesnesi Mayall Nesnesi (veya PGC 33423), Büyük Ayı takımyıldızı bölgesinde yaklaşık olarak uzaklıkta bulunan çarpışma sürecindeki bir gökada çiftidir. Nicholas U. Mayall tarafından 13 Mart 1940 tarihinde Lick Gözlemevi'nde Crossley teleskopla keşfedildi. Halton Arp tarafından görüntülenmiş ve Arp 148 olarak "Halkalarla bağlı gökadalar" kategorisi altında Tuhaf Gökadalar Atlası'na dahil edilmiştir. Mayall Nesnesi ilk keşfedildiğinde soru işareti şeklinde tuhaf bir bulutsu olarak tanımlanmıştır. Başlangıçtaki kuramlar, gökadalararası maddenin tepkimesine örnek olduğu yönündeydi. Şimdi ise iki farklı gökadanın çarpışma sürecinde ortaya çıkan kuyrukla halka benzeri gökadalara örnek olarak gösterilmektedir. İki gökada arasındaki çarpışmanın, başlangıçta maddeyi merkeze çeken bir şok dalgası oluşturduğu ve ardından halkayı oluşturduğu düşünülmektedir. Göksu Üçtaş Şanlı Göksu Üçtaş (d. 30 Ağustos 1990; Şahinbey, Gaziantep), Türk artistik jimnastikçi. 2009 Akdeniz Oyunları'nda atlama masasında gümüş madalya almış ve Türkiye'ye bu dalda ilk madalyayı kazandırmıştır. Mart 2010'da Doha'da yapılan Dünya Kupası yarışmasında yer hareketlerinde bronz madalya almıştır. 2010 senesinde, 28-02 tarihleri arasında Çek Cumhuriyeti'nin Ostrava kentinde düzenlenen Dünya Kupası yarışmalarında, yer aletinde altın, denge ve atlama aletlerinde ise gümüş madalya kazanarak Türkiye’ye üç madalya getirdi. 2012 Yaz Olimpiyatları'nda Türkiye'yi tarihinde ilk kez artistik jimnastik dalında temsil etmiştir. Pancasila Pancasila ("pançasila" şeklinde okunur), Endonezya'nın ulusal ideolojisidir. Pancasila Sanskritçede "beş ilke" demektir. Birbirinden bağımsız düşünülemeyen bu beş ilke şunlardır: "Ketuhanan yang Maha Esa": Bu ilke Endonezya halkının bir tanrıya inandığını belirtir. Ayrıca Endonezya halkının öldükten sonraki yaşama olan inançlarını bildirir. Kutsal değerlere bağlı olanların öldükten sonra güzel bir yaşam süreceğini anlatır. 1945 Anayasası ile şöyle belirtilmiştir: "Devlet tek bir tanrı inancı üzerine kuruludur". Bu ilke Endonezya'nın milli sembolü Garuda'da tek bir yıldız şeklinde sembolize edilmiştir. "Kemanusiaan yang Adil dan Beradab": Bu prensibe göre her insan tanrının birer yaratığı olduğundan dolayı onurlu davranılmayı hak eder. Bu ilke Endonezya halkının herhangi bir insanın kendi halkı veya başka milletler tarafından maddi ve manevi zulme uğramasına tolerans göstermeyeceğini belirtir. Sağ alttaki zincir insanlığın nesilden nesile aktarılan başarılarını sembolize eder. "Persatuan Indonesia": Bu prensip milliyetçilik konsepti ve vatan sevgisine vurgu yapar. Ulusal birlik ve bütünlüğü teşvik eder. Pancasila milliyetçiliği Endonezyalıların etnik kimlik, soy ve ten renginden dolayı kendilerini üstün görmemelerini öğütler. Sukarno 1 Haziran 1945'te yaptığı konuşmada Mahatma Gandi'den şöyle bir söz alıntılamıştır: "Ben milliyetçiyim, ama benim milliyetçiliğim insanlıktır." Endonezya devletinin resmi sloganı "Bhinneka Tunggal Ika" "çoklukta teklik" manasına gelir. Bu ile sembolize edilmiştir. "Kerakyatan yang Dipimpin oleh Hikmat Kebijaksanaan dalam Permusyawaratan/Perwakilan": Pancasila demokrasisi kararların hikmet ve istişare ile verilmesini belirtir. Müzakereyle çözümün olduğu yerde oylamaya gidilmesini salık vermez. Vahşi bufalo kafası bu ilkeyi temsil eder. "Keadilan Sosial bagi Seluruh Rakyat Indonesia": Bu prensip bütün bir toplum için, durgun değil de dinamik ve yenilikçi ve aynı zamanda eşit sosyal adaleti ve refahı anlatır. Bu prensibe göre ülkenin bütün doğal kaynakları ve potansiyeli halkın iyiliği ve mutluluğu için kullanılmalıdır. Sosyal adalet zayıfın korunmasını teşvik eder. Bu prensip pirinç ve pamuk sembolleriyle temsil edilmiştir. UluslararasÄ± Jimnastik Federasyonu Fédération Internationale de Gymnastique (FIG) ya da Uluslararası Jimnastik Federasyonu (IFG) jimnastik sporunda yarışanlar için uluslararası yönetim organıdır. 23 Temmuz 1881'de Liège, Belçika'da kurulmuştur. Dünyanın en eski uluslararası spor organizasyonudur. Lozan, İsviçre'de bulunmaktadır. Aslında Avrupa Jimnastik Federasyonu adıyla (European Federation of Gymnastics) kurulan organizasyonun 1921'e kadar üç üyesi (Belçika, Fransa ve Hollanda) vardı. Daha sonra diğer ülkelerde organizasyona katılınca şu anki ismini aldı. Arp 256 Arp 256 Balina takımyıldızı yönünde yaklaşık olarak 340 milyon ışık yılı uzaklıkta bulunan ve etkileşim halinde olan bir gökada çifti. Her iki gökadanın da şekilleri etkileşim sonucunda çok bozulmuştur. Pokémon: The Johto Journeys bölümleri listesi Bu liste üçüncü serisi Pokémon: The Johto Journeys bölümlerini taşımaktadır, serinin ilerideki bölümlerinde baş karakter Ash Ketchum Johto'ya seyahat etmektedir ve yeni arkadaşlarla tanışır. Tuncay Ã–rs Tuncay Örs (d. 19 Şubat 1986), Türk atlet. 400 metre engelli koşmaktadır. 2004 yılında 18 yaşındayken Fenerbahçe'ye transfer olan Örs, 400 metre engellide Türkiye rekorunu kırdı ve takımının 2004, 2005 ve 2006 yıllarında Türkiye Atletizm Süper Ligi şampiyonu olmasında pay sahibi oldu. 2005 yılında İspanya'nın Almeria kentinde düzenlenen Akdeniz Oyunları'nda 400 metre engelli dalında, 50.89'luk derecesiyle 51 saniyenin altını koşan ilk Türk atleti olma başarısını gösterdi. 2006 yılında ENKA Spor Kulübü'ne transfer oldu ve kulübün Türkiye Atletizm Süper Ligi'nde 2007 ve 2010 yıllarında şampiyon olmasına katkı sağladı. 2006 Avrupa Atletizm Şampiyonası'nda 51,14'lük derecesiyle finale kalamadı. 2010 Avrupa Atletizm Şampiyonası'nda da 51,41 koşarak bir üst tura kalamadı. 6 Haziran 2010 günü Bursa'da elde ettiği ve kişisel en iyi derecesi olan 50,13'lük derece, Temmuz 2015'e kadar Türkiye rekoruydu. İnsanın Yücelişi İnsanın Yücelişi, Jacob Bronowski'nin ölümünden hemen önce 1973 yılında BBC televizyonu için gerçekleştirdiği 13 bölümlük aynı adlı belgesel bilim dizisinin kitap haline getirilmiş şeklidir. Özgün adı The Ascent of Man olan kitap, dizinin yayınlanmasından hemen sonra kitap haline getirilmiştir. Kitap Türkiye'de 1975 yılında Milliyet Yayınları tarafından Filiz Ofluoğlu'nun Türkçe çevirisiyle yayımlanmıştır. BBC'nin Time-Life ortaklığıyla meydana getirdiği televizyon dizisi aynı yıllarda TRT televizyonunda da gösterilmiş ve bütün dünyada olduğu gibi büyük ilgi görmüştü. Jacob Bronowski aynı zamanda kendi dizisinin sunuculuğunu da yapmıştı. "İnsanın Yücelişi" dizisi "İngiliz Film Enstitüsü" (BFI)'nün ilân ettiği gelmiş geçmiş "En İyi 100 İngiliz Televizyon Programı" listesinde 65. sırada bulunmaktadır. "İnsanın Yücelişi", ilk insanın dünya yüzünde ortaya çıkışından başlayarak, dünyaya egemen olması ve sonunda uzaya adım atmasına kadar geçen süreci o zamana kadar alışılmadık bir dramatik anlatımla ekrana aktarmıştı. Bronowski'nin kendine has ilginç anlatım tarzı kitapta da aynen muhafaza edilmiştir. Kitabın arka kapağında belirtildiğine göre, dizisi gibi kitabı da olağanüstü büyük ilgi gören eser bütün dünyada sayısız baskılar yapmış, sürekli olarak çok satan kitaplar listelerinde yer almıştır. Bununla da kalmamış 300'den fazla üniversitede ders kitabı olarak eğitim öğrenim programına alınmıştır. Kitap da uyarlandığı TV dizisi gibi 13 bölümden oluşmuştur. Türkçe bölüm adlarının yanında özgün bölüm adları da belirtilmiştir. 2011 yılında İngiltere'de BBC tarafından kitabın yeni bir baskısı yapılmıştır. İlk baskısının ve aynı zamanda da yazarının ölümünün üzerinden tam 37 yıl geçmiş olmasına ve o zamandan bu yana bilimde çok önemli gelişmeler yaşanmış olmasına rağmen kitap satırına dokunulmadan aynen yayımlanmıştır. Bunda yazarın konulara entelektüel ve kapsayıcı yaklaşımı, bilime karşı hırslı ve coşkulu hayranlığı ve örneğine az rastlanır biçimdeki canlı ve sürükleyici anlatım tarzı da etkili olmuştur. Bronowski aynı zamanda şiirle de çok yakından ilgileniyordu ve bu konuda da kitaplar yazmıştı İnsanın Yücelişi (anlam ayrımı) Nesih Nesih, neshi veya neshî, (, , ayrıca; ‏الخط النسخي‎, , "Neshi-Yazı"; ) özellikle Osmanlılar tarafından yazmalarda kullanılan, yumuşak, köşeleri yuvarlaklaşmış, işlek bir yazı türü ve Arap harflerinin, basımda ve yazma kitaplarda en çok kullanılan çeşidi olarak tanımlanır. terim kökü ""kaldırma", "hükümsüz kılma"" ve ""kopya"" anlamına gelen nesih yazı türü, Osmanlı İmparatorluğu'nda da özellikle kitap kopyalamak için kullanılmıştır. Arapça el yazıları Nebatiler tarafından, bugünkü Suriye'nin Ḥawrān ilçesinden Süryani el yazıları ve Küfi ("Ḥīrī" de denilen) Mezopotamya şehri Ḥīra'da türetilmiştir. Arapça nesih ("nasḵ"), Küfi yazı türünden türetilmiş. İslam'ın yayılmasından sonra Arapça nesih özellikle yazışma ve belgeler için ve Küfi ise Kur'an'ın kopyalanması için ve daha sonra da taş ve madeni paraların üzerindeki yazıtlarda kullanılmıştır. Arap alfabesinin gelişmesi hiçbir şekilde ayırt edilmesi mümkün olmayan bir dizi aynı şekilli harflerle sonuçlanmış, ama 7. yüzyıl ikinci yarısında farklı noktalar ve diğer markalar yaygın olarak kullanılmaya başlanmıştır. Aynı zamanda, "ḥaraka" (çoğul. "ḥarakāt": kısa a için "fatḥa", kısa u için "żamma" ve kısa i için "kasra") denilen kısa sesli işaretler ve diğer diyakritik işaretler ("tašdīd", "madda", "ḥamza-ye qaṭʿ", "ḥamza-ye waṣl" gibi) bulunmuştur. Geç Emevi ve erken Abbasi dönemlerinde Arapça yazı kullanımı Mısır, Kuzey Afrika ve İran'a kadar yayılmış ve yeni yazım türleri nesih ve küfi'den geliştirilmişti, ancak 9. yüzyıldan 10. yüzyılla geçiş döneminde, halife el-Muktadır hizmetinde bir vezir olan İbn Mukle (, ; veya "Abū ʿAlī Moḥammad b. ʿAlī Fārsī") ve onun kardeşi Ebu Abdullah Hasan (), farklı biçemlerin yayılmasına bir son vermek için girişimde bulundular. Onlar on dört yazım türlerini seçmiş ve kalem kullanımını geliştirerek, harflerin geometrik şekillerini tanımlayarak, güzel yazı sanatına, önlemli 12 temel kurallar getirdiler. Onların sisteminde, el yazısının temel bileşenleri, doğrusallık yani "saṭḥ" ve yuvarlaklık yani "dawr" idi. İbn Mukle'nin güzel yazı sanatı kuralları, onun 'da iki ulama ayrılır: İlk ulam'da göreceli boyutlar ile ilgili güzel şekillendirme ve yöntemler ve oranlar gibi iki temel ilkeleri içerir. İkinci ulam'da ise, güzel konum bağımsız harflerin yerleri, kelimeler arasındaki boşluklar , satır aralarına boşluk , kenar boşlukları eşitlemek için uzatma (çekme) , birleştirme ve oturtma gibi iki temel ilkeleri içerir. "Oturtma" () harfleri ve sözcükleri bir çizgi (satır) veya yarım mısra veya diğer her birini "yatay" sıraya yerleştirilmesi anlamına gelir. Bugün , (arka çizgi) olarak da bilinen veya (destek hattı) denilen, "yatay" hattın sayıları beşdir. Bazı hattatlar, güzel yazı sanatında, harfleri sadece üst, orta ve alt olmak üzere üç satıra yerleştirirler, bazıları da dört sıra tanırlar. Arap harflerini özel bir hat sanatı ile yazma düşüncesini, İbn Mukle'den daha sonra ardılları İbn al-Bawwāb ("Abu’l-Ḥasan ʿAlī b. Helāl Baḡdādī") ve Yāqūt Mostaʿṣemī ("Jamāl-al-Dīn Abu’l-Majd") tarafından arıtılmış ve işlenmiştir. Nesih yazı türü en yaygın, Kur'ân'da, resmi kararnameler ve özel yazışmalarda kullanılmıştır. İncelik ve okunabilirlik nedeniyle, giderek Kur'an yazmak için kullanılan ana Küfi yazı türünün yerini almıştır. Osmanlı güzel yazı sanatı biçimlerinin içinde en yaygın, İslam peygamberi Muhammed'in fiziki ve ahlaki değerlerini açıklayan, yazılı levhalar hilye ("hilye-i şerif", "hilye-i saadet" veya "hilye-i nebevi") olmuştur. Farsça ise özellikle "tâlik", "šekasta tâlik", "nestâlik" ve "šekasta nestâlik" gibi yazı türleri ile yazılır. Hattatlardan, Şeyh Hamdullah Amasi, Ahmed Karahisari, Hâfız Osman, Şevki Efendi, İsmail Hakkı Efendi, Sami Efendi, Ömer Vasfi, İsmail Hakkı Altunbezer, Necmeddin Okyay, Kamil Akdik, Nazif, Hasan Rıza, Elmalılı Hamdi Yazır ve Neyzen Emin Yazıcı en tanınmış olanlarıdır. Nesih ve Tâlik yazım şeklinin birleştirilmesi ile türetilmiş olan ünlü Nestâlik, bazen Peştuca, Uygurca, Urduca ve Keşmirce daha çok İran'da Farsça yazmak için kullanılan yazı çeşitidir. Londra metrosu Londra metrosu veya diğer bilinen adıyla Londra yeraltı metrosu (), Birleşik Krallık'ın başkenti Londra ve yakın çevresindeki Essex, Hertfordshire ve Buckinghamshire kentlerini birbirine bağlayan raylı toplu taşıma sistemidir. 1863 yılında kullanıma giren metro, dünyanın en eski yeraltı ulaşım sistemi olarak bilinmektedir. Londra metrosu ayrıca dünyada elektrikli trenin kullanıldığı ilk hattır. Londra Metrosu'nun ilk hatları çeşitli özel şirketler tarafından açılmıştı. Ana demiryolu hatlarının yanı sıra, 1933 yılında toplu ulaşımın bir parçası olarak kullanılmaya başlandı. Sistemde toplam 270 istasyon vardır. Hatların toplam uzunluğu 400 kilometredir. Bu uzunlukla Şangay metrosundan sonra dünyanın en uzun ikinci metrosu sistemidir. Sistemin %45'i yeraltı tünellerinden oluşmaktadır. 2007 yılında metronun kullanımı yıllık 1 milyar kişiye çıktı. Böylece Londra Metrosu, Paris ve Moskova metrolarından sonra Avrupa'nın en kalabalık üçüncü metrosu oldu. Bugün günde 4,8 milyon yolcu taşımaktadır. Dünyanın en yoğun 11. metro sistemidir. Bhinneka Tunggal Ika Bhinneka Tunggal Ika Endonezya'nın resmi sloganıdır. Eski Cava dilinde anlamı "Çoklukta Teklik"tir. Endonezya'nın ulusal sembolü Garuda'da yazılıdır bu slogan. Ayrıca Endonezya anayasasının 36A maddesinde bu slogandan sözedilir. Eski bir Cava şiiri Kakawin Sutasoma'dan alıntı olan bu söz, Mpu Tantular tarafından 14. yüzyılda Majapahit imparatorluğu döneminde yazılmıştır. Bu şiir ayrıca Hindu ve Budistler arasındaki karşılıklı toleransdan bahseder. Bu söz orijinal şiirin 5. kıtasında geçer. Dörtlüğün tamamı şöyledir: Berk Elitez Recep Berk Elitez (28 Ocak 1992, İstanbul), forvet mevkiinde oynayan Türk futbolcudur. Spora amatör olarak Ataköy Denizsporları'nda başlayan Berk Elitez, ilk amatör transferini Damlaspor'a gerçekleştirmiştir. Burada gösterdiği başarılı performansın ardından 2006 yılında Fenerbahçe Altyapısı'na transfer edilmiştir. Altyapıda gösterdiği performans sonrasında 2010-11 sezonu öncesinde profesyonel sözleşme imzalayarak Fenerbahçe A Takımı'na yükseltilmiştir. Fenerbahçe formasıyla ilk profesyonel maçına 12 Ocak 2012 tarihinde Konya Şekerspor ile oynanan Türkiye Kupası karşılaşmasında 86. dakikada oyuna girerek çıkmıştır. Bu maçtan bir gün sonra 13 Ocak 2012 tarihi itibarıyla 1. Lig takımlarından Kayseri Erciyesspor ile sezon sonuna kadar kiralık olarak sözleşme imzalamıştır. Berk, oynadığı futbol tarzıyla İspanyol golcü Fernando Torres'e benzetilmektedir.Recep Berk Elitez 2012-13 sezonu yaz transfer döneminde Fenerbahçe tarafından 2. Lig ekibi olan Bandırmaspor'a 1 yıllığına kiralandı. Recep Berk Elitez, genç millî takımlarda farklı kategorilerde toplam 26 kez forma giymiştir. Erenköy Direnişi Erenköy Direnişi, 1964 yılında Kıbrıs'ın Erenköy (Koççina) bölgesinde Türk Mukavemet Teşkilatına (TMT) mensup Kıbrıs Türkleri ile Millî Muhafız Ordusuna (MMO) mensup Kıbrıs Rumları arasında meydana gelen çatışmalar. Erenköy ve çevresindeki köyler dağlık Dillirga bölgesinde yer alır. Halil Sadrazam'ın aktardığına göre, bu bölgede yaşayanlar "adanın eski sahipleri"ydi; geleneksel olarak korsanlardan uzaklarda, karanın içerilerinde yaşamlarını sürdür, hayvancılıkla uğraşırlardı. Bir kısmı Müslümanlığı, bir kısmı Hıristiyanlığı kabul eden bu bölge insanları, Britanya idaresi altında kıyıya indi. Bu dönemde köylere ilk camiler ve kiliseler yapıldı, Rum ve Türk etnik kimlikleri pekişti. Rum köylerinin arasında kalan Erenköy, Bozdağ (Aytotoro), Mansur (Mansura) ve Selçuklu (Selaintapi) köyleri, 1963 yılında 1060 kişi nüfusa ve 13 kilometrekarelik araziye sahipti. Beş kilometrelik bir sahil şeridine sahip Erenköy'ün ana geçim kaynağı balıkçılıktı. Bölgedeki ilk toplumlararası çatışma, 30 Temmuz 1958 günü, EOKA mensuplarının Lefke'deki madendeki işlerinden dönen Kıbrıslı Türklere Erenköy-Gemikonağı yolu üzerinde pusu kurup ateş açmasıyla gerçekleşti. Bu saldırıda, Mehmet Mustafa adında bir kişi öldü, 7 kişi yaralandı. 1958 yılından itibaren Türkiye'den TMT'ye silahlar Erenköy limanı üzerinden sağlanmaya başlandı. İlk silah sevkiyatı, Asaf Elmas, Vehbi Mahmut ve Cevdet Remzi adlı üç genç tarafından gerçekleştirildi. Silah temini planını kendileri geliştiren bu gençler, denize açılmadan Rauf Denktaş'a bu fikri sordular; Denktaş'tan "Nasıl bilirlersa öyle yapsınlar!" cevabını aldılar. 12 Ağustos 1958'de yola çıktılar, 13 Ağustos'ta Türkiye'ye vardılar ve tutuklandılar, 14 Ağustos'ta Adana'ya götürülüp sorgulandılar. Bu dönemde Türkiye'deki TMT lideri Albay Rıza Vuruşkan, silah sevkiyatının başlayabilmesi için Kıbrıs'ta silah alacak "bereket hücreleri"nin kurulmasını planlamaktaydı. Bu üç genç ilk bereket hücresini oluşturdu; 16 Ağustos'ta Kıbrıs'a getirdikleri silahlar TMT yetkililerine teslim edildi ve böylece Erenköy üzerinden düzenli olarak mühimmat nakli başladı. Silah kaçakçısı veya yapılan sefer sayısı konusunda farklı veriler mevcut olsa da, Halil Sadrazam "gerçekten ciddi" miktarda silah transferi yapıldığı ve bunların gizli yollarla adanın farklı bölgelerine gönderildiği sonucuna varmıştır. 21 Aralık 1963 günü patlak veren Kanlı Noel olaylarında bölgede büyük çaplı çatışma veya göç yaşanmadı; bununla beraber bölgedeki Türk köylerine gelen yollarla Türk köyleriyle çevrelenmiş Mosfileri Rum köyüne gelen yollar kapandı. Bölgede erzak sıkıntısı baş gösterdi. O güne dek gizlenmiş Türk Mukavemet Teşkilatı üyeleri açığa çıktı, gömülmüş silahlar çıkarıldı; ancak bunlar etkili bir savunma için yeterli değildi. İlk çatışma 26 Ocak 1964 günü, Paşiammo köyü üzerinden batıdan Erenköy'e yaklaşan on kişilik Rum grubun Dikili Taş mevkisindeki nöbetçi kulübesine ve köy kahvehanesine ateş açmasıyla gerçekleşti; ateşe Türkler karşılık verdi. 5 Şubat günü yine benzer bir çatışma yaşandı. Oluşan gerginlik üzerine Mansur köyüne "küçük" bir İngiliz birliği yerleşti; bunun yerine sonraları Birleşmiş Milletler Barış Gücünün İsveçli askerleri geldi. Bunun üzerine yollardan geçiş başladı. TMT tarafından 9 Şubat'ta Anamur'a yollanan ve 13 Şubat gecesi dönen bir sandalla silah ve cephanelik ikmali yapıldı. 1964 yılının bahar aylarında, Rum kontrolündeki Kıbrıs Cumhuriyeti hükûmeti alınan istihbarat raporları ve yapılan keşiflerden dolayı bölgenin silah kaçakçılığı için kullanıldığından şüphelenmeye başladı. 1963 yılının aralık ayında Türkiye'de eğitim gören yaklaşık 700 Kıbrıslı Türk öğrenci vardı, bunların üçte ikisi erkekti. Öğrenci cemiyetlerinde örgütlenenler çeşitli eylemlerle Türkiye'nin kendilerine Kıbrıs'a yollamalarını istemeye başladılar, bu girişime İngiltere'deki Kıbrıslı Türk öğrencilerden de destek verenler oldu. Öğrenci liderleriyle görüşen İsmet İnönü ilk başta "milletin kaymak tabakasının yok edilmemesi gerektiği" gerekçesiyle bu isteğe karşı çıktı; ancak sonradan öğrencilerin Kıbrıs'a çıkarılmasına karar verildi. Öğrenciler yollanmadan genelde 15, ancak bazen 3-4 gün kadar kısa bir eğitimden geçirildi. 5 Ağustos 1964'te MMO ilk olarak Pirgo istikametinden (doğudan) gelen dağ yolu kullanılarak Selçuklu ve Alevkaya bölgesindeki (güneydeki) tepelerin arkalarına yığınak yapmaya başladı. Saat 15.00'te Baf kasabasındaki Türk bölgesinin suyunun kesildiği ve etrafının çevrelendiği, oraya herhangi bir saldırı olması hâlinde Mosfileri ve Piyenya köylerine saldırılmasının isteneceği TMT merkezinden bildirildi. 15.30'da Mansur ve Bozdağ tarafında, yani batıda, MMO mevzilerinden TMT mevzilerine makineli tüfek, roketatar ve havanla, sonra da geri tepmesiz toplarla ateş açıldı. TMT mensupları bu saldırıyla şaşkınlığa uğrasa da havan ve roketatar ateşiyle karşılık verdi. Çatışmalar yaşandığı üç tepeden ikisinde kesildi; ancak Mosfileri köyüne hakimiyeti sebebiyle Mali tepesine makineli tüfek ateşi devam etti. Geceleyin çatışma sadece taciz ateşinden ibaret olacak seviyeye indi. Bu sırada, Selçuklu yakınlarında, bölgeye hakim olan ve Barış Gücü askerleri tarafından gözlem amacıyla kullanılan Yüksektepe (Blago Tepesi), İsveçli askerlerin çekilmesi üzerine MMO'nun eline geçti. Çevredeki diğer dört Türk köyünün sakinleri Erenköy'e sığındı. 8 Ağustos günü Rumlar taarruza geçti. 16:15'te iki Türk uçağı uyarı uçuşu yaptı. Rumlar buna rağmen ilerlemeye, Türkler ise direnmeye devam etti. 9 Ağustos günü 64 Türk uçağının müdahalesiyle çatışmalar son buldu ve Rumlar geri çekildi. 10 Ağustos günü ise ateşkes imzalandı. Günümüzde Erenköy, bir eksklav halinde Kuzey Kıbrıs Türk Cumhuriyeti'ne bağlı olup, 8 Ağustos Erenköy Direnişi Günü olarak anılmaktadır. Güney Lefkoşa'da yer alan Ömerge Sokak'a 1964 yılında olaylara ithafen "Dillirga Meydanı" adı verildi. Milliyetçi Kıbrıs Rum anlatısında Erenköy Direnişi "Türk barbarlığının temsili" olarak görülür. Danny Vukovic Danny Vukovic (d. 27 Mart 1985, Sidney, Avustralya), kaleci pozisyonunda görev yapan Avustralyalı millî futbolcudur. KRC Genk forması giymektedir. Vukovic, futbol kariyerine, Bonnyrigg White Eagles'da başladı. Sırasıyla Parramatta Power, Bonnyrigg White Eagles ve Central Coast Mariners formalarını giydi. 2010'da Konyaspor'la iki yıllık sözleşme imzaladı. Fakat 13 Ağustos 2010'da, kulüp tarafından oyuncu ile olan sözleşmenin karşılıklı olarak feshedildiği açıklandı. Bunun üzerinde Vukovic, Wellington Phoenix ile anlaştı. Ä°lkelcilik İlkelcilik ya da primitivizm, insanlık tarihinin ilk dönemlerinde ya da ilkel insanlar arasında yaşamın çok daha iyi, dürüst ve etik olduğunu savunan bir inanç akımıdır. İlkelciliğe göre insan uygarlığının gelişmesi ve ilerlemesiyle bu değerler bozulmaya uğramıştır. Savunduğu görüş, "uygarlığın ve teknolojilerin ilerlemesi insanoğluna yararlı mı olmuştur, zararlı mı" sorusunun yanıtıdır. Hasan Erbey Hasan Erbey (d. 21 Eylül 1991; Konak, İzmir), Türk futbolcudur. Hasan Erbey futbola Karşıyaka altyapısında başlamış, sonra da Fenerbahçe Altyapısı'nda yetişmiştir. 2010-2011 sezonu öncesinde Fenerbahçe A Takım kadrosuna dahil edilmiştir.2011-2012 Sezonunun İkinci Yarısının Başlagıcında Sezon Sonuna Kadar Konya Şekerspor Takımına Kiralanmıştır.Hasan Erbey 2012-13 sezonu yaz transfer döneminde Fenerbahçe tarafından 2. Lig ekibi olan Giresunspor'a 1 yıllığına kiralandı. 24 kez millî takımlar düzeyinde Türkiye U-15, U-16,U-17 ve U-19 takımları forma şansı bulmuştur. Sunderland Sunderland şehri Birleşik Krallık'ın İngiltere ülkesinin Kuzey-Doğu (Northeast) bölgesinde bulunan törensel Tyne-and-Wear Metropoliten Kontluğu içinde tek-seviyeli-yörel-metropoliten Sunderland Şehri Yerel İdaresi'ne bagli ve 1992'de Kraliçe Elizabeth beratı ile şehir olma statüsü de kazanan bir yörel idare birimi ve yerleşkedir. Yerel idare kanuna göre "Sunderland Şehir Yerel İdaresi" ana Sunderland şehri yanında kuzey-doğu İngiltere'deki Washington küçük şehrini ve etrafındaki küçük yerleşkeleri de ihtiva etmektedir. Sunderland 1972'den önce kraliyet seremonileri için "County Durham" kontluğuna bağlı idi. Ama 1972 Yerel Hükûmet Kanunu kabul edildikten ve metropoliten yörel idareler kurulduktan Durham Kontluğuna bağlı Sunderland şehri dahil dört şehirsel yerleşke birleştirilip "Tyne-and-Wear Metropoliten Kontluğu"na bağlanmıştır. Ama bu kurum 1992'de lağvedilince sadece kraliyet seremonileri için törensel "Tyne-and-Wear Metropoliten Kontluğu"na dahil olduğu kabul edilir. Sunderland şehrinde veya yakınlarında yaşayan kişilere biraz alaylı olarak "Mackem" lakabı verilmektedir. Sunderland Londra'nın 387 km kuzey-kuzey-doğusunda bulunmaktadır. Sunderland'ın şu resmî kardeş şehir anlaşmaları vardır: Ümit Kayıhan Ümit Kayıhan (d. 28 Şubat 1954, İzmir - ö. 6 Haziran 2018, İzmir), Türk eski millî futbolcu, teknik direktör. Birçok Anadolu takımını çalıştırmıştır. Son olarak 2010-11 sezonunda 1. Lig ekiplerinden Çaykur Rizespor'da teknik direktör olarak görev almıştır ve sezon sonu sözleşmesının bitimiyle bu görevden ayrılmıştır. Futbola Göztepe altyapısında başladı ve 1970'li ve 1980li yillarda Göztepe, Balıkesirspor, Altay, Eskişehirspor, Altınordu ve Kuşadasıspor'da forma giymiştir. Ümit Kayıhan, 2 kez Türkiye amatör millî takımı formasını giymiştir. Futbola vedasindan sonra teknik direktörlük yapmaya karar vermiştir ve bu nedenle futbolculuk kariyerinin ardından İngiltere'de antrenörlük eğitimi aldı. Sonra Türkiye'ye geri dönüp antrenörlük olarak çalışmaya başladı. 2000-01 sezonunda Göztepe'yi 1. Lig Şampiyonu yaparak Süper Lig'e yükselmesini sağladı. Son olarak 2010-11 sezonunda 1. Lig ekiplerinden Çaykur Rizespor'da teknik direktör olarak görev almıştır ve takımıyla Orduspor'a karşı oynanan ve 4-0 kaybedilen 1. Lig play-off karşılaşmasından sonra son kez takımın başında bulunmuştur. Sezon bitimine kadar süren sözleşmesinin bitimiyle takımdan ayrılmıştır. Cinsel olgunluk Cinsel olgunluk, bir canlının üreme yetisini kazandığı yaş ya da döneme verilen addır. Çoğu zaman yetişkinlik terimiyle eşanlamlı olarak kullanılsa da ikisi aslında farklı kavramlardır. İnsanlarda, cinsel olgunluğa ulaşma süreci "ergenlik" olarak adlandırılmaktadır. Çok hücreli canlıların büyük bir bölümü doğuştan üreme yeteneğine sahip değildir. Türe göre, cinsel olgunluğa ulaşma süresi birkaç gün, birkaç hafta ya da birkaç yıl sürebilir. Cinsel olgunluğa erişmede vücut gelişiminin tamamlanması esastır. Canlıların cinsel olgunluğa erişmesinde birtakım dış etmenler de etkili olabilir. Örneğin kuraklık ya da vücuttaki yağ oranının artması gibi... Bu dış etmenler, vücutta salgılanan doğal hormanlarla karıştırılmamalıdır. Cinsel olgunluğa, üreme organlarının tümüyle gelişmesi ve gamet üretiminin başlamasıyla ulaşılır. Cinsel olgunluğa erişme sürecinde fiziksel görünümde de değişiklikler görülebilir. Örneğin, ergenlik dönemine kadar hem erkek hem dişi insanlarda göğüsler düzdür. Ancak ergenlik döneminde girildiğinde dişilerde göğüs gelişir. Doodlez Doodlez, Kanada'da yayınlanan kısa animasyon dizi. 2001'de Teletoon kanalında yayınlanmaya başlamıştır. Doodlez reklam aralarında yayınlanan, bir çizer ile çizdiği bir karakterin arasında geçen bir çizgi film türüdür. Doodlez karakterinin başına kötü işler gelmektedir ve bunun sorumlusu biraz kendisi biraz da çizeridir. Dünya Artistik Jimnastik Şampiyonası - Kadınlar bireysel genel toplam Dünya Artistik Jimnastik Şampiyonası'nda kadınlar bireysel genel toplam yarışmaları, kadınların ilk kez organizasyona dahil edildiği 1934 Dünya Artistik Jimnastik Şampiyonası'ndan bu yana yapılmaktadır. O yıl sadece genel toplam ve takım yarışmaları düzenlenmiştir. 1950 Dünya Artistik Jimnastik Şampiyonası'ndan sonra (12. Dünya Şampiyonası) diğer kategoriler de eklenmiştir. Kadınlar genel toplamda 1992, 1996 ve 2002 yıllarında yarışma düzenlenmedi. Dünya Şampiyonası'nda üç madalya (altın, gümüş, bronz) verilmektedir. Eğer sporcu veya takımlar arasında eşitlik varsa (aynı puanı elde etmişse) tüm sporcu veya takımlar aynı sırada yerlerini korur ve madalyalarını alır. Ancak onlardan sonra gelen sıra boş bırakılır. (İki kişi aynı puanı elde edip gümüş madalya almışsa, bronz madalya pozisyonu boş bırakılır.) Megawati Sukarnoputri Diah Permata Megawati Setiawati Sukarnoputri, (d. 23 Ocak 1947, Yogyakarta, Endonezya) Endonezya'nın 5. devlet başkanı ve halen anamuhalefet partisi lideri. Megawati diye de bilinir. 23 Temmuz 2001'den 20 Ekim 2004'e kadar ülkenin ilk kadın devlet başkanı olarak görev yaptı. Endonezya'nın ilk devlet başkanı Sukarno'nun kızıdır. 2001 yılında Abdurrahman Wahid'den boşalan devlet başkanlığına Megawati getirildi. 2004 ve 2009 yıllarında devlet başkanlığı seçimlerine Susilo Bambang Yudhoyono'nun rakibi olarak katıldı ama her iki seçimde de kaybetti. 2004 yılında, Forbes dergisinin Dünyanın En Etkili 100 Kadını listesine 8. sıradan girdi. Fakat 2008'de listeden çıkarıldı. Iurus Iurus, Iuridae familyasÄ±ndan tehlikesiz bir akrep cinsidir. Önceleri monotipik sayılarak tek türde ("Iurus dufoureius") toplanan cins üzerine en kapsamlı ve en yeni çalışma František Kovařík ve arkadaşlarınca 2010 yılında yayımlanan ve Yunanistan'dan toplanan 58 örnekle Türkiye'den toplanan 283 örneğe bakarak yapılan revizyon çalışmasıdır. Bu çalışmaya göre Iurus cinsinin 5 türü bulunmaktadır. Biri Yunaniastan'a diğer dördü ise Türkiye'ye özgüdür. Büyük boy akreplerdir. Boyu 85 – 100 mm gelir. Genelde koyu griden siyaha uzanan bir renklenme gösterir. "Chelae", uzun, sağlam ve keskindir. Erkeklerin hareketli parmağında şişkin lop bulunur. Metasoma iyi gelişmiştir ve dorsal karina çok tırtıklıdır. Telson uzun, Tarak dişleri, erkeklerde 10 -16, dişilerde 7 - 14. Yunanistan ve Türkiye'ye özgü endemik cinstir. Yunanistan'da anakarada Mora Yarımadası ile Girit, Fourni, Gavdos, Kerpe, Çoban Adası, Kithyra, Meis, Rodos, Sisam ve Saria adalarında yayılım gösterir. Türkiye'de Batı, Orta ve Güney Anadolu'da, İzmir, Aydın, Muğla, Isparta, Antalya, Mersin, Adana, Kahramanmaraş, Adıyaman, Karaman, Konya ve Niğde illerinde yayılım gösterir. Tıbbi önemi olmayan bir türdür. Az zehirli akrepler grubundan olup halk sağlığını tehdit etmez. Robotboy bölümleri listesi Alejandro Alejandro, Ä°spanyolca Alexander isminden gelmektedir. Åžu anlamlara gelebilir: IC 883 IC 883, Av Köpekleri takımyıldızı bölgesinde yaklaşık olarak uzaklıkta bulunan bir düzensiz gökadadır. Rudolf Ferdinand Spitaler tarafından 1 Mayıs 1891 tarihinde keşfedildi. Halton Arp tarafından görüntülenmiş ve Arp 193 olarak "Dar iplikçiklere sahip gökadalar" kategorisi altında Tuhaf Gökadalar Atlası'na dahil edilmiştir. IC 883'ün şekli, gaz bakımından zengin iki disk gökadasının çarpışması ve birleşmesinin bir kalıntısı olduğunu gösterir. Güçlü bir yıldız oluşumu gösteren ve kızılötesi ışığında çok parlak bir starburst gökadadır. Tayfında zayıf iyonize atomları emisyon çizgilerine sahiptir (LINER). UGC 8335 UGC 8335, Büyük Ayı takımyıldızı yönünde yaklaşık olarak uzaklıkta bulunan etkileşim halindeki bir sarmal gökada çiftidir. Halton Arp tarafından görüntülenmiş ve Arp 238 olarak "Füzyon görünümüne sahip gökadalar" kategorisi altında Tuhaf Gökadalar Atlası'na dahil edilmiştir. İki gökada da yıldızlar ve kozmik tozların oluşturduğu bir köprüyle birbirlerine bağlıdırlar. Her iki gökada merkezlerinde toz şeritleri gözükmektedir. UGC 8335 içerisinde Doug Rich tarafından 25 Nisan 2012'de süpernova SN 2012by keşfedildi. Keşif sırasında süpernova'nın büyüklüğü 17,6 kadirdi. İki gün sonra 27 Nisan'da, zirve büyüklüğü ölçümü 17,3 kadir olarak kaydedildi. SN 2012by, Tomasella ve arkadaşları tarafından Tip II süpernova olarak sınıflandırıldı. Araştırma grubu ayrıca, spektrumunun SN 1996a'ya benzer olduğunu bulmuştur. Beşiktaş (futbol takımı) 1987-88 sezonu Beşiktaş (futbol takımı), Türkiye 1. Ligi'ndeki otuzuncu sezonunda lider Galatasaray'ın 12 puan gerisinde lig ikincisi olmuştur. Ligde galibiyet alana 3 puan verilmeye başlanan sezon olan 1987-88 sezonunda Beşiktaş, geçen sezon son maçlarda şampiyonluğun kaybedilmesi nedeniyle teknik direktör değişikliğine gitti ve Beşiktaş'ta uzun süre görev yapacak Gordon Milne takımın başına geldi. Lige çok iyi başlayan Beşiktaş, ilk 9 maçta 8 galibiyet 1 beraberlik alarak liderliği yakaladı. Daha sonra da birçok beraberlik alması nedeniyle ilk yarının sonunda Galatasaray'ın bir puan gerisinde ikinci oldu. Beşiktaş, liderliği yeniden 26. hafta yakalamıştı. 31. hafta Trabzonspor deplasmanında Beşiktaş maçı 3-2 galip götürürken, Erman Toroğlu'nun Beşiktaş lehine verdiği bir penaltı sonucu saha karışmış ve tatil edilen maçı Beşiktaş, hükmen 3-0 kazanmıştı. Ancak son 6 haftada Beşiktaş, 1 galibiyet 3 beraberlik ve 2 mağlubiyet alınca Galatasaray tarafından geçildi. Derbilerde, Galatasaray da iki maçta da yenişemeyen ve 2-2, 0-0'lık beraberlikleri alan Beşiktaş, Fenerbahçe'^yi 4-0 ve 2-1 yenerek son yıllarda Fenerbahçe'ye kurduğu üstünlüğü devam ettirdi. Kar çiçeği Kar çiçeği ("Eranthis hyemalis"), düğün çiçeğigiller (Ranunculaceae) familyasından çok yıllık bir bitki türü. Erken çiçeklenmesi nedeniyle 16. yüzyıldan bu yana yetiştiriciliği yapılmaktadır. Anavatanı Güneydoğu Avrupa ve Batı Asya'dır. Türkiye'de de doğal olarak yetişmektedir. Ayrıca Kuzey Amerika'da iyi bilinen bir türdür. 1300–1800 m yükseltilerde nemli yaprak döken ormanlarla çayırlık alanlarda yetişir. Avrupa'nın tümünde süs bitkisi olarak geniş ölçüde yetiştirilmektedir. Bu amaçla parklarda, yol kenarlarında ve yerleşim yerlerine yakın bölgelerde dikimi yapılır. Kar çiçeği 5–20 cm yüksekliğinde dik gövdesinden çiçeklenen yumrulu otsu bitkidir. Sarı renkli tekli çiçekleri 2-3,5 cm çapında ve kupa biçimindedir. Çiçeği dış yanında gelişen yapraklar elsi yapıda 3-5 lopludur. Çiçeklenme erken baharda yani Şubat-Mart aylarında gerçekleşir. Folikül meyve tipi görülür. Sırbistan ve Macaristan gibi bazı ülkelerde koruma altına alınmıştır. ^ http://botany.cz The Lost Crown: A Ghost-Hunting Adventure The Lost Crown: A Ghost-Hunting Adventure İngilizce grafik tasarımcısı tarafından 2008 çıkmıştır . "The Lost Crown" 3 başlık altında Jonathan Boakes tarafından geliştirilmiştir, Dark Fall: The Journal ve Dark Fall 2: Lights Out dır. Nigel Danvers Kahraman Lakaplı Kişidir.Nigel Tecrünesiz hayalet avcısıdır.,The Hadden Corporation tarafından görevlendirilmektedir,görevi ise Paranormal Sırları ortaya çıkarmaktır.Nigel küçük tatil evi kiralar ismi Harbour Cottagedir ve Saxton kasabasının göbeğindedir. Şirketin gönderdiği bazı ekipmanlar ile hayalet avlamaya başlar Lucy Reubans Lucy Saxtonun yerlisidir. Nigel macerasına isteksiz olarak katılır, Macera boyunca paranormal olaylarla yüzleşir. Oyunun sonunda, Bay Hadden Tarafından işe alınır. Mr. Hadden Nigel DanversÄ±n patronudur, Hadden Corporation kurucusudur. Mr. Hare & Mr. Crow Hadden ajanlarıdır. Nanny Noah Saxton en yaşlı kadınır. Robert Tawny ile evlidir, Station Master Nigel ile kasabada konuşan ilk kişidir,İstasyon şefidir. Robert (Bob) Tawny Professor Hardacre Wesely Russet Mr. Oogle Morgan Mankle Edmund Gruel and Jemima Katherine Karswell Robert Karswell Nancy Brewer Timmy Brewer The Agers Nicolas Gurney Doctor Black Rhys Branwen The Rector Emily Travers (The Siren of the Caverns) Walter Spivey Edward Molina (Eduardo de Molina) Christina Molina Verity Church Saxton Saxton Shore Saxton Caverns Harbour Cottage The Bear Sedgemarsh Fenland Reserve Sedgemarsh Station The Carrion Wood Northfield Fenland Eye Ulcombe Ganwulfâ€™s Kingdom Saxton Museum Saxton Station İstanbul'un idari yapılanması İstanbul ilinin idari yapılanması, tarihi boyunca pek çok kez değiştirilerek 2008 yılında son biçimini almıştır. Günümüzde, İstanbul ilinin, Türkiye Büyük Millet Meclisi'nde, 6 Mart 2008 tarihinde kabul edilen ve 22 Mart 2008 tarihli Resmî Gazete'de yayınlanan 5747 sayılı yasa uyarınca 39 ilçesi vardır. Bunlardan 25'i Avrupa Yakası'nda; 14'ü ise Anadolu Yakası'nda bulunur. İstanbul iline bağlı 39 ilçe de kendi içlerinde 782 mahalle ve 152 köye ayrılmaktadır. Tüm ilçeler, 22 Temmuz 2004 tarihinde Resmî Gazete'de yayınlanan yasayla İstanbul Büyükşehir Belediyesi hizmet alanı içine dâhil edilmiştir. Yapılan düzenlemeyle il sınırları içindeki tüm belde belediyeleri de feshedilmiştir. İstanbul ili, Türkiye'nin kuzeybatısında, Marmara Bölgesi sınırları içinde yer alır. Kuzeyde Karadeniz, güneyde Marmara Denizi, doğuda Kocaeli ili, batıda Tekirdağ iliyle komşudur. 2008 yılında yapılan son düzenlemelerle, İstanbul'daki tüm belde belediyeleri kapatılmıştır. Beldelere ait mahalleler, doğrudan bağlı bulunduklara ilçelere dâhil edilmiştir. Nüfusu yüksek olan kimi beldelerse komşularıyla birleştirilmek suretiyle ya da tek başlarına müstakil ilçe hâline getirildiler. Arp 261 Arp 261 Terazi takımyıldızı yönünde yaklaşık olarak 79 milyon ışık yılı uzaklıkta bulunan etkileşim halindeki bir gökada çifti. Arp 261'in sıradışı kaotik yapısı, iki gökadanın yavaş hareket eden ama son derece yıkıcı, yakın karşılaşmasının etkileri sonucu oluşmuştur. Beşiktaş (futbol takımı) 1988-89 sezonu Beşiktaş (futbol takımı), Türkiye 1. Ligi'ndeki otuzbirinci sezonunda lider Fenerbahçe'nin 10 puan gerisinde lig ikincisi olmuştur. Gordon Milne ile yoluna devam eden Beşiktaş, bu sezon kadrosuna İngiliz oyuncu Les Ferdinand'ı kiralık olarak katmıştı. İlk yarıda çok başarılı bir performans gösteren Beşiktaş, ilk yarıyı Fenerbahçe'nin bir puan önünde namağlup olarak tamamladı. 18 Mart 1989'da Fenerbahçe Stadı'nda oynanan Beşiktaş-Fenerbahçe derbisi öncesi Beşiktaş 59, Fenerbahçe 58 puandaydı. Beşiktaş 15. dakikada 1-0 öne geçse de maç sonunda Fenerbahçe'ye 2-1 yenildi. Sezonun ilk yenilgisini alan Beşiktaş, rakibinin de 2 puan gerisine düştü. Son haftalara kadar devam eden yarışta Beşiktaş son üç maçta bir beraberlik, iki mağlubiyet alınca fark açıldı ve geçen sezonki gibi ikinci oldu. İkinci yarının ilk maçında Malatya'ya giden Samsunspor kafilesi kaza geçirip, teknik direktörü ve iki futbolcusu hayatını kaybettiği için ligden çekilen Samsunspor ile oynanacak maç 3-0 Beşiktaş lehine hükmen galip olarak ilan edilmişti. Derbilerde ilk yarı iyi bir performans gösteren Beşiktaş, Fenerbahçe'yi 2-0, Galatasaray'ı da 4-1 yenmişti ancak ikinci yarılarda ikisine de yenildi. Fenerbahçe'ye 2-1 yenilen Beşiktaş, Galatasaray'a da 1-0 yenilmişti. Norwich Norwich, Birleşik Krallık İngiltere ülkesindeki Doğu İngiltere'nin "East Anglia" coğrafi bölgesinde "Wensum Irmağı" kıyılarında kurulmuş bulunan, 1195'ten beri "şehir" olma statüsü de taşıyan bir kentsel yerleşkedir. "East Anglia" bölgesi ve "shire" tipi kontluk tipte yerel idare birimi olan Norfolk Kontluğu'nun merkezi şehridir. Orta Çağlarda ve ta İngiltere'de 1760'lı yıllarda Sanayi Devrimi başlayıncaya kadar Norwich, başkent olan Londra'dan sonra, İngiltere Krallığı içinde gayet önemli ikinci büyük şehirdi. Norwich 6. yüzyılın ikinci yarısında Britanya adasına göç eden Angl'lara tarafından zamanında büyük bir Romalı-Britanya şehri olan ama bakımsızlıktan harabeye dönüşen "Icenorum Venta" (harabenin şimdiki adı "Caister Saint Edmund") yakınlarında kurulmuştur. 9. yüzyılda Viking Danimarkalılar döneminde gelişti. Saksonlar döneminde kendi darphanesi olduğu için gelişti; Kral Athelstan döneminde üzeri "Norvich" baskılı sikkeler Avrupa'da geçer olmuştu. 1066'da Normanların İngiltere fethettiklerinde Norwich İngiltere'nin en büyük şehriydi. Şehirden geçen Wensum Irmağı, Yare Nehri yoluyla Avrupa'ya açılmayı sağladığı için Norwich önemli bir ticaret limanı niteliği taşımaktaydı. 1096'da Norwich Katedrali yapılmaya başlayınca yapı taşları deniz yolu ile Fransa'da Normandiya'daki Caen'dan gelmekteydi. Norwich için ilk Şehir olma beraati 1158'de İngiltere Kralı II. Henry tarafından verilmiştir. 1195'te Kral "Aslan Yürekli Rişar (I. Richard)" da Norwich'e şehir olma beratı vermiştir. Orta Çağlar sonunda İngiltere'den koyun yünü ve yünden kumaş bütün Avrupa'ya, Doğu Akdeniz'e ve hatta kuzey Anadolu kıyılarına kadar ihracat edilmekteydi. Koyun yünü ve yün kumaş ihracat merkezi ve limanı Norwich idi. Bu nedenle şehir çok zengin oldu. 14. yüzyılda inşası bitirilen Norwich şehri surları İngiltere'nin başkenti olan Londra'dan daha büyük bir araziyi surlar içinde barındırıyordu. 16. yüzyılda Fransa'da ve Katolik Flandra'da protestanlara yapılan eziyetler dolayısıyla Norwich, özellikle protestan dokumacı Fransız Hugeuenotlar tarafından, büyük bir göçe hedef oldu. Yünlü tekstil üretimi için yeni teknikleri iyi bilen bu dokumacılar Norwich'deki ticari ve sınai hayatı değiştirdiler. Bu arada Flamanlar Avrupa'dan getirdikleri sarı kanarya kuşları ile çok meşhur oldular. Günümüzde Norwich City FC futbol takımına verilen "Sarı Kanaryalar" takma adı bu zamandan geldiği söylenir. 17. yüzyıldaki İngiliz İç Savaşı'nda Norwich ve Doğu İngiltere Parlemantoculara verdiği büyük destek ile tanındı. 1789'da bir tüccar Norwich'de bir sigorta şirketi kurdu ve 2007'de satılıp isminin "Aviva"'ya değiştirlmesine kadar hala merkezi Norwich'de bulunan "Norwich Union Sigorta Şirketi" şehrin en önemli ekonomik kurumlarından biri oldu. Norwich çoktandır dokuma merkezi olmakla beraber 1780'li yıllarda şal dokuma üretimine başlayınca şal dokumasında büyük ün yaptı. Norwich yün şalları 100 yıl boyunca İskoç Paisley şalları ile rekabet yaptı. Fakat ulaşım çok zor olduğu için 19. yüzyıl başlarında Norwich'in yıldızı sönmeye başladı. Bu dönemde, Londra'dan Amesterdam'a mal göndermek veya gitmek Norwich'e gitmekten daha kolay olduğu söylenip durmuştur. Norwich'in 1840'ta İngiltere demiryolu şebekesine bağlanması Norwich'i tecrit olmaktan kurtardı. Ama İngiltere'de Sanayi Devrimi Kuzey İngiltere'de ve Midlands'da olmuş ve İngiltere'nin bu bölgeleri çok hızla gelişirken Norwich ulaşımı tecrit olması yüzünden yaya kalmıştı. 20. yüzyıla girildiği zaman Norwich bazı sanayi dallarında önemli tesislere sahipti. Bunlar arasında ayakkabı yapımı, giyim sanayii, marangozluk ve mobilya, yapısal elemanlar, uçak yapımı planlaması ve üretilmesi, yiyecek sanayi (özellikle hardal), çikolata üretimi, matbaacılık ve biracılık gelmekteydi. II. Dünya Savaşı sırasında Norwich Alman bombardımanlarından çok büyük zarar gören şehirlerin başında gelmekteydi. Şehrin sanayi üretim merkezleri ve çarşı merkezi harabeye dönmüştü. Fakat şehir harpten sonra kendini toplayıp yine sanayi merkezi olmaya devam etti. Ancak 1980'li ile 1990'lı yıllarda şehrin ve İngiltere'nin sanayi çökmeye başladı. Norwich şehri daha çok hizmet sektörüne bağlandı. Aviva ismini alan Norwich Union Sigorta şirketi yanına birçok bankacılık ve sigortacılık hizmeti veren tesisler de eklendi. Şehir turizme de önem vermeye başladı. Norwich Şehri sınırları içinde nüfus, 2011 Nüfus Sayımı itibarıyla, toplam 132,512 kişidir. Norwich ve etrafındaki şehirleşmiş bölge Norwich Şehri'ni içine aldığı gibi bu şehir sınırlarının dışında batıya, kuzeye ve doğuya doğru genişlemiş olarak "Costessey", "Taverham", "Hellesdon", "Bowthorpe", "Old Çatton", "Sprowston" ve "Thorpe St Andrew" adlarını taşıyan varoşları da kapsar. Bu Norwich Şehirleşmiş Bölgesi'nde nüfus, yine 2011 Nüfus Sayımı, itibarıyla 213,166 kişidir. Norwich Şehri içinde ve etrafında bulunan işyerlerinde çalışmakta olanların yaşamakta olduğu Norwich Şehri ve etrafındaki varoşlar ve diğer yerel yerleşkeleri ihtiva eder şekilde tamımlanan "Norwich Çalışma İşyerine Seyahat Edenler Bölgesi" için nüfus (2009 tahmini itibarıyla) takriben 282,000 kişidir. İngiltere ülkesinin "Doğu İngiltere Bölgesi" içinde olan "Norwich Metropolitan-Olmayan Yerel İdare Konseyi"'ne bağlı olan bölge için nüfus yoğunluğu 3,480 kişi/kilometre karedir. Bu nüfus yoğunluğu ile İngiltere ülkesinin bu bölgesindeki yerel idare sınırları içinde bulunan yerel idare bölgeleri arasında dördüncü sırayı almaktadır. Norwich şehri çok zengin mimarı eserlerine sahiptir. Norwich'in şu resmî kardeş şehir anlaşmaları vardır: Mete AdanÄ±r Mete Adanır (d. 14 Kasım 1961, Limasol, Kıbrıs - ö. 20 Ocak 1989, Havza, Türkiye), eski Kıbrıslı Türk futbolcudur. Samsunspor'da oynarken, deplasman yolculuğu sırasında meydana gelen trafik kazasında hayatını kaybetmiştir. Ölümünün 23. yılında ise İlkadım'da bulunan bir spor salonuna adı verilerek ölümsüzleştirilmiştir. Adanır, futbola daha ilkokulda başlamıştır. İlkokul 5'te Sedat Simavi İlkokulu'nun takımıyla "İngiliz ve Türk İlkokulu Futbol Müsabakaları"nda şampiyonluk yaşarken turnuvanın da gol kralı oluyordu. Lefkoşa Türk Lisesi'nde okurken, okulun futbol takımına girip, 1978'de Türkiye Liseler Futbol Birinciliği'ni kazanırken, finalde Ankara 50. Yıl Lisesi'ni 2-0 yenen takımın gollerinden birini Mete Adanır atmıştı. Daha sonra profesyonel futbola Kıbrıs'ın önemli takımlarından Doğan Türk Birliği Spor Kulübü'nde başladı ve 1978-79 sezonunda bu takımda forma giydi. Takım tarihinde ilk kez Federasyon Kupası'nı kazandı. 1979'da üniversite için İngiltere'ye giden Adanır, Charlton Athletic ile transfer görüşmeleri yaptı. Eylül 1980'de ilk kez düzenlenen "İslam Ülkeleri Spor Oyunları"nda KKTC millî takımı kadrosunda yer aldı. İzmir'de oynanan maçlarda Malezya'yı 2-1 yendikleri maçta bir gol, Libya ile 1-1 berabere kaldıkları maçta da bir gol atan Mete, Altay'ın dikkatini çekti. 1980-81 sezonunda İngiliz Leyton Orient takımı ile anlaştı. Önce takımın gençlerinde oynayıp daha sonra A takıma yükselen Adanır, İngiltere'nin "Football League Division Three" adlı 4. liginde 4 maç oynadı ancak lisansı Kıbrıs lobisi nedeniyle iptal edildi ve daha önce kendisine transfer teklifinde bulunan Altay'ın teklifini kabul ederek 1981-82 sezonunda Türkiye'ye gelerek bu takımda oynamaya başladı. Adanır, Türkiye'de yabancı futbolcu statüsünde forma giydi. 1983'te küme düşseler de 1983-84'te kendi gruplarının birincisi olarak tekrar 1. lige çıktılar. 1984-85 sezonunda 27 maçta forma giyen ve 8 gol kaydetti. 1985-86 sezonunda ise Konyaspor'a transfer oldu. 1985-86 sezonunda attığı 25 golle Türkiye 2. Ligi gol kralı oldu. 1986-87 sezonunda grup ikincisi olup 1. lige çıkmayı son anda kaçırdılar. Takımı 1. lige çıkamasa da Adanır, 1987'de Tanju Çolak sonrası forvet sıkıntısı çeken Samsunspor'a transfer olarak tekrar 1. lige çıktı. Samsunspor'da ilk sezonunda 27 maçta forma giyen Adanır, takımının lig dördüncülüğüne yardım ederken, o senenin şampiyonu ve sadece 2 mağlubiyet almış Galatasaray'ın iki mağlubiyetinden birine 82. dakikada attığı golle maçın 1-0 olmasını sağlayarak imza attı. 1988-89 sezonunda ise 11 maçta forma giyen Adanır'ın son maçı, 25 Aralık 1988'deki deplasmanda oynanan Sakaryaspor maçı oldu. Samsunspor maçı 1-0 kaznaırken, Adanır 63. dakikada yerini Yüksel Öğüten'e bırakmıştı. 20 Ocak 1989'da Malatyaspor deplasmanına giden Samsunspor kafilesi şarampole yuvarlanınca teknik direktör ve 3 futbolcusu hayatını kaybetti. Mete Adanır da olay yerinde can veren futbolculardan biriydi. 2 gün sonra Lefkoşa Mezarlığı'nda toprağa verildi. 1989'da ailesi tarafından Mete Adanır Vakfı kurulmuş ve Kıbrıslı sporculara destek olunması amaçlanmıştı. Kıbrıs Türk Spor Yazarları Derneği 1991 yılnıdan beri Yılın Sporcusu Ödülü'nü Mete Adanır adıyla vermektedir. Procopius (anlam ayrımı) Falling Down (Emre Aydın şarkısı) Falling Down (Türkçe: "Düşüyorum"), Emre Aydın'ın ilk İngilizce teklisidir. 26 Şubat 2010 tarihinde satışa sunulmuştur. Yapımcılığı İsviçreli Mats Valentin'in yaptığı tekli çalışması sadece Avrupa'da, internet ağı üzerinden 26 Şubat 2010 tarihinde yayınlanmıştır. Tekli çalışmasının Türkiye'de isminin pek duyulmamasına ilişkin Aydın, “Evet, çünkü o iş tamamen Avrupa için çıkmış bir şey. Bunu ne burada insanlar dışarıya iş yaptığımı bilsinler diye yapıyorum ne burada beğensinler diye yapıyorum. O müziğin dinleyicisi bulup dinliyor zaten. Albüm bitince Türkiye’de herhalde çıkar ama odak noktası Türkiye değil.” demiştir. Lincoln, Lincolnshire Lincoln, Birleşik Krallık İngiltere ülkesinin Doğu Midlands bölgesinde bulunan Lincolnshire Kontluğu'nun idaresinin merkezinin bulundugu kent ve Ortaçağ'dan kalma bir katedrali bulunduğu için şehir statüsü olan bir yerleşkedir. Arkeologlar 1972'de Lincoln'da yaptıkları araştırmalarda MÖ 1. yüzyıl ve öncesi Bronz Çağı eserleri Lincoln şehri içinde "Brayford Pool"'da bulmuşlar ve şehrin başlangıcını bu çağa bağlamışlardır. Antik Romalılar MS 1. yüzyılda Britanya adasını ele geçirdikleri zaman Lincoln şehrinin bulunduğu Witham Nehri vadisininden geçen kuzey İngiltere'ye giden "Ermine Street" ve Exeter'e giden "Fosse Stret" Roma yollarını korumak için bu vadideki Brayford Pool'a bakan yamaç tepesinde MS 48'de "Lindum Colonia" adlı bir şehir kurmuşlardır ve bu şehir Lincoln şehrini nüvesi olmuştur. 4. yüzyılda Britanya'da bulunan Ramalı vilayetleri olan "Britannia Secunda" ve "Flavia caesarıensis" birletirilip "Britannia İnferior" adlı yeni bir vilayet kurulmuş ve bunun merkezi olarak da "Lindum Colonia" yani Lincoln seçilmiştir. Fakat Romalı lejyonlarain Britanya'dan çekilmelerinden sonra 5. yüzyılda bu şehir yavaş yavaş boşaltılmış harabeye dönmüştür. Fakat Viking hücumlarında korunmak isteyen Sakson halk yeniden korumalı olan Lincoln'a yerleşmiş ve şehir tekrar canalanmaya başlamıştır. 9. yüzyılda İngiltere'yi işgal eden Danimarkalı Vikingler kurdukları Danelaw hükûmet sistemini korumak için Mercia'da 5 muhkem mevki tesis etmişler ve bunlardan biri Lincoln olmuştur. Normanlarain İngiltere'yi işgale başlamalarından hemen sonra 1068'de istilacı Norman hükümdarı Fatih I. William Lincoln'daki eski Roma yerleşkesi üzerine taştan ve çok muhkem "Lincoln Kalesi"ni yaptırmıştır. Lincoln Katedrali 1090da kendi duvarlı korunak alanı ile Lincoln Kalesi karşısına yapılmaya başlanmıştır. İlk katedral binaları önce yangından; sonra 1185de İngiltere'de çok nadir görülen bir deprem sonucu yıkılmış ve 1185de yeniden çok şahane şekilde yapılmıştır. Katedralin kulesi 160m yükseklikte olup Mısır'daki yedi harikadan biri olan piramitlerin de yüksekliğini aştığı iddiası Lincoln'lular için o zamandan beridir övünme konusu olmuştur. Lincoln metropoliten-olmayan bölgesinin nüfusu 2001 Nüfus Sayımına göre 85.595 olup Lincoln ve etrafında varoşlarıyla şehirleşmiş tüm şehirsel bölgenin nüfusu 120.779dur. Lincoln'da çalışmak ve şehir çarşısından alışveriş için şehre seyahat edenlerin bulunduğu köy ve kasabalar da bu şehirsel nüfusa dahil edilirse "Büyük Lınçoln"'un nüfusunun yaklaşık 250.000 olduğu bildirilmektedir. Lincoln şehrinde iki tane yüksek üniversite eğitimi ve üniversite diplomasi veren yükseköğrenim kurumu vardır: "Bishop Grosseteste University College Lincoln" 1896da öğretmen okulu olarak açılmıştır. Öğretmen okulları kaldırıldıktan sonra değişik konularda da üniversite ders ve diplomaları vermeye başlamıştır. 2006ya kadar verdiği üniversite diplomaları önce Hull Üniversitesisonra da Leicester Üniversitesi diplomaları olmuştu. 2006dan itibaren üniversite koleji statüsünü almış ve kendi üniversite diplomalarını vermeye başlamıştır. Şu anda (2010) yaklaşık 1.800 kadar öğrencisi bulunmaktadır. "Lincoln Üniversitesi" 1997de üniversite olmuştur ama tarihi 1861de Kingston upon Hull şehrinde açılan Hull Güzel sanatlar Yüksek Okulu'na gider. 1990da "Hull Politeknik" olarak tam üniversite niteliklerini kazanmış ve 1997de Humberside Üniversitesi ismi Hull şehrinde yerleşik iken verilmiştir. 1990li yıllarda bu puniversite Lincoln'a şube açmıştır. Bu şube gittikçe büyümüş ve üniversite Lincolnshire ve Humberside Üniversitesi adını almıştır. 2001de Leicester De Montfort Üniversitesi'nin Lincoln'da olan şubesini de alan bu üniversite Hull'da bulunan bölümlerini azaltmaya başlamış ve 2011de Hull'da bulunan en son fakültesini de Lincoln'a nakle planlamıştır. Bu nedenle Üniversite ismi "Lincoln Üniversitesi"'ne çevrilmiştir. Bu üniversitenin 16.500den daha fazla sayıda öğrencisi bulunmaktadır. Lincoln şehrinin etrafı Linconshire kontluğu ile sarılı olmakla beraber bu iki yerel alanın ikinci seviye eğitim sistemleri birbirine uyuşmamaktadır. Lincolshire sistemi 1944den 1960li yıllar sonlarına kadar bütün İngiltere'de uygulanan ve genellikle sonradan bırakılan eski seçimlik sistemi uygulamakta ve öğrenciler 11+ yaşında yapılan bir sınava göre seçime uğratılıp ya düşük akademik nitelikli "İkincil Modern" ya da yüksek akademik nitelikli "Gramer" okuluna gitmeye zorlanmaktadırlar. Lincoln şehri ikinci seviye okulları ise 1960lardan sonra genellikle İngiltere'de kabul edilen seçimsiz karma tüm kapsamlı (comprehensive) sisteme göre kurulmuşlardır. Lincoln'da bulunan bazı tüm kapsamlı seçimsiz (comprehensive) ikincil okulların Lincolnshire'daki zorunlu seçimli gramer okullardan çok daha iyi son yıl A-level sınav neticeleri aldığı da bildirilmektedir. Lincoln şehrinde demiryolu garı bulunmakla beraber yolcu tren sistemi hızlı değildir. Lincoln garından "East Mıdlands Trains" şirketinin işlettiği direkt trenler Newark, Grimsby'ye seferler yapmaktadır. İngiltere tren şebekesine, örneğin Londra gitmek için, Newark'ta aktarma yapmak gerekmektedir. Lincoln ve Linconshire'de hiç otoyol bulunmamaktadır. Lincoln şehri Newark ve Grimsby'yi bağlayan A46 anayolu üzerinde ve A15 anayolunun güney ucundadır. Şehrin etrafında küçük yollar vardır. Lincoln şehir merkezi sırf yayalara ait sokaklar ve tek-yönlü sokaklar ile dolu olup otomobil trafiğine sınırlanmıştır; ama merkez dışında (örneğin Üniversite Brayford Pool yanında) büyük otoparklar bulunmaktadır. Lincoln şehri 3 taşra hava meydanına yakındır: Lincoln'un şu resmî kardeş şehir anlaşmaları vardır: İşletme enformatiği İşletme enformatiği, işletme yönetimi ve bilgisayar bilimleri alanlarını kapsayan sosyo-teknik bir disiplindir. İşletme enformatiği eğitimi üniversite düzeyinde verilmekte, bir işletme enformatiği bölümü ya da programını bitiren üniversite mezunları işletme enformatiği uzmanı unvanı almaktadır. Dünyanın çeşitli ülkelerinde olduğu gibi Türkiye'deki bazı üniversitelerde de işletme enformatiği alanında lisans, yüksek lisans ve doktora eğitimi verilmektedir. Üniversitelerin benzer bölümleri kimi zaman: ve benzeri adlarla da anılmaktadır. Türkiye'de işletme enformatiği alanında lisans düzeyinde eğitim veren fakülte ve yüksekokulların tümü 2010-ÖSYS Yükseköğretim Programları ve Kontenjanları Kılavuzu'nda yer almaktadır. İşletme enformatiği eğitiminin amacı: mezunlar vermektir. İşletme enformatiği uzmanları, bir işletmenin hem yöneticileri ve çalışanlarının, hem de bilişim uzmanlarının kullandıkları farklı terminolojilere, yaptıkları farklı işlere ve—hepsinden önemlisi—farklı düşünüş biçimlerine vakıf birer arabulucudur. Bu nitelikleri, işletme enformatiği uzmanlarına bilişim ve iletişim teknolojileri sektörü de dahil olmak üzere pek çok sektörde çeşitli ve cazip iş olanakları kazandırmaktadır. İşletme enformatiği terimi Türkçeye Almanca sözcüğünden çevrilmiştir. Enformatik sözcüğünün Türkçe karşılığı ise bilişim bilimi terimidir. İngilizce konuşulan ülkelerde işletme enformatiği yerine yönetim bilişim sistemleri (; kısaca MIS) terimi yaygın biçimde kullanılmaktadır. Her iki yabancı terim, Türkçede farklı adlar altında da olsa, aynı bilgi ve kariyer alanına—işletme enformatiğine—işaret etmektedir. İngilizce konuşulan ülkelerde yönetim bilişim sistemleri bölümlerini adlandırırken kimi zaman işletme bilişim sistemleri (), bilişim teknolojileri yönetimi () ya da yalnızca bilişim sistemleri () terimleri de kullanılabilmektedir. İşletme enformatiğinin ilgi alanına giren konulardan bazıları her ne kadar bundan dört yüzyıl öncesine, 17. Yüzyıl'a, dayandırılsa da, işletme yönetimi ve bilgisayar bilimleri dijital bilgisayarların ortaya çıkışı ve ticarîleşmesi ile karşılıklı etkileşmeye, iç içe girmeye başlamıştır. Bilgisayarlar 1950'lerden başlayarak geliştirilip denenmekte oldukları laboratuvarların ötesinde, kamu kurumları ve özel kurumlar tarafından da kullanıma alınmıştır. 1960'larda bilgisayarlar ticarî anlamda, basit hesaplama yöntemlerinden yararlanılan, belli bir zaman diliminde sıklıkla gerçekleşen ve emek yoğun ticarî hareketlerin otomasyonu için kullanılmıştır. Otomasyon örnekleri arasında depo ve işliklerdeki malzeme hareketleri, muhasebe kayıtları, satış ve bordro işlemleri bulunmaktadır. Bu dönemde, veri depolama ve düzenleme konularındaki çalışmalar veri tabanlarının ortaya çıkması ile sonuçlanmıştır. 1970'lere gelindiğinde, veri tabanları kuramsal ve teknik olgunluk dönemine girmiş; dahası elde bulunan çok sayıdaki veriden özetler üreten raporlama uygulamaları görülmeye başlamıştır. Haftalık, aylık, yıllık üretim ve satış miktarları, personel ödemeleri bu döneme ait periyodik rapor örnekleridir. Bu türden uygulamalara yönetim bilişim sistemleri adı verilmiştir. 1970'li yıllar aynı zamanda yazılım kodlarının fikri mülkiyet hakları kapsamı içerisindeki yerinin tartışılmaya başladığı bir dönem olmuştur. 1960'larda anabilgisayarlarla gelen yazılımların en azından bir bölümünün kodları, kullanıcıların bu yazılımları iyileştirme ve uyarlama yapabilecekleri biçimde açıkken, 60'ların sonunda bu durum değişmeye başlamıştır. Yazılımevleri ürettikleri yazılımları fikri mülkiyet olarak kabullenmiş, kaynak kodunu kullanıcılara kapatmış ve yazılımların kullanıcılar arasında serbestçe dağıtımını engellemiştir. Bu durum 70'lerin sonlarında bedava yazılım hareketinin ortaya çıkmasına yol açmış, bedava yazılım hareketi 90'ların sonlarında açık kaynak yazılımları hareketine evrilmiştir. Günümüzde açık kaynak modeli, yazılım üretim ve dağıtımında fikri mülkiyet modeline alternatif olarak yerini almış, hemen her alanda kullanıcı ihtiyaçlarına uygun yazılımlar bulabilmek mümkün hale gelmiştir. 1980'lere, yani kişisel bilgisayarların ortaya çıkışına dek, bilgisayar uygulamaları bir anabilgisayar ("İng." mainframe computer) üzerinde çalışmaktaydı. Anabilgisayarlar çoğunlukla bilgisayar bilimcileri ya da mühendisleri tarafından yönetilen birer "bilgi-işlem merkezi"nde bulunmaktaydı. Bu bilgisayarlarda farklı ve birbirinden bağımsız programlar kullanılmakta; kurumların her birimine ait uygulamalar, farklı türde biçimlendirilmiş verileri işlemekteydi. Bu bağımsız uygulamalara daha sonraları otomasyon adacıkları () adı verilmiştir. Az sayıda kurum çalışanı ise, akılsız birer bilgisayar olarak düşünülebilecek uçbirimler () aracılığı ile bilgi-işlem merkezi dışından anabilgisayara veri girişi yapabilmekte ya da çıktı alabilmekteydi. 1980’lere doğru bilgisayarlar giderek küçülmüş ve ucuzlamış; buna karşın güçlenmiş, hızlanmış, kapasite ve kabiliyetleri artmıştır. 1980’lerde kişisel bilgisayarların ortaya çıkmasıyla bilgisayarlar sadece kurumların değil, bireylerin bilişim gereksinmelerine de yanıt verebilecek duruma gelmiştir. Bilgisayar programları daha karmaşıklaşmış ve yetkinleşmiş, bir bölümü ise ticarîleşmiştir. Bu gelişmeler beraberinde daha karmaşık hesaplar yapabilme olanağını da getirmiştir. Basit yordamlar kullanarak veri özetlemenin ötesinde, yöneticiler, karar destek sistemleri yardımı ile daha hızlı ve daha isabetli kararlar verebilir hale gelmiştir. Yönetim bilişim sistemleri ve karar destek sistemlerinin ortaya çıkmasını izleyen dönemde, kurumların örgüt yapılarında önemli değişiklikler meydana gelmiştir. Öncelikle yöneticilerin geçmişte elle yaptıkları işlerin miktarı büyük ölçüde azalmıştır. Ayrıca plan ve bütçe hedeflerinden sapmaların bilgisayarlar tarafından otomatik olarak izlenmesi, kaydedilmesi ve raporlanması, sapmalara göre yönetimi (; kısaca MBE) kolaylaştırmıştır. Her iki değişikliğin sonucu olarak yöneticilerin denetim alanları () genişlemiş; kurumlardaki yöneticilerin ve yönetim kademelerinin sayıları azalmış; çok sayıda yönetim kademesinden oluşan dikey örgütlerin yerine daha az kademe içeren yatay örgütler görülmeye başlamıştır. Kişisel bilgisayarlar, yazılımların bir bölümünün çalışanların bulunduğu birimlere, hatta doğrudan çalışanların masalarına taşınmasına yol açmıştır. Bilgisayar kullanımı kurum içerisinde yaygınlaşmaya başlamış; bilgisayar uzmanlarının tekeli olmaktan çıkmıştır. Bilgisayar, kurum çalışanları için bir iş görme aygıtı olarak iş süreçleri içerisinde yer almaya başlamıştır. Aynı verinin daha çok bilgisayar tarafından kullanılabilmesi, farklı programların birbirleri ile veri alışverişinde bulunabilmelerini gerektirmiştir. Bu durum, eş zamanlı olarak çok sayıda kişisel bilgisayarın anabilgisayarla ve birbirleri ile bağlantı kurabilmesi gereksinmesini doğurmuştur. Kurum içerisinde ve kurumlar arasında birçok bilgisayar, bilgisayar ağları aracılığı ile birbirine bağlanmıştır. 1980’lerdeki bu gelişmelerin dört sonucu olmuştur: Birincisi, kurumların bilişim gereksinmelerinin ve bu gereksinmeleri karşılayacak bilişim sistemlerinin geliştirilmesinin, birbirinden yalıtılmış halde çalışan bilgi-işlem birimleri ve kurumların geri kalan birimleri tarafından karşılanamayacağı anlaşılmıştır. Sistem kullanıcılarının sistem geliştirme ve iyileştirme süreçlerine katılımı artmış; bilişim okur-yazarlığı () yalnızca teknik personelde değil, kullanıcılarda da aranan önemli bir niteliğe dönüşmüştür. İkincisi, 1970'lerin ilk yarısında tartışılmaya başlanan "uzaktan çalışma" () ya da "uzaktan iş görme" olanaklarındaki artıştır. Böylelikle, kısmen de olsa, mekan ve iş bağımlılığı ortadan kalkmıştır. Çalışanların evlerinde ya da bilişim ve iletişim altyapısının yeterli olduğu başka işletmeler, oteller ya da uzaktan çalışma merkezleri gibi yerlerde iş görmeleri yaygınlaşmıştır. Bu bağlamda Endüstri Devrimi'nin yönetim paradigması olan gözlemleyerek yönetim () anlayışı, yerini yer yer hedeflere göre yönetim () anlayışına terk etmiştir. Üçüncüsü, kimi kurumsal verilerin, farklı birimler tarafından ortaklaşa kullanımı gerekmiştir. Ortaya, sorunsuzca veri alışverişinde bulunabilen, farklı bileşenlerden oluşan, birden fazla birimin enformasyon gereksinmelerini karşılayan tümleşik sistemler çıkmaya başlamıştır. Günümüzde bu türden tümleşik sistemler kurumsal kaynak planlaması sistemleri olarak adlandırılmaktadır. Ancak tümleşik sistemlerin varlığı, anabilgisayar üzerinde çalışan yazılımları tamamen ortadan kaldırmamış, bu yazılımlardan işlevselliğini hala koruyanlar, kalıtsal sistemler () adı altında varlıklarını sürdürmüşlerdir. Dördüncü sonuç ise, 1990'larda önce kurumların kendi içlerinde bir merkezden yönetimin yerini yerinden yönetime bırakması olmuştur. Ardından kurumlar arası işbirliğinin geçmişe göre daha da yoğunlaşması sonucu sanal işletmeler () doğmuştur. Farklı şirketlerin sistemleri bilgisayar ağları aracılığı ile birbirine bağlanmış, bu şirketlerin aralarındaki tüm mal, hizmet, para ve bilgi akışlarının sanki bir tek işletmeye aitmişçesine yürütülmesi mümkün hale gelmiştir. Böylece kurumlararası arası sistemler (; kısaca IOS) ortaya çıkmıştır. Özellikle sanal işletmeler ve geniş coğrafî alanlara yayılmış büyük şirketlerin örgüt yapıları sıradüzenselden çok ağ özellikleri göstermeye başlamıştır. Ağ tipi örgütler () hem kurumların kendi içlerinde hem de kurumlar arasında yeni yönetişim () yaklaşımları kullanılmasını gerektirmiştir. İşletme enformatiği alanında örgütsel enformatik, iktisadî enformatik, bilişim sistemleri ve benzeri adlarla 1960'lı ve 70'li yıllarda başlamış olan akademik çalışmalar, bilişim ve iletişim teknolojilerindeki gelişmelerle birlikte, konunun öneminin emek piyasasında da anlaşılmasına neden olmuştur. 1980’ler ve 90’larda üniversitelerde işletme enformatiği dersleri yaygınlaşmış, başlangıç paragraflarında belirtilen çeşitli adlar altında işletme enformatiği bölümleri açılmıştır. 1980'lerde İnternet'in ortaya çıkması ile birlikte kurumsal ve bireysel bilgisayarların birbirleri ile karşılıklı ve ekonomik olarak iletişim kurması olanağı doğmuştur. 1990'larda İnternet'in ticarîleşmesi, elektronik ticaretin ya da kısaca e-ticaretin yaygınlaşmasına yol açmıştır. Uluslararası ticaretin serbestleşmesi, kurumların ve bireylerin İnternet'in sağladığı olanaklardan küresel ölçekte yararlanabilmesini sağlamıştır. 1995-2000 yılları arasında e-ticarette yaşanan hızlı gelişim dot-com balonu ("İng." dot.com bubble) veya İnternet balonu olarak adlandırılmıştır. Bu dönemde bir kısım girişimciler ve yatırımcılar gerçekçi olmayan beklentilerle akılcı olmayan e-ticaret yatırımlarına yönelmiş; ancak 2000-2003 yılları arasında bu e-ticaret firmalarının önemli bir kısmı iflas etmiştir. 2003 yılı itibarı ile sektör küresel ölçekte yeniden toparlanmış ve büyümesini 2000'li yılların sonlarına dek kararlı bir şekilde sürdürmüştür. Bilgisayarların meydana getirilmesinde ve kullanılmasında güdülen başlıca amaç, kuşkusuz, insanlara yararlı olmasıdır. Ancak bilgisayarların gelişimi, onlara ve onları kullanan insanlara zarar vermeye yönelik girişimleri de beraberinde getirmiştir. Bilgisayarları ele geçirerek programlara ve verilere zarar verebilecek yazılımlarla ilgili kuramsal çalışmalar 1950’ler ve 60’larda gerçekleşmiştir. 1970'lerden itibaren önce disketler aracılığı ile bilgisayarlara bulaşan zararlı yazılımlar, özellikle bilgisayar ağlarının ve İnternet’in yaygınlaşması sonucu, bireyleri ve kurumları siber saldırılarla karşı karşıya bırakmış; zaman zaman ciddi kayıplara uğratmıştır. Günümüzde bilgisayar virüsleri, bilgisayar solucanları, Truva atları, casus yazılımlar, reklam destekli yazılımlar belli başlı zararlı yazılım türlerini oluşturmaktadır. Zararlı yazılımların ortaya çıkması onları fark edecek ve engelleyecek antivirüs yazılımları gibi karşı önlemlerin de ortaya çıkmasına ve giderek gelişmesine neden olmuştur. Bilgisayarlara zarar vermenin yanı sıra, yazılımlara ve depolanmış verilere yetkisiz kişilerce kötü niyetle ya da merak yönlendirmesi ile erişilmesinin, teknik olduğu kadar psikolojik, toplumsal ve hukuksal boyutları da ortaya çıkmıştır. Bilgisayar ağları üzerinden bilgisayarlara yetkisiz olarak erişen kişilere "hacker" (“hekır” okunur) denilmiştir. Bilgisayarlar arasında ağlar üzerinden iletilen verilerin gizliliğinin ve mesajların mahremiyetinin sağlanması amacı ile 1970'lerden başlayarak ilk şifreleme standartları ve uygulamaları ortaya çıkmıştır. Bilgisayar ağlarının ve bilişim sistemlerinin "hacker"'lara karşı korunması için, 1980’lerin sonlarında ateş duvarları denen yazılımlar kullanılmaya başlamıştır. Sistem ve veri güvenliği, bunların teknik ve toplumsal boyutları günümüzde işletme enformatiği içerisinde veri iletişimi ve bilgisayar ağları yönetiminin önemli bir parçasını teşkil etmektedir. 2000'lerin ilk yarısı, aynı zamanda ABD'nde Enron, Arthur Andersen, Tyco International, Adelphia, Peregrine Systems ve WorldCom şirketlerini etkileyen bir muhasebe ve finans skandalları dönemi olmuştur. Bu skandallar, muhasebe ve finans alanında saydamlığı ve güvenilirliği artıracak bir dizi yasal, idarî ve etik düzenlemenin yanı sıra, bilişim teknolojilerinin denetimi, veri kalitesinin yükseltilmesi ve veri kaybının önlenmesi konularını gündeme getirmiştir. Bu alandaki başlıca gelişmeler Sarbanes-Oxley Yasası (), Basel I () ve Basel II () anlaşmaları, Sağlık Sigortası Taşınabilirliği ve Sorumluluğu Yasası () ve kişisel verilerin gizliliğine yönelik düzenlemeler olmuştur. Veri yönetişimi alanında ise Bilişimle İlişkili Teknolojilerin Denetimi Hedefleri (COBIT) ve ISO/IEC 38500 () gibi temel yönergeler yayınlanmıştır. Temel yönergeler Sponsor Kurumlar Komitesi (), ITIL, ISO/IEC 27000 (), CMMI, Açık Grup Mimarî Çerçevesi () ve Proje Yönetimi Bilgi Tabanı ("İng." A Guide to the Project Management Body of Knowledege; kısaca PMBOK Guide) gibi daha ayrıntılı uygulamalar için bir çerçeve oluşturmuştur. 2000'li yıllarda katılımcı bireylerin ortak nitelikleri, çıkarları ve ilgi alanları çerçevesinde, İnternet üzerinde toplumsal ağlar () denilen topluluklar oluşmuş; bu toplulukların üyeleri, birbirleri ile yoğun biçimde mesaj ve dosya paylaşmaya başlamıştır. Web, yalnızca içerik sağlayacıların değil, katılımcı tüm birey ve kurumların içeriğine katkıda bulunduğu interaktif bir bilgi havuzuna dönüşerek Web 2.0 diye adlandırılmıştır. Toplumsal ağlar, günümüzde hem üniversiteler ve diğer araştırma kuruluşlarının, hem de elektronik ticaret şirketlerinin ilgilendiği konulardan biri olmuştur. Yine aynı dönemde kablosuz iletişimdeki ilerlemeler, mobil İnternet uygulamalarını ve m-ticaret olarak da bilinen mobil ticareti (; kısaca m-commerce) olanaklı kılmıştır. İşletmelerin bilgisayarlaşması ile birlikte, müşterileri, tedarikçileri, çalışanları, operasyonları, pazara sundukları ürün ve hizmetleri gibi hususlarda veri tabanlarında ve Web günlüklerinde depoladıkları verilerin hacmi giderek artmıştır. 1990'lar ve 2000'lerde bu verilerin ayrıştırılması, düzenlenmesi, özetlenmesi ve anlamlandırılması amacı ile veri ambarları ve kurumsal zeka () uygulamaları kullanılmaya başlanmıştır. Kurumsal zeka uygulamaları, işletmelerin paydaşları, iş süreçleri, ürün ve hizmetleri gibi varlıklar ile bu varlıklar arasındaki etkileşimler hakkında örüntüler, istisnalar ve ilişkiler biçiminde yeni bilgiler elde etmelerini sağlamıştır. 1990'ların ortalarından itibaren kamu kurum ve kuruluşları da paydaşları ile ilişkilerinde bilgisayar ağlarından ve İnternet'ten yararlanmaya başlamıştır. Bu dönemde dosya paylaşımı ile başlayan ilişkiler, giderek bir kısım hareket işlemlerinin çevrimiçinde gerçekleşmesine ve karşılıklı etkileşimli uygulamalara dönüşmüştür. Devletler bir kısım çevrimiçi uygulamalarını kendileri geliştirmeye, diğerlerini de çözüm sağlayıcı firmalardan edinmeye başlamıştır. Devlet kuruluşlarının çalışanlarıyla, yurttaşlarıyla ve diğer kurum ve kuruluşlarla ilişkilerinin elektronik araçlarla yürütülmesine 2000'lerin başında elektronik devlet ya da e-devlet () adı verilmiştir. Bütün bu gelişmeler, işletme enformatiği disiplininin iş dünyasındaki ve akademik dünyadaki yerini iyice sağlamlaştırmış, işletme enformatiği uzmanlarının iş bulma olanaklarını hem ulusal, hem de küresel ölçekte daha da artırmıştır. İçinde bulunduğumuz çağa Enformasyon Çağı denmektedir. Enformasyon çağında bireyler, insan toplulukları ve kurumlar işlerini görmek ve günlük yaşamlarını sürdürmek ya da renklendirmek için çok farklı kaynaklardan gelen büyük miktarda veriye gereksinme duymakta; aynı zamanda büyük bir veri havuzu olan İnternet’e, ya da bireysel veya kurumsal bilişim sistemlerine veri katkısında bulunmaktadır. Bilişim ve iletişim teknolojileri günümüzde toplumların, kurumların ve bireylerin veri paylaşmaları, bu verileri işlemeleri, işlerini ve günlük yaşamlarını sürdürebilmeleri için vaz geçilmez hale gelmiştir. Veriler işlenmemiş, ham gerçeklerdir; tek başlarına bir anlamları yoktur. Veriler depolama, sorgulama, düzenleme ve matematiksel ya da mantıksal olarak özetleme işlemlerinden geçtikten ve çoğu kez tablolar ya da görseller biçiminde soyutlandıktan sonra anlamlı hale gelmekte; enformasyona dönüşerek elde edildikleri bağlamı betimleyebilme ve açıklayabilme gücüne kavuşmakta; kullanıcılarına çözümleme ve karar verme gibi çıkarım olanakları sunmaktadır. Bilişim ve iletişim teknolojileri bireylere, gruplara, ve kurumlara büyük miktarlarda veriyi düşük maliyetle ve hızla işleme ve paylaşma olanağı sunmaktadır. Enformasyon ise arama, bulma, sınıflama, ayıklama ve düzenleme işlemlerinden geçtikten sonra belirli bir alandaki ya da konudaki bilgiye dönüşmektedir. Bilgi üretiminde de bilişim ve iletişim teknolojilerinden önemli ölçüde yararlanılmaktadır. Gerek veri, gerek enformasyon ve gerekse bilgi üretimi için zaman, emek ve sermayeye gereksinme bulunmakta; bu nedenle her üçü de belirli bir maliyete yol açmaktadır. Aynı şekilde her üçünün de kullanım değeri mevcuttur. Bu değer kısmen para cinsinden belirlenebilir ve fiyatlandırılabilirse de, kullanımın parasal değerinin yanı sıra parayla ifade edilemeyen soyut bir değeri de vardır. Bu anlamda, veriler, enformasyon ve bilgi, işletmeler açısından—tıpkı çalışanlar, para, arazi, binalar, ekipman ve hammadde örneklerinde olduğu gibi—birer kaynak özelliği sergilemektedir. Diğer kaynaklar gibi onların da verimli ve etkin yönetimi gerekmektedir. Bilişim ve iletişim teknolojileri bilgisayar tabanlı bilişim sistemlerinin ("İng." computer-based information systems; kısaca CBIS) teknolojik yapı taşlarını teşkil etmektedir. Ancak belirli bir topluluk, kurum ya da bireyin enformasyon gereksinmelerini karşılayabilmek için geliştirilen bir bilişim sistemi karmaşık bir bütündür. Teknolojik bileşenlerden daha fazlasına ihtiyacı bulunmaktadır: Şirketler, departmanlar, şubeler, kurum içi ve dışındaki sistem kullanıcıları (örneğin yöneticiler, profesyonel ve operasyonel çalışanlar, müşteriler, tedarikçiler ve ortaklar), geliştiriciler (örneğin sistem analistleri, programcılar, veri tabanı yöneticileri, veri iletişim uzmanları, danışmanlar), hizmet sağlayıcılar (örneğin İnternet ve iletişim hizmet sağlayıcıları) ve benzerleri. Bu nedenle, bilgisayar tabanlı olsun ya da olmasın, bir bilişim sisteminin meydana getirilebilmesi ve kullanılabilmesi için hem teknolojik hem de toplumsal açıdan sistematik bir çalışma yapmak gerekmektedir. Sistem adı verilen bir bütünü, parçalarına ayırıp incelemeye yönelik bu türden çalışmalara sistem yaklaşımı () adı verilmektedir. İşletme enformatiği disiplini bilişim sistemlerini projelendirmek, geliştirmek ve irdelemek amacı ile sistem yaklaşımından büyük ölçüde yararlanmaktadır. Sistem yaklaşımı işletme enformatiği bağlamında aşağıdaki adımlardan oluşmaktadır: Grupların, kurumların ve bireylerin veri ve enformasyon gereksinmelerinin anlaşılması; bu gereksinmelerin karşılanması için bilişim ve iletişim teknolojilerinin bilişim sistemleri geliştirmekte kullanılması işletme enformatiğinin başlıca ilgi konularından birini teşkil etmektedir. İşletme içerisinde farklı düzeylerde ve farklı departmanlarda yer alan çalışanların veri ve enformasyon gereksinmeleri de farklılıklar göstermektedir. Genel olarak kurumsal hiyerarşide yukarıdan aşağı inildikçe gereksinilen enformasyon özetlerden ayrıntılara dönüşmektedir. Tepe yöneticileri başında bulundukları kurumların bekası ve başarısından sorumlu bulunmakta, bu sorumluluklarını yerine getirmek için yalnızca kurum içi değil, aynı zamanda büyük miktarda kurum dışı enformasyona ihtiyaç duymaktadır. Örgütsel katmanlarda aşağı inildikçe kurum içerisinde üretilen verilere olan gereksinme artmaktadır. Üst düzey yöneticilerinin gereksindiği veriler alt düzeylere göre daha uzun bir zaman aralığını kapsamaktadır. Enformasyon akışı ise aşağıdan yukarı raporlar ve bildirimler; yukarıdan aşağı ise komutlar, planlar ve yönergeler şeklinde gerçekleşmektedir. Tipik bir işletmede başlıca şu departmanlar bulunmaktadır: Doğal olarak bu departmanların gereksindikleri veriler ve bu verilerin işlenmesi ile ortaya çıkan enformasyon gereksinmeleri; buna bağlı olarak da departmanların ihtiyaç duydukları bilişim çözümleri birbirinden farklı olmaktadır. Bu farklılıklara bir de sektörel farklılıklar ve aynı sektörde yer alsalar bile işletmeler arasındaki fiziksel, toplumsal, kurumsal ve tarihsel nedenlerden kaynaklanan farklılıklar da eklenince, bilişim sistemlerinin kurum, departman ve hatta çalışan gereksinmelerine göre şu ya da bu ölçüde uyarlanması çoğu kez kaçınılmaz olmaktadır. Bilişim sistemlerinde veya kurum yapılarında bir değişiklik gerekip gerekmediği; eğer gerekiyorsa değişimin ne ölçüde gerçekleşmesinin uygun olduğu; bu değişikliliklerden kaynaklanabilecek ekonomik, teknolojik ve örgütsel risklerin neler olduğu; riskler arasındaki ödünleşme düzeyleri gibi kararlar işletme enformatiği uzmanlarınca veya onların katkısı ile alınmaktadır. Bir işletmenin gereksindiği özelliklerin tümünü ya da önemli bir bölümünü taşıyan bilişim çözümleri ya kurum içinde geliştirilmekte (insourcing) ya da kurum dışından tedarik edilmektedir (outsourcing). Yeterli mali gücün yanı sıra teknik kapasite ve kabiliyete sahip işletmeler, özellikle rekabet güçlerine yeniliklerle veya güçlendirme ya da iyileştirme yolu ile katkıda bulunması olası sistemleri kurum içinde gerçekleştirmeyi yeğlemektedir. Tersi durumlarda ise sistem geliştirme hizmetleri ya da sistemler dışarıdan tedarik edilmektedir. Sistem tedariği için satınalma ve gerekiyorsa uyarlama, ya da kiralama yollarına gidilmektedir. Sistem edinimi süreci işletmelerin hedeflerinin ve bu hedeflere erişilmesini sağlayacak stratejilerin tanımlanması ile başlamaktadır. Daha sonra kurum hedefleri ve stratejilerinin gerçekleşmesini sağlayacak iş süreçleri belirlenmekte ve bu süreçleri destekleyecek sistemler saptanmaktadır. Üçüncü aşamada bu sistemlerin temin edileceği kaynaklar belirlenmekte, çözüm seçeneklerinin listesi yapılmaktadır. Dördüncü aşamada çözüm seçenekleri rekabet, finansman, kurum ve teknoloji açısından bir maliyet-fayda çözümlemesine tabi tutulmaktadır. İşletme enformatiği disiplini bu çözümleme ve karar verme sürecine hem kuramsal açıdan hem de uygulama açısından önemli katkılarda bulunmaktadır. Edinim kararları kurum ölçeğinde sistem geliştirme ve tedariğinden sorumlu komiteler tarafından alınmakta, edinim süreçleri de bu komiteler tarafından gözetilmekte ve denetlenmektedir. Bir kez edinim kararı verildikten sonra, edinim süreci projelendirilmekte, tedarikçi firmaların yanı sıra, kurum içi ve dışı danışmanların, potansiyel sistem kullanıcılarının ve bilişim ve iletişim teknolojileri çalışanlarının yer aldığı proje takımları oluşturulmaktadır. Bu takımlar, uygun bir sistem geliştirme yöntemi kullanarak sistemi veya sistemin parçalarını geliştirmektedir. Sistem geliştirmekte kullanılacak yöntem bu yöntemi destekleyen programlama dilleri ve bilgisayar destekli yazılım mühendisliği (; kısaca CASE) araçları içerisinden bir seçim yapılmasını gerektirmektedir. Daha sonra ayrıntılı bir gereksinme çözümlemesi