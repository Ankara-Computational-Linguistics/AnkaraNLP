cinsiyet dahil hiçbir ayrımın önemi yoktur. Kitlenin içinde kendisini iten her kimse, o da kendisi gibi biridir. Onu, kendisini duyumsuyormuş gibi duyumsar. Birden bire her şey tek ve aynı bedende oluyormuş gibi olur. Belki de kitlenin yoğunlaşmaya çalışmasının nedenlerinin biri budur: Kitle her bireyi dokunulma korkusundan, mümkün olduğu kadar bütünüyle kurtarmak ister. İnsanlar birbirlerine ne kadar kuvvetli yaslanırlarsa, birbirlerinden korkmadıklarından o kadar emin olurlar. Dokunulma korkusunun bu karşıtına dönüşü kitlelerin doğasında vardır. Rahatlama hissi yoğunluğun en çok olduğu yerde en çarpıcıdır .’" Kitleyi oluşturan bireyler arasında her türlü farkın ortadan kalkması durumunu Canetti deşarj kavramıyla isimlendirir. Deşarj, kitle için olmazsa olmaz koşuldur. Kitleye dahil olan herkes, deşarj anında farklılıklarından kurtularak kendini diğerleriyle eşit hisseder. İnsanlar arasındaki farklılıklar, hiyerarşiler türlü türlüdür ve her yerde insanların birbirlerine karşı davranışlarını belirler. İnsan, diğerleriyle arasına koyduğu mesafelerin yükünü sırtında taşırken, hiyerarşik olarak üstün olma duygusu onu tatmin etmez hale gelir. Çünkü kişi, bu mesafelerle hareket özgürlüğünü de sınırlamış olur. Bir noktadan sonra, bu mesafeleri kendisi koyduğunu da unutur. Mesafelerin etkisiyle taşlaşan ve çoraklaşan insan, bu mesafelerden kurtulmayı özler. Fakat bu, tek başına başarabileceği bir şey değildir. İnsanlar mesafelerin omuzlarına yükledikleri bu yükten ancak hep beraber kurtulur . İşte deşarj anı, kitlenin içerisindeki herkesin mesafeleri ortadan kaldırarak kendini diğerleriyle eşitlediği andır. "‘Arada neredeyse hiçbir uzamın kalmadığı o yoğunluk içinde, vücut vücuda abanır, her bir insan diğerine kendisine olduğu kadar yakındır; sınırsız bir rahatlama hissi ortaya çıkar. İşte insanlar, hiç kimsenin diğerinden daha üstün ya da daha iyi olmadığı bu mutlu an uğruna bir kitle oluştururlar.’" Canetti’ye göre, kitlenin dört temel niteliği vardır; büyüme, eşitlik, yoğunluk ve yönelim. Buna göre, kitlenin büyümesinin hiçbir doğal sınırı yoktur ve kitle her zaman büyümek ister. Kitle içerisinde mutlak bir eşitlik vardır ve en temelde insanların kitleden uzaklaşmalarına sebep olacak hiçbir şeyi görmemelerinin sebebi de bu eşitlik durumu uğrunadır. Kitle yoğunluğu sever ve kendisini hiçbir zaman çok yoğun bulmaz; kendisine ait parçalar arasında hiçbir şey olmamalı ve onları bölmemelidir. Son olarak kitlenin bir yöne gereksinimi vardır. Bir kitle, tek tek üyelerin dışında, ancak bütün üyelerin paylaştığı ulaşılmamış bir hedef var olduğu sürece var olabilir . Canetti, kapalı/açık, ritmik/durgun, yavaş/hızlı, görünür/görünmez, çifte/tekil gibi değişik ölçütlere göre kitleleri sınıflandırır . Fakat bunu yaparken olası tüm kitle türlerini kapsayacak bir sınıflandırma yapma amacı da iddiası da yoktur. Aksine Canetti, kendinden önceki kuramcılardan farklı olarak kitlelerin çok çeşitli varoluşa sahip olduklarını göstermek ister. Bu tarz kategorileri çoğaltarak, kitlelerin görmezden gelinmesini zorlaştırmak ve onlara özgü betimlemeler sayesinde tutum ve davranışlarını anlaşır kılmak amacındadır . Canetti’yi önceki kitle kuramcılarından ayıran bir diğer özellik, kitlenin temel biriminin birey değil ‘kitle kristalleri’ olduğuna ilişkin tespitidir. Kitle kristalleri, kitlelere girdi sağlayan, sabit, dayanıklı, küçük ve katı topluluklardır. Boyutları büyümez ve tarih içerisinde süreklilik arz ederler. Yanı sıra, kural olarak kitlelere bireysel katılım mümkün değildir, ancak bir kitle kristali vasıtasıyla kitleye dahil olunabilir. Bu yüzden kitlenenin indirgenebileceği bir tekillik hali yoktur, ki zaten bu hal yukarıda değinildiği üzere, dokunulma korkusunun dışa vurumudur ve bu korkunun ortadan kalkması ise kitlenin en temel özelliğidir . Kitle kristalleri ve kitlelerin kökeni, değişmeden kalan sürülerdir. Sürünün etrafı boşlukla çevrili olduğundan ve ona katılacak kimse olmadığından sürüler büyümezler. Bu sebeple sürünün sınırlı sayıdaki üyelerinin her biri son derece kıymetlidir. Sürü, kitlenin dört temel özelliğinden biri olan eşitlik ve bir yöne sahip olma niteliklerine sahiptir . Canetti, sürünün kitleyle olan ilişkisini benzerlikleri ve farklılıklarını ortaya koyarak açıklamaya çalışır. Ona göre kabile, klan gibi sosyolojik kavramlar, stratejik bir şeyi temsil ederler. Oysa sürü, bir yelem birimidir ve dışavurumları da somuttur. Sürü, kitlenin en eski ve en kısıtlı biçimidir ve modern anlamdaki kitle bilinmeden önce de var olagelmiştir. Bu sebeple kitlelerin davranışlarının kökenleri sürüde saklıdır. Sürü, çok basit bir şekilde kavranabilecek biçimlerde ortaya çıkmıştır ve bugün hala sürüden türemiş oluşumlar mevcuttur . Buna göre şunu söylemek yanlış olmaz: Canetti, sürü kavramını ilkellik ile eşitleyen ilerlemeci bakış açısını paylaşmaz ve sürünün çok çeşitli, tarihsel bakımdan dayanıklı, her insana tanıdık gelecek bir kitle kristali olduğunu düşünür . Canetti’ye göre dört temel sürü biçimi vardır ve bu temelde sürülerin işlevlerine dayanılarak yapılmış bir sınıflandırmadır. Bunlar av sürüsü, savaş sürüsü, yas sürüsü ve artış sürüsü. Bütün sürü tipleri dinamiktir ve birbirlerine dönüşebilirler. Örneğin, ölüm yüzünden meydana gelen yas sürüsü, daha sonra ölünün öcünü almak amacıyla savaş sürüsüne, eğer başarılı olursa düşmanlarının sayısını azaltan ve kendi sayısını arttıran bir artış sürüsüne dönüşecektir. Bu örnekte yas sürüsü, daha sonra savaş sürüsüne dönüşecek, savaş sürüsü ise artış sürüsüne dönüşecek bir kitle kristali olmuştur . Sürülerin bu değişkenliği tüm toplumsal olguların anlaşılması için ipuçları taşır. Peki kitleleri bir arada tutan nedir? Canetti, bu bağı emirle ilişkilendirir. Ona göre, liderle kitle arasında sevgiye dayanan değil, yaralayıcı bir bağ vardır. Lider emri veren konumundadır ve her emir, içerdiği arzunun yerine getirilmemesi hali için bir yaptırım tehdidi içerir. Bu yaptırımların en tepesinde de ölüm cezası vardır. Bu sebeple her emir, ölüm cezasından pay alarak hükmünü icra eder ve bu durumda emri alanı yaralar. Diğer bir ifadeyle emrin içeriği, yaptırımdan bağımsız olarak emre maruz kalanda bir sızı yaratır. Bu sızı, emre uymakla ortadan kalkmaz ve her emirle birlikte sızı birikir ve kişiler için muazzam bir yük oluşturur. Bu yükü en çok askerler arasında görülür, emre uyarak ve sonucunda terfi ederek kendileri daha üst emir konumuna ulaşarak bu durumdan kurtulmaya çalışırlar. Ancak her alanda olduğu gibi burada da emre uymak sızıyı ortadan kaldırmaz, aksine arttırır. Emir sistemiyle kurulan açık disipline, sızıların birikimiyle oluşan gizli bir disiplin eşlik eder. Canetti’ye göre, yapay kitleleri bir arada tutan şey, lider ile izleyicisi arasında emir üzerinden kurulan yaralayıcı ilişkidir. Bu bakımdan mesele, liderin gücünün nasıl zayıflatılacağı değil, kitlelerin emire maruz kalmak dolayısıyla oluşan sızıdan nasıl kurtulacağını göstermektir. Bu, ancak emre karşı çıkmakla olabilir ve bunun da birkaç yöntemi vardır. Bunlardan ilki, şizofrenik varoluşlardır. Şizofren bazen emri anlamadığı için bazense bile bile emredilenin tersini yapmak için emre karşı çıkar. Bunun dışında bir de şizofren katıldığı hayali kitlelerden aldığı güçle emre karşı çıkabilir. Ancak bütün bu hallerde, şizofren aslında tek başına olduğundan, şizofrenik karşı çıkışlar naiftir . Gerçekten etkili kaçış, ikinci bir yöntem olan karşıtına dönme kitleleriyle mümkündür. Karşıtına dönme, ancak birden fazla tabakanın var olduğu bir toplumda olabilir. Zira kitlenin maddi olarak yön değiştirmesi, bu şartla mümkün olabilecektir. Halkın imtiyazlı sınıflara, işçilerin burjuvaziye, askerlerin subaylara karşı dönmesi; bu biçim bir dönmeye örnektir. Bu süreç emir alanlardaki sızıyı kaldıracak, siyaset biliminde devrim olarak adlandırılacak bir hesap sorma sürecinin başlangıcıdır. Bu bakımdan Fransız Devrimi, Ekim Devrimi, Paris Komünü bunun tarihsel örnekleridir . Esasında kitleye katılma, sızıdan kurtulmanın en emin ve geçerli yoludur. Bireylerin kitle dışındayken birbirleriyle aralarındaki mesafenin yükü, biraz da emrin yarattığı sızıların birikiminin sonucudur. Bireyler, kitleye dahil olarak deşarj olurlar, bu sayede mesafelerin yükünden kurtulurlar. Yanı sıra, kitle içerisinde herkes birbirine eşit olduğundan kimse emir veren konumunda değildir. Bu vasıtayla yaratılan özgürlük hissi, kitle var oldukça yaşanabilecektir ve bu sebeple kitle bileşenleri kitlenin devamlılığı için ellerinden geleni yaparlar. Öte yandan, iktidarlar da aynı sebeple kitleyi hedef alırlar. Hayatta kalanlar, kitleye dahil olan bireyleri tekrar iktidarın çerçevesi içerisine alabilmek için kitleyi çözmeye çalışırlar . Bir liderin hayatta kalabilmesinin tek yolu, kendi taraftarları da dahil herkesi iktidarın çerçevesi içerisinde tutmaktır. Ancak bu sayede bireyler, onun için tehdit algısı olmaktan çıkar. Ancak bu tehdit algısı sebebiyle paranoyak ve hayatta kalan arasında önemli geçişler yaşanabilir. Hatta en ideal yönetici tipi, paranoyaklaştıkça ortaya çıkar . Bu bakımdan Canetti, kitleye ilişkin kendinden önceki kuramcıların, kitlelerin delilik ve gerileme durumunu temsil ettiği görüşünü paylaşmaz. Ona göre aksine, "patolojik olan kitlesel varoluş değil, hayatta kalan olarak liderin varoluş tarzıdır" . Hayatta kalan olarak liderin varoluş tarzının patolojik olarak nitelendirilmesinin bir sebebi, Canetti’ye göre hayatta kalmanın hayatı korumaktan başka bir şeyi ifade etmesidir. Buna göre, insanın avını ele geçirme yöntemleri oldukça kurnazcadır ve saldırı silahları savunma silahlarına kıyasla son derece gelişmiştir. Bu bakımdan kişi kendisini korumak ister, ancak yanı sıra bundan ayrılamayacak başka şeyleri de ister; başkaları ölürken hayatta kalmak için öldürmek ister; o ölürken başkaları sağ kalmasın diye hayatta kalmak ister. Kitlenin lider merkezli çözümlemesi liderin hayatta kalma arzusunu görmezden gelir. Bu bakımdan iktidarın kitleleri uygarlık sınırları içerisinde tutmak üzere geliştirdiği teknolojiler, bir yandan hayatı geliştirmek ve düzenlemek adına kitlelerin ehlileştirilmesi stratejisini meşrulaştırmakta, öte yandan da yığınların savaş meydanlarına sürülmesine aracı olmaktadır . Canetti’ye göre, insanlık için üzerinde durulması gereken asıl tehlike de budur. Hayatta kalanın, herkesten sonraya kalma tutkusu, teknolojinin olanaklarıyla birleştiğinde ortaya çok büyük bir tehlike çıkmaktadır. Bugün tek bir insan dahi insanlığın sonunu getirebilecek güce sahiptir. Bu sebeple, hayatta kalanın denetlenmesi şarttır. Bunun en doğal aracı da insanların emirle yüzleşmeleridir. Diğer bir ifadeyle, asıl tehdit, kitlelerin yıkıcılığı değil, hayatta kalan olarak liderin karşısında durabilecek bir kitle kalmamasıdır . Her iki kitle kuramı bakımından bir kitlesel hareket şekli olan ‘swarming’i ele alacak olursak, Canetti’nin kitle kuramına uygun düşen bir içeriğe sahip olduğunu söylemek mümkündür. Swarming, topluluklar tarafından sergilenen bir kitlesel harekettir. Bir araya kümelenmiş benzer büyüklükteki hayvanlarda, özellikle kuşlar, arılar ve balıklarda görülür ve interdisipliner bir başlıktır. Terim, doğada böceklerin davranışından türetilmiştir. Bu davranışın klasik örneği, kritik bir kütleye ulaştığında bir kovandır. İşçiler yeni bir kraliçeyi büyütecekler ve daha sonra kovan bölünecek ve kovandan çıkacak ve yeni bir kovan için bir yer arayışında olacak. Belki de en şaşırtıcı şey, kovanın eylemlerini kontrol eden hiç kimsenin olmaması gerçeğidir. Denetleyici, yetki, koordinat etkisi yoktur . Swarming, milyonlarca yıllık evrim tarihinde türlere hayatta kalmak adına sağladığı faydalar sebebiyle ortaya çıkmıştır. Bu şekilde, doğa, kapalı-döngülü sistemlerde birlikte çalışarak sosyal varlıkların, problemleri çözerken ve kararlar alırken, bireysel üyelerin büyük çoğunluğundan daha iyi performans gösterebildiğini ve böylece nüfuslarının genel olarak hayatta kalmasını sağladığını göstermiştir . Swarming, bir lider ve koordine eden kimse olmaması bakımdan Canetti’nin kitle kuramına uygun düşen bir hareket türüdür. Kitleyi liderin emri dolayısıyla yaralanan kişinin en önemli kurtuluş yollarından biri olarak gören Canetti’ye göre kitlesel hareket zaten lidersiz olacaktır. Onun ifadeleriyle; "‘birden bire her şey tek ve aynı bedende oluyormuş gibi olur .’" Bu bakımdan, bir kitlesel hareket olarak swarming özü gereği, Le Bon’un bir lider aracılığıyla kontrol altında tutulabilecek ve yönlendirilebilecek bir kitle tasavvurundan ziyade, Canetti’nin liderin verdiği emir dolayısıyla yaralanan ve çektiği acıdan kurtulmak üzere birbirine yaklaşan ve eşitlenen bireylerden oluşan, lidersiz, koordinesiz kitle tasavvuruna uygun düşecektir. General Magic General Magic Bill Atkinson, Andy Hertzfeld ve Marc Porat'ın bir araya geldiği bir şirketti. Grup bir el iletişim cihazı geliştirdi, buna iletişimi vurgulayan bir cep bilgisayarı öncüsü olan "kişisel akıllı iletişimci" dediler. 1990'ların başında, Joanna Hoffman Pazarlama Başkan Yardımcısıydı. Orijinal proje 1989 yılında Apple Computer'da başladı. Marc Porat, Apple'ın CEO'su John Sculley'i, bilgisayar, iletişim ve tüketici elektroniği şirketlerinin işbirliği yapması için yeni nesil bilgisayarlara gereksinim duyduğu zaman ikna etti. Paradigma projesi olarak bilinen proje, Apple'da bir süre için koştu, ancak yönetim genellikle ilgisiz kaldı ve ekip kaynaklar için mücadele etti. Sonunda Sculley'e, mayıs 1990'da meydana gelen ayrı bir şirket olarak gruptan ayrılma fikriyle yaklaştılar. Porat, Hertzfeld ve Atkinson, General Magic'de Susan Kare, Bruce Leak, Darin Adler ve Phil Goldman da dahil olmak üzere Apple'ın 7 takımının birçoğuna katıldı. Şirket başlangıçta neredeyse tamamen gizlilik içinde çalıştı. 1992'de Sony, Motorola, Matsushita, Philips ve AT&T Corporation gibi dünyanın en büyük elektronik şirketlerinden bazıları, General Magic'in ortakları ve yatırımcıları oldular. General Magic, 1993'te New York'ta düzenlenen bir kamu etkinliğinde, herhangi bir zamanda, herhangi bir yerde iletişim cihazı ve ajan tabanlı bir ağ kurma niyetini duyurdu. 1994'e gelindiğinde, ortaklar gibi 16 telekomünikasyon ve tüketici elektroniği şirketi, Cable & Wireless, France Telecom, NTT, Kuzey Telecom, Toshiba, Oki, Sanyo, Mitsubishi ve Fujitsu dahil genişledi. 1992-1993'te Sculley hala General Magic'in yönetmenliğini yaparken, Apple tüketici elektroniği pazarına Apple Newton olan bir proje ile girmeye karar verdi. Newton, orijinal olarak iletişim yeteneği olmayan bir tablet olarak tasarlandı. Newton 1993 yılında gönderildikten sonra başarısız oldu ve General Magic'in ortakları cihazlarını göndermeye başlamadan önce iletişimci kategorisini zayıflatmaya yardım etti. Sony, 1994'ün sonlarında kablosuz Sony Magic Link ve Motorola Envoy'u sundu ve AT & T, cihazları barındırmak için PersonaLink ağını başlattı. Şirket, 2002 yılının Eylül ayında sonunda iflas ve kepenk aldı. Üç Harfliler: Beddua, yapımcılığını, yönetmenliğini ve senaristliğini Alper Mestçi'nin üstlendiği Türk yapımı bir korku filmidir.Başrollerini Beyzanur Mete, Esma Soysal,Şerife Ünsal ve Gizem Takma'nın paylaştıkları film, 2018 yılında vizyona girdi., Ettore Romoli Ettore Romoli (d.9 Nisan 1938-ö. 14 Haziran 2018), İtalyan siyasetçidir. 1994'te girdiği Forza İtalya'da 2013 yılına kadar aktif siyaset yapmıştır. 2007'den 2017'ye kadar Gorizia belediye başkanlığı görevini yürütmüştür. Anne Donovan Anne Donovan (d. 1 Kasım 1961; Ridgewood, New Jersey - ö. 13 Haziran 2018; Knoxville, Tennessee), Amerikalı eski kadın basketbolcu ve antrenördür. 1999'da Bayan Basketbolcular Şeref Listesi'ne adı dahil edilmiştir. Donovan,Bayanlar Basketbolu'nda Los Angeles'ta 1984 Yaz Olimpiyat Oyunları'nda ve dört yıl sonra Seul'deki 1988 Yaz Olimpiyat Oyunları'nda Amerika Birleşik Devletleri basketbol takımıyla iki defa olimpiyat altın madalyası kazanmıştır. Profesyonel basketbol kariyerini sonlandırıp bir süre, WNBA klasmanındaki New York Liberty'nin baş antrenörü olarak görev alan Amerikalı eski kadın basketbolcu Anne Donovan 13 Haziran 2018'de 56 yaşında Knoxville, Tennessee'de ölmüştür. GÃ¶kalp Gökalp, bir yer ismi, erkek ismi ve soyadı, şu anlamlara gelebilir: Faribault County Faribault ilçesi veya Faribault County, Amerika Birleşik Devletleri 'nin Minnesota eyaletinde yer alan bir ilçedir. İlçenin nüfusu 2010 sayımına göre 14,553'tür. İlçenin merkezi Blue Earth şehridir. Capitol Wrestling Corporation Capitol Wrestling Corporation 1952 yılında Jess McMahon ve Toots Mondt tarafından kurulan profesyonel güreş şirketidir. 1953 yılında National Wrestling Alliance ile işbirliği yapmıştır. 1963 yılında Vince McMahon Sr. ve Mondt World Wide Wrestling Federation'ı kurarak şirketten ayrılmıştır. İletişim yöneticisi İletişim yöneticisi, bir özel kuruluş ya da kamu kurumunun iç ve dış iletişimini yöneten kişi. Halkla ilişkilerden sorumlu olan iletişim yöneticisi, bağlı bulunduğu organizasyonun tür ve büyüklüğüne bağlı olarak basın sözcüsü görevi de görebilmektedir. Protagoras (diyalog) Protagoras (; ), Platon'a ait bir diyalogdur. Geleneksel alt başlığı (Platon'a ait olabilir ya da olmayabilir) "Sofistler"dir. Ana argüman yaşlı Protagoras, ünlü bir sofist ve Sokrates arasındadır. Tartışma, şehirde iken Protagoras'a ev sahipliği yapan Callias'ın evinde gerçekleşir ve Sofistlerin doğasını, erdemin birliği ve öğretilebilirliğini konu alır. Toplamda yirmi bir kişi halihazırda adlandırılmıştır. Özel olarak mevcut olduğu söylenen yirmi bir kişiden üçü sofist olarak bilinir. Protagoras'a ek olarak, Hippias ve Prodikos da yer almaktadır. Perikles'in iki oğlunun da, Paralus ve Xanthippus, orada olduğu söylenmektedir. Sokrates'in "Sempozyum"'undaki tüm arkadaşları da, Aristofanes hariç, oradadır: doktor Eryximachus ile Phaedrus; aşıklar Pausanias ile Agathon ve Alkibiadis. Ek olarak, Protagoras'ın seyahatlerinde topladığı söylenen birkaç isimsiz yabancı ve Callias'ın istihdamında bir hizmetçi (hadım) vardır. Felix Weltsch Felix Weltsch (6 Ekim 1884, Prag - 9 Kasım 1964, Kudüs), Almanca konuşan Yahudi kütüphaneci, filozof, yazar, editör, yayıncı ve gazeteci. Max Brod ve Franz Kafka'nın yakın bir arkadaşı ve Bohemya'daki en önemli Siyonistlerden biriydi. Prag'da doğan Weltsch, Prag Üniversitesi'nde hukuk ve felsefe eğitimi aldı. 15 Mart 1939'a kadar Prag'da yaşadı ve çalıştı. Çekoslovakya'nın son treninde şehri Max Brod ve ailesiyle birlikte terk etti. Filistin'e ve daha sonra İsrail devletine geldiğinde 1964'teki ölümüne kadar Kudüs'te bir kütüphaneci olarak çalıştı. Karısı Irma Herz'dan (1892-1969) bir kızı Ruth Weltsch (1920-1991) oldu. Karısıyla Ağustos 1914'te evlendiler. Yayıncı, gazeteci ve önemli Siyonist Robert Weltsch, Felix Weltsch'ın kuzeniydi ve dünyanın en yaşlı Holokost kurtulanarından biri olan Prag doğumlu piyanist Alice Herz-Sommer'ın eniştesiydi. Sangerhausen Sangerhausen, Almanya'nın Saksonya-Anhalt eyaletinde yer alan bir kasabadır. Kasabanın nüfusu 31 Aralık 2015 tarihi itibarıyla 27,752'dir. İş geliştirme merkezi İş geliştirme merkezi, kuruluş aşamasındaki girişim şirketlerine yönetim danışmanlığı, ofis alanı gibi hizmetler sunarak destek sunan kuruluştur. İş geliştirme merkezi tanımına uyan ilk kuruluşun 1959 yılında Joseph L. Mancuso tarafından kurulan Batavia Sanayi Merkezi olduğu kabul edilmektedir. Stanislav Govoruhin Stanislav Govoruchin (; d. 29 Mart 1936- ö.14 Haziran 2018), Sovyet-Rus film yönetmeni, aktör ve senaristtir. Kariyerine 1960'larda başlamış polisiye-macera türünde yapımlar üretmiştir. Çamlık Parkı Çamlık Parkı, Denizli'de Çamlaraltı mahallesinde bulunan halka açık ormanlık park. 2007 yılında Beltaş Denizli Büyükşehir Belediyesi tarafından işletilmeye başlamıştır. Parkın içinde hayvanat bahçesi, spor alanları ve ateşli piknik alanları gibi alanlar vardır. Günlük ortalama 20.000 kişi ziyarete gelir. Orman Bölge Müdürlüğü parkın içinde yer alır. Parkın ilerisinde Seyir Kalesi (Seyir Tepesi) yer alır. Bu tepeden bütün şehir görülebilir. Joe Anderson Joe Anderson (d. 26 Mart 1982), İngiliz oyuncu ve şarkıcıdır. Yer aldığı yapımlar arasında; "Across the Universe", "Becoming Jane", "Control", "The Ruins", "The Crazies", "Horns" ve Alistair karakterini canlandırdığı 2012 yapımı "" sayılabilir. Dha çok WGN America yapımı drama dizisi “Outsiders” 'da canlandırdığı Asa Farrell rolü ve 3'üncü sezonunda yer aldığı Tv dizisi "Hannibal" ile hatırlanır. Pamukkale Ekspresi Pamukkale Ekspresi, TCDD Taşımacılık tarafından Denizli-Eskişehir arasında karşılıklı olarak işletilen ekspres tren hattı. Sandıklı ve Kütahya'dan geçmektedir. Basmane-Denizli BÃ¶lgesel Treni Basmane – Denizli Bölgesel Treni (B38), TCDD Taşımacılık tarafından Basmane Garı – Denizli Garı arasındaki TCDD'ye ait demiryolu hattında TCDD Taşımacılık tarafından işletilen bölgesel trendir. Trenler Basmane Garı'ndan kalkıp 260.637 km (161.952 mil) uzaklıktaki Denizli Garı'na gider. Ayrıca Basmane-Isparta arası faaliyet gösteren Göller Ekspresi'de Basmane-Denizli arası aynı rotayı izlemektedir. Duygusal EÄŸitim Duygusal Eğitim (Fransızca: "L'éducation sentimentale"), Gustave Flaubert tarafından yazılan bir romandır. 19. yüzyılın en etkili romanlarından biri olarak kabul edilen eser, George Sand ve Émile Zola gibi çağdaşlar tarafından övgüyle karşılanırken Henry James tarafından eleştirilmiştir. Hikâye, 1848 Fransız Devrimi döneminde genç bir adamın romantik hayatını ele almaktadır. Roman, 1848 devrimi ve İkinci Fransız İmparatorluğu döneminde yaşayan genç bir erkeğin yaşamını ve yaşlı bir kadına (kitapta Jacques Arnoux olarak tasvir edilen karakter, müzik yayıncısı Maurice Schlesinger'in karısına dayanmaktadır) olan aşkını ele almaktadır. Flaubert, kahramanın deneyimlerini (romantik tutkusu dahil) kendi hayatına dayandırmıştır. 1864'te çalışmasını yazdı: "Benim kuşağımdaki insanların ahlâki tarihini - ya da daha doğrusu, duygularının tarihini - yazmak istiyorum. Bu; aşk hakkında, tutkun hakkında bir kitap fakat tutku, günümüzde olduğu gibi etkisiz olabilir." Romanın tonu ironik ve kötümserdir. Bazen Fransız toplumunu hicvetmektedir. Frédéric Moreau, Parisli zengin bir bankacı olan Dambreuse ile tanışmasını öneren çocukluk arkadaşı Deslauriers ile arkadaşlığını canlandırır. Dambreuse için çalışan komşusu M. Roque'den bir tavsiye mektubu alarak Paris'e gider. Buna rağmen, Dambreuse'ye yaptığı giriş pek başarılı olmaz. Frédéric, Paris'teyken Bay Arnoux ile tasadüfen tanışır ve romanın başında bu adamın karısıyla karşılaşmış ve hayran olmuştur. Paris'te birkaç ay boş boş dolanır. Hikâyenin başlamasından bir yıldan biraz sonra Frédéric bir öğrenci protestosunda ve Bay Arnoux'un dükkanında çalışan Hussonet ile tanışır. Dükkanda buluşan bir grup arkadaşın parçası olur. Sonunda, Bay ve Bayan Arnoux ile akşam yemeğine davet edilir. Aynı zamanda eski arkadaşı Deslauriers Paris'e gelir. Frédéric, Bayan Arnoux'u takıntı haline getirir. Deslauriers, arkadaşının dikkatini dağıtmak için onu bir kabareye götürür ve burada Bay Arnoux ile metresi Matmazel Vatnaz ile karşılaşırlar. Frédéric, maddi sıkıntılar yaşayan annesinin yanına eve dönmesi için ikna edilir. Evdeyken komşusu Bay Roque'nin kızı Louise ile karşılaşır. Maddi sıkıntıları, amcasının ölümüyle hafifler ve tekrar Paris'e gitmek için oradan ayrılır. Frédéric, Paris'e döndüğünde Arnoux çiftinin yaşadıkları yerde artık kalmadıklarını görür. Şehri aramaya başlar ve nihayetinde grup arkadaşlarından biri olan Regimbart ile karşılaşır. Arnoux'un maddi sıkıntılarının olduğunu ve artık çömlek tüccarlığı yaptığını öğrenir. Arnoux, Frédéric'i bir başka metresi olan Rosanette ile tanıştırır. Frédéric Rosanette'den hoşlanır ve Pellerin, Frédéric'e kızın bir portresini çizer. Bayan Arnoux, kocasının aldatmalarını öğrenir. Frédéric, Deslauriers'e para sözü verir ancak parayı ödeyemeyecek olan Arnoux'a borç vermek zorunda kalır. Deslauriers ile Frédéric'in arası bozulur. Mali durumu çözme girişiminde Frédéric, bu kez ona bir pozisyon öneren Dambreuse'e döner. Frédéric, Bayan Arnoux ile olan randevusuna gitmez bunun yerine onu çömlek atölyesinde ziyaret eder. Bayan Arnoux, Frédéric'in tavsiyelerine tepkisiz kalır ve Frédéric, Paris'e döndüğünde Rosanette'nin izini takip eder. Frédéric'in meşakkati artar ve eve dönmesini öneren Deslauriers ile yeniden rastlaşır. Eve dönen Frédéric, komşusunun kızı olan Louise'e aşık olur ve onunla nişanlanır. Deslauriers, bu haberi üzgün olan Bayan Arnoux'a iletir. Frédéric, Paris'te tamamlanacak işleri olduğunu söyler ve Paris'e gittiğinde Bayan Arnoux ile karşılaşır ve ikili, birbirlerie duyduğu aşkı itiraf eder. Özel olarak buluşmayı ayarlarlar fakat Bayan Arnoux'un oğlu ciddi biçimde hastalanır. Mme Arnoux'un yokluğunun nedenini bilmeyen ve farkında olmayan Frédéric, Rosanette ile yatar. Devrimin ortasındayken Frédéric yazdığı politik yazılar sayesinde arkadaşları ve Bay Dambreuse'un saygısını yeniden elde eder. Rosanette ile yaşayan Frédéric, kızın Bay Arnoux ile devam eden arkadaşlığını kıskanır ve kızı, kendisiyle beraber kırsal bölgeye gitmek için ikna eder. Döndüğünde Frédéric, onu bulmak için Paris'e gelen Louise ve babası ile birlikte Dambreuse'un evinde yemek yer. Louise, Frédéric'in ilişkisini fark eder. Frédéric, Bayan Arnoux ile karşılaşır ve Bayan Arnoux'un buluşmaya neden gelemediğini öğrenir. Bu karşılaşma sırasında, Rosanette ortaya çıkar ve hamile olduğunu açıklar. Frédéric, sosyal konum kazanmak için Bayan Dambreuse'u baştan çıkarmaya karar verir. Başarılı da olur ve Bay Dambreuse kısa süre sonra ölür. Rosanette'nin yeni doğan çocuğu ağır hastalık geçirir ve çok az yaşar. Bu arada Bay Arnoux, nihayet maddi sıkıntılarının altında kalır ve ülkeyi terk etmek için hazırlanır. Bayan Arnoux'u kaybetmeyi göze alamayan Frédéric, Bayan Dambreuse'dan para ister fakat Arnoux çiftinin ülkeden ayrılmasını engellemek için artık çok geçtir. Bayan Dambreuse, Frédéric'in para istemesindeki asıl sebebi öğrenir. Frédéric, çocukluğunu geçirdiği evine döner ve Louise'i orada bulmayı umar fakat Louise'in artık kendisinden ümidi kesip Deslauriers ile evlendiğini görür. Frédéric tekrar Paris'e döner. Yıllar sonra Bayan Arnoux ile karşılaşır ve ona olan sonsuz aşkı üzerine yeminler eder. Başka bir aradan sonra Deslauriers ile karşılaşır ve roman, geçmişin hikâyelerini değiştirerek, başlangıcını sona erdirir. Erivan troleybüsü Erivan troleybüs sistemi, Ermenistan'ın başkenti Erivan'ın toplu ulaşım sisteminin bir parçasıdır. Gümrü troleybüs sisteminin 2005'te kapanmasından bu yana Ermenistan'daki tek troleybüs sistemidir. Erivan troleybüs sistemi 1949 yılında hizmete girdi. Zamanla sistem küçüldü; Sovyet dönemi troleybüslerin yerini daha yeni araçlar aldı. Toplu taşıma kullanıcılarının yalnızca %2,5'u tarafından kullanılan bir sistemdir. Erivan troleybüslerinin geçmişindeki en önemli kaza, 1976 yılında yaşanan "göle devrilen troleybüs" olayıdır. Troleybüsün 96 yolcusunun büyük bir kısmının kurtulamadığı olayda, yakın bulunan Avrupa ve Dünya şampiyonu yüzücü Şavarş Karapetyan 20 yolcunun hayatını kurtarabilmiş ancak kendisi 45 gün komada kalmış ve spor hayatı sona ermişti. D.J. Fontana D.J. Fontana (doğum adıyla: Dominic Joseph Fontana ; d. 15 Mart 1931; Shreveport, Louisiana; ö. 13 Haziran 2018), Amerikalı müzisyendir. 1955-68 yılları arasında 14 yıla yakın beraber çalıştığı ünlü rock'n roll şarkıcısı Elvis Presley'in davulcusu olarak bilinir. Presley dışında Dolly Parton, Roy Orbison, Carl Perkins, Paul McCartney, Ringo Starr, Ron Wood ve Keith Richards gibi birçok büyük sanatçı ile çalışmıştır. 2009'da Fontana müzik çalışmalarıyla Rock and Roll Şöhretler Listesi'ne girmiştir. Elvis Presley'in ölümünden sonra halen Elvis şarkılarını çalmaya devam etmiştir. Daha sonra İsveç'e giderek Cadillac müzik grubu vb. ile çalışmalar yapan müzisyen 13 Haziran 2018'de 87 yaşında ölmüştür. Ã‡veneburi (dergi) Çveneburi (Gürcüce: ჩვენებური), Stockholm ve İstanbul’da yayımlanan Gürcü kültürü dergisi. Birinci döneminde, 1977-1979 arasında yedi sayı yayımlandı. İkinci döneminde, 1993-2006 arasında ise, 59 sayı çıktı. "Çveneburi" Türkçe yayımlanıyordu ve dergide az sayıda Gürcüce metin de yer almıştır. "Çveneburi", Türkiye'de Türkçe yayımlanan ilk Gürcü kültürü dergisidir. "Çveneburi"’nin ilk sayısı Stockholm’de Gürcü Kültür Derneği'nin (Georgiska Kulturföreningen) yayın organı olarak çıktı. Adı künyesinde yer almasa da derginin editörünün Şanver Akın olduğu bilinmektedir. Derginin 2-3. birleşik sayısında "Kafkasoloji dergisi" olduğu ibaresi yer almıştır. "Çveneburi"’nin 4-5 sayısında, derginin Stockholm'deki Gürcü Kültür Derneği’nin yayın organı olduğu açıklaması yeniden yer aldı. Derginin son sayısı olan 6-7. birleşik sayısı İstanbul’da basıldı. Bu sayıda derginin "sahibi ve sorumlu yönetmeni" Ahmet Özkan’dı. Ahmet Özkan 1980’de öldürülünce dergi kendiliğinden kapandı. "Çveneburi", 1993’te yeniden yayımlanmaya başladı. Derginin ikinci sayıdan itibaren "yayın yönetmeni" Fahrettin Çiloğlu’ydu. Çiloğlu 1996’da, 19-21. birleşik sayısını (Ocak-Haziran) çıkardıktan sonra editörlüğü bırakınca, Osman Nuri Mercan derginin "sahibi ve sorumlu müdürü" oldu. Kesintili biçimde çıkan dergi, 2006 yılında, 58-59. birleşik sayısında kapandı. "Çveneburi" dergisinde Gürcü kültürü, tarihi, edebiyatı ve benzeri konularda yazılar yer almıştır. Manchester United FC 2008-09 sezonu Bu maddede, Manchester Unitedın 2008-09 sezonunda mücadele ettiği Premier League, FA Cup, Football League Cup, FA Community Shield ve UEFA Şampiyonlar Ligi'ndeki maçları, kadro bilgileri ve istatistikleri yer almaktadır. Kulübün kuruluşundan itibaren 126. sezonu olan 2008-09 sezonunda takım, İngiltere'deki en üst seviye ulusal futbol liglerindeki 85. sezonunu oynadı. Önceki sezonu Alex Ferguson'ın teknik direktörlüğünde Premier League'i şampiyon olarak tamamlayan Manchester United, bu sezonu da Ferguson'ın yönetiminde geçirdi. Sezona Portsmouth ile oynadığı FA Community Shield maçından galibiyetle ayrılarak kupayla başladı. Premier League sezonunda oynadığı 38 maçta 28 galibiyet, 6 beraberlik ve 4 mağlubiyet alan takım; 90 puanla ligi şampiyon olarak tamamladı. FA Cup'a üçüncü turda katılan Manchester United, yarı finalde Everton'a elendi. Takımın mücadele ettiği üçüncü organizasyon olan Football League Cup'a üçüncü turdan dahil oldu ve finalde Tottenham Hotspur'u yenerek şampiyonluğa ulaştı. UEFA Şampiyonlar Ligi'nde ise finalde karşılaştığı Barcelona'ya kaybederek ikinci oldu. Manchester United FC 2009-10 sezonu Bu maddede, Manchester Unitedın 2009-10 sezonunda mücadele ettiği Premier League, FA Cup, Football League Cup, FA Community Shield ve UEFA Şampiyonlar Ligi'ndeki maçları, kadro bilgileri ve istatistikleri yer almaktadır. Kulübün kuruluşundan itibaren 127. sezonu olan 2009-10 sezonunda takım, İngiltere'deki en üst seviye ulusal futbol liglerindeki 86. sezonunu oynadı. Önceki sezonu Alex Ferguson'ın teknik direktörlüğünde Premier League'i şampiyon olarak tamamlayan Manchester United, bu sezonu da Ferguson'ın yönetiminde geçirdi. Sezona Chelsea ile oynadığı FA Community Shield maçından mağlubiyetle ayrılarak başladı. Premier League sezonunda oynadığı 38 maçta 27 galibiyet, 4 beraberlik ve 7 mağlubiyet alan takım; 85 puanla ligi ikinci olarak tamamladı. FA Cup'a üçüncü turda katılan Manchester United, bu turda Leeds United'a elendi. Takımın mücadele ettiği üçüncü organizasyon olan Football League Cup'a üçüncü turdan dahil oldu ve finalde Aston Villa'yı yenerek şampiyonluğa ulaşan takım oldu. UEFA Şampiyonlar Ligi'nde ise çeyrek finalde Bayern München'e elenerek turnuvaya veda etti. Charles Vinci Charles Thomas Vinci Jr. (d. 28 Şubat 1933 - ö. 13 Haziran 2018), Eski Olimpiyat ve Dünya Şampiyonu Amerikalı haltercidir. Manchester United FC 2010-11 sezonu Bu maddede, Manchester Unitedın 2010-11 sezonunda mücadele ettiği Premier League, FA Cup, Football League Cup, FA Community Shield ve UEFA Şampiyonlar Ligi'ndeki maçları, kadro bilgileri ve istatistikleri yer almaktadır. Kulübün kuruluşundan itibaren 128. sezonu olan 2010-11 sezonunda takım, İngiltere'deki en üst seviye ulusal futbol liglerindeki 87. sezonunu oynadı. Önceki sezonu Alex Ferguson'ın teknik direktörlüğünde Premier League'i 2. sırada tamamlayan Manchester United, bu sezonu da Ferguson'ın yönetiminde geçirdi. Sezona Chelsea ile oynadığı FA Community Shield maçını kazanarak kupayla başladı. Premier League sezonunda oynadığı 38 maçta 23 galibiyet, 11 beraberlik ve 4 mağlubiyet alan takım; 80 puanla ligi şampiyon olarak tamamladı. FA Cup'a üçüncü turda katılan Manchester United, yarı finalde Manchester City'ye elendi. Takımın mücadele ettiği üçüncü organizasyon olan Football League Cup'a üçüncü turdan dahil oldu ve beşinci turda West Ham United'a elenerek turnuvaya veda etti. UEFA Şampiyonlar Ligi'nde finalde Barcelona'ya yenilerek turnuvayı ikinci sırada bitirdi. Manchester United FC 2011-12 sezonu Bu maddede, Manchester Unitedın 2011-12 sezonunda mücadele ettiği Premier League, FA Cup, Football League Cup, FA Community Shield, UEFA Şampiyonlar Ligi ve UEFA Avrupa Ligi'ndeki maçları, kadro bilgileri ve istatistikleri yer almaktadır. Kulübün kuruluşundan itibaren 129. sezonu olan 2011-12 sezonunda takım, İngiltere'deki en üst seviye ulusal futbol liglerindeki 88. sezonunu oynadı. Önceki sezonu Alex Ferguson'ın teknik direktörlüğünde Premier League şampiyonu olarak tamamlayan Manchester United, bu sezonu da Ferguson'ın yönetiminde geçirdi. Sezona Manchester City ile oynadığı FA Community Shield maçını kazanarak kupayla başladı. Premier League sezonunda oynadığı 38 maçta 28 galibiyet, 5 beraberlik ve 5 mağlubiyet alan takım; 89 puanla ligi 2. sırada tamamladı. FA Cup'a üçüncü turda katılan Manchester United, dördüncü turda Liverpool'a elendi. Takımın mücadele ettiği üçüncü organizasyon olan Football League Cup'a üçüncü turdan dahil oldu ve beşinci turda Crystal Palace'a elenerek turnuvaya veda etti. UEFA Şampiyonlar Ligi'ndeki grubunu 3. tamamlayarak turnuvadan elenmesi üzerine mücadele etmeye başladığı UEFA Avrupa Ligi'nde ise son 16 turunda Athletic Bilbao'ya elendi. Yuri Gazinski Yury Gazinsky (d. 20 Temmuz 1989), Krasnodar takımında orta saha pozisyonunda görev yapan Rus millî futbolcudur. Profesyonel kariyerine 2007 yılında Smena Komsomolsk-na-Amure kulübünde başladı. Daha sonra sırasıyla Luch-Energiya, Torpedo Moskova, Krasnodar kulüplerinde oynadı. 2018 Dünya Kupası açılış maçında ilk golü kaydeden isimdir. Samsun Ãœniversitesi Samsun Üniversitesi ya da kısaltmasıyla SAMÜ, 18 Mayıs 2018 tarihinde Samsun'da kurulan devlet üniversitesi. Ondokuz Mayıs Üniversitesinin bazı fakülte ile yüksekokullarının devriyle kurulan ve Samsun'daki ikinci devlet üniversitesi olan Samsun Üniversitesinin merkez yerleşkesi Canik ilçesinde bulunmaktadır. Samsun'un ilk üniversitesi 1975'te devlet tarafından kurulan Ondokuz Mayıs Üniversitesi olmuş, ildeki ikinci üniversite 2012'de vakıf üniversitesi olarak eğitime başlayan Canik Başarı Üniversitesi olmuştur. Bu üniversite 23 Temmuz 2016 tarihinde yayınlanan kanun hükmünde kararname sonucu Fetullahçı Terör Örgütü ile ilişkili olduğu gerekçesiyle kapatılarak öğrencileri ve fiziksel yapı kullanım hakları Ondokuz Mayıs Üniversitesine aktarılmıştır. Bunun üzerine şehirdeki siyasiler, meslek dernekleri ile sivil toplum kuruluşları başkanları kapatılan üniversitenin yerine yeni bir devlet üniversitesi açılmasına yönelik çağrıda bulunmuş, konu siyasilerin de gündemine girerek olumlu adımlar atılmıştır. Yeni üniversitenin kurulacağı muhtemel yerler olarak ise Bafra, Canik ve Çarşamba ilçeleri telaffuz edilmiştir. Ondokuz Mayıs Üniversitesi Rektörü Sait Bilgiç de yaptığı bir açıklama ile devlet yerine vakıf üniversitesi kurulmasının daha yararlı olacağını düşündüğünü belirtmiştir. İkinci üniversiteye dair ilk somut açıklama Cumhurbaşkanı Recep Tayyip Erdoğan tarafından 24 Mart 2018 tarihinde gerçekleştirilen Adalet ve Kalkınma Partisinin Samsun 6. Olağan İl Kongresi'nde yapılarak ilde Samsun Üniversitesi adıyla ikinci bir üniversite kurulacağı kamuoyuna duyurulmuştur. Samsun Üniversitesinin kurulmasına dair kanun tasarısı 3 Mayıs 2018'de Türkiye Büyük Millet Meclisinden geçerek yasalaşmış, 18 Mayıs tarihinde ise "Resmî Gazete"de yayınlanarak yürürlüğe girmiştir. Samsun halkı tarafından olumlu karşılanan üniversitenin nereye inşa edileceği gündeme gelmiş; Çarşambalılar Yardımlaşma ve Haberleşme Derneği basın açıklaması ile üniversitenin Çarşamba'ya kurulmasını talep etse de Canik Belediye Başkanı Osman Genç, Samsun Üniversitesinin Canik'teki eski Başarı Üniversitesi yerleşkesinde açılacağını açıklamıştır. Bu aşamada Başarı Üniversitesi kapatıldıktan sonra mal varlığının devredildiği Ondokuz Mayıs Üniversitesinin eşyaları yeni kurulacak üniversiteye devredip devretmeyeceği sorusu gündeme gelmiş, konu özelinde bir açıklama yapılmamakla birlikte yeni üniversiteye destek verileceği duyurulmuştur. Daha sonrasındaysa yerel basında Ondokuz Mayıs Üniversitesine bağlı olup Samsun Üniversitesine devredilen 19 Mayıs'taki Ballıca Kampüsü'nün merkez yerleşke olacağı yönünde haberler çıksa da Sağlık Bakanı Ahmet Demircan üniversitenin Canik'te konuşlanacağını açıklamıştır. Buna karşın üniversite rektörlüğü Atakum'da yer almış; 19 Mayıs ve Canik'te ise iki ayrı kampüs oluşturulmuştur. Rektörlük daha sonrasında Canik'e taşınmıştır. 17 Mayıs 2018 tarihinde ilk ataması yapılan Samsun Üniversitesine rektör olarak Ondokuz Mayıs Üniversitesi Rektörü Sait Bilgiç vekâleten atanmış; üniversitenin ilk senato toplantısı Bilgiç'in başkanlığında Gemi İnşaatı ve Deniz Bilimleri Fakültesi Dekanı Aysun Gümüş, Havacılık ve Uzay Bilimleri Fakültesi Dekanı Aydın Mısırlıoğlu, Sivil Havacılık Yüksekokulu Müdürü Ferhat Akyüz ve Kavak Meslek Yüksekokulu Müdürü Necati Menek'in katılımıyla 23 Mayıs günü yapılmıştır. Asaleten rektörlük ataması için Yükseköğretim Kuruluna 27 kişi aday olarak başvurmuş, bunların arasından Mahmut Aydın seçilmiş ve üniversitenin ilk asil rektörü olarak 6 Eylül 2018 tarihinde ataması yapılmıştır. 24 Eylül 2018'de ilk eğitim-öğretim dönemine başlayan üniversitenin logosu da 28 Ekim 2018'de belirlenmiştir. Önlisans, lisans ve lisansüstü seviyelerinde eğitim veren Samsun Üniversitesi, yeni kurulan ve daha öncesinde var olup Ondokuz Mayıs Üniversitesine bağlı olan yapıların kendisine bağlanması ile kurulmuştur. Kuruluş aşamasında Kavak Meslek Yüksekokulunun kendisine bağlanması ile önlisans yapısı oluşan üniversitenin lisans eğitimi yapıları ise yeni kurulan mühendislik fakültesi, iktisadi, idari ve sosyal bilimler fakültesi ile mimarlık ve tasarım fakültesinin yanı sıra kendisine bağlanan gemi inşaatı ve deniz bilimleri fakültesi, sivil havacılık yüksekokulu ile havacılık ve uzay bilimleri fakültesinden oluşmaktadır. Üniversitenin tek lisansüstü yapısı ise yeni kurulan eğitim enstitüsü olmuş, üniversite genelinde toplam 505 kişilik akademisyen kadrosu açılmıştır. 2019-2020 eğitim-öğretim yılı başında Yükseköğretim Kurumuna yapılan başvurunun onaylanmasıyla birlikte teknik bilimler meslek yüksekokulu da üniversitenin önlisans eğitimi verdiği alt yapıları arasına eklenmiştir. Deniz işletmeleri yönetimi, deniz ulaştırma ve işletme mühendisliği ile gemi inşaatı ve gemi makinaları mühendisliği olmak üzere üç bölümden teşkil olarak 2012 yılında kurulan gemi inşaatı ve deniz bilimleri fakültesi hâlen kurulum aşamasında olup henüz faaliyete geçmemiştir. Fakültenin akademik kadrosu kuruluş aşaması için 1 profesörden ibarettir. Faaliyette olan iki ve kurulmakta olan bir bölümü ile eğitim öğretim veren fakülte 2010 yılında kurulmuştur. Uçak ve uzay mühendisliği ile meteoroloji mühendisliği bölümleri 2014 ve 2015 yıllarından itibaren öğrenci kabul ediyor olup 2011'de kurulan uçak bakım ve onarım bölümünün de ilerleyen yıllarda öğretime başlaması plânlanmaktadır. 315 öğrenciye sahip olan fakülte genelinde 2 doçent, 14 doktor öğretim üyesi ve 1 öğretim görevlisi ve 9 araştırma görevlisi görev yapmaktadır. Ayrıca fakülte toplam 65 yayına sahiptir. 1995 yılında kurulan inşaat bölümüne bağlı inşaat teknolojisi ile mimarlık ve şehir planlama bölümüne bağlı harita ve kadastro programları ile eğitime başlayan yüksekokulda bu iki programın haricinde 2011'de kurulan yapı denetimi, 2013'te kurulan mimari restorasyon ve 2017'de kurulan iş makineleri operatörlüğü programlarında eğitim sürmekte olup toplamda dört bölüme bağlı olarak sekiz program bulunmaktadır. Bu programlardan harita ve kadastro, inşaat teknolojisi ve mimari restorasyonda ikinci öğretim seçeneği de bulunmaktadır. 889 öğrenciye sahip olan yüksekokul genelinde 1 doktor öğretim üyesi ve 24 öğretim görevlisi eğitim vermektedir. Ayrıca yüksekokul toplam 19 yayına sahiptir. 23 Haziran 2009 tarihinde kurulan sivil havacılık yüksekokulu, ilk öğrencilerini 2011 yılında sivil havacılık ulaştırma işletmeciliği bölümüne öğrenci kabul ederek almıştır. Lisans düzeyinde eğitimin verildiği yüksekokuldaki tek faal bölüm havacılık yönetimi (eski adıyla sivil havacılık ulaştırma işletmeciliği) olup pilotaj ve hava trafiği kontrol bölümleri de kuruluş aşamasındadır. 212 öğrenciye sahip olan yüksekokul genelinde 4 doktor öğretim üyesi, 3 öğretim görevlisi ve 6 araştırma görevlisi vardır. Ayrıca yüksekokul toplam 28 yayına sahiptir. Türkiye'de önlisans ve lisans düzeyinde öğrenci kabulü devlet üniversitesi ya da vakıf üniversitesi fark etmeksizin yalnızca Ölçme, Seçme ve Yerleştirme Merkezinin düzenlediği Yükseköğretim Kurumları Sınavı ile yapılmakta olup Samsun Üniversitesi de bu sınava giren lise mezunları arasından öğrenci kaydı yapmaktadır. Üniversitenin önlisans eğitimi veren yüksekokullarına giriş temel yeterlilik testinde (TYT) baraj puan olarak belirlenen 150 puan alan adaylar arasından yapılmaktadır. Lisans düzeyinde kayıt alan fakülteler ise temel yeterlilik testinden baraj puanı geçen ve alan yeterlilik testlerinden (AYT) ilgili bölümün talep ettiği sözel, sayısal, eşit ağırlık ya da dil puan türlerinden en az 180 puan alan adaylar arasından öğrenci almaktadır. Sınav sonrasında adaylar sınavdan aldıkları puan ile birlikte varsa ek puanları hesaplanarak yine Ölçme, Seçme ve Yerleştirme Merkezinin belirlediği bölüm kontenjanı ve tercih sıraları bağlamında merkezî yerleştirme sistemi ile üniversiteye yerleştirilmektedir. Havacılık ve uzay bilimleri fakültesi öğrenci alımını alan yeterlilik testinin sayısal puan türüyle yapmaktayken sivil havacılık yüksekokuluysa eşit ağırlık puan türüyle öğrenci almaktadır. Lisansüstü eğitime öğrenci alımı da yine Ölçme, Seçme ve Yerleştirme Merkezince yapılan Akademik Personel ve Lisansüstü Eğitimi Giriş Sınavından alınan puan ile yapılacak olup öğrenci kabulü önlisans ve lisans öğrencilerinin alımının aksine merkezî sistem ile yapılmayacak, kabul koşulları eğitim enstitüsü tarafından belirlenecektir. Üniversite ilk öğrenci kabullerini 3 Eylül 2018 tarihinde 508 yeni, 15 dikey geçiş öğrencisi kontenjanı ile yapmıştır. 19 Mayıs sınırları içerisindeki Ballıca semtinde yer alan yerleşkede havacılık ve uzay bilimleri fakültesi, gemi inşaatı ve deniz bilimleri fakültesi, mühendislik fakültesi, sivil havacılık yüksekokulu ve teknik bilimler meslek yüksekokulu bulunmaktadır. Teknik alanların ağırlıklı olduğu ve üniversitenin prestij fakültelerinin yer alacağı bir alan olarak tasarlanan Ballıca'daki yerleşkede öğrencilerin barınacağı yurtlar da bulunmaktadır. İktisadi, idari ve sosyal bilimler fakültesi ile mimarlık ve tasarım fakültesi olmak üzere iki eğitim biriminin bulunduğu Canik'teki yerleşkenin sosyal alanların ağırlıkta olduğu bir alan olarak değerlendirilmesi tasarlanmaktadır. Yerleşke içerisinde öğrencilerin barınma ihtiyacına cevap vermek adına Yüksek Öğrenim Kredi ve Yurtlar Kurumu tarafından yurt inşası sürmekte olup 2020-2021 eğitim-öğretim döneminde öğrenci alınması plânlanmaktadır. Manchester United FC 2012-13 sezonu Bu maddede, Manchester Unitedın 2012-13 sezonunda mücadele ettiği Premier League, FA Cup, Football League Cup ve UEFA Şampiyonlar Ligi'ndeki maçları, kadro bilgileri ve istatistikleri yer almaktadır. Kulübün kuruluşundan itibaren 130. sezonu olan 2012-13 sezonunda takım, İngiltere'deki en üst seviye ulusal futbol liglerindeki 89. sezonunu oynadı. Önceki sezonu Alex Ferguson'ın teknik direktörlüğünde Premier League ikincisi olarak tamamlayan Manchester United, bu sezonu da Ferguson'ın yönetiminde geçirdi. Premier League sezonunda oynadığı 38 maçta 28 galibiyet, 5 beraberlik ve 5 mağlubiyet alan takım; 89 puanla ligi şampiyon olarak tamamladı. FA Cup'a üçüncü turda katılan Manchester United, altıncı turda Chelsea'ye elendi. Takımın mücadele ettiği üçüncü organizasyon olan Football League Cup'a üçüncü turdan dahil oldu ve dördüncü turda yine Chelsea'ye elenerek turnuvaya veda etti. UEFA Şampiyonlar Ligi'nde ise son 16 turunda Real Madrid'e elendi. 2018 Akdeniz OyunlarÄ±'nda basketbol - Erkekler 2018 Akdeniz Oyunları'nda erkekler basketbol karşılaşmaları 27-29 Haziran'da Auditori Camp de Mart'ta oynandı. 3x3 formatındaki müsabakalarda 13 ülke madalya için mücadele verdi. Finalde İtalya'yı mağlup eden Fransa şampiyon oldu 2018 Akdeniz Oyunları'nda basketbol - Kadınlar 2018 Akdeniz Oyunları'nda kadınlar basketbol karşılaşmaları 27-29 Haziran'da Auditori Camp de Mart'ta oynandı. 3x3 formatındaki müsabakalarda 9 ülke madalya için mücadele verdi. Finalde İspanya'yı yenen Fransa şampiyon oldu. Manchester United FC 2013-14 sezonu Bu maddede, Manchester Unitedın 2013-14 sezonunda mücadele ettiği Premier League, FA Cup, Football League Cup, FA Community Shield ve UEFA Şampiyonlar Ligi'ndeki maçları, kadro bilgileri ve istatistikleri yer almaktadır. Kulübün kuruluşundan itibaren 131. sezonu olan 2013-14 sezonunda takım, İngiltere'deki en üst seviye ulusal futbol liglerindeki 90. sezonunu oynadı. Önceki sezonu Alex Ferguson'ın teknik direktörlüğünde Premier League şampiyonu olarak tamamlayan Manchester United, bu sezona David Moyes yönetiminde başlasa da 22 Nisan 2014'ten itibaren Ryan Giggs, oyuncu-geçici teknik direktör olarak görev yapmaya başladı. Premier League sezonunda oynadığı 38 maçta 19 galibiyet, 7 beraberlik ve 12 mağlubiyet alan takım; 64 puanla ligi 7. olarak tamamladı. FA Cup'a üçüncü turda katılan Manchester United, bu turda Swansea City'ye elendi. Takımın mücadele ettiği üçüncü organizasyon olan Football League Cup'a üçüncü turdan dahil oldu ve yarı finalde Sunderland'e elenerek turnuvaya veda etti. UEFA Şampiyonlar Ligi'nde ise çeyrek finalde Bayern München'e elendi. Manchester United FC 2014-15 sezonu Bu maddede, Manchester Unitedın 2014-15 sezonunda mücadele ettiği Premier League, FA Cup ve Football League Cup'taki maçları, kadro bilgileri ve istatistikleri yer almaktadır. Kulübün kuruluşundan itibaren 132. sezonu olan 2014-15 sezonunda takım, İngiltere'deki en üst seviye ulusal futbol liglerindeki 91. sezonunu oynadı. Önceki sezonu David Moyes ve Nisan ayında yapılan değişiklikle Ryan Giggs'in teknik direktörlüklerinde Premier League 7.'si olarak tamamlayan Manchester United, bu sezonu Louis van Gaal yönetiminde geçirdi. Premier League sezonunda oynadığı 38 maçta 20 galibiyet, 10 beraberlik ve 8 mağlubiyet alan takım; 70 puanla ligi 4. olarak tamamladı. FA Cup'a üçüncü turda katılan Manchester United, altıncı turda Arsenal'a elendi. Takımın mücadele ettiği üçüncü organizasyon olan Football League Cup'a üçüncü turdan dahil oldu ve bu turda Milton Keynes Dons'a elenerek turnuvaya veda etti. Antiperspirant Antiperspirant (grekçe: "αντι" "karşı" + İngilizce: "perspiration" "ter, terleme") terlemeni ortadan kaldırmak için tasarlanan bir kozmetik üründür. Ter bedende hoş olmayan kokulara neden olabilir. Vücudun belirli bölgelerinde, terin en büyük rahatsızlığa neden olduğu yerlerde, örneğin, bacaklarda, koltuk altlarında, ellerde bulunuyor. Alüminyum veya çinko organik tuzları içerir. Ter bezlerinin boşaltım kanallarını azaltır, böylece terleme sürecini azaltır. Sabahları duştan sonra uygulanır. Bunların saunada, banyoda ve yoğun fiziksel eforla kullanılmaması önerilir. Talk, pudra ve diğer serbest akan preparatlar terleri iyi emebilir. Talk (toz) bileşiminde bakterisit katkı maddeleri veya alüminyum tuzları varsa, preparat aynı zamanda deodorant ve terlemeyi önleyici olarak da kullanılabilir. Çok kuru ciltler için, talk ve toz uygun değildir. Manchester United FC 2015-16 sezonu Bu maddede, Manchester Unitedın 2015-16 sezonunda mücadele ettiği Premier League, FA Cup, Football League Cup, UEFA Şampiyonlar Ligi ve UEFA Avrupa Ligi'ndeki maçları, kadro bilgileri ve istatistikleri yer almaktadır. Kulübün kuruluşundan itibaren 133. sezonu olan 2015-16 sezonunda takım, İngiltere'deki en üst seviye ulusal futbol liglerindeki 92. sezonunu oynadı. Önceki sezonu Louis van Gaal teknik direktörlüğünde Premier League 4.'sü olarak tamamlayan Manchester United, bu sezonu da van Gaal yönetiminde geçirdi. Premier League sezonunda oynadığı 38 maçta 19 galibiyet, 9 beraberlik ve 10 mağlubiyet alan takım; 66 puanla ligi 5. olarak tamamladı. FA Cup'a üçüncü turda katılan Manchester United, finalde Crystal Palace'ı yenerek şampiyonluğa ulaşan takım oldu. Takımın mücadele ettiği üçüncü organizasyon olan Football League Cup'a üçüncü turdan dahil oldu ve dördüncü turda Middlesbrough'ya elenerek turnuvaya veda etti. UEFA Şampiyonlar Ligi'nde grup aşamasında elenmesi sonrasında katıldığı UEFA Avrupa Ligi'nde ise son 16 turunda Liverpool'a elendi. Manchester United FC 2016-17 sezonu Bu maddede, Manchester Unitedın 2016-17 sezonunda mücadele ettiği Premier League, FA Cup, EFL Cup, FA Community Shield ve UEFA Avrupa Ligi'ndeki maçları, kadro bilgileri ve istatistikleri yer almaktadır. Kulübün kuruluşundan itibaren 134. sezonu olan 2016-17 sezonunda takım, İngiltere'deki en üst seviye ulusal futbol liglerindeki 93. sezonunu oynadı. Önceki sezonu Louis van Gaal teknik direktörlüğünde Premier League 5.'si olarak tamamlayan Manchester United, bu sezonu José Mourinho yönetiminde geçirdi. Takım sezona, Leicester City ile oynanan FA Community Shield maçını kazanarak aldığı kupayla başladı. Premier League sezonunda oynadığı 38 maçta 18 galibiyet, 15 beraberlik ve 5 mağlubiyet alan takım; 69 puanla ligi 6. olarak tamamladı. FA Cup'a üçüncü turda katılan Manchester United, altıncı turda Chelsea'a yenilerek turnuvaya veda etti. Takımın mücadele ettiği üçüncü organizasyon olan EFL Cup'a üçüncü turdan dahil oldu ve finalde Southampton'ı yenerek şampiyonluğa ulaştı. UEFA Avrupa Ligi'nde ise finalde Ajax'ı yenerek turnuvayı şampiyon olarak tamamladı. Doktor öğretim üyesi Doktor öğretim üyesi (dr. öğr. üyesi şeklinde kısaltılır), doktorasını başarıyla tamamlayarak tıpta, diş hekimliğinde, eczacılıkta yahut veteriner hekimlikte uzmanlık unvanı elde eden veya belli bir sanat dalında yeterlik kazanmış akademisyen. Türkiye'de yardımcı doçent unvanının kaldırılarak doktor öğretim üyesi pozisyonunu oluşturulmasına dair kanun 6 Mart 2018 tarihinde yürürlüğe girmiştir. Everton FC 2017-18 sezonu Bu maddede, Evertonın 2017-18 sezonunda mücadele ettiği Premier League, FA Cup, EFL Cup ve UEFA Avrupa Ligi'ndeki maçları, kadro bilgileri ve istatistikleri yer almaktadır. Kulübün kuruluşundan itibaren 140. sezonu olan 2016-17 sezonunda takım, İngiltere'deki en üst seviye ulusal futbol liglerindeki 115. sezonunu oynadı. Önceki sezonu Ronald Koeman teknik direktörlüğünde Premier League 7.'si olarak tamamlayan Everton; bu sezona da Koeman yönetiminde başlasa da kendisinin 23 Ekim'de görevinden ayrılmasının ardından 29 Kasım'a kadar geçici olarak David Unsworth, 30 Kasım'dan itibaren ise Sam Allardyce yönetiminde sezonu geçirdi. Premier League sezonunda oynadığı 38 maçta 13 galibiyet, 10 beraberlik ve 15 mağlubiyet alan takım; 49 puanla ligi 8. olarak tamamladı. FA Cup'a üçüncü turda katılan Everton, bu turda Liverpool'a yenilerek turnuvaya veda etti. Takımın mücadele ettiği üçüncü organizasyon olan EFL Cup'a üçüncü turdan dahil oldu ve dördüncü turda Chelsea'ye yenilerek turnuvadan dışında kaldı. UEFA Avrupa Ligi'nde ise grup aşamasında elendi. Glades Glades ilçesi veya Glades County, Amerika Birleşik Devletleri'nin Florida eyaletinde yer alan bir ilçedir. İlçenin nüfusu 2010 sayımına göre 12,884'tür. İlçenin merkezi Moore Haven şehridir. Neferirkare Piramidi Neferirkare Piramidi, M.Ö. 25. yüzyılda Beşinci Hanedan firavunu Neferirkare Kakai (Neferirkare olarak da anılır) tarafından inşa edilmiştir. Abusir nekropol alanında en yüksek noktada bulunan en yüksek yapıydı ve günümüzde hâlâ kuleleri nekropol üzerinde yer almaktadır. Tahliyesi Abusir papirüsünün keşfine yol açtığı için piramit ayrıca önem kazanmaktadır. Beşinci Hanedanlık, Eski Krallık sırasında büyük piramit yapıların sonunu işaret etmiştir. Çağın piramitleri daha küçük ve daha standart hale gelirken girift kabartma süslemeler de çoğaldı. Neferirkare'nin piramidi, başlangıçta, Üçüncü Hanedanlık'tan sonra (MÖ 26. ya da 27. yüzyıl) modası geçen bir tasarım olan bir basamak piramidi olarak inşa edilecekken bu düzenden sapıldı. Bu, daha sonradan onu, gerçek bir piramide dönüştürmeyi amaçlayan değişiklikler ile ikinci bir basamak piramidi içinde kaplandı fakat firavunun ölümüyle piramidin kendisinden sonra başa geçenlerin tamamlaması gerek bir iş olarak kaldı. Eksik kalan işler daha ucuz inşaat malzemesi kullanılarak acele bir şekilde tamamlandı. Bu koşullar nedeniyle Neferirkare'nin anıtı bir vadi tapınağı, bir geçit ve bir kült piramidi gibi bir piramit kompleksinin bazı temel unsurlarından yoksun kaldı. Bunun yerine, tarikat rahipleri normalde vadi tapınağının yakınında bir piramit kasabasında yaşadılar ve bu unsurlar, anıtın güneyindeki rahiplerin günlük faaliyetlerini yürütebilecekleri küçük kerpiç konutlarla değiştirildi. 1890'lardaki Abusir papirüsünün keşfi bu koşullara borçludur. Normal şartlarda, papirüs arşivleri piramit kasabasında yer alması gerekirdi. Piramit daha büyük bir aile mezarlığının parçası oldu. Neferirkare'nin konsorsiyumu olan anıtlar şunlardır: II. Khentkaus ve oğulları Neferefre ve Nyuserre Ini anıtları. Yapımları farklı yöneticiler altında olmasına rağmen, bu anıtların dördü Nyuserre döneminde tamamlandı. Amine Harit Amine Harit (; d. 18 Haziran 1997), Fransa doğumlu Faslı millî futbolcudur. Bonbon Bonbon bazı türlerde tatlılar, özellikle de çikolata kaplanmış küçük şekerlemeler anlamına gelen bir şekerlemedir. Fransızcadan çıkan kelimedir. İlk bonbon örnekleri 17. yüzyıla gelmesiyle Fransız kraliyetinde yapılmıştır. Bonbon adı, Fransızca kelimesinden 'iyi' anlamına gelir. Modern Fransızca ve diğer bazı Avrupa dillerinde, terim sadece herhangi bir şekerleme veya küçük şekerleme anlamına gelir. Bonbonlar, "Wiener Bonbons" isimli bir vals oluşturmak için Johann Strauss II'ye ilham verdi. Bonbonlar çogü zaman kare, dörtgen və farklı şekillerde, yumuşak veya sert, çikolata, vanilya və başqa türlerde olabilir. Yunanistan kadın millî sutopu takımı Yunanistan kadın millî sutopu takımı, Yunanistan'ı uluslararası kadınlar sutopu etkinlikleri ve maçlarında temsil eden takımdır. Dünya Şampiyonası'nda 2011 yılında, Dünya Ligi'nde 2005 yılında, LEN Avrupa Kupası'nda ise 2018 yılında olmak üzere birer şampiyonluk yaşadı. 2009'dan beri takımın antrenörlüğünü Yorgo Morfesis yapmaktadır. Meyveli buz Meyveli buz, su bazlı donmuş bir dondurulmuş tatlıdır. Ayrıca buzlu şeker (Kanada, ABD, Yeni Zelanda), donmuş pop (Amerika Birleşik Devletleri), buzlu lolly veya buzlu pop (Birleşik Krallık, Hindistan, İrlanda, Güney Afrika Cumhuriyeti), buz bloku (Yeni Zelanda, Avustralya), buzlu direk (Avustralya), buz damlası (Filipinler) veya chihiro (Cayman Adaları) isimleri ile de bilinir. Genellikle bir çubuk etrafındaki aromalı sıvının (meyve suyu gibi) dondurulmasıyla yapılır. Sıklıkla, meyve suyu yapay olarak renklendirilir. Sıvı, dondurarak, katı hale geldikten sonra, çubuk buzu tutmak için bir tutamak olarak kullanılabilir. El şekilli buz parmak türü de vardır. Bir buz popunun sopası olmadığı zaman, freezie denir. Oakland, Kaliforniya veya San Francisco'dan Frank Epperson, (burada tartışılır), arka bahçesinde bir bardak ve bir tahta kaşıkla bir meyve suyu bıraktı. O gece, sıcaklık sıfırın altına düştü ve Epperson ertesi sabah içeceği keşfettiğinde, soda suyunun donmuş olduğunu gördü. Çocuk, içeceği eriterek sıcak su akışı altına sokmak istedi. Kaşıktan çekerek, donmuş içeceği çıkardı ve yedi. 1923'te "bir çubuk üzerinde donmuş buz" kavramını patentlendirdikten sonra meyveli buzları popülerleştirdi. Başlangıçta bunu Epsicle olarak adlandırdı. Birkaç yıl sonra, Epperson, New York'taki Joe Lowe Company'ye icat ve Popsicle markasının haklarını sattı. Haydar Aliyev Azerbaycan YÃ¼ksek Harp Okulu Haydar Aliyev Azerbaycan Yüksek Harp Okulu (azerice:Heydər Əliyev adına Azərbaycan Ali Hərbi Məktəbi, ya da AAHM) Azerbaycan'da askeri subay eğitimi veren askeri okuldur.1939 yılında kurulmuştur.2001 yılında Azerbaycanın eski cumhurbaşkanı Haydar Aliyevin fermanı ile Azerbaycan Yüksek Harp Okulu adı almıştır. Özgür devletlerin tecrübesinden ve tarihinden mâlumdur ki,ordu devletin birliğini temin etmek için esas güç olarak,devletin esasını teşkil eden kuruluşlardan biridir.20.Yüzyılın ikinci onyıllığının sonlarında kendi özgürlüğünü elde etmek arafesinde Azerbaycan halkının karşısında duran ilk vazifelerden biri milli Silahlı Kuvvetlerin yaradılması idi ve böylelikle askeri okul yeniden teşkiline ihtiyaç yarandı ve 1939 yılında yaranmış Kumandanlar Okulu Azerbaycan Yüksek Harp okulu olarak yeniden teşkil edildi. Okulda askeri eğitimlerle yanaşı, spor eğitimleri, her yıl sonu intibak eğitimleri, dil eğitimleri verilmektedir.Harbiyelilerin rahat yaşamı için okulun 6 harbiyeli yatakhanesi tam techizatlı şekilde hizmet vermektedir.Bundan başka okulda 3 öğün yemek veren yemekhane de mevcuttur.Okulda kapalı ve açık spor salonu, kulüp,sinema salonu,kütüphane,kafeterya mevcuttur.Harp Okulunda farklı spor dallarında eğitim verilmektedir.Okulda eğitim veren öğretmenlerin çoğunluğu 25 yılı aşkın sürede orduda hizmet vermiş yarbay ve albaylardır. Okulda 4 Fakülte mevcuttur.Bu fakülteler; -Kara Kuvvetleri FakÃ¼ltesi; -Hava Kuvvetleri FakÃ¼ltesi; -Hava Savunma Kuvvetleri FakÃ¼ltesi; -Deniz Kuvvetleri Fakültesi. Okulda 4 yıllık askeri eğitimi tamamlayan harbiyeliler, teğmen rütbesi alarak ordu birimlerine gönderiliyorlar. Permeaz Permeazlar, hücrenin içine veya dışına konsantrasyon gradiantı (meyili) yönünde spesifik bir molekülün geçişine imkân sağlayan bir çoklu geçiş transmembrane protein sınıfı. Permeaz bağlanması spesifik molekülün taşınması için ilk adımdır. "E. coli"' deki LacY proteini bir permeaz örneğidir. Bilinmeyen Bir Kadının Mektubu Bilinmeyen Bir Kadının Mektubu (Almanca: "Brief einer Unbekannten"), ilk kez 1922'de yayınlanan, Stefan Zweig tarafından yazılan uzun öykü. Mektup biçiminde yazılan eser, ünlü bir yazarın hatırlamadığı bir kadından aldığı mektuptan oluşuyor. Öyküde aşkın psikolojik çözümlemesini kadının iç dünyasından yola çıkarak yapan Zweig aynı zamanda, mutlak aşkı sorgulatıyor. Buradan yola çıkarak Ahmet Cemal eser için yazdığı "Aşkın Psikolojisi" başlıklı ön sözde okuyucuya "Böylesine, gerçek anlamda aşk denilebilir mi?" sorusunu yöneltiyor. Öykü, "roman yazarı R." olarak anılan yazarın tatilden döndükten sonra, aldığı imzasız mektubu okumasıyla başlıyor. Mektup yazarın hiç tanımadığı bir kadından gelmiştir ve "Sana, beni hiç tanımamış olan sana," diye başlar. Kadın küçükken Viyana'da yazarla aynı apartmanda yaşamış, daha sonra annesiyle birlikte Innsbruck'a taşındığı zaman bile bu adama karşı tutkusu hiç eksilmemiş ve 18 yaşına geldiği zaman tekrar Viyana'ya dönmüştür. Yazarla yeniden görüşmeye çalışan kadın üç gecelik beraberliğin ardından unutulmuş olarak hayatına devam eder. Yolları birkaç kez daha kesişse de bu kısa beraberliklerinde ona yıllardır aşık olduğu gerçeğini söylemez. Söylerse yazarın onu tamamen anlamayacağını ve hayatındaki basit kadınlardan farksız kalacağını düşünür. Aynı sebepten dolayı çocuğun varlığından da bahsetmez. Çocuğuyla birlikte zor günler geçirse de, sevdiği adamın gözünde onu faydalanmak isteyen bir kadın olmak istemediği için, asla onunla iletişim kurmaz. Hayatını sağlamak için zengin erkeklerle çıkmaya başlasa da hiç biriyle evlenmez. Defalarca kendisini hatırlatmaya çalışsa da yazar onu tanımaz. İspanyol gribi yüzünden çocuğunu kaybettikten sonra kendisinin de öleceğini hissettiğini belirttiği mektubu yazıp gönderir. Eser yazarın kadını hatırlamaya gayret etmesi ve hatırladığı parçaları birleştirmeye çalışması ile son bulur. Öykü 1948'de Max Ophüls yönetmeliğinde beyaz perdeye uyarlandı. Senaryosunu Howard Koch'un uyarladığı filmde Joan Fontaine, Louis Jourdan, Mady Mady Christians ve Marcel Journet'le gibi oyuncular rol aldı. Film 1992'de, Amerika Birleşik Devletleri Ulusal Film Arşivi tarafından "kültürel, tarihî ya da estetik açıdan önemli" olarak değerlendirildiği için Kongre Kütüphanesi'nde korunmak üzere seçildi. 2001 yılında, Fransız yönetmen Jacques Deray tarafından Lettre d'une isimli televizyon filmi çekildi. 2004'te yapılan Çince uyarlamayı Xu Jinglei, 2011 yılında yapılan versiyonu ise Moğol film yönetmeni Naranbaatar yönetmiştir. 1975 yılında, Antonio Spadavecchia tarafından tek kişilik opera şeklinde "Письмо незнакомки" (Bilinmeyen Bir Kadından Mektup) adıyla operaya uyarlanmış, Sovyetler Birliği'nde ve daha sonra Rusya'da Rusça olarak sahnelenmiştir. Amino asit permeaz Amino asit permeazlar amino asitlerin hücre içine taşınmasında rol alan membran permeazlarıdır. Bu proteinlerin evrimsel olarak bağlantılı oldukları ortaya çıkarılmıştır. Bu proteinler 12 transmembran segment içerirler. CIP1; SLC12A1; SLC12A2; SLC12A3; SLC12A4; SLC12A5; SLC12A6; SLC12A7; SLC12A8; SLC12A9; SLC7A1; SLC7A10; SLC7A11; SLC7A13; SLC7A14; SLC7A2; SLC7A3; SLC7A4; SLC7A5; SLC7A6; SLC7A7; SLC7A8; SLC7A9; Küçük çoklu ilaç dayanıklılık protein Küçük çoklu ilaç dayanıklılık protein birçok toksik bileşiğin hücre dışına çıkararak, ilaç dayanaklılığı sağlayan bir integral membran protein ailesi. Bu çıkarma işlemi sırasında aynı vakitte protonların içeri pompalanması olayı gerçekleşir. Örnek olarak "Escherichia coli" mvrC P23895 metil violojenin hücreye girişini engeller ve etidyum bromidin dışarı atılmasında rol oynar. Klorisondamin Klorisondamin bir Nikotinik asetilkolin reseptör antagonisti (anatagonist:reseptöre ters şekilde işleyen) .Bu madde hem nöronal hem de gangliyonal bloklamalar oluşturur. Klorisondaminin sifingomyelin ve diğer alakalı glikolipidleri de içeren çeşitli biyomoleküller ile kovalent olmayan kompleksler oluşturduğu kanıtlanmıştır. Kendiliğinden değişim Kendiliğinden değişim mekansal öğrenme ve hafızayı test eden bir davranış testidir. Bu labirent tekniği bilinçle ilgilenen çoğu laboratuvarda aşırı yaygın olarak kullanılır. Labirent Y, T, + şeklinde olabilir. Radyal kol labirenti buna benzerdir fakat daha karmaşıktır ve birçok kolun olmasından dolayı zor bir görevdir. Fare labirentin ortasına yerleştirilir ve her bir kola özgürce gidişine izin verilir. Bu testin amacı farenin tercihlerini ölçmektir. Görev hipokampal hafızayı ölçer ve hipokampüsteki bozukluklar ile hipokampal hafıza zayıflayabilir. Farenin toplamda kaç kola girdiği ve hangi kolları kaç kez ziyaret ettiği not alınarak yüzde hesaplaması yapılır. Düşük skor, yani düşük yüzde, bireyin bilincinde sorun olduğu anlamına gelir. Baraj yüzde labirentteki kol sayısına bağıl olarak değişir, 3 kol labirent için %22 iken 4 kol labirent için %9 civarındadır. Ancak ve ancak farenin 4 bacağının hepsi bir kolun içerisinde olduğunda fare kola girmiş sayılır . Dember W N. In: Spontaneous Alternation Behavior. Richman C L, editor. New York: Springer; 1989 Sumter County, Alabama Sumter ilçesi veya Sumter County, Amerika Birleşik Devletleri'nin Alabama eyaletinde yer alan bir ilçedir. İlçenin nüfusu 2010 sayımına göre 13,763'tür. İlçenin merkezi Livingston şehridir. İlçenin adı Thomas Sumter'den gelmektedir Leonidas Paraskevopulos Leonidas Paraskevopulos (Yunan: Λεωνίδας Παρασκευόπουλος; 7 Ekim 1860 – 16 Mayıs 1936), Yunan kıdemli subay ve siyasetçi. 7 Ekim 1860'ta Kitnos Adası'nda doğdu. Helen Harp Akademisi'ne girdi ve Kasım 1881'de 2. Topçu Teğmeni olarak mezun oldu. 1897 Osmanlı-Yunan Savaşı sırasında, Albay Timoleon Vassos'un komutasında Girit'e sevk edilen keşif kolordusunda görev yaptı. 1912-13'te Birinci Balkan Savaşı'nda yer aldı. Yunanistan'ın I. Dünya Savaşı'na girmesinden sonra, "Ulusal Savunma Kuvvetleri Kolordusu"nun komutanlığına atandı. 8 Kasım 1918'de Birinci Dünya Savaşı'nın sona ermesi üzerine, Panagiotis Danglis'in yerine, Selanik Cephesi'nde Yunan ordusunun Başkomutanı olarak atanmıştır. Osmanlı İmparatorluğu ile Sevr Antlaşması imzalandıktan sonra, İzmir'deki işgalci Yunan birliklerinin başkomutanlığına atandı. Komutasındaki Yunan birlikleri işgal bölgelerini güneye (Aydın'a) ve batıdan Bursa'ya kadar genişleterek Gemlik'e ulaştılar. Kasım 1920'de İzmir merkezli Yunan işgal ordusunun başkomutanlığına yerine Anastasios Papulas getirildi. Anadolu savaşındaki yenilgiden sonra, siyasete atıldı. Yunanistan'da 1929'da yapılan parlamento seçimlerinde Elefterios Venizelos'un Liberal Parti'sinden ülke parlamentosuna seçildi. 1929-1932 arasında bir "aristokrat senatör", 18 Mart 1930'dan 19 Ağustos 1932'ye dek Senato Başkanı olarak görev yaptı. 1936 yılında Paris'te, 75 yaşında öldü. 2018 Avrupa Eskrim Şampiyonası 2018 Avrupa Eskrim Şampiyonası, 16 - 21 Haziran 2018 tarihleri ​​arasında Sırbistan'ın Novi Sad kentinde SPC Vojvodina'da düzenlenmiştir. Kate Nash Kate Marie Nash (d. 6 Temmuz 1987) İngiliz şarkıcı, söz yazarı, müzisyen ve oyuncu. Nash, Birleşik Krallık'ta hit olan "Foundations" şarkısıyla (2007) üne kavuştu. Çıkış albümü "Made of Bricks", Birleşik Krallık tablolarında 1. ve Amerika Birleşik Devletleri'nde 36. sıraya ulaştı. Nash, 2008 BRIT Ödülleri'nde "En İyi Kadın Sanatçı" ödülünü kazandı. İkinci stüdyo albümü My Best Friend Is You 2010 yılında yayınlandı ve hem Birleşik Krallık'ta hem de Almanya'da ilk 10'a girdi. Albümün baş single'ı "Do-Wah-Doo" Birleşik Krallık listeleri'nde 15. sıraya kadar yükselerek, Top 40 listesine giren dördüncü single'ı oldu. Nash, Girl Talk adlı üçüncü albümünü 4 Mart 2013'te kendisi yayınladı. Dördüncü albümü "Yesterday Was Forever" 30 Mart 2018'de çıktı. Nash, filmlerde ve dizilerde oyunculuk yaptı. 2012 yapımı film Greetings from Tim Buckley'de ve 2013 yılında Powder Room ve Syrup filmlerinde oynadı. En iyi bilinen rolü, Netflix dizisi GLOW'da Rhonda "Brittanica" Richardson karakteridir. 2000-01 TÃ¼rkiye Bayanlar Futbol Ligi 2000-01 Türkiye Bayanlar Futbol Ligi, Türkiye'deki kadın futbolunun en üst seviye ligi olan Türkiye Bayanlar Futbol Ligi'nin (günümüzdeki adıyla Kadınlar 1. Ligi) 8. sezonudur. 17 Şubat 2001'de oynanan 3 Haziran 2001'de, 2 grupta toplam 12 takımın katılımıyla gerçekleştirilen ilk yarı maçlarıyla başladı. Ankara'daki Cebeci İnönü Stadyumu'nda oynanan final karşılaşmasında rakibi Zeytinburnuspor'u, normal süresi 2-2 berabere sona eren maçın uzatma süresinde bulduğu golle 3-2 yenen İstanbul Kuzeyspor, lig tarihindeki tek şampiyonluğuna ulaştı. 2018 Monte-Carlo Masters - Tekler Son iki turnuvanın şampiyonu olan Rafael Nadal, unvanını başarıyla korudu ve finalde Kei Nishikori'yi 6-3, 6-2'lik setlerle mağlup etti. Her bir durumda yeni bir rekor olan bu şampiyonluk, Nadal'ın Monte-Carlo'daki 11. tekler ve 31. ATP Masters şampiyonluğuydu. Şampiyonluğu kazanarak, Nadal aynı zamanda ATP tekler sıralamasında 1 numarayı da korudu. İlk sekiz seribaşı tenisçi ilk turda maç yapmadan ikinci tura yükseldi. Güllük Körfezi Güllük Körfezi, Ege Denizi'nde, Muğla ili Milas, Bodrum ile Aydın ili Didim sınırlarında kalan körfez. Kuzeyde Tekağaç Burnu ile güneyde Yalıkavak Yarımadası arası 21 km, genişliği 32 km kadardır. Körfezde, turizm, deniz taşımacılığı, balıkçılık ve diğer kıyısal etkinlikler yapılmaktadır. Milas, Çine ve Bozdağ'dan üretilen felspat madeni körfez içindeki Güllük Limanı'ndan ihraç edilmektedir. Körfez açıklarında Yunanistana ait Bulamaç (Farmakonisi) Adası bulunur. Kıyılarda İassos, Bargylia gibi antik kent kalıntılar vardır. Tekağaç Burnu çevresinde antik şehir Didyma'nın kalıntıları bulunur. Türkiye'nin önemli sulak alanlarından olan "Gülük Lagünü" ve "Tuzla-Boğaziçi Gölü" körfez kıyılarında yer alır. Sulak alanlar turizm, balıkçılık ve kültürel açıdan önemlidir. Kıyıdaki yerleşimler, sanayi etkinlikleri ve tarımsal faaliyetler körfezin başlıca kirleticileridir. 2000 yılında ilgili bakanlıklarca Su Ürünleri Potansiyel Üretim ve Gelişim Alanı ilan edilmiştir. Karardan sonra bölgeye 124 ağ kafes kurulmuştur. Körfez içinde yapılan kafes balıkçılığı turizmciler ile balıkçıları karşı karşıya getirmiştir. Körfez kıyılarındaki 30 kadar beş yıldızlı otel, 130'dan fazla apart otel ve pansiyon, 30.000 yazlık kirlilikten zarar gördü. Zamanla sayıları 130'a çıkan kafesler, 2007 yılında balık çiftliklerinin koy ve körfezlerde kurulamayacağı ile ilgili tebliğinden sonra açığa taşındı. Milas-Bodrum Havalimanı körfez kıyılarındadır. Yıllık ortalama sıcaklık 18.4, yaz aylarında 27.3'dür.Yıllık ortalama yağış miktarı 578,1 mm/m2, nem oranı ortalama %62,49 dur. Güllük Körfezi’nde rüzgarlar gündüz 11.00 de çıkar ve sertleşir. Gün batımında kalır ve gece karadan eser. Trichodesmium erythraeum Trichodesmium erythraeum çıplak gözle görülebilen bir siyanobakteridir. Bu tür ayrıca "deniz talaşı" olarak bilinir. Bu tür, Kızıldeniz'i de tam anlamıyla uzaydan görülebilen kırmızı bir renge dönüştürebilir. Bunun nedeni bilinmemektedir. Ancak çoğu bilim insanı Trichodesmium cinsinin bir bakteri türünün, büyük olasılıkla bu türün sebebi olduğuna inanmaktadır. Bu, okyanusun besin zincirindeki nitrojenin yaklaşık yarısını sabitleyen, azot içeren bir bakteri türüdür. Diğer bakterilerin aksine, fotosentez de yapabilir. Bu uzun filamentler oluşturan bir kolonyal türdür. Kolonideki bazı bakteriler nitrojeni onarır ve diğerleri fotosentez için uzmanlaşır. Bununla birlikte, iki işlem iki ile yapılmalıdır, çünkü fotosentezden kaynaklanan oksijen yan ürünü nitrojen sabitleme işlemine engel olur, bu nedenle ayrı hücrelerde yapılmalıdır. 2018 Monte-Carlo Masters - Ã‡iftler Rohan Bopanna ve Pablo Cuevas turnuvanın son şampiyonuydu, ancak bu yıl birlikte katılmamayı tercih ettiler. Bopanna, Édouard Roger-Vasselin ile birlikte oynadı, ancak yarı finalde Oliver Marach ve Mate Pavić'e kaybetti. Cuevas, Marcel Granollers ile takım kurdu, ancak çeyrek finalde Bob ve Mike Bryan'a kaybetti. Bryan kardeşler, finalde Marach ve Pavić iklisini 7-6, 6-3'lik setlerle mağlup ederek turnuvayı şampiyon olarak tamamladı. Tüm seribaşı tenisçiler ilk turda maç yapmadan ikinci tura yükseldi. Ozuna Juan Carlos Ozuna Rosado (d. 13 Mart 1993), bilinen adıyla Ozuna, Puerto Rico asıllı Amerikalı reggaeton şarkıcısı ve şarkı yazarı. Sony Latin sanatçısıdır. Jukov Nişanı Jukov Nişanı ( "Orden Jukova"), üstün askerî başarılar gösteren üst düzey subaylara verilen bir Rus nişanıdır. Nişan, 9 Mayıs 1994'te Rusya devlet başkanı kararnamesiyle verilmeye başlanmıştır. Adını Sovyetler Birliği Mareşali Georgi Jukov'dan almaktadır. Arkas (anlam ayrımı) Arkas, Yunan mitolojisinde Zeus'un oÄŸludur. Arkas ayrıca şu anlamlara gelebilir: Kurucu iktidar Kurucu iktidar, hem siyasal ve hukuksal anlamda çeşitli boyutlara sahip olması hem de bu boyutların birbirleriyle olan ilişkisi bağlamında, yüklü bir mefhumdur. Kurucu iktidar mefhumuna dair yetkin bir kavrayış ortaya koyabilmek, bu noktada, kavramın çok boyutluluğuna dair bir farkındalığı gerektirir. Nitekim, kurucu iktidar, halk, demokrasi, anayasa, yaratım gibi kavramların oluşturduğu bir ilişkiselliği ifade eder. Örneğin, bu ilişkiselliğin bir boyutunu Antonio Negri, “kurucu iktidarı konuşmak, demokrasiyi konuşmaktır” (1999, s.1) şeklinde dile getirir. Benzer biçimde, kavramı tanımlamaya yönelik çabaların, söz konusu ilişkiselliğin farklı boyutlarını içerecek şekilde ortaya konulduğu gözlemlenmektedir. Kurucu iktidar, en genel anlamıyla, anayasayı yapma ve anayasayı değiştirme iktidarı şeklinde tanımlanır (Gözler, 1998, s. 10). Kavram, bu noktada, anayasayı olanaklı kılan ve onun üzerinde değişiklik yapma hakkına sahip olan bir güç olarak ifade edilir. Buna ek olarak, kurucu iktidar kavramı, “bir siyasi birliğin taşıyıcısı olan” ve iradesini ortaya koyarak bir hükûmet makamını oluşturan bir mevcudiyeti gerektirir (Loughlin, 2017, s. 191). Bir başka ifadeyle, anayasa yapma kapasitesinin yanı sıra, kurucu iktidar kavramı bir iradeye ve bu iradenin imkân tanıdığı bir siyasi birliğe gönderme yapmaktadır. Bu noktada, kavrama ilişkin üç unsur öne çıkmaktadır: Anayasanın olanaklılığı, bir siyasi birliğin varlığı ve bu iki unsura imkân tanıyan irade. Carl Schmitt, öne çıkan üç unsuru toparlayacak şekilde, kurucu iktidarı şu şekilde tanımlamaktadır: Anayasayı yapan güç olarak kurucu iktidar, gücü ya da otoritesi, siyasal varoluşunun biçimi ve türüne dair somut ve kapsamlı bir karar verme kapasitesine sahip olan siyasi iradedir (2008, s. 125). Schmitt’in tanımı gereği, kurucu iktidar, bir siyasi irade olarak kendi siyasal varoluşunu yaratma gücüne ve bu yönde karar verme kudretine sahiptir. Öte yandan, Schmitt, kurucu iktidara dair tanımında, siyasal varoluşun olanaklılığı, dolayısıyla da bir anayasanın tesisi noktasında “karar” unsurunu devreye sokmaktadır. Bu olgunun sonucu olarak, siyasi iradenin kararlarının bir anayasanın tesisini mümkün kıldığı ifade edilmelidir. Başka bir deyişle, anayasa, iradenin siyasi kararları üzerinde temellenir. Anayasa, bu bağlamda, siyasal varoluşun türü ve biçimine dair kararlarının somutlaşmış bir ifadesi, bu kararların yürürlüğe konulmasının kanıtı olarak ortaya çıkmaktadır. Nitekim, Schmitt’in belirttiği üzere, söz konusu siyasal kararlar esas itibarıyla anayasanın kendisini teşkil etmektedir (2008, s. 125). Bir başka ifadeyle, siyasi iradenin kararları ile anayasa arasında özsel bir ilişki söz konusudur. Netice itibarıyla, bir anayasayı mümkün kılan kurucu iktidarın siyasi irade olarak işaret edildiği Schmittyen tanım, iradenin kararları ile anayasa arasındaki ilişkinin özsel oluşuna dair vurgusu ile kendi tutarlılığını ortaya koymaktadır. Bununla birlikte, kurucu iktidar mefhumuna dair nitelikli bir kavrayışın gerçekleştirilmesi adına mefhumun tanımına içkin kavramların açımlanması gerekmektedir. Kurucu iktidar kavramı bağlamında anayasanın yüklendiği anlamın ortaya konulması, hem siyasi irade ile anayasa arasındaki ilişkinin hem de siyasal kararlar ile anayasa arasındaki özsel bağın idrak edilmesi bakımından elzemdir. Keza, bu noktada, bir siyasal varoluşun olanaklılığına dair kararın öznesinin kim ya da ne olduğuna dair soru da yanıtını aramaktadır. Bir diğer ifadeyle, kurucu iktidar olarak siyasi iradenin sahibine, kurucu iktidar pratiğinin öznesine dair bir sorgulama kurucu iktidar sorunsalının irdelenmesi yolunda atılması gereken zorunlu bir diğer adımı ifade etmektedir. Bu bağlamda, öncelikle, kurucu iktidar kavramına dair bir soykütük çalışması yapılacak, – ki bu, aynı zamanda, onun öznesini ortaya koyma çabası olacaktır – ardından, anayasa kavramının yüklendiği anlamlar serimlenecektir. Anayasayı yapan güç olarak kurucu iktidarın soykütüğünü araştırma yönündeki bir çaba, kurucu bir güç olarak siyasi iradenin öznesine dair bir araştırma yapmakla örtüşmektedir. Nitekim, bir siyasal varoluş düzleminde, kendi siyasal kararlarının ifadesi olan anayasanın tesisini ve yürürlükte kalmasını olanaklı kılan iradenin sahibi olan özne, tarihsel süreç içerisinde farklı şekillerde isimlendirilmiştir. Örneğin, ortaçağ anlayışında kurucu iktidar, Tanrı’ya has bir kapasite, bir yetkinlik olarak kabul edilmektedir. Schmitt’in deyimiyle, “Tüm iktidar Tanrı’dandır” ifadesi, Tanrı’nın kurucu iktidarına göndermede bulunmakta ve şüphesiz, bütünüyle teolojik bir alanda anlamını bulmaktadır (2008, s. 126). Öte yandan, bir anayasayı olanaklı kılan ve kendi siyasal varoluşunu inşa eden bir siyasi irade olarak kurucu iktidar kavramına dair somut izlere, 1789 Fransız Devrimi’ne yol açan süreçte rastlanmaktadır. Bu bağlamda, Emmanuel-Joseph Sieyès’in (2005) “Üçüncü Sınıf Nedir?” adlı çalışması hem içeriği hem de ortaya çıktığı siyasal koşullar açısından yol göstericidir. Nitekim, Sieyès’in çalışması, Fransız Devrimi ile sonuçlanan uzun bir kriz döneminin ürünüdür(Sewell, Jr., 1994, s. 2). Daha somut bir ifadeyle, “Üçüncü Sınıf Nedir?” adlı çalışmanın yayımlanmasının öncesinde, Fransa, yaklaşık iki yıldır, 1786’nın yazından beri, derin bir politik ve mali krizin içinde yer almaktadır. Mevcut siyasi iradeyi ifade eden kralın krize yönelik manevraları ise, durumu iyileştirme noktasında oldukça yetersizdir. Mali yönden iflasın önüne geçebilmek adına kral, o döneme değin vergiden muaf tutulmuş soylular sınıfının maddi desteğine, yeni bir vergi düzenlemesine ihtiyaç duyar. Fakat, âcz içindeki kral, iradesini soylular sınıfına empoze etme gücünden yoksundur. Soylular sınıfı kralın isteğini yalnızca, kendileri için politik ayrıcalıklar elde etme koşuluyla yerine getirmektedirler (Sewell, Jr., 1994, ss. 2-3). Teamüllere göre, yeni vergi düzenlemesinin yürürlüğe koyulması, ruhban sınıfının, soyluların ve nüfusun geri kalanının temsilcilerinden oluşan État Généraux’nun (Genel Meclis) onayını gerektiren bir işlemdir. Her ne kadar, 1614 yılından beri toplanmasına gerek duyulmasa da, - ki kral, o âna kadar, yeni vergi düzenlemelerini yürürlüğe koymak için herhangi bir yasal prosedüre ve parlamentonun rızasına ihtiyaç duymayacak denli bir güce sahipti – mevcut siyasi konjonktür, kralı, parlamentonun onayını almaya zorlamaktadır. Bununla birlikte, État Généraux’nun toplantıya çağrılması, temsilcilerin düzenli olarak toplanmayı talep etmesinin ve böylece, Britanya parlamentosu örneğinde olduğu gibi, kralın mutlak iradesine sürekli