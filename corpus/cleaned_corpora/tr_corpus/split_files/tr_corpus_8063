kademesinde mîr-i miran (beylerbeyi) rütbesine kadar yüksemiş bir devlet adamıdır. “"Sersem"” lakabını alışı ile ilgili rivayet şöyledir: Ali Baba gördüğü bir rüya üzerine devlet işlerini bırakıp Hacı Bektaş Veli dergâhında dinî hayata geçmek için padişahtan izin istemişti. Bu kararına şaşıran Sultan Süleyman “"Sen sersem mi oldun? Vezîrlik bırakılır da orada Dervîşlik mi yapılır"” deyince “"Kabûlümdür Sultânım, varsın bana Sersem Alî desinler. Fakir müsaadenizi ricâ ederim"”, diye cevap vermiş ve padişah da izin vermiştir. Mahidevran Sultan'ın Hürrem Sultan'ın entrikaları ile saraydan sürülmesinden sonra ağabeyi Sersem Ali Baba'nın Hacı Bektaş Veli dergâhından uzaklaştırıldığı ve Kalkandelen'e geldiği düşünülür. Ali Baba, Kalkandelen'e gidişinden bir süre sonra Anadolu'da çıkan Celali isyanları nedeniyle Kanuni tarafından geri çağrıldı. Kalender Çelebi İsyanı'ndan sonra Anadolu'daki faaliyetlerine son verilen ve postnişinsiz kalan Hacıbektaş Veli Dergâhı'nda ikinci kez dedebaba unvanı ile posta oturdu ve orada hayatını kaybetti. Kalkandelen'deki Harabati Baba Dergâhının bahçesinde Sersem Ali Baba'nın makamı bulunur. Kalkandelen'deki tekke adını, Sersem Ali Baba'nın ölümünden sonra yerine geçen dedelerden birisi olan Harabati Baba'dan alıyor. 16. yüzyılda Malatya'dan Kalkandelen'e gelen Harabati Baba tekkeyi dergâh haline sokmuştur. Yüzyıllar boyu dergâhın geniş bahçesinde tarım ve hayvancılık yapılmıştır. Dergâh, Kosova Valisi Recep Paşa döneminde gelişip önem kazanmıştır. Recep Paşa, dergâha 50 hektarlık arazi vakfedip yeniden yaptıran kişidir. Mezarı, dergâhın bahçesindedir. 1945 yılında kapatılan dergâh, 1948 yılında eşkıyalar tarafından yakıldı. Ayrıca, Yugoslavya döneminde, yapılar turistik bir tesise dönüştürüldü; içinde otel, lokanta, disko işletilmiştir. Yugoslavya'nın dağılması ile 1992'de dergâhın Kış Evi ve Meydan Evi gibi bazı bölümleri yeniden açılarak dergâh canlandırıldı. 2001'deki Ohri Çerçeve Antlaşması'ndan sonra otel, restoran olarak kullanılan bölümler kapatıldı. 2003 yılında dergâhın kullanımı konusu Sünni Birliği ve Bektaşi Birliği arasında dava konusu oldu. İddialara göre, 2010'da bazı bölümleri sünniler tarafından şiddet yoluyla ele geçirildi. European Association for Theoretical Computer Science European Association for Theoretical Computer Science, kısaca EATCS, 1972 yılında kurulan Avrupa odaklı, uluslararası bir kuruluştur. Amacı kuramsal bilgisayar bilimi ile ilgilenen bilim adamlarının arasındaki fikir ve sonuç alışverişini kolaylaştırmanın yanı sıra, teorik ve pratik bilgisayar bilimi toplulukları arasındaki işbirliğini teşvik etmektir. Her yıl kuramsal bilgisayar bilimi alanında en seçkin kariyer sahibi kişi EATCS Ödülü ile ödüllendirilmektedir. İlk ödül 2000 yılında Richard Karp'a takdim edilmiş olup; şu ana kadar ödül alanların tam listesi aşağıda verilmiştir: Andrew Marshall Andrew Marshall ÅŸu anlamlara gelebilir: Makaroni Makaroni ÅŸu anlamlara gelebilir: Flora Tristan Flora Tristan (7 Nisan 1803, Paris - 14 Kasım 1844, Bordeaux), Fransız yazar, sosyalist ve kadın hakları savunucusu. Modern feminizm'in kurucularından birisi olan Flora Tristan, ressam Paul Gauguin'in de anneannesidir. Uzun ismi Flore-Celestine -Therèse-Henriette Tristan-Moscoso olan Flora Tristan'ın babası Mariano Tristán y Moscoso, İspanya donanmasında görevli, Perulu bir albaydı. Annesi, Anne Laisney ise Fransızdı. Baba, daha Tristan 5 yaşına girmeden 1807 yılında ölünce, yüksek standartda yaşamaya alışkın karısı ve kızı yoksul bir şekilde ortada kaldı. 1832 yılında miras için Peru'ya giden ana kız, 1834 yılında eli boş olarak Fransa'ya dönerler. Tristan'ın burada tuttuğu günlüğü 1838 de Pérégrinations d'une paria (Bir Paris'linin Seyahati) adı ile yayınlandı. Flora, fakirlikten kurtulmak için, daha 18 yaşında iken, patronu André Chazal ile mantık evliliği yaptı. Dört yıl sonra eşini terketti. O zaman geçerli olan kanunlara göre zina boşanma nedeni sayılmadığından boşanamadı. Kızı Aline ve annesine bakabilmek için zengin bir ailenin yanında, yolculuklara eşlik eden yardımcı olarak, çalıştı. Kızı birkaç kez kocası tarafından kaçırıldı. 1838 yılında kocası onu öldürmeye teşebbüs etti; fakat Tristan yaralanma ile kurtuldu. Çalışan ve yalnız yaşayan yabancı bir kadın olarak deneyimlerini çeşitli dillerde yazdı. Seyahatleri esnasında fabrikaları, gettoları, hapishaneleri ve genelevleri ziyaret etti ve bunları gezi notları ve röportaj olarak yazdı. 1839 yılında İngiltere'de sanayi bölgelerini ziyaret etti. 1844 yılında Fransa'yı gemi ve faytonla dolaştı ve politik konferanslar verdi. Sürekli Fransız polisinin baskısı altında tutuldu ve basın onunla dalga geçti. Bu seyahatlerinden birisinde yorgunluktan yatağa düştü ve kısa bir süre sonra 41 yaşında iken 14 Kasım 1844 tarihinde Bordeaux'da tifüsden öldü. Flora Tristan, George Sand, Victor Hugo, Henri de Saint-Simon ve Charles Fourier'in çağdaşıydı ve onlarla aynı düşünceyi paylaşıyordu. Ali Çetin Amcaoğlu Ali Çetin Amcaoğlu (d. 1952, Gönyeli), Kıbrıslı Türk siyasetçi. Şu anda KKTC Tarım ve Doğal Kaynaklar bakanlığını yürütmektedir. İşletme Fakültesi'nin İş İdaresi alanında üniversite eğitimini tamamladı. 21 yıl Maliye Bakanlığı'nda çalıştı. Sporculuk ve antrenörlük yaptı. Kıbrıs Türk Futbol Antrenörleri Derneği ve Gönyeli İlkokulu Okul Aile Birliği'nde başkanlık yaptı. Üç dönem (1994-2006) Gönyeli belediye başkanı seçildi. 2009 Kuzey Kıbrıs Türk Cumhuriyeti genel seçimlerinde Ulusal Birlik Partisi'nden Lefkoşa milletvekili seçildi ve 23 Temmuz 2010 tarihinde partinin Lefkoşa ilçe başkanı oldu. 7 Nisan 2011 tarihinde KKTC Tarım ve Doğal Kaynaklar Bakanı olarak görevine başladı. 2013 yılında hükümetin güvensizlik oyu ile düşmesi üzerine görevi son buldu. Evli ve üç çocuk babasıdır. YavaÅŸ Hareketi Yavaş Hareketi (İngilizce: "Slow Movement"), hızlı modern hayatı eleştiren ve hayatın farklı alanlarında (yeme biçimi, ekonomik hayat, insanlararası ilişki vs.) hız ve modern tüketim kalıplarını dönüştürecek bir kültürel değişimi savunan toplumsal harekettir. Professör Guttorm Fløistad bu hareketin felsefesini şu şekilde özetlemektedir: Kesin olan tek bir şey her şeyin değiştiğidir. Değişimin ivmesi artıyor. Hayata tutunmak istiyorsanız acele etseniz iyi olur. Günümüzün mesajı bu. Ancak temel ihtiyaçlarımızın asla değişmediği herkese hatırlatılmalı. Başkaları tarafından görülme ve takdir edilme ihtiyacı. Aidiyet ihtiyacı. Yakınlık ve itina, birazcık sevgi ihtiyacı. Bu, sadece insan ilişkilerindeki yavaşlıkla verilebilir. Değişimlere hakim olmak için yavaşlığı, tefekkürü ve birlikteliği yeniden edinmek zorundayız. Bu noktada gerçek bir yenilenme hissedeceğiz. Hareketin temsilcileri "Yavaşlık" kavramının her şeyi salyangoz hızıyla yapmak demek değil tersine hayatın farklı alanlarındaki aktiviteleri daha tatmin edici şekilde ve doğru hızda gerçekleştirmek gerektiğine dikkati çekmektedirler. Modern toplumda rekabetçi yapı ve ilerlemeci perspektifin etkisiyle oluşturulan yeni taleplerle tatminsiz, yüksek stres düzeyi Batı toplumlarında hızın sorgulanmasıyla sonuçlanmıştır. Farklı kültürlerin hayat anlayışı daha derinlemesine öğrenildikçe ve modern hız toplumunun sakıncaları birbir görüldükçe geleneksel toplumlarda binlerce yıldır bilgelerin savunduğu ve Abraham Maslow gibi modern psikologların zirve deneyim olarak adlandırdığı an'ı yaşama deneyiminin önemi tekrar anlaşılmaya başlanmıştır. Sanal alemde kurulan "The International Institute of Not Doing Much (IINDM) işkoliklik ve zamanın peşinde koşturmayı eleştirmiş ve aksi tavırları desteklemiştir. 2005'te kurulan ve yaklaşık 3500 üyesi olan SlowDownNow.org halen aynı yaklaşımla yayınlar yapmaya devam etmektedir. Yavaş Hareketi (The Slow Movement) 1986'da Carlo Petrini'nin Roma Piazza di Spagna'da açılan McDonald's restoranının açılışını protestosuyla başladı. Bu gelişme zamanla diğer alt kültür alanlarına (Yavaş Seyahat, Yavaş Alışveriş) kadar yayıldı. Geir Berthelsen ve onun yarattığı The World Institute of Slowness Dünya Yavaşlık Enstitüsü 1999'da 'Yavaş Gezegen' şeklinde bir vizyon sunmuştur. Yavaş Hareketi'nin organize ve tek bir organizasyon tarafından kontrol edilen bir hareket değildir. Avrupa'nın çeşitli şehirlerinde olduğu gibi Avustralya ve Japonya gibi ülkelerde de hareketin arkasındaki felsefeyi kabul eden insanların sayısı artmaktadır. Christopher Richards'ın hazırladığı Yavaş Hareketi manifestosu: Bizi hÄ±zlanmaya zorlayanlar var. Direniyoruz! Ne bayrak kaldıracak ne de tükeneceğiz. Ofiste ve yollarda yavaşlayacağız. Çevremizdeki tüm insanlar (hiçbir şey ifade etmeyen) hiperaktivitenin sinir bozucu durumundayken biz, kendimize duyduğumuz güvenle yavaşlayacağız. Kendi huzurumuzu her ne pahasına olursa olsun koruyacağız. Alanlarda ve caddelerde yavaşlayacağız, tepelerde yavaşlayacağız, asla teslim olmayacağız! Çevrenizdekiler hızlanırken siz yavaşlarsanız bizden birisiniz demektir. Diğerlerinden biri değil bizden biri olduğunuz için gurur duyun. Çünkü diğerleri hızlı biz ise yavaşız. Yapmaya değer bir şey varsa onu yavaşça yapmaya da değer. Bazıları doğuştan yavaştır -diğerleri buna mecbur kalırlar. Ancak bir fincan sabah çayıyla yatakta uzanmanın insanoğlunun en iyi hali olduğunu bilen birileri hâlâ var. Yavaş Hareketi'nin felsefesi yaşamın çeşitli alanlarına uygulanmış ve bunun sonucunda Yavaş Yemek, Yavaş Ebeveynlik, Yavaş Kent, Yavaş Mimari, Yavaş Okuma gibi alt türleri ortaya çıkmıştır. Fast food kültürüne karşı yerel, geleneksel yiyecek ve yeme biçimlerinin, organik ürünlerin yetiştirilmesinin desteklendiği Yavaş Hareket'in bir alt biçimidir. Zirai biyoçeşitliliğin savunulması hareketin hedeflerinden biridir. Hareket 50 ülkede 800 yerel şubeleri ve 83 bin üyesinin olduğunu iddia etmektedir. Hıza dayalı şehir konseptinin alternatifinin savunulduğu bir yaklaşım biçimi. İlki İtalya'nın Toskana eyaletinin Chianti şehrinde "Cittá Slow" adıyla başlatıldı. Kelime kökeni İtalyanca ""Citta (Şehir)"" ve İngilizce ""Slow (Yavaş)"" kelimelerinin birleşmesiyle türetilen Cittaslow, ""Sakin Şehir"" anlamında kullanılmaktadır. Süreç içerisinde İspanya, Portekiz, Avusturya, İngiltere, Polonya ve Norveç'te "Sakin Şehir" konseptini benimseyen şehirler artmaya başlandı. Sakin şehir kavramı içerisinde şehir merkezlerinde araba kullanımı yasaklanmakta, McDonalds's şubeleri ve süpermarketler kapatılarak daha yaşanılır kentler oluşturulmaya çalışılmakta, toprağın işgali yerine kullanımının geliştirilmesinin yerel politikalarla desteklenmesi, bölgelerin kültür ve geleneklerinin korunulması, yerli üretimi teşviki sağlanmaktadır. 1999 Kasım ayında Orvieto'da hazırlanan sözleşmeyle Sakin Şehirlerin sahip olması gereken şartlar belirlenmiştir. Türkiye'de 6/2011 itibarıyla sakin şehir ağına kabul edilen yerler; Seferihisar/İzmir, Akyaka/Muğla, Yenipazar/Aydın, Gökçeada/Çanakkale ve Taraklı/Sakarya ilçeleridir. 4 Ursae Majoris b 4 Ursae Majoris b, 4 Ursae Majoris yıldızının çevresinde dolanan bir güneş dışı gezegendir. Dünya'dan 252 ışık yılı uzaklıkta, Ursa Major (Büyük Ayı) takımyıldızında bulunur. Gezegenin minimum kütlesi Jüpiter'in 7.1 katıdır ve yıldızından 0.83 astronomik birim uzaklıkta, dışmerkezli bir yörüngede dönmektedir. Phineas Gage Phineas P. Gage (9 (?) Temmuz 1823 – 21 Mayıs 1860), geçirdiği bir kazanın ardından -büyük, demir bir sırık kafasından beyninin sol frontal lobunu parçalayarak geçmiştir- yaşamda kalmasıyla tanınan Amerikalı bir demir yolu inşaatı ustası. Bu yaralanmanın kişiliğinde ve davranışlarında değişikliklere yol açtığı kaydedilmiştir. Öyle ciddi değişiklikler olmuştur ki, arkadaşları ona artık "bizim Gage" diyememektedirler. Long "Amerika'daki levye vakası" olarak da anılır. Bu vaka "merakımızı tüm öteki vakalardan daha çok kamçılayan, prognozlarımızı sarsan, hatta fizyolojik doktrinleri tamamen yıkan bir vaka" olarak değerlendirilmiştir. Phineas Gage beyinle, özellikle serebral bölümlerle, ilgili 19. yüzyılın ortalarında yürütülen tartışmaları etkilemiştir ve beynin belirli bölümlerine gelecek zararın kişiliği ve davranışı etkileyebileceğini ortaya koyan ilk vakadır. Gage, nöroloji, psikoloji ve ilgili bilim dallarının eğitim programlarında yer edinmiş bir vakadır; kitaplarda ve akademik makalelerde sıklıkla kendisinden söz edilir. Bunun yanında popüler kültürde de görece küçük bir yeri vardır. Vakayla ilgili bilinen gerçekler oldukça azdır; buna karşın, beyinle ve zihinle ilgili birbirine tamamen karşı duran kuramların desteklenmesinde uzun yıllardır bu vakaya atıfta bulunulur. Yapılan bir anket Gage'le ilgili yapılan sunumlarda - son zamanlarda bile - genellikle alabildiğine çarpıtılmış, abartılmış ve hatta gerçekle taban tabana ters bilgilerin kullanıldığını ortaya koymuştur. Gage'in, "yakışıklı, iyi giyimli ve kendine güvendiği hatta gururlu olduğu" belli olan dagerreyotipi bir portresi 2009'da kayıtlara geçmiştir. (Aşağıdaki fotoğraf.) Bir araştırmacı bu portrenin, Gage'in başına gelen en ciddi zihinsel değişikliklerin kazayı izleyen sınırlı bir zaman dilimi için etkili olduğu ve Gage'in daha sonraki yaşamında aslında oldukça iyi durumda bulunduğu, sosyal olarak çok daha uyumlu olduğu düşüncesini desteklediğini savunarak bunun bir sosyal kazanım hipoteziyle örtüştüğünü öne sürmüştür. Gage'in ikinci bir portresi de 2010 yılında bulunmuştur. (Sağdaki fotoğraf.) 13 Eylül 1848'de Gage, Rutland & Burlington Demiryolu için Vermont eyaletinin Cavendish kentinin dışında mıcır katmanı hazırlığı için kaya patlatmakta olan bir grup işçinin ustası olarak çalışmaktaydı. Gage'in görevlerinden biri, bir kaya parçasının gövdesine delik açıldıktan sonra barutu, fitili ve kumu doldurup karışımı deliğin içinde; uzun bir demir levye yardımıyla sıkıştırmaktı. Saat 16.30 sularında, kumun iyi yerleşememiş olmasından kaynaklanması olası bir patlama gerçekleşti: 19. yüzyılda Gage'in "Amerika'daki levye vakası" olarak anılıyor olması okuyucuları yanıltabilir. O dönemde Amerika'da levyelerin ucunda, bugün "levye" sözcüğünden anlaşıldığı gibi, bükülmüş bir parça veya pençe yapısında bir bölüm olmuyordu. Gage'in "tepme levyesi", "köşesiz ve kullanıldığı için görece aşınmış" bir silindirden ibaretti. 6 kilograma yakın ağırlıyla bu "ani ve beklenmedik ziyaretçi" 25 metreye yakın bir uzaklıkta "kana ve beyne bulanmış" olarak bulundu. Şaşırtıcı bir şekilde Gage birkaç dakika içinde konuşmaya başladı, çok az yardımla veya yardım almadan yürüyebiliyordu ve 1.25 kilometre uzaklıktaki dairesine gidene kadar bir römorkta dik bir biçimde oturabildi. Yanına gelen ilk doktor, Edward H. Williams oldu. Bir saat sonra Dr. John Martyn vakayla ilgilenmeye başladı: Harlow'un yetenekli ellerine rağmen, Gage'in sağlığına kavuşması uzun ve zor bir süreci gerektiriyordu. Beynindeki basınç Gage'i 23 Eylül'den 3 Ekim'e kadar yarı bilinçli olduğu bir duruma soktu: "Kendisine bir şey söylenmezse seyrek olarak konuşuyor, yanıt verdiğinde de ya bir sözcük ya bir hece söyleyebiliyordu. Arkadaşları ve refakatçileri birkaç saat içinde gelecek bir ölüm bekliyordu; tabutunu, cenaze giysilerini bile hazırlamışlardı." Bütün bunlara rağmen 7 Ekim'de Gage "kendi kendine ayağa kalkmayı başardı ve sandalyesine kadar bir adım yürüdü." Bir ay sonra "merdiven inip çıkabiliyor, evinin yakınlarındaki meydana gidebiliyor" ve Harlow'un bir haftalık yokluğunda Gage "Pazar günleri hariç her gün sokaklarda geziniyor", ailesinin yanına New Hampshire'a gitme isteği "arkadaşları tarafından engellenemiyor, Gage adeta yerinde duramıyordu." Fazla gecikmeden ateşi yükseldi; ama kasımın ortalarında kendisini "her anlamda iyi hissediyor, yine evinin çevresinde gezintilere çıkıyor; başında herhangi bir ağrı sızı olmadığını söylüyordu." Bu noktada Harlow'un gözlemi, Gage'in "eğer denetim altında tutulabilirse, iyileşme yoluna girmiş olduğu" yönündeydi. Turgay Hilmi Turgay Hilmi (d. 1957 Lefkoşa), Kıbrıslı Türk korno sanatçısı bir müzisyen.1973-79 ylları arasında Ankara Devlet Konservatuvarı'nda okudu. 1979 yılında eğitimine Fachakademie für Musik Nürnberg'de devam etti. İlk görevleri Nürnberg Senfoni Orkestrası ve Nürnberg Devlet Operası'da oldu. 1986 yılı itibarı ile Friedrich Alexander Üniversitesi'nde eğitim vermektedir. Hilmi, aynı zamanda Kuzey Kıbrıs'ın Almanya'daki kültür işlerinden sorumlu fahri konsolosudur. Hilmi, Kıbrıs Sanat Müzik ve Bale Okulu'nun kurucusu ve genel müdürüdür. Gazeteci Ahmet Tolgay tarafından "Kıbrıs Türk halkının önde gelen sanat elçilerinden biri" olarak tanımlanmıştır. 1997'de Almanya'nın Neumarkt şehrinde kurmuş olduğu Kuzey Kıbrıs'ın Dostları Derneğinin başkanlığını halen yürütmektedir. Kuzey Kıbrıs'taki engellilere Avrupa'dan yardım çalışmaları da düzenlemektedir. Brutal Begude Brutal Begude, 1995 yılında Marsilya'da kurulan bir Fransız neonazi müzik grubu. Cartoon Network (anlam ayrımı) Cartoon Network, Turner Broadcasting tarafından kurulan çocuk kanalıdır. Kanal 1 Ekim 1992 tarihinde Amerika Birleşik Devletleri'nde yayın hayatına başladı. Kanalın orijinal Amerikan ağının yanı sıra kanalının yanında birçok uluslararası yayını da bulunmaktadır: Kazatomprom Kazatomprom "(Tr: Kazakistan Ulusal Atom Kuruluşu Kz: Қазақстанның ұлттық атом компаниясы)", Kazakistan Cumhuriyeti devletine ait nükleer yakıt ve enerji şirketidir. Enerji ve yakıt elde etmek amacıyla Uranyum, Berilyum,Tantal ve Niobyum gibi elementlerin ve ender bulunan metallerin arama ve üretimi gibi etkinliklerde bulunur. Nükleer enerji üretimi için yakıt hammaddesi ihraç eder. Kazatomprom, 1997 yılında kurulmuş olup, merkezi Kazakistan Cumhurbaşkanı Kararnamesi ile Kazakistan Nur-Sultan'da yer almaktadır ve Ulusal Refah Fonu "Samruk-Kazına"'nın bir girişimidir. 2010'dan beri Kazatomprom, doğal uranyum üretiminde dünya lideridir. Doğal uranyum, yerinde sızdırma yöntemleri (ISL) kullanılarak çevresel açıdan güvenli ve uygun maliyetli bir şekilde ekstrakte edilir. Kazakistan'ın uranyum konsantresi dünyada barışçıl nükleer enerji ihtiyaçlarının %40'ından fazlasını kapsar ve nükleer enerjiyi kullanan tüm ülkelere verilir. Ulusal Atom Şirketinin varlıkları günümüzde jeolojik keşif, uranyum üretimi, nükleer yakıt çevrimi ürünlerinin imalatı, sosyal refah ve eğitime kadar nihai ürünün üretim zincirinde yer alan tüm şirketleri kapsamaktadır. Kazatomprom, büyük uluslararası enerji şirketleri ile uzun vadeli sözleşmeler çerçevesinde etkinlik göstermektedir. Kazatomprom yan kuruluşlarıyla birlikte günümüzde 22 uranyum madenini işletmektedir. Doğal uranyum, yerinde süzme metodu (ISL - "in-situ leaching method") kullanılarak çevresel olarak güvenli ve uygun maliyetli bir şekilde ekstrakte edilmektedir. Yerinde süzdürme, kumtaşı barındıran cevher yatakları yüzeyine yükseltmeden doğrudan gelişen bir yöntemdir; doğal uranyumun uranyum yatağına doğrudan doğruya ürün çözeltisine seçici olarak taşınması ile sağlanır. Bu durumda, uranyum taşıyan cevher geleneksel maden çıkarma yöntemlerinin (madencilik ve açık ocak) tersine yeraltında kalmaktadır. Uluslararası Atom Enerjisi Kurumu (IAEA), bu teknolojiyi, ıslah için önemli bir harcama gerektirmeyen, en çevre dostu ve güvenli depo geliştirme yöntemi olarak kabul etmektedir. Yerinde süzme metodu kullanılan (ISL) işletmelerdeki toplam maliyet, geleneksel uranyum üretim yöntemleri (madencilik ve açık ocak) olan işletmelerden yaklaşık 2 ila 3 kat daha düşüktür. Kazakistan'ın 5,279 ton olan 2006 yılı uranyum üretiminin, 3,010 tonunu Kazatomprom gerçekleştirmiştir Kazatomprom, Kazakistan'da Rus TENEX, Fransız AREVA ve Kanadalı CAMECO ile ortak girişimlerde bulunmaktadır. PSV'nin üstünlükleri: Kazatomprom, uranyum kimyasal konsantrasyonlarının modern teknolojisini geliştirdi ve tanıttı. Kuruluş, dönüşümlü rafinerilerde daha ileri süreçlerde doğrudan florinasyon fabrika dönüştürücüsü için uygun, flüorinasyon ve uranyum oksit için ek eğitim gerektiren geleneksel teknikte uranyum oksit üretebilmektedir. Dönüştürme Hizmetleri: Kazatomprom, Cameco ile işbirliği içinde bir Uranium Trioksit (UO3) üretim tesisi kurmayı planlamaktadır. Üretilen UO3, Ulba Metalurji Tesisi'ndeki önerilen yerden UF6'ya dönüştürülmesi için Port Hope'a (Ontario, Kanada) gönderilecektir. Zenginleştirme Hizmetleri: Kazatomprom şu anda Uranyum Zenginleştirme Merkezi'nde (Angarsk, Rusya) %25 mülkiyet payını elinde tutmaktadır. Rosatom tesisi işletiyor ve geri kalan %75 mülkiyeti elinde bulundurmaktadır. JSC'nin ortak girişim projesi uyarınca "UEC", yılda 2,5 milyon SWU'luk uranyum zenginleştirme hizmetlerine erişmektedir. UO2 Tozu, Pellet ve Yakıt İmalatı Hizmetleri: Kazatomprom ve Çin Genel Nükleer Enerji Şirketi (CGNPC) Ulba Metalurji Tesisi'nde bir yakıt montajı üretim tesisini kurmayı planlamaktadır. Bu ortak girişim, Çin'deki nükleer santraller için yakıt üretecektir. Kazatomprom berilyum üretiminde, dünya çapında üç işletmeden birisidir ve cevher konsantre işlemesinden bitmiş ürün çıktılarına kadar, düşük kalite ayarlarıyla tam üretim döngüsüne sahiptir. Tesiste geliştirilen işlem hattı, neredeyse hammadde içeren berilyumu dönüştürmeyi sağlar. Tesiste bulunan eşsiz işlem ekipmanları, Be ve onun alaşımları bazında geniş ürün yelpazesi üretmesine olanak tanır. Hidrostatik ve Gaz-durağan presleme tesisleri izotropik özelliklere sahip ürünlerin üretimini sağlamaktadır. Kazatomprom tantal üretiminde, BDT'deki tek kuruluştur ve dünyanın en büyük işletmelerinden biridir; tantal ve niyobyum içeren ham materyallerin işlenmesinden bitmiş ürünlere kadar bir üretim döngüsüne sahiptir. Kazatomprom'daki tantal üretimi, sindirilemeyen olanlar da dahil, her tür tantal ve niyobyum hammaddelerinin esnek işlenme teknolojisi açısından dikkat çekicidir. Bu teknoloji, ayarlanmış kalite parametreleriyle ürünlerin imalatına izin verir. Kazatomprom, aşağıdaki reaktör tipleri için yakıt peletlerinde sertifikalı bir üreticidir: Ulba Metalurji Tesisi Kazakistan'ın Üst-Kamenogorsk kentinde konuşlanmıştır.. Tesisin % 90'ı Kazatomprom'a aittir. Kazakistan'ın en büyük metalurjik işleme tesisidir. Tesis işlem hacmi bakımından Uranyum ürünleri işlemede birinci, Berilyum işlemede ikinci ve Tantal ve Niobyum işlemede dünyada üçüncü sıradadır. Kazatomprom, yan kuruluşları vasıtasıyla jeolojik araştırmaya girer; Uranyum, Tantal ve Niyobyum üretimi ve elektrik üretimi işlemlerinde söz sahibidir. üçlü uranyum oktoksit, yakıt peletleri, uranyum dioksit tozu ve doğal uranyum konsantresi üretir ve berilyum metal külçeleri, berilyum tozu, bakır-berilyum ana alaşımları, alüminyum-berilyum ana alaşımları, nikel-berilyum ana alaşımları ve berilyum esaslı seramikler gibi uranyum içeren hurdaları, kalıntıları ve standart dışı endüstriyel ürünleri de işlemektedir. Şirket ayrıca, tantal külçeler, tantal yongaları, tantal değirmen ürünleri, çubuklar, teller, toz, kondansatör malzemeleri, tabaklar ve Yttrium rafine edilmiş Tantal ve niyobyum pentoksit, niyobyum külçeler, niyobyum cips, niyobyum değirmen ürünleri, niyobyum çubuklar, plak telleri ve niyobyum tozları üretir. Buna ek olarak, elektrik ve termal güç ile su üretimine ve uranyum madenciliğinde eğitime katkı yapmaktadır. Şirket aynı zamanda reaktörlerin boşaltılması, hidroflorik asit üretimi ve araştırma ve geliştirme çalışmalarında yer almaktadır. Ventimiglia Ventimiglia (Ligurya lehcesi: "Vintimiggia", Fransızca: "Vintimille") kuzeybatı İtalya'da Ligurya bölgesinde İmperia ili'ne bağlı ve İtalya-Fransa sınırında bulunan bir beldedir. Ventimiglia beldesi Ligurya bölge merkezi olan Genova'nin 130 km güneybatısında ve Fransa-İtalya sınırından 8 km uzakta konumlanmıştır. Şehir Ligurya Deniz'nin Genova Korfezine akan "Roia Nehri"'nin ağzındadır ve burada bir küçük limanı bulunmaktadır. Roia Nehri şehri ikiye bölmektedir. Kent belediye sınırları içinde bulunan en yüksek rakkımlı mevki deniz seviyesinden 1378 m yükseklikte olan "Grammondo Dağı" zirvesidir. Ventimiglia'nin nüfusu (31.12.2009 tahminleri itibarıyla) 25.693 kişidir ve nüfus yoğunluğu 475 kişi/km². Fakat Ventimiglia ile İtalya'da yakınlarında bulunan Camporosso, Vallecrosia ve Bordighera beldeleri tümüyle şehirleşmiştir. Bu şehirsel bölgenin nüfusunun 55.000'i aştığı tahmin edilmektedir. Diğer taraftan Ligürya'da bulunan diğer sahil yazlık tatil şehirleri gibi Ventimıglia beldesi yazın özellikle Piyemonte ve Lombardiya bölgelerinden gelen çok büyük turist akımına hedef olmakta ve şehrin nüfusunun yazları birkaç misli büyük olduğu belirtilmektedir. 19. ve 20. yy/da kasaba nüfusunun gelişimi şu gösterimde izlenebilir: Ventimiglia'nin şu komünlerle sınırları bulunur: Airole; Camporosso; Castellar (Fransa); Dolceacqua, Mentone (Fransa); Olivetta San Michele Olay Olay ÅŸu anlamlara gelebilir: Paradoks (anlam ayrımı) Paradoks ÅŸu anlamlara gelebilir: Hatırla (albüm) Hatırla, Yaşar'ın 12 Mayıs 2005 tarihli son kez Topkapı Müzik'ten çıkan beşinci albümüdür. Yaşar bu albümde Onur Mete, William Gonzares, Sibel Gürsoy, Ömer Bayramoğlu, Yeşim Vatan, Murat Tunalı, Alper Erinç, Sinan Akçıl, Ercüment Vural ve Tarkan Çallıoğlu ile çalıştı. Bu albümden 2 tane klip çekilmiştir. 2 Haziran 2006 tarihinden itibaren, Yaşar Topkapı Müzik'ten ayrılmıştır. Bir Onur Mete eseri olan "İltifât Et", bir Pir Sultan Abdal eseri olan "Bir Dost Bulamadım" ve bir Atilla İlhan eseri olan "Beni Koyup Gitme" şiirini, bu albümde coverlayarak söylemiştir. Ayrıca bu albüme özel İspanyolca vokaller eklenmiştir. Ferenc Horváth Ferenc Horváth (d. 6 Mayıs 1973) Macar millî futbolcudur. Halen Avusturya takımlarından SV Markt St Martin'de forma giymektedir. Macaristan millî futbol takımının formasını ilk kez 1996 yılında giydi. 2001 yılına kadar 31 maçta forma giydi ve bu maçlarda 11 gol attı. Corinnidae Corinnidae küçük ve orta boylu örümcek familyası. Dünya genelinde 82 cinsde toplanan 960 tür tanımlanmıştır. Bir çift perçemli tarsal tırnak taşırlar. Sekiz gözlüdüler. Ayrıca entelijin ve ekribellattırlar. Bu özelliklerin yanı sıra ön örü memeleri birbirlerine yakındır. Trachelinae alt familyasının dişileri yan örü memeleri üç, arka örü memeleri ise iki iri salgı ağızlığına sahiptirler. Erkeklerde palplerin bulbuslarının tibial apofizlerinin mevcut olmayışı; abdomenin kuvvetlice sklerotize olma eğilimi de familyanın diğer özellikleri arasında sayılabilir. Üyelerinin birçoğu mimikri yoluyla karınca taklidi yapmalarıyla tanınırlar. Karınca taklidi yapanlar arasında "Castianeira", "Mazax", "Myrmecium", "Myrmecotypus" ve "Corinna" cinsleri sayılabilir. Türkiye'de 2012 rakamlarına göre 3 cinste toplanmış 3 türü bulunur.. Türkiye’den Corinnidae familyasına ait ilk kayıt (2008) "Phrurolithus festivus" türüne aittir. İkinci kayıt 2010 yılında Antalya ilinde tespit edilen "Trachelas minor" türüdür. Üçüncü ve son kayıt ise 2011 yılında tespit edilen "Paratrachelas maculatus" türüdür. Mel ölçeği Mel ölçeği Stevens, Volkman ve Newman tarafından 1937'de önerilmiş, birbirinden eş uzaklıkta bulunan dinleyiciler tarafından müzikteki perdelere karar verilen kavramsal bir ölçektir. Normal frekans ölçeği ve bu ölçek arasındaki referans noktası 1000 Hz tonu, dinleyici eşiğinden 40 db yukarıda 1000 mellik perdeye eşitleyerek elde edilir. Yaklaşık 500 Hz'in yukarısında daha da büyük aralıklar dinleyiciler tarafından aynı perde artışı olarak algılanır. Sonç olarak Hertz ölçeğinde 500 Hz üzerindeki dört oktav, mel ölçeğinde iki oktava karşılık gelir. Mel adı melodiden gelmektedir ve ölçeğin perde karşılaştırmasına dayandığını gösterir. formula_1 Hertz'i formula_2 Mel'e çevirmek için yaygın bir formül, O'Shaughnessy (1987)'in 10luk tabandaki 2595'li formulüdür. 1127 katsayısıyla kullanılan doğal logaritmalı formül günümüzde daha çok kullanılır. Daha eski yayınlar genellikle 700 Hz yerine 1000 Hz'lik kırılma frekansını kulanır. Ve tersi: Alternatif bir formül, logaritma tabanının seçiminden bağımsızdır ve Fant (1968)'te gösterilmiştir: Bu formüllerin çıkarıldığı veriler Beranek (1949)'da tablolanmıştır. Diğer formüller Lindsay & Norman (1977)'dadır 1956'da yapılan Mel ölçeği deneylerinde çalışmış olan ve aynı zamanda Stevens'in öğrencisi olan Donald D. Greenwood, deneyleri kusurlu bulduğunu dile getirmiştir. 2009 yılında e-posta listesine attığı bir yazıda, kusurlu deneylere dayandığını düşündüğü Mel ölçeğinin yerine yeni ve tarafsız deneylere dayanan bir ölçek kullanılmasını önermiştir. Andreas Bertalan Schwarz Andreas Bertalan Schwarz (* 17 Şubat 1886, Budapeşte; † 11 Eylül 1953, Freiburg im Breisgau) bir Alman hukuk bilimcisiydi. Andreas Bertalan Schwarz, Bonn, Leipzig ve Budapeşte'de hukuk bilimleri tahsil etti. 1908'de Leipzig Üniversitesi'nde hukuk bilimleri doktorasını tamamladı (Dr. jur.). 1912'de doçent oldu. Andreas Bertalan Schwarz, war von 1912'den 1920 yılları arası Leipzig Üniversitesi Hukuk Fakültesi'nde Roma ve medenî hukuk için özel doçentti. 1920'den 1922'ye kadar Leipzig Üniversitesi Hukuk Fakültesi'nde Roma hukuku ve medenî hukuk profesörü oldu. 1922-1926 yılları arasında Leipzig Üniversitesi Hukuk Fakültesi'nde karşılaştırmalı hukuk ve Roma hukukunda bir profesörlük daha aldı. Bundan sonra 1926'dan 1930'a kadar Zürih Üniversitesi'nde Roma hukuku ve medenî hukuk için ordinaryüs profesör oldu. 1930'dan 1932'e kadar aynı konularda Freiburg Üniversitesi'nde, 1932-1933 yıllarında da Frankfurt am Main Üniversitesi ordinaryüs profesördü. 1933'te Naziler Almanya'da iktidara geçince Türkiye'ye iltica ederek İstanbul Üniversitesi'nde ordinaryüs profesör oldu. Savaş sonrasında Freiburg Üniversitesi'nde konuk profesör oldu. Zoraki Kral Zoraki Kral (orijinal adı: The King's Speech), Tom Hooper trafından yönetilen ve David Seidler tarafından senaryosu yazılan 2010 tarihsel drama. Film, 2010 Toronto Uluslararası Film Festivali, People's Choice Ödülü kazandı ve on dört BAFTA (yedisini kazandı), on iki Akademi (dördünü kazandı) ve yedi Altın Küre ödülüne aday gösterildi. Rolüyle Altın Küre kazanan Colin Firth'in canlandırdığı VI. George, kekemeliğinin üstesinden gelmek için alışılmışın dışında bir konuşma terapisti Lionel Logue'a (canlandıran: Geoffrey Rush) gider. Birlikte çalışma sürecinde iki adam, arkadaş olurlar ve kardeşinin tahttan çekilmesinden sonra Kral, II. Dünya Savaşı'nın başında radyo yayını yapması konusunda Logue'a bel bağlar. David Seidler, gençliği boyunca kendi kekemeliğinin üstesinden gelmesinden sonra VI. George'u okumaya ve bilgili hayal gücünü kullanmaya başladı, erkeklerin ilişkisi hakkında yazdı. Filmin çekilmesinden dokuz hafta önce Logue'un not defteri keşfedildi ve buradaki alıntılar senaryoya dahil edildi. Ana çekimler, Aralık 2009 ile Ocak 2010'un başında Londra ile Birleşik Krallık'taki diğer mekânlarda gerçekleşti. Film, Amerika Birleşik Devletleri'nde 10 Aralık 2010 tarihinde ve Birleşik Krallık'ta 7 Ocak 2011 tarihinde gösterildi. Ağır dili nedeniyle başlarda Birleşik Krallık'ta "15" reyting ile sınıflandırıldı fakat eleştirilerden sonra bu reyting düşürüldü. "Zoraki Kral", Birleşik Krallık gişesinde üst üste üç haftada en yüksek kazanan film oldu ve günümüze kadar 100 milyon İngiliz sterlininden fazla kazanç elde etti. Film, yaygın olarak görsel stil, sanat yönetmenliği ve oyunculuk alanında film eleştirmenlerinden beğeni topladı. Diğer yorumcular, filmin anlattığı tarihsel olayların temsil edilişini tartıştı. Yazar David Seidler, çocukken, Holokost sırasında büyük ebeveynlerinin öldürüldüğü savaşın duygusal travmasının sebep olduğuna inandığı bir kekemelik kendisinden gelişti. Çocukken Seidler'ın VI. George'un kekemeliğin üstesinden geldiğini öğrenmesi ona ilham verdi. Seidler bunu şöyle hatırladı: "Burada Kral olan bir kekeme vardı ve söylediği her hecenin herkes tarafından dinlendiği bir radyo konuşması yapmak zorundaydı ve yine de oldukça tutku ve çarpıcılık ile yaptı". Seidler, yetişkinliğinde bir yazar olduğunda Kral VI. George hakkında yazmayı kararlaştırdı. Yetmişlerin sonu ile seksenler boyunca hırslı bir şekilde Kral'ı araştırdı fakat Logue hakkında bir bilgi eksikliğinin farkına vardı. Sonunda, Seidler, babasını tartışmayı kabul eden Dr. Valentine Logue ile iletişime geçti ve Kraliçe Elizabeth Bowes-Lyon ona izin verirse not defterlerine erişimi sağlayacağını belirtti. Kraliçe yaşadığı süre boyunca kendisinden bu izin istenmedi ve Seidler, projeyi bıraktı. 2005 yılında Seidler, kanser oldu ve ilham verici yaratıcı çalışmasının bir dönemi esnasında öyküye geri döndü. Araştırmasında Logue'un tedavi ettiği bir amca ile karşılaştı, durumun altında yatan nedenleri sondalama tedavisi ile mekanik solunum kombine egzersizlerine işaret etti. Böylece Seidler, bölümleri hayal etti. Eşine, bitmiş senaryoyu gösterdi. Eşi, senaryoyu beğendi fakat "sinema tekniği ile iğfal edildiğini" telaffuz etti ve Kral ile Logue arasında önemli bir ilişkiye odaklanan bir sahne oyunu olarak yeniden yazmasını önerdi. Bitirdikten sonra senaryonun çok hoşuna gittiğine hükmetti ve geri bildirim için senaryoyu birkaç kişiye gönderdi. 2006 yılının başlarında Seidler'ın oyununu gönderdiği kişilerden biri oyunu Londra'daki bir prodüksiyon şiketi olan Wilde Thyme'dan Joan Lane'e devretti. Lane, senaryoyu potansiyel bir ekran dramasının yanı sıra tiyatro oyunu olarak gördü ve ilk okuma boyunca provaları kaydeden Bedlam Productions'tan Simon Egan'a gösterdi. Lane ile Bedlam birlikte, kuzey Londra'da küçük bir salon olan Pleasance amfisinde oyunu, aralarında Tom Hooper'ın annesinin de olduğu bir grup Avustralya gurbetçiye okumayı organize ettiler ve Hooper'ın annesi hemen oğlunu arayarak "sıradaki projeni buldum" dedi. Wild Thyme, metni Geoffrey Rush'a ilgilendiği için gönderdi aynı anda gelecekteki herhangi bir ekran uyarlaması için filmi destekleyen Tom Hooper'a da gönderdi; Bedlam Productions metni, sernayonun uzun metrajlı film potansiyelini fark eden See-Saw Films'te Iain Canning'e devretti. Hooper, öyküyü beğendi fakat orijina sonun daha yakından olayları yansıtacak şekilde değiştirilmeye ihtiyacı olduğunu düşündü, "Eğer (1939 yılında savaşın patlak vermesi üzerine Kral tarafından yapılan) gerçek konuşma duyarsanız, Kral, açıkça kekemeliği ile başa çıkmaktadır. Fakat bu mükemmel bir performans değil. O, bunu beceriyor." İngiltere Film Konseyi, yapıma 2009 yılının Haziran ayında 1 milyon İngiliz sterlini verdi. Senaryo okumaları, filmin 13 Kasım'da başlamasından önce 11 Kasım'da yapıldı. Son yedi haftaya planlanan ana çekimler, 17 Ocak 2010'da tamamlandı. Dekor tasarımı, bir dönem tiyatrosu olduğu için film yapımcıları için bir meydan okuma sundu; film, yapımının kalitesine bir ölçüde güvendi fakat bütçe nispeten 10 milyon İngiliz sterlini ile sınırlıydı. Aynı zamanda filmin, Londra buhran dönemindeki krala ait zenginlik ile kirliliği birleştirerek otantik olması zorunluydu. 25 Kasım 2009 tarihinde Rush ve Derek Jacobi, filmi Southwark'taki Pullens yapılarında filmi çekti. 26 Kasım'da Firth, Rush ve Jacobi ile bir haftalık çekim, Westminster Abbey için kullanılan mekân Ely Katedrali'nde başladı. Lincoln Katedrali, mimari olarak Abbey'ye daha benzer olmasına rağmen film ekibi, avantajlı film mekânı olarak Ely'i seçti. Katedralin büyüklüğü sadece taç giymeyi göstermeyen sahneler inşa etmesine izin verdi fakat buna önceden hazırlanıldı. Lancaster House, Londra'daki bir zengin dönem evi, Kral'ın konuşma yapması için yürüdüğü sahnel ile sonradan resmî fotoğraf çekimi için Buckingham Sarayı'nın içi kullanıldı; günlük kiralanması 20.000 sterlin etti. Ekip, Logue'un eski danışma odalarını keşfetti fakat çekim yapmak için oldukça küçüktüler. Bunun yerine, uzak olmayan 33 Portland Place'de yüksek, kemerli oda buldular. Eve Stewart, yapım tasarımcısı, mevcut duvar kağıdını çok sevdi ve tüm odanın efektini yeniden tasarladı. Wembley Stadyumu'ndaki 1925 Britanya İmparatorluğu Sergisi'nin kapanış törenine ayarlanmış olan açılış sahnesi, Leeds United'ın stadyumu Elland Road ile Bradford Bulls'ın stadyumu Odsal Stadyumu'ndaki mekânda çekildi. Elland Road, ilk halka hitap ediş yolundaki prensin kekemeliğinin konuşma unsurları için seçilirken Odsal Stadyumu ise 1925 yılındaki Wembley Stadyumu'na benzerliğinden ötürü seçildi. Ekip, stadyumu sadece bir futbol maçı sonrası akşam 10'da kullandı ve dönem kostümleri giymiş şişme mankenler ile tribünleri doldurdu. Hareket eden ve bağıran aktörler, sahada dizilen askerlerin yanı sıra kabalık ve ekstra kalabalık izlenimi vermek için vermek için sahaya serpiştirildiler, yapım sonrasında VFX'den geçerek eklendiler. Ekstralar için açık oyuncu seçimi arayışı, 16 Aralık 2009 tarihinde beklenen filmin öncesinde ortaya konuldu. Cumberland Lodge, Harley Street, Knebworth, Hatfield House, Old Royal Naval College, Greenwich, Burnley'deki Queen Street Mill Textile Museum ile BBC kablosuz kontrol odası olarak Battersea Power Station, filmdeki mekânlardandır. Elstree Studios, bazı iç çekimler için ses sahneleri tedarik etti. Filmin final sahnesi, 31 Ağustos 2010'da tamamlandı. Filmin müziği, Alexandre Desplat tarafından bestelendi. Düşünce ve duygularını rahatça dile getirebilmek için kendisiyle mücadele eden bir adam hakkında olan filmde, Desplat dramaturjiyi gölgemeye karşı dikkatli davrandı. O, meydan okumayı tanımladı: "Bu, sesin soundu hakkında bir filmdir. Müzik bununla anlaşmak zorunda. Müzik, sessizlikle anlaşmak zorunda. Müzik, zaman ile anlaşmak zorunda." Partisyon, piyano ile piyano tellerinin seyrek bir aranjmanıdır, Kral'ın sessizliğinin üzüntüsünü ve sonra Kral ile Logue arasında gelişen arkadaşlığın samimiyetini taşımayı tasalardı. Minimalist yaklaşımı, hikâyede kontrol için başkahramanın mücadelesini vurgulamaktadır. Desplat, Kral'ın konuşmasının basıklığını göstermek için bir notanın tekrarı kullandı. Film, dünya prömiyerini 4 Eylül 2010 tarihinde Amerika Birleşik Devletleri'ndeki Telluride Film Festivali'nde yapıldı. 2010 Toronto Film Festivali'nde Firth'ün 50. Yıl kısmında gösterildi ve burada ayakta alkışlandı ve festivalde Halk Ödülü'nü aldı. Sinema afişi, Hooper'ın ilk tasarımı eleştirmesinden sonra bir mikrofon ile Firth'ün çenesinin yakından göstermek için yeniden tasarlandı. Filme, Logue'un Kral'ın stresini azaltması için kaba konuşarak bağırmasına teşvik etmesinden dolayı ilkin British Board of Film Classification tarafından Birleşik Krallık'taki gösterim için "15 yaş altı için sakıncalı" derecesi verildi. Londra Film Festivali'nde Hooper kararı eleştirdi, kötü dil için grubun filme nasıl "15" verdiğini fakat grafik işkence sahnelerine rağmen "12A" alan "Salt" (2010) ile "Casino Royale" gibi filmlere izin verildiğini sorguladı. Hooper'ın eleştirisini takiben film derecelendirilmesi "12A" (12 yaş ve altı için sakıncalı olabilir) olarak düşürülerek 12 yaş altındaki çocukların aileleriyle filmi izleyebilmeleri sağlandı. 83. Akademi Ödülleri'nde "Zoraki Kral", En İyi Film Akademi Ödülü, En İyi Yönetmen (Tom Hooper), En İyi Erkek Oyuncu (Colin Firth) ve En İyi Özgün Senaryo (David Seidler) ödüllerini kazandı. Film, diğer filmlerden fazla olarak on iki Oscar adaylığı elde etti. Dört kategoride ödülü kazanmanın yanında En İyi Sinematograf (Danny Cohen) ve diğer yardımcı oyuncular (Helena Bonham Carter ile Geoffrey Rush) için iki adaylık, bunların yanında Sanat Yönetmeni ve Kostüm dallarında da iki adaylık elde etti. Taggia Taggia, kuzeybatı İtalya'da Ligurya bölgesinde İmperia ili'ne bağlı bir belde. Taggia beldesi Ligurya Bölgesi baskenti olan Genova'nin 110 km güneybatısında ve peria ili merkezi olan Imperia'nin 15 km batısındadır. Belde üç kısımda ele alinabilir: Argentina Vadisi'ndde tarihsel merkez olan esas Taggia; ana sanayi alanı da kapsayan Leva ve bir yazlik tatil plaji olan Arma. Böylece bir semti (Arma) deniz kenarında diğer semtleri ise bir tepe yamaçlarında bulunur. Taggia'nin nüfusu (31.12.2009 tahminleri itibarıyla) 14.380 kişidir ve nüfus yoğunluğu 466 kişi/km². olur 19. ve 20. yuzyilda belde nüfusunun nüfus sayımı verilerine göre gelişimi şu gösterimde izlenebilir: Taggia'nin şu komünlerle sınırları bulunur: Badalucco, Castellaro, Riva Ligure, Sanremo Bordighera Bordighera, kuzeybati İtalya'da Ligurya bölgesinde İmperia ili'ne bağlı bir belde. Gunumuzde tumuyle Ventimiglia kentsel alanına bağlanmıştır. Bordighera Ligurya Riviyerasının batı sahilerinde Sant'Ampelio burnunda ve Denizsel Alplerin "Sasso bordigotta" adıyla anılan hemen alt yamaçlarına konumlanmıştır. Ligurya bölgesinin en güney noktası bu beldede bulunur. Fransa-İtalya sınırından 20 kilometre doğudadır ve bağlı olduğu il merkezi Imperia'dan 36 km uzaktadır. Pek ılımlı bir iklimi bulunduğundan, yıllarca, özellikle emekliler ve servetli sınıflar için bir kış tatil merkezi olmuştur. Çok güzel sahil ve sahil manzaraları ile bilinmektedir. Bu beldede çiçekçilik önemli bir tarım kolu olup yetiştirilen çiçekler ihraç edilmektedir. Bordighera'nin nüfusu (31.12.2009 tahminleri itibarıyla) 12.182 kişidir ve nüfus yoğunluğu 1.041 kişi/km² olur. 19. ve 20. yy/da kasaba nüfusunun gelişimi şu gösterimde izlenebilir: Bordighera'nın şu komünlerle sınırları bulunur: Ospedaletti, Seborga, Vallebona, Vallecrosia Bordighera şu kentlerle kardeş şehir bağlantısı kurmuştur: The Annoying Orange The Annoying Orange, Dane Boedigheimer'un ürettiği bir komedi İnternet şovudur. Serinin ilk bölümü 9 Ekim 2009'da “realannoyingorange” adı ile Youtube'da sunulmuştur ve 380 milyon kişi tarafından izlenmiştir. İlk beş bölüm Gagfilms adlı bir Youtube kanalına yüklenmiştir ama abone sayısı 11 milyon kişiyi aştıktan sonra Annoying Orange için ayrı bir kanal açılmıştır. 3 Ocak 2011 tarihinde en çok abonesi olan olan 8. kanal olmuştur. Günümüzde "realannoyingorange" adlı kanalın Youtube'da 10.000.000'dan fazla abonesi bulunmaktadır. Konuşan portakal, ilk olarak Dane Boedigheimer'in sayfasında 16 Mart 2007 tarihinde gösterildi. 28 Mayıs 2012 tarihinde Amerika'da Cartoon Network kanalında gösterilmeye başladı. Şovun ilk zamanlarında sadece kurgulama ve seslendirmelerini Dane Boedigheimer yapıyordu. Sonrasında Boedigheimer'in partneri Spencer Grove bölümler yazmaya başladı. İlk orijinal Annoying Orange bölümü 9 Ekim 2009 tarihinde Dane Boedigheimer'in kanalında yayınlandı. Portakal, diğer meyveler ve sebzelere sözcük oyunları ve şakalar yapar. Portakal meşhur olan bir mutfakta yaşar ve en iyi dostu Armuttur. Bazen Bartlett bazen ise Daneboe seslendirmelerini yapmaktadır. Arkadaşı olmasına rağmen Armut da Portakal'ı sinir bozucu bulur. Tutku Meyvesi, Greyfurt, Büyükbaba Limon, Marşmelov ve Cüce Elma şovun diğer karakterleridir. Meyve/sebze kesimlerinde şef bıçağı kullanılır ve bazı bölümlerde fırıldak (rüzgar gülü) gibi modeller de oynamaktadır. Portakal, diğer meyveler kesilmeden önce "Bıçak!" (herhangi bir kesme aleti) diye bağırarak onları uyarmak için çabalar. Daneboe, meyvelere animasyon ve efektler veriyor. Böylece ağızları rengine göre uyumlayarak konuşan meyveler üretiyor. Bazı karakterlere animasyon eklenmez. Ã–n muhasebeci Ön muhasebeci, işyerleri ve işletmelerde mali işlemleri sınıflandırarak resmi kurallar dahilinde yazılı hale getiren kişidir. Georg Friedrich Georg Friedrich, "(Prens Waldeckli Georg)", "(Georg Friedrich von Waldeck)" (31 Ocak 1620, Arolsen; † 19 Kasım 1692, Arolsen) Almanya ve Hollanda kökenli mareşal. 1641 yılında Hollanda Meclisi'nde göreve başladı, 1651'de Brandenburg hizmetinde bakan olarak en yüksek rütbeye ulaştı. İmparator ile ittifakı bırakarak, Protestan prensler ile koalisyon kurmayı denedi ve dış politikayı tamamen değiştirdi. 1656 yılında İsveç ile ittifak eden Georg Friedrich, aynı yıl Varşova Muhaberesi'nde Polonya'ya karşı süvari birliğine kumanda etti. 1658 yılında Brandenburg Elektörü Frederick William, Polonya ile barış yapınca Georg Friedrich'i de görevinden aldı. Bundan sonra İsveç Kralı Charles X Gustav'ın emrinde Danimarka'ya karşı savaştı. Bir Alman mareşali sıfatıyla 1664 yılında St. Gotthard Muharebesi'ne katıldı. 1683 yılında Osmanlı Devleti'nin Viyana'yı kuşatması esnasında Bavyera birliklerine kumandanlık etti. 1685 yılında Lorraine Dükü ve Bavyera Elektörü adına serbest olarak süvarilere kumandanlık etti. Georg Friedrich; 1688 yılında III.William'ın İngiltere tahtına talip olması nedeniyle, William'ın kuvvetlerine Dokuz Yıl Savaşı esnasında mareşal olarak atandı. 1689 yılında Walcourt Muharebesi'ni kazanmasına rağmen, ertesi yıl Fleurus Muharebesi'nde Lüksemburg Dükü François Henri de Montmorency-Bouteville tarafından ağır bir yenilgiye uğratıldı. 1691 yılında yine Lüksemburg tarafından Leuze Muharebesi'nde mağlup edildi. Bu mağlubiyetten sonra Hollanda Orduları'nın kurmay başkanlığına atandı. 19 Kasım 1692 tarihinde Arolsen'de öldü. Saint Gotthard Muharebesi Saint Gotthard Muharebesi: Choueifat Uluslararası İngiliz Koleji Choueifat Uluslararası İngiliz Koleji (orijinal adı ile The International School of Choueifat) SABIS okul sitemini özellikle Orta Doğu'da uygulayan, günümüzde çok sayıda şubeye sahip seçkin bir eğitim kurumudur. Eğitim dili İngilizcedir. İlk olarak Lübnan'ın başkenti Beyrut'ta 1886 yılında kurulmuştur. Ardından Basra Körfezi'ndeki bütün ülkelerde şubesi açılmıştır. Körfez bölgesindeki ilk kolej şubesi, Birleşik Arap Emirlikleri'ne bağlı Sharjah (Şaryah) şehrinde kurulmuştur. 1975 yılından itibaren Orta Doğu'nun ve dünyanın çok sayıda şehrine yayılan okul; İngiltere'de yaz okulu sistemini uygulamaktadır. Bu sistem ile; Orta Asya'daki Arap ülkelerindeki olumsuz iklim koşullarından öğrencilerin etkilenmemesi amaçlanmıştır. Kavurucu yaz mevsimi nedeniyle dersler İngiltere'nin Bath şehrinde yazın devam etmektedir. Ülkelerde özellikle seçkin aileler bu okulu tercih etmektedir. The International School of Choueifat, SABIS grubu okullarının baş okuludur group of schools. Adını Lübnan'ın Choueifat (Kûfe) yerleşim yerinden alan okul 1886'da Tanios Saad ve Louisa Procter (İrlandalı bir öğretmen) tarafından önce sadece bir kız koleji olarak kurulmuştur. 1890'larda İngiltere'ye İngiliz eğitim sistemini araştırmak için giden Tanios Saad, okulu kurduktan sonra 1953 yılına, vefat yılına, kadar yönetti. Okul bir dönem Lübnan Sivil Savaşı yüzünden taşınmıştır fakat seferberliğin ardından geri eski yerine dönmüştür. 1975'te Birleşik Arap Emirlikleri'nde, 1983'te İngiltere'de, 1985'te Amerika Birleşik Devletleri'nde, 1991'de yeniden Lübnan'da, Adma & El-Koura şehirlerinde, Pakistan'da, Katar'da, iki adet Mısır'da, iki adet Irak'ta, Suriye'de ve daha nice ülkede şube açılmıştır. Sarzana Sarzana, kuzeybati İtalya'da Ligurya bölgesinde La Spezia ili'ne bağlı bir belde. Sarzana bagli oldugu i;l merkezi olan La Spezia'dan 15Â km dogudadir. Pisa'ya giden demiryolu uzerinde olup demiryolu hattinin Parma'ya ayrilan kavsagi hemen beldenin kuzeyindedir. Sarzana'nın antik Etruriya ve Ligurya arasında bir sınır teşkil eden Magra Nehri vadisinin ağzında bulunan mevkii antik Romalılar döneminde ve Orta Çağlarda stratejik önem taşımıştır. Şehrin ilk defa yazılı belgelerde görülmesi I. Otto'nun imparatorluk döneminde 938'dedir. 1202'de Sarzana'nın 5 km güneydoğusunda bulunan antik kent Lunı'de bir Katolik Kilisesi Piskoposluk merkezi kurulmuştur. Piskoposlar vadiyi koruyan şimdiki "Sarzanello Şatosu" mevkinde bir kale içinde küçük bir köy olarak Sarzana'yı kurmuşturlar. MS 100 civarlarında köy vadide daha güneye Parma ve Piacenza'dan gelen "Via Francigena" yolu ile "Via Aurelia" yolunun kesişme mevkine nakledilmiştir. Luni şehri Arapların devamlı güçlü hücumlarına hedef olduğu için daha korunaklı olan Sarzana önem kazanmış ve 1203-1204'te piskoposluk Sarzana'ya taşınmıştır. 1397'de Papa V. Nicholas Sarzana'da doğmuştur. Stratejik önemi dolayısıyla daha sonra Sarzana şehri birçok el değiştirmiştir. Sarzana'daki piskoposlara İmparatora karşı savaşlarada önemli roller oynamışlardır. 1343'te şehir Pisa Cumhuriyeti eline geçip önemli bir koruma noktası olmuştur. 1438'de Genova Cumhuriyet şehri ele geçirmiştir. Medici'ler idaresindeki Floransa orduları 1487'de "Serrezzana Savaşı" adı verilen savaşta şehri kuşatmışlar; şehrinin kalesini ellerine geçirip tümüyle yıktırmışlar; ama sonradan yeniden yaptırmışlardır. 16. yüzyılda şehir Genevizlerin "Banco si S. Giorgio" idaresi altına geçmiş ve 1572 Ceneviz Cumhuriyeti şehrin doğrudan doğruya idaresini eline almıştır. Fransız Devrimi sırasında 1796'da Geneviz Cumhuriyeti'nin Fransızlar tarafından yıkılması ve Napolyon Bonepart'ın İtalya Seferi sonucu kurulan Ligurya Cumhuriyeti Sarzana'yı almış ve şehir "Apenin Departmanı"'nın üç kantonundan birinin merkezi olmuştur ve 1805'ten sonra da Ligurya'nın tümü ile Fransa'ya bağlanmıştır. 1814'te Viyana Kongresi'nde Ceneviz Cumhuriyeti yenilenmemiş ve eski Ceneviz topraklarınin Savoya Dükalığı'na bağlı olduğu kabul edilmiş ve Savoya dükü olan Sardinya Krallığı'na bağlamıştır. 1861'de bu krallık İtalya Krallığı olduca Sarzana bu krallığı bağlanmıştır. Sarzana beldesi 1859-1923 döneminde Genova ili'ne bağlı kalmıştır. 1923'te yani La Spezia ili kurulunca ve il merkezi La Spezia olunca Sarzana 'da bulunan birçok kamu idaresi kuruluslari (adalet merkezi, valilik vb..) kapatılıp La Spezia'ya nakledilmiştir. 1929'da Sarzana'da merkezi bulunan "Banca Monte di Sarazana" ve tasarruf bankası ile Katolik Kilisesi piskoposluk merkezi de La Spezia'ya nakledilmiştir. Sarzana'nin nüfusu (31.7.2010 tahminları itibarıyla) 21.893 kişidir ve nüfus yoğunluğu 638 kişi/km² olur. 19. ve 20. yy/da beldenin nüfusunun gelişimi şu gösterimde izlenebilir: Sarzana'nin şu komünlerle sınırları bulunur: Ameglia, Arcola, Aulla (MS), Carrara (MS), Castelnuovo Magra, Fosdinovo (MS), Lerici, Ortonovo, Santo Stefano di Magra, Vezzano Ligure Sarzana'nin su kentlerle kardeş şehir baglantisi vardir: Seni Buldum "Seni Buldum", Redd Türk rock müzik grubunu "21" albümünde yer alan şarkı. Şarkı dört bölümden oluşan "21" albümünün üçüncü bölümünde yer alır. Albümün ilk bölümü Çığlık şarkısıyla başlar, karakterimiz bu ilk bölümde doğar, büyür ve yaşadığı dünyayı keşfeder. İkinci bölümde baş kaldırır haksızlıklara ve asilik dönemleri başlar bunu bölüm de Don Kişot ile başlar. Üçüncü bölümde Seni Buldum ile 21 isimli karakter artık aşık olmuştur. Aşkı en saf, en yalın haliyle anlatır. Bu şarkı Redd’in 21 albümünde yer alan en hareketli şarkı olup, albümün 2. klip şarkısıdır. 5 Temmuz 2009’da çekilen bu klipte Redd’in davulcusu Berke Özgümüş’ün kardeşi "Berat Özgümüş" oynamıştır. Emir Khalilzadeh yönetmenliğinde çekilen klipte, oyun oynayan iki aşığın ve Redd’in performansından oluşuyor. Seni Buldum’dan sonra "Aşk Bu kadar Zor Mu?", "Her Neyse", "Aşktı Bu", "Sevsen De Sevmesen De", "Yaşandım Daha Çok" ile 21 albümünün üçüncü bölümü sona erer. İTÜ Uydu Haberleşmesi ve Uzaktan Algılama Merkezi İTÜ Uydu Haberleşmesi ve Uzaktan Algılama Merkezi veya kısaca İTÜ UHUZAM, dünyada sayıları 30 civarında olan uydu yer istasyonlarından biri ve Türkiye'de tektir. Merkez SPOT-2, SPOT-4, RADARSAT-1, ERS-2, NOAA-11, NOAA-14 ve METEOSAT uydularından veri alır. Bünyesinde uydu haberleşmesi ve uzaktan algılama ile ilgili çalışmalar yapılır. Lerici Lerici, kuzeybatı İtalya'da Ligurya bölgesinde La Spezia ili'ne bağlı bir belde. Lerici beldesi Ligürya Riviyera'sında (bazen Şairler Körfezi) adı verilen Spezia Körfezi'nin doğu kıyısında konumlanmıştır. Lerici küçük bir doğal körfez sahilinin ortasında olup bu körfeze hakim olan burun üzerinde (şimdi bir paleontoloji müzesi olarak kullanılan) çok güçlü bir kale bulunmaktadır. Bu körfezin bir kenarı "Monte Marcello - Magra Bölgesel Doğa Parkı"'dır. Bu körfez kenarında bu park içinde bulunan bu beldeni Tallaro serbest semtinde buluna San Tarenzo köyü "İtalya'nın en güzel yerleşkesi (I borghi più belli d'Italia)" unvanını kazanmıştır. Lerici'den UNESCO Dünya Mirasları İtalya listesinde bulunan Cinque Terre ve Portövenere'ye feri seferleri yapılmaktadır. Lerici'nin nüfusu (31.7.2010 ISTAT tahminları itibarıyla) 10.340 kişidir ve nüfus yoğunluğu 646 kişi/km² olur. 19. ve 20. yy/da beldenin nüfusunun gelişimi şu gösterimde izlenebilir: Lerici'nin şu komünlerle sınırları bulunur: Ameglia, Arcola, La Spezia, Sarzana Lerici'nin şu kentle kardeş şehir bağlantısı vardır: M.O.P. M.O.P. (açılımı: Mash Out Posse), Amerikalı hip hop müzik grubudur. Billy Danze ve Lil' Fame ikilisinden oluşan grup, agresif tarzlarıyla bilinir. Yer altında büyük popülerlik sahibi olan grup, özellikle 2000'de çıkan "Warriorz" albümündeki "Ante Up" adlı parçalarıyla önemli ticari başarı elde ettiler. İkili, sıklıkla DJ Premier ile çalışmalar yapmaktadır. Lil' Fame zaman zaman Fizzy Womack adıyla beatler yapmaktadır. 1996'da çıkan "Firing Squad" albümünden bu yana grubun şarkılarından çoğunun beati Fame'e aittir. Fame'in beatlerini Big Noyd, Teflon ve Wu-Tang Clan da kullandı. Group Home Group Home, Amerikalı hip hop müzik grubudur. Grup Lil' Dap (doğum adı James Heath) ve Melachi the Nutcracker (doğum adı Jamal Felder) ikilisinden oluşmaktadır. Grup başlangıçta Gang Starr Foundation'ın bir mensubu olarak tanındı. Lil' Dap'in rap'iyle yer aldığı ilk parça Gang Starr'ın 1992'de çıkan klasik albümü "Daily Operation"daki "I'm the Man" oldu. Sonraları grubun her iki üyesi de yine Gang Starr'ın 1994'te çıkan "Hard to Earn" albümündeki "Speak Ya Clout" ve "Words from the Nutcracker" adlı parçalarda yer aldılar. İkili sonraki yıl ilk albümleri olan "Livin' Proof"u çıkardılar. DJ Premier'in prodüktörlüğünü üstlendiği albüm, büyük beğeni topladı ve Allmusic tarafından "ritmik şaheserler" olarak nitelendirildi. Grup, ikinci albümleri "A Tear for the Ghetto"yu 1999'da çıkardılar, albümde yalnızca bir parçanın prodüksiyonunu DJ Premier gerçekleştirdi. Grubun uzunca bir süre sessizliğe bürünmesinin ardından Lil' Dap, 2001'de "Brooklyn Zone" adında bir solo single çıkardı ve çeşitli sanatçıların parçalarına konuk oldu. Lil' Dap ayrıca 2008'de "I.A.Dap" adında bir solo albüm yayımladı. Grup, Eylül 2010'da "G.U.R.U. (Gifted Unlimited Rhymes Universal)" adlı albümü, Nisan ayında hayatını kaybeden Guru'nun anısına piyasaya çıkardı. Doğu sarı akrebi Doğu sarı akrebi ya da halk arasında kısaca Sarı akrep ("Mesobuthus eupeus") , Buthidae familyasından insan sağlığı açısından tehlikeli bir akrep türü. Küçük boylu akrepler olup 3,5 ilâ 5,5 cm boyundadır. Vücutları sarımsı-kahverengi; yürüme bacakları açık sarımsı-kahverengidir. Karapaks özellikle karinaların bulunduğu kısımlarda siyahımsı kahverengi olup, sırtta siyahımsı 5 tane boylamasına çizgi bulunur. II. ve III. kuyruk segmentinin ventro-median karinaları iyi gelişmiş dişli ve granüllerin yüksekliği posteriore doğru artar. IV. kuyruk segmenti 8 karinalıdır. Tarak organı dişide 16-23, erkekte 24-28 dişlidir. Alt türleri iki dal ("clade") hâlinde gelişim gösterir: Türkiye'de iki alt türle temsil edilir. İki alt türü birbirinden ayıran doğal engel Toros dağlarının doğu uzantısıdır: Bozkır ve ormanlık alanlarda bulunur. Daha çok açık alanlarda, özellikle steplerde, yerleşim bölgelerinde, binalarda ve harabelerde rastlanır. Vertikal dağılışı, 1800 m'ye kadar çıkmaktadır. Tehlikeli akrepler olsa da zehri ölümcül değildir. Halk sağlığı açısından zehirleri önemlidir. Ancak daha çok kusma, sancı, yüksek ateş vs. şeklinde 24 saat kadar süren etkileri görülür. Türkiye'den ve kuzeyde Rusya'dan Çin'e kadar Palearktik bölgede yayılım gösterir. Bölgenin en geniş yayılımlı akrep türüdür. Give It Up to Me Give It Up to Me, Kolombiyalı söz yazarı, besteci, Grammy ödüllü sanatçı Shakira'nın She Wolf adlı stüdyo albümü için seslendirdiği şarkıdır. Albümden çıkan 3. singledır. Amerikalı rapçi Lil Wayne ile düet yapılan şarkının prodüktörlüğünü Timbaland yapmıştır. Şarkı albümün sadece Amerika Standart ve Brezilya Deluxe versiyonunda yer almıştır. 22 Mart 2010'da RIAA tarafından Altın sertifika almıştır. Şarkının full video klibi 16 Kasım 2009'da Shakira resmi Facebook sayfasında yayınlanmıştır. Video Sophie Muller yönetmenliğinde çekildi. Standard Dijital Ä°ndirme Australia digital download bundle EP Official remix download Anadolu sarÄ± akrebi Anadolu sarı akrebi ya da halk arasında kısaca Sarı akrep ("Mesobuthus gibbosus") , Buthidae familyasından insan sağlığı açısından tehlikeli bir akrep türü. Anadolu'nun en yaygın akrep türüdür. Küçük boylu akrepler olup, ortalama 56 mm uzunluğundadır. Vücut sarımsı kahverengi; tarak organı beyazımsı krem renginde; telson açık sarımsı kahverengi; iğne kızılımsı kahverengidir. Karapaksta antero-lateral karinalar ile postero-median karinalar birleşerek lir şeklinde yapı göstermez ve mid-median karinalar ile postero median karinalar boyuna düz bir çizgi halinde birleşmiştir. II. ve III. kuyruk segmentlerinin ventro-median karinalarını oluşturan granüller posteriore doğru büyümez. Hareketli parmak 12, sabit parmak 11 eğik granül sırası taşır; IV. kuyruk segmenti 10 tam karinalı; tarak organı diş sayısı dişilerde 19-23, erkeklerde 26-32 arasındadır. Metasomanın 4. segmenti 10 oluklu olup bu yönüyle 8 oluklu olan "Mesobuthus eupeus" ve "Mesobuthus caucasicus" türlerinden ayırt edilir. Gececil bir tür olup; daha çok Diptera, Orthoptera, Hemiptera, Blattodea (Hamamböceği), Chilopoda ve Araneae gruplarına ait eklembacaklı türleri ile beslenir. Ayrıca bu türün genç ve erginlerinde yamyamlığa rastlanır. Avlanmak için hem otur-bekle, hem de gezmek suretiyle avlanma taktiği uyguladığı gözlemlenmiştir. Yapılan denemelerde 7 ay kadar açlığa dayandığı görülmüştür. Doğum, yaz aylarında olup, bir süre sırtta gezdirilen yavruların sayısı, 30-50 kadar, bazen 60'a kadar ulaşır. Rakımı 800 m den yüksek bölgelerde en aktif dönemi Ağustos ayıdır. Bozkır ve ormanlık alanlarda bulunur. Daha çok açık alanlarda, özellikle steplerde, yerleşim bölgelerinde, binalarda ve harabelerde; ayrıca kurumuş dere yataklarında, maki ve çam ormanları kenarlarında, bazen orman içlerindeki açıklıklarda taşlar altında görülür . Dikey dağılımı, 0–1500 m'ler arasıdır. Türkiye'deki alttürü "Mesobuthus gibbosus anatolicus" olarak tanımlanır. Türkçe adı da bu alt türe dayanır. Tehlikeli akrepler olsa da zehri ölümcül değildir. Halk sağlığı açısından zehirleri önemlidir. Ancak daha çok kusma, sancı, yüksek ateş vs. şeklinde 24 saat kadar süren etkileri görülür. Eve yakın yaşama eğilimindedir. Balkanlar ve Türkiye'de dağılış gösteren İran-Turan kökenli "Mesobuthus" cinsinin batıdaki temsilcisidir. Türkiye'de Anadolu Diyagonali'nin batısında; Karadeniz sahil şeridi dışında kalan bölgelerde yaygındır. Trakya'da da son zamanlarda bulunmuştur. Gang Starr Gang Starr, Amerikalı hip hop müzik grubudur. Merhum MC Guru ve DJ/prodüktör DJ Premier'den oluşmaktaydı. Grup, Keithy E. The Guru adını alan Keith Elam tarafından Boston, Massachusetts'de 1985'te DJ 1,2 B-Down (Mike Dee adıyla da bilinir) ve Donald D, J.V. Johnson ya da DJ Mark the 45 King gibi çeşitli prodüktörlerin yardımıyla kuruldu. 1987 ve 88 yıllarında Gang Starr, Wild Pitch Records şirketinden 12" plaklar yayımladı. 1989'da grup dağıldı ve Gang Starr adı altında kalan tek üye Guru oldu. DJ Premier (Waxmaster C adıyla da biliniyordu) ona bir beat kaseti gönderdi. Bunun sonucunda Guru, Premier'e ulaştı ve ona Gang Starr'a katılmayı önerdi. Aynı yıl "Words I Manifest" adını taşıyan ilk single'larını ve devamında "No More Mr. Nice Guy" albümünü yayımladılar. Kariyeri boyunca Gang Starr grubu New York hip hop sound'unun öncüleri oldu. Yayınladıkları albümler "Step in the Arena" (1991), "Daily Operation" (1992), "Hard to Earn" (1994) ve "Moment of Truth" (1998) büyük ilgi gördü. Öyle ki, "Jazz Thing" adlı parçaları Spike Lee'nin "Mo' Better Blues" filminin müzikleri arasında yer aldı. DJ Premier son olarak bir Gang Starr CD/DVD'sinin piyasaya çıkabileceğini açıkladı. DJ Premier'in Amerika Birleşik Devletleri'ne dönmesi nedeniyle Guru, 2003-04 Gang Starr Avrupa turnesine bir başka DJ ile devam etti. 2006'da Guru, verdiği röportajlarda Gang Starr'ın sonuna ulaştığını belirtti. Şubat 2010'da Guru kalp krizi geçirdi ve 19 Nisan 2010'da hayatını kaybetti. Ölümü sonrasında şirketi PR'ın yayınladığı bir açıklamaya göre, Guru ile DJ Premier'in arası yedi yıl önce açılmıştı ve Guru da "eski DJ'inin onun ismiyle hiçbir ilişkisi kalması istemiyordu." Son aylarında komada olan Guru'nun yazdığı iddia edilen mektubun geçerliliği ailesi tarafından da kuşkuyla karşılandı. Guru (rapÃ§i) Keith Edward Elam (d. 17 Temmuz 1961, ö. 19 Nisan 2010), sahne adı ile Guru, Amerikalı rapçi. DJ Premier ile birlikte Gang Starr grubunun iki üyesinden biriydi. Boston, Massachusetts doğumludur. Guru'nun açılımı "Gifted Unlimited Rhymes Universal" yahut "God is Universal; he is the Ruler Universal" olarak bilinmektedir. Bu cümleler de The Nation of Gods and Earths'ün öğretilerinden gelmektedir. Keithy E. The Guru adını alan Keith Elam; Boston, Massachusetts'de 1985'te DJ 1,2 B-Down (Mike Dee adıyla da bilinir) ve Donald D, J.V. Johnson ya da DJ Mark the 45 King gibi çeşitli prodüktörlerin yardımıyla Gang Starr grubunu kurdu. 1987 ve 88 yıllarında Gang Starr, Wild Pitch Records şirketinden 12" plaklar yayımladı. 1989'da grup dağıldı ve Gang Starr adı altında kalan tek üye Guru oldu. Sonraları DJ Premier ona katıldı ve "Words I Manifest" adını taşıyan ilk single'larını ve devamında "No More Mr. Nice Guy" albümünü yayımladılar. 2003 senesine kadar yayınladıkları albümler "Step in the Arena" (1991), "Daily Operation" (1992), "Hard to Earn" (1994) ve "Moment of Truth" (1998) büyük ilgi gördü. Elam, grubun üyesi olduğu dönemde yayınladığı dört solo albümün ilkini 1993'te çıkardı. "Jazzmatazz, Vol. 1" albümü Donald Byrd, N'Dea Davenport, MC Solaar ve Roy Ayers'i konuk etti ve olumlu eleştiriler aldı. İkinci solo plağı ""de Chaka Khan, Ramsey Lewis, Branford Marsalis ve Jamiroquai gibi isimler yer aldı. Serinin 2000'de çıktı, ancak önceki albümler kadar beğenilmedi. 1994'te Red Hot Organization'ın derleme CD'si "Stolen Moments: Red Hot + Cool"de yer aldı. Yaygın AIDS salgını konusunda Afrikalı Amerikalı erkekleri bilinçlendirmek amaçlı kaydedilen bu albüm, "Time" dergisi tarafından o yıl "Yılın Albümü" seçildi. Elam, Jazzmatazz serisi dışındaki "Baldhead Slick & da Click" albümünü 2001'de çıkardı, ancak albüm olumsuz yorumlarla karşılaştı. Albüm, Billboard R&B/Hip Hop listesinde 22. sıraya yükseldi. Aynı sene içerisinde, 2001'de ünlü video oyunu Grand Theft Auto III'te "8-Ball" karakterini seslendirdi. 2005'te "Version 7.0: The Street Scriptures" adlı albümü Solar prodüktörlüğünde kaydetti. 7 Grand Records etiketiyle piyasaya çıkan albüm, Billboard R&B listesinde 54 numaraya ulaştı ve değişik yorumlar aldı. Elam'ın "Jazzmatazz" serisinin son albümü Haziran 2007'de çıkarken; diğer bir albüm "Guru 8.0: Lost And Found", Mayıs 2009'da yine Solar prodüktörlüğünde yayımlandı. 28 Şubat 2010'da Guru, kalp krizi geçirdi ve ardından komaya girdi. Guru'nun kısa bir süre için uyandığı iddia edilse de; 19 Nisan 2010'da kanserden öldü. Prodüktör Solar, Guru'nun komadan uyandığını öne sürdüyse de DJ Premier ve rapçinin ailesi onun komadayken bilincinin hiçbir zaman açılmadığını ifade ettiler. Guru'nun ailesi, komada kaldığı süre boyunca Guru'yu görmelerinin Solar tarafından engellediğini iddia ettiler. Ayrıca ölümü sonrasında şirketi Solar'ın yayınladığı bir açıklamaya göre, Guru ile DJ Premier'in arası yedi yıl önce açılmıştı ve Guru da "eski DJ'inin onun ismiyle hiçbir ilişkisi kalması istemiyordu." Son aylarında komada olan Guru'nun yazdığı iddia edilen mektubun geçerliliği ailesi tarafından da kuşkuyla karşılandı. Conspiracy Worldwide Radio'ya verdiği röportajda Solar, söylediği her şeyin doğru olduğunu ve tüm yaptığının Guru'yu korumak olduğunu ifade etti. Röportaj, hip hop topluluğu tarafından ilgiyle karşılansa da, Solar'ın yaptıklarını açıklamakta yetersiz kaldı. DJ Premier Guru'nun anısına bir mix yaptı ve yazdığı mektubu yayınladı. Ayrıca Guru'nun kız kardeşi Patricia Elam da bir mektup yazdı. Guru'nun ağabeyi Harry J. Elam'ın kardeşi anısına yazdığı yazı 23 Nisan 2010'da "The Boston Globe" gazetesinde yayınlandı. Elam ailesi Guru anısına bir internet sitesi açtı. Ayrıca Guru'nun yeğeni Justin Nicholas-Elam, çektiği 16 dakikalık belgeselde Guru'nun hikâyesini anlattı. Stepan Malhasyants Stepanos Sargsi Malkhasyants (; 7 Kasım 1857 – 21 Temmuz 1947) Ermeni bir akademisyen, filolog, dilbilimci ve sözlük yazarıydı. Uzman bir klasik Ermeni edebiyatçısı olarak, Malkhasyants pek çok klasik Ermeni tarihçinin eserini modern Ermeniceye çevirip onlar hakkında incelemeler yazmıştır, hayatının 70 yılını Ermeni dilinin gelişimine adamıştır. Malkhasyants 1857'de o Rus Gürcistan'ında bulunan Ahıska'da doğmuştur. İlk eğitimini Ahıska'daki Karapetyan kilise okulunda görmüştür. 1874 ile 1878 arasında Vagarşapat (günümüzde Eçmiadzin)'deki Gevorkyan İlahiyat Fakültesi'nde bulundu. Vagarşapat'taki son yılında Malkhasyants Sankt Petersburg Devlet Üniversitesi'nın Doğu Çalışmaları bölümüne kabul edildi. 1889'da, Ermenice-Sanskritçe ve Ermenice-Gürcüce çalışmaları üzerinde yoğunlaşmış olarak, üniversiteden mezun oldu. Eğitimini tamamladıktan sonra Malkhasyants okullarda Ermenice öğretti ve dergi ve akademik jurnallerde düzenli katkılar yaptı. Transkafkasya geri dönüp Karapetyan kilise okulunda ve daha sonra Ahıska'da Yeğiazaryan Jimnazyum'umunda, Tiflis'te Nersisyan, Hovnanyan ve Gayanyan İlahiyat Fakültelerinde ve Vagarşapat'ta Gevorkyan İlahiyat Fakültesi'nde ders verdi. Şubat 1920'de, Erivan Üniversitesi'nin kurulmasının ardından, Malkhasyants oranın Tarih ve Dilbilim bölümünün eğitim kadrosuna katıldı ve orada ilk ders veren eğitmen oldu. 1940'ta Malkhasyants filolojide onursal "doktor nauk" (bilim doktoru) unvanını aldı. 1943'te Ermeni Bilimler Akadaemisi'nin kurulmasına yardımcı oldu ve resmen bu kuruma üye seçildi. Malkhasyants Sankt Petersburg Devlet Üniversitesi'nden daha mezun olmadan klasik ve Orta Çağ Ermeni tarihçilik bilimine (historiografisine) büyük ilgi duydu. Malkhasyants, 11. yüzyıl tarihçisi Stepanos Taronetsi'nin "Evrensel Tarih"inin ilk incelemesini 1885'te yayımladı. Daha sonra başka Ermeni tarihçiler hakkında çeşitli inceleme yazıları yayımladı, bunlar arasında Pavstos Buzand (1896), Sebeos (1899), Ghazar Parpetsi (1904) ve Movses Khorenatsi (1940) bulunmaktadır. Malkhasyants Movses'e özel bir ilgi duymuş ve "Ermeni Tarihinin Babası" hakkında 50'nin üzerinde eser yazmıştır, bunların arasında kitaplar, makaleler ve monograflar bulunur. Daha sonraki çalışmaları arasında klasik Ermenice ve "aşkarabar" (modern Ermenice)'nin grameri üzerine odaklanmıştır. 18. yüzyıl Katolikos'u Simeon Yerevantsi'nin tarih eseri "Jambr"ın Rusça'dan çevirisi 1958'de yayımlanmıştır. 1944-1945'te Malkhasyants, dört ciltlik "Açıklamalı Ermenice Sözlük" ("Hayeren Batsadrakan Barraran") adlı muazzam eserini nihayet tamamladı. Sözlük, 1946'da Stalin Ödülü'nü kazandı. Malkhasyants'ın 1922'de yazmaya başlamış olduğu bu sözlük, klasik, orta ve Modern Ermenice için eksiksiz bir sözcük listesi sunmakta, ayrıca Ermenilerce konuşulan çeşitli lehçeleri incelemektedir. Malkhasyants ayrıca bazı yabancı eserleri Ermeniceye çevirmiştir. Aralarında "King Lear" ve "Macbeth"in de bulunduğu William Shakespeare'in oyunlarının yanı sıra, Georg Ebers'in yazılarını da çevirmiştir. Malkhasyants 1947'de, 89 yaşında, Erivan'da öldü. Noemi Veronica Scopelliti veya bilinen adıyla Noemi (d. 25 Ocak 1982, Roma), İtalyan şarkıcı ve söz yazarı. Kyushu Açıkları Hava Muharebesi Kyushu Açıkları Hava Muharebesi, II. Dünya Savaşı sırasında, Kyushu açıklarında yaşanan bir hava muharebesidir. Muharebe 18-21 Mart 1945 tarihleri arasında yaşandı. Japonya'nın geri çekilmesiyle sonuçlandı. Slow Food Slow Food, 1986'da Carlo Petrini tarafından başlatılan uluslararası bir harekettir. Hızlı, ayaküstü yemek alışkanlığına (fast food) karşı alternatif olarak geleneksel ve yerel yemek ve yeme biçimlerini, yerel ekosistemlerin özelliklerini korumayı teşvik eden hareket, Yavaş Hareketi'nin bir parçasıdır. Bir organizasyon olarak İtalya'da Arcigola organizasyonunun öncülüğünde Roma'da açılan McDonald's karşı 1986'da başlatılmıştır. 2004'te Yavaş Yemek University of Gastronomic Sciences'i University of Gastronomic Sciences başlatmıştır. Carlo Petrini ve Massimo Montanari amacı iyi yiyecek ve beslenmeye dikkat çekmek olan Üniversitenin kuruluşunda başı çeken figürlerdir. Balaena Balaena, gerçek balinagiller familyasına ait bir balina cinsi. "Gerçek Balinalar" adıyla da bilinen bu familya aynı adı taşıyan balina türüyle zaman zaman karıştırılmaktadır. Grönland balinası bu cinsin soyu tükenmemiş tek türüdür. "Balaena" cinsine ait fosil kayıtları bu canlıların Avrupa, Kuzey Amerika ve Güney Amerika'da yaşadığını göstermektedir. Fatih Kolsuz Fatih Kolsuz (d. 6 Ocak 1992, Sultanbeyli), Türk futbolcudur. Kartalspor'da oynamaktadır. Futbola Kartalspor altyapısında başladı ve 2009 profesyonelliğe geçiş mukavelesi imzalayarak as takımı alındı. Kartalspor için ilk karşılaşmasını 23 Ağustos 2009 tarihinde Altay'a karşı oynadı. Hamaxitos Hamaxitos (Antik Yunanca: , "Hamaxitos"), Troad ile Aeolis arasında sınır olarak kabul edilen Anadolu'nun Biga Yarımadası'nın güneybatısında yer alan eski bir Yunan şehri. Çevresindeki bölge, Yunancada ("Hamaxitia") olarak bilinir ve bölgede Apollon tapınağı, Tragasai tuzla tavası, Satnioeis nehri (bugünkü Tuzla Çayı) vardır. III. Celestine Papa III. Celestine (yaklaşık d. 1106 – ö. 8 Ocak 1198), doğum adı Giacinto Bobone, 21 Mart 1191 tarihinden ölümüne kadar Papalık yapmıştır. Roma'da asil Orsini ailesinde doğmuştur. Töton Şövalyeleri'nin askeri düzenlerini 1198 yılında onaylamıştır. Johannes Peter MÃ¼ller Johannes Peter Müller (14 Temmuz 1801 – 28 Nisan 1858), Alman fizyolog, karşılaştırmalı anatomist ve ihtiyolog. 1819 yılında Bonn Üniversitesi'ne giren Müller 1824'te "privatdozent" unvanını kazanmış, 1830'da ise profesör olmuştur. 1833'te Berlin Humboldt Üniversitesi'nde anatomi ve fizyoloji kürsüsü başkanlığını üstlenen bilim adamı bu görevi ölümüne dek sürdürmüştür. Ses, konuşma ve işitme gibi fizyolojik konulara katkı sağlamış olan Müller'in lenf, kilüs ve kanın kimyasal ve fiziksel özellikleri üzerine çalışmaları da bulunmaktadır. Müller'in 1840 yılında yayımlanan "Handbuch der Physiologie des Menschen" adlı yapıtı fizyoloji tarihinde yeni bir dönemin başlangıcı olarak kabul edilmektedir. İnsan yapısı, karşılaştırmalı anatomi, kimya ve diğer birçok fiziksel bilim dalında ulaşılan sonuçlar bu kitapta ilk kez fizyolojik yöntemler yardımıyla açıklanmıştır. Söz konusu çalışmada sinir sistemi ve duyular arasındaki ilişkiye de değinilmiştir. Müller, bir duyu sinirinin uyarılmasıyla ortaya çıkan sonucun (hissin) uyartının biçiminden çok duyu organının doğasına bağlı olduğunu ortaya koymuştur. Retina ve optik sinirlere yönelen ışık, basınç ve mekanik uyartıların görme hissi uyandırması bu yüzdendir. Bu olgu, sinirlerin özel enerji yasası olarak adlandırılmaktadır. Yaşamının geri kalan bölümünde karşılaştırmalı anatomiye odaklanan ve deniz canlıları üzerinde çalışan Müller, Hermann von Helmholtz, Emil du Bois-Reymond, Theodor Schwann, Friedrich Gustav Jakob Henle, Carl Ludwig ve Ernst Haeckel gibi biliminsanlarının danışmanlığını da üstlenmiştir. Müller 1834 yılında İsveç Kraliyet Bilimler Akademisi üyesi seçilmiştir. Müller'in "Handbuch der Physiologie" dışındaki yapıtları şunlardır: YoÅŸiyahu Yoşiyahu (veya Yoşiya, Josiah) (, "Yhwh tarafından desteklenen"; ; ) (~ MÖ 649–609) büyük reformlar yapan Yehuda kralıydı (MÖ 641–609). Tarihçiler tarafından, kendi zamanına denk gelen Deotronomik reformlar döneminde dini yazıtlar yazdırdığı veya bulduğuna inanılır. Yoşiyahu, babası Kral Amon'un 31 yıllık iktidarından sonra (MÖ 641/640 - 610/609) öldürülmesi sonucu sekiz yaşında tahta geçti. Kral Amon ile Bozkatlı Adaya'nın kızı Yedida'nın oğluydu. Büyükbabası Menaşe, Tanrı'ya sırtını dönmekle suçlanmıştı. Menaşe, putları Tapınağa sokmuştu. Yoşiyahu'nun büyük büyükbabası Kral Hezekiya ise yaptığı dini reformlarla tanınmaktaydı. Yoşiyahu'nun 4 oğlu vardı: Pedayalı Rumah'ın kızı Zebuda'dan Yohanan ve Eliakim (d. ~MÖ 634); Libnalı Yeremya'nın kızı Hamutal'dan Sıdkiya (d. ~MÖ 618) ve Şallum (d. ~MÖ 633/632). Şallum, Yehoahaz adını benimseyip Yoşiyahu'nun yerine geçti. Şallum'un yerine de Yehoyakim ismini benimseyen Eliakim geçti. Ardından oğlu Yekoniya ve Sıdkiya ismini benimseyen Mattanyahu geçti. Krallık Babilliler tarafından fethedilip sürgüne gönderilmeden önceki son kral Sıdkiya'ydı. Hükümdarlığının 18. yılında Yoşiyahu, seneler boyunca toplanan vergileri Baş Rahip Hilkiya'ya verip Tapınağı renove etmesini istedi. Bu dönemde Hilkiya, Yasa Kitabı'nı keşfetti. Hilkiya, Tapınağın hazine odasını temizlerken "Kanun kitabı" olarak tasvir edilen bir tomar buldu bu tomar, "Musa'nın elinden Yhwh'nın yasaları kitabı" olarak da bilinir. Krallar kitabında bahsedilen "Tora kitabı" (ספר התורה) deyişi, Yeşu'nun Musa'dan kutsal yazıları aldığı anlatılan Yeşu kitabında da kullanılmaktadır. Bu kitap Tora'nın bir parçası olarak tanımlanmamışken çoğu uzmana göre ya Yasa kitabı'nın bir kopyası ya da 1805'te De Wette'nin düşündüğü gibi Yasa kitabına sonradan giren bir yazıttır. Hilkiya bunu Yoşiyahu'ya sundu ve kral bunun Kudüs halkına okunması emrini verdi. Bu durum peygamber Hulda tarafından övgüyle bahsedilirken, Tanrı'nın onu, günah işleyen eski nesilleri cezalandırmadan evvel rahmete ulaştıracağını bildirdi. Yoşiyahu, sadece Yhwh'e ibadet edilmesini teşvik ederken diğer ibadet şekillerini yasakladı. "Putatapan törenlerinde fuhuş yapanların Tanrı'nın Tapınağı'ndaki evlerini yıktı", ayrıca Baal ve Aşera'ya ibadet etmek için kullanılan pagan nesneleri parçalattı. Yoşiyahu, hayattaki pagan rahipleri öldürttü ve ölmüş olanların cesetlerini mezarlarından çıkarttırıp altarlarında yaktırdı, bu, aşırı bir hareket olarak görülür. Yoşiyahu ayrıca, Pesah festivalini tekrar yürürlüğe soktu. Tanah'ta, ismi verilmeyen bir Tanrı adamının (muhtemelen peygamber İddo) İsrail Kralı I. Yarovam'a, Yoşiyahu'dan üç asır önce "Davud'un soyundan Yoşiya diye birinin geleceğini" ve Beyt-El'deki altarı parçalayacağı kehanetinde bulunduğu anlatılır. Yoşiyahu, isimsiz bir "Tanrı'nın adamı"nın mezarı dışında Beyt-El'daki pagan kutsal yerleri yıktırdı. Yoşiyahu, kehanetin doğru çıkması ve Tanrı'nın adamına dokunulmaması sebebiyle "Tanrı'nın adamı" için çifte mezar yaptırdı. Tanah'ın Tarihler kitabında ise, Yoşiyahu'nun, Yehuda Krallığı dışında bulunan Menaşe, Efraim, Şimon ve Naftali topraklarındaki pagan altarları yıkıp Tapınağa, Ahit Sandığı'na geri döndüğü anlatılır. Yoşiyahu MÖ 641/640'ta Yehuda kralı olduğunda uluslararası platformda hareketlilik söz konusuydu. Doğuda Asur İmparatorluğu çözülmeye başlamış, Babil İmparatorluğu henuz Asurluların yerini almamış ve batıda Mısır yeni yeni Asur hakimiyetinden kurtulmuş olarak kendine istikrar sağlamaya çalışıyordu. Komşu ülkelerdeki bu iktidar boşluğu nedeniyle Kudüs, kendi kendini dış baskılar olmadan idare edebiliyordu. Asurlulara destek olmak için, II. Neko, MÖ 609'un baharında Babil ile savaştı. Ordularını, Via Maris üzerinden Suriye'ye soktu, yolda Filisti ve Şaron düzlüklerinden ve Yezreel Vadisinden geçti. Megiddo'da, Babil yanlısı Yoşiya önderliğindeki Yehuda ordularınca yolu kapandı. Çıkan savaşta Yoşiya öldürüldü. Asurlularla müttefikleri Mısırlılar Babillilerle Harran'da çatıştı. Babil Tarihçesine göre savaş MÖ 609'da Tamuz (Temmuz/Ağustos) ile İlul (Ağustos/Eylül) ayları arasında gerçekleşmiştir. Dolayısıyla Yoşiya ya MÖ 609'un Tamuz ayında ya da bundan bir ay evvel Mısırlılar Harran'a ulaşmaya çalışırken ölmüştür. Yehoahaz Tamuz ayında başa geçtiğine göre Yoşiya'nın bu ayda ölmüş olması muhtemeldir. Neko, II. Asuruballit'in Asur ordularıyla birlikte Babil'e karşı seferine devam etti, Fırat'ı geçip Harran'ı kuşattılar fakat ele geçiremediler. Kuzey Suriye'ye geri çekildiler ve Asur İmparatorluğu çöktü. Babil seferinden geri dönen Neko, yolda, yanlış tarafı destekleyen Yehudalılarla savaştı. Burada Yoşiya'nın yerine Yehoahaz'ın tahta geçtiğini gördü. Neko Yahoahaz'ı tahttan edip yerine abisi Eliakim'i Yehoyakim ismiyle tahta geçirdi. Yehuda'ya 100 talant gümüş ve miktarı bilinmeyen miktarda altın haraç ödemesini empoze etti. Yehoahaz'ı esiri olarak Mısır'a götürdü ve Yehoahaz orada öldü. İşboşet İşboşet (), Aşbaal veya İşbaal, Tanah'ta adı geçen krallardan biridir. ~MÖ 1047'de doğan İşboşet, Kral Şaul'un dört oğlundan biri olup annesi Ahimaaz'ın kızı Ahinoam'dır. Şaul'un ve üç erkek kardeşinin Gilboa Dağı Savaşı'nda ölmesinin ardından, İsrail'in on iki kabilesini içinde barındıran İsrail Krallığı'nın ikinci kralı olarak seçildi. Babası Şaul ve kardeşleri Gilboa Dağı Savaşı'nda ölünce Şaul'un ordusunun kaptanı Avner, Transürdün Mahanaim'de İşboşet'i MÖ 1007'de İsrail'in kralı ilan etti. İşboşet 40 yaşında kral oldu ve iki yıl krallık yaptı. Şaul'un ölümünden sonra Yehuda kabilesi kendisini Şaul hanedanlığı hakimiyetinden çekti ve Davud'u kendilerine kral olarak seçtiler, bunun ardından da savaş başladı. Davud taraftarları İşboşet taraftarlarına kıyasla güçlenmeye başladı, Avner Davud'a katılana kadar savaş devam etti. Şaul'un kızı, İşboşet'in kız kardeşi ve Davud'un karısı olan Mihal, Davud ile Şaul'un arası bozulunca babası Şaul tarafından el konuldu. Davud'in İşboşet ile barış yapmasının koşulu Mihal'in kendisine iade edilmesiydi; İşboşet bu isteği yerine getirdi. Avner'in ölümünden sonra İşboşet'in iktidarda kalma arzusu suya düştü. ~MÖ 1005'te ordu kaptanlarından Rekav ile kardeşi Baana İşboşet'e suikast düzenleyip öldürdü, bunun karşılığında Davud'den bir ödül bekliyorlardı. Fakat Davud, krallarına ihanet ettikleri için onları taşlatarak öldürttü. İşboşet, Avner'in yanına gömüldü. Davud, Krallığın başına MÖ 1000'de geçtiği için Yehuda kabilesi dışındaki kabilelere, İşboşet'in ölümünden sonraki 5 yıl boyunca kimin krallık yaptığı konusunda tarihsel bir bilgi bulunmamaktadır. "İşboşet" ve "Aşbaal" isimleri, orijinal İbranice'de anlamı belirsiz olduğu için kafa karıştırıcı ve sıra dışıdır. Bir görüşe göre "İş"in anlamı "adam" ve "boşet"in anlamı "utanç"tır, dolayısıyla ismin anlamı "utanılası insan"dır. Bir başka anlamı ise "Uzman kişi"dir. Baal, Tora'da Tanrı'nın hor gördüğü, pagan bir tanrı olduğundan bu isim kullanılmış olabilir. Eleştirisel görüşe göre, nasıl ki Yahudilikte Yhwh kelimesi kullanılmazken onun yerine Adonay kullanılıyorsa; "Boşet" de "Baal" için kullanılan bir terimdir. Kagney Linn Karter Kagney Linn Karter (28 Mart 1987) Amerikalı pornografik artist. Harris County, Texas'ta doğdu;