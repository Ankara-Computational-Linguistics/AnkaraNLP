beklenmedik bir anda, daha kıdemli imparator olarak tahtta sadece 4 ay kalmışken, ölümüne neden oldu. Böylece Heraklonas tek imparator olarak kaldı. Martina daha cenaze merasimi bitmeden sarayda bulunan III. Konstantin taraftarlarını sürgüne göndererek iktidarı tamamen eline geçirmeye çalıştı. Fakat özellikle General Valentius ve diğer asiller III. Konstantin'in Martina tarafından öldürüldüğü söylentilerini halka yaymaya başladılar. Bu dedikodular, sonra halk gösterileri kampanyası önce III. Konstantin'in genç oğlu II. Konstans'ın ortak imparator olmasına sonra da Bizans Senatosu kararı ile Heroklanas'ın ve Martina'nın tutuklanıp burunlarının kesilerek sürgüne gönderilmeleri ile imparatorluk gücünü kaybetmeleri sonuçlarını ortaya çıkardı. III. Konstantin babasının kuzeni olan Nikitas'in kızı Gregorya ile evlenmiştir. İki oğulları ve bir kızları olmuştur. El Ángel Exterminador, (Yokedici Melek) yönetmenliğini Luis Buñuel' in yaptığı 1962 yapımı bir Meksika filmidir. Bulundukları mekandan bir türlü ayrılamayan bir grup seçkin insanın ilginç hikâyesinin anlatıldığı film, Meksika sinemasının en iyi örneklerinden biri olarak kabul edilmektedir. Buñuel bu filmde olduğu gibi "Basit bir isteğe ulaşmanın olanaksızlığı ve bunun anlaşılmazlığı" temasını başka filmlerinde de sık sık işlemiştir. 1930'da çektiği L'Âge d'or' da sevgililer bir türlü bir araya gelemiyor, Archibaldo de la Cruz'un Suçlu Yaşamı'nda (1950) Archibaldo cinayet işleyemiyor, Yokedici Melek'te bir grup insan evlerine gidemiyor, Burjuvazinin Gizli Çekiciliği'nde (1972) yemek yiyemiyorlar ve Arzunun Şu Belirsiz Nesnesi'nde (1977) geçkin bir adam istediği kadınla bir türlü birlikte olamıyordu. Bunuel zaman içinde kullanımında ustalaştığı bu temayı genellikle burjuvaziyi mizahi bir şekilde eleştirmekte kullanmıştır. Edmundo ve Lucía de Nobile, kendileri gibi seçkin olan dostları için evlerinde bir yemek daveti verir. Yemeğin başlamasına yakın belirgin bir sebep olmaksızın kendilerini huzursuz hissetmeye başlayan hizmetçiler, çeşitli bahaneler bulup birer ikişer evi terk etmeye başlarlar. Yemek başladığında, başuşak Julio (Claudio Brook) dışında tüm yardımcı personel evden ayrılmıştır. Yemek sonrası saat iyice ilerler; ancak neredeyse yirmi kişiyi bulan konuklardan hiçbiri evden ayrılmaya niyetli değildir. Hepsi bir bahane bularak geceyi orada geçirmek ister. Ev sahipleri bu duruma bir hayli şaşırsa da onları ağırlamak zorunda kalır. Herkes salonun geniş bir bölümünde uykuya dalar. Ertesi gün aslında ordan gitmek istemediklerini değil, bir şekilde gidemediklerini fark ederler. Belirgin bir sebep olmadığı halde kimse salondan dışarı çıkmak istemez. Bu durum kısa sürede herkesi zor durumda bırakacak, açlık, susuzluk ve pislik nedeniyle sinirler iyice gerilecek; sık sık tartışmalar yaşanacaktır. Evdekilerin durumu kısa süre sonra dış dünya tarafından da fark edilir ama kimse evin bahçesinden içeriye girip onlara yardım edemez. Mantıklı bir sebep olmaksızın Edmundo Nobile ve konukları evde hapis kalırlar. Dışarı çıkmaları için gerekli şartların oluşması birkaç gün sürer ve bazı konukların ölümü, intiharı, kavgaları içerisinde bu süre bir hayli meşakkatli geçer. Bu seçkin gruptaki kişilerin bir kısmı iradeli bir tavırla insanca davranmakta ısrar etse de grubun büyük bir kısmı toplumsal baskının zayıfladığı bu olağanüstü şartlar altında kaba, saldırgan ve bencil olacaktır. Dışarı çıktıktan kısa bir süre sonra onları yeni bir sürpriz beklemektedir; zira bu sefer bir ayin sonrasında bir kilise dolusu insanla birlikte aynı şekilde kapalı kalacaklardır. Biota Biota veya biyota: SÃ¼hreverdilik Sühreverdilik, (Arapça: سهروردية‎ "Sühreverdiyye") bir Sufi tarikatı, İranlı bir Sufi piri Diyaüddin Ebu'n-Necib Es-Sühreverdi (1097 – 1168) tarafından kurulmuştur. O, İmam-ı Gazali'nin bir mürididir. Onun erkek kardeşi olan Ebû Hâmid Gazzâli. "(ö. Hicri 545.)" El-Nizamiyye Bağdat İslam Üniversitesi'nde Şafii fıkıh öğretmenliği yapmıştır. "Kitab Adab El-Muridin" ismindeki kitabı yazmıştır. Diyaüddin Ebu'n-Necib Es-Sühreverdi'nin amcasının oğlu Ebû Hafs Ömer es-Sühreverdî Sühreverdilik tarikatını genişletmiştir. Ebû Hafs Ömer es-Sühreverdî (1144 - 1234) ve onun bilgin Sufi tezi 'Avarif el-Ma'ârif'dir. Dragons Forever Dragons Forever, Sammo Hung'un yönettiği 1988 Hong Kong dövüş sanatları aksiyon komedi filmi. Eylül ve Kasım 1987 tarihleri arasında çekildi. Kickbokscu Benny Urquidez'de filmde kötü adam rolünde yer almaktadır. Büyük Patron The Big Boss ("Büyük Patron"), Tayland'da çekilen ve başrolünde Bruce Lee'nin oynadığı bir film. Chen (Bruce Lee) fakir, işsiz bir gençtir. Arkadaşı çalıştığı buz fabrikasında ona da iş bulur ve Chen çalışmaya başlar. Fabrikadaki ustabaşı ve onun adamları kendisi dahil diğer tüm çalışanlara kötü davranmaktadır. Bir gün çalışanlardan iki kişi kaybolur. Onları arayıp bulmak için çalışanlardan iki kişide fabrika sahibi büyük patronun evine giderler ve orada öldürülürler. Arka arkaya gelen bu ölümlerden sonra Chen aslında çalıştığı buz fabrikasında üretilen büyük buz kalıplarının içinde uyuşturucu paketlerinin olduğunu öğrenir. İş arkadaşları öldürülmeye başlar. Chen'in intikam almaya yemin eder. Dörtlü Çete Dörtlü Çete () 1960'larda ve 1970'lerin başında yapılan Çin Kültür Devrimi sırasında belirlenen politikaların sürdürülmesinden yana olan grubun önderlerine sonradan verilen ad. Bu önderler Mao Zedong'un karısı Jiang Qing, Wang Hongwen, Zhang Chunqiao ve Yao Wenyuan idi. 1965'te Wu Han'ın yazdığı Hai Rui Görevden Alındı adlı tarihsel tiyatro oyununun politik niteliği Jiang Qing tarafından soruşturma konusu yapldı ve örtük biçimde Mao'nun önderliğine saldırıp Proletarya diktatörlüğünün yıkılmasını amaçladığı öne sürülen oyun yasaklandı. Yao Wenyuan'ın da bu oyunu suçlayan bir yazısı yayımlandı. Bu olay sanat ve edebiyatın radikalleştirilmesinde örnek oluşturdu ve Çin Kültür Devrimi'nin başlama işaretni verdi. Kültür Devrimi şiddetlendikçe Dörtlü Çete'nin üyeleri yönetimde ve Komünist Parti içinde etkili bir konuma geldiler.Kızıl Muhafızlar'ın gücünden yararlanarak başlıca dört alanı denetim altına aldılar: 1969'da Kültür Devrimi'nin yarattığı ilk karışıklık dindikten sonra Dörtlü Çete basın-yayın organlarını ve propaganda araçlarını denetleyerek ve görünüşte Mao'nun siyasal çizgisine ve isteklerine bağlılık göstererek etkisini sürdürdü. Ancak, 1976'da Mao'nun ölümü üzerine Dörtlü Çete'nin üyeleri güçlerini yitirdiler ve hapse atıldılar. Daha sonra 1981'de, Kültür Devrimi sırasındaki eylemleri nedeniyle yargılandılar. Jiang ve Zhang ölüm cezasına çarptırıldıysa da cezaları ertelendi; Wang ömür boyu, Yao ise 20 yıl hapis cezası aldı. Louis Leterrier Louis Leterrier (17 Haziran 1973; Paris, Fransa), Jason Statham'ın yer aldığı Taşıyıcı ve Morgan Freeman ile Jet Li'nin yer aldığı Kır Zincirlerini filmleri ile üne kavuşan Fransız film yönetmenidir. 2008 yılında Incredible Hulk filmini yönetmiştir. Yönetmen Luc Besson ile yakın arkadaştır. Fransa Anayasa Konseyi Başkanı Laurent Fabius'ün yeğenidir. Yaña imlâ Yaña imlâ, (; Türkçe: "Yeni yazım"; Kiril: яңа имля; Tatarca: "Yaña imlâ" veya "Yaña döres yazu") 1920 - 1927 yılları arasında kullanılan bir değişik biçimde düzenlenmiş Arapça harfleri ile yazılan bir yazımdır. Jiang Qing Jiang Qing, Wade-Giles yazımında "Chiang Ch'ing", sahne adı "Lan Ping", asıl adı "Luan Shumeng" (d. 19 Mart 1914 - ö. 14 Mayıs 1991), Dörtlü Çete olarak adlandırılan grubun üyesi olan Çinli siyasetçi. Mao Zedong'un dördüncü karısıdır. Mao'nun ölümünden sonra yargılanarak 'karşıdevrimci suçlar'dan ötürü hüküm giymiş ve kendini asarak intihar etmiştir. Büyükbabası tarafından yetiştirilen Jiang Qing 1929'da bir tiyatro topluluğuna girdi.Komünistlerin kurduğu bir örgüt içindeki çalışmalarından dolayı 1933'te tutuklanarak hapsedildi. Serbest bırakıldıktan sonra Şanghay'a gitti ve Dien Dong adlı sol eğilimli bir film şirketinin çektiği filmlerde küçük roller aldı. 1937'de Japonlar Şanghay'a saldırınca, milliyetçi hükümetin savaş dönemindeki başkenti Zhongqing'e kaçtı. Bir süre hükûmet denetimindeki Merkezi Sinema Stüdyosu'nca çekilen filmlerde oynadıktan sonra, milliyetçilerden ayrılarak Yenan'daki komünist güçlere katıldı. Mao ile ilk kez tiyatro öğretmenliği yaptığı Lu Xun Sanat Akademisi'nde Mao'nun verdiği bir konferans sırasında karşılaştı ve bir süre sonra onunla evlendi. Bu evlilik birçok parti üyesince eleştirildi. Mao'nun boşandığı (1934-1935'teki Uzun Yürüyüş'te sağ kalmayı başarmış pek az kadından biri olan) karısının o sırada Moskova'da bir hastanede yatıyor olması, eleştirilerin başlıca kaynağıydı. Parti yöneticileri, 30 yıl süreyle siyasetten uzak durması koşuluyla Jiang Qing'in Mao'yla evlenmesine razı oldular. 1949'da Çin'in kurulmasından sonra, yabancı konukları ağırlamanın ve çeşitli kültürel çalışmalara katılmanın dışında ön planda görünmedi. 1963'te Pekin Opera ve Balesi'nde geleneksel Çin sanat biçimleriyle işçilerin yaşamına ilişkin temaları işlemeyi amaçlayan bir hareketi destekleyerek siyasal alanda daha etkin olmaya başladı. Zamanla Çin kültür yaşamının önde gelen kişilerini hedef alan bir saldırıya dönüşen bu hareket 1966'da Çin Kültür Devrimi'nin başlamasıyla doruğuna ulaştı. Jiang Qing 1966'da kitle toplantılarındaki ateşli konuşmaları ve radikal gençlik kitlelerinin oluşturduğu Kızıl Muhafızlar'la kurduğu bağlar sayesinde büyük bir güce kavuştu. Mao'nun çok güvendiği insanlardan biri olarak, Kültür Devrimi'ni yöneten komitenin başkan yardımcısı ve Çin Komünist Partisi Merkez Komitesi üyesi oldu. 1960'ların sonlarında Kültür Devrimi'nin gerilemeye başlamasıyla birlikte etkisi azaldıysa da 1974'te Mao'nun Çin'i istikrarlı bir çizgiye oturtma politikasının sözcüsü olarak yeniden ön plana çıktı. Mao'nun ölümünden (9 Eylül 1976) bir ay sonra Jiang Qing ve öteki üç radikal yöneticiyi Dörtlü Çete olarak adlandıran ve gitgide sertleşen bir duvar afişleri kampanyası başlatıldı. Kısa süre sonra da Jiang Qing ve Dörtlü Çete'nin öteki üyeleri tutuklandı. 1977'de Komünist Parti'den çıkarılan Jiang Qing, 1980-81 yıllarında Dörtlü Çete'nin bir üyesi olarak yargılandığı mahkemede; Kültür Devrimi sırasında Çin'i saran yaygın iç huzursuzluğun yaratıcısı olmakla suçlandı. Ama devrime ihanet ettiğini itiraf etmeyi reddederek, mahkemeyi ve ülkenin yöneticilerini suçladı. Ölüm cezasına çarptırıldıysa da, 1983'te bu ceza ömür boyu hapse çevrildi. Hapishane yıllarında gırtlak kanserine yakalandı, 1991'de sağlık gerekçeleriyle tahliye edildi. Aynı yıl bir hastanede kendini asarak intihar ettiği açıklandı. Gedrosya Gedrosya (Yunanca: Γεδρωσία) günümüz Belucistan'ının tarihi adı. Belucistan, İran'ın güney doğusunu, Pakistan'ın batısını ve Afganistan'ın güneyini kapsayan bir bölgedir. Büyük İskender döneminde eyalet İndus Nehri'nden Hürmüz Boğazı'na kadar olan bölgeyi oluşturmaktaydı. MÖ 325 yılında Büyük İskender, doğu seferinden Babil'e dönerken bu bölgeden geçmiştir. Tarihçiler bu bölgedeki sert hava koşullarından dolayı ordusunun dörtte üçünü bu bölgede kaybettiğini teyit etmişlerdir. John Prevas "Envy of the Gods: Alexander the Great's Ill-Fated Journey Across Asia" adlı eserinde İskender'in ordusunu Hindistan'ı fethetmek istemediği için cezalandırdığını yazmıştır. Gerhard DÃ¶rfler Gerhard Dörfler (*29 Mayıs 1955, Deutsch-Griffen, Karintiya) Avusturyalı bir siyasetçidir (BZÖ/FPK). Vekâleten, Jörg Haider'in ölmesinden dolayı resmî işler aldı. Resmen, 27 Ekim 2008 tarihinden itibaren Bay Gerhard Dörfler Karintiya landeshauptmannıdır. Kalmar Kalmar, İsveç'in güneydoğusunda bulunan bir kenttir. Kent, Baltık Denizi kıyısında Öland adasına bakan bölgede kurulmuştur. Şehir ayrıca kendisiyle aynı ada sahip olan Kalmar ilinin de yönetim merkezidir. Kalmar'da ilk yerleşimler antik çağlara dayanmaktadır. Yapılan kazılarda Kalmar'ın bulunduğu bölgede Taş Devri döneminden kalma mezarlara rastlanmıştır. Ancak kent ile ilgili en eski resmi kaynaklar 11. yüzyıla dayanmaktadır. Bu da bölgeyi İskandinavya'nın en eski kenti yapmaktadır. 12. yüzyılda kentte ilk kale inşa edildi. Aynı kale 13. yüzyılda daha da geliştirildi. Kentin Baltık Denizi'nin en güvenilir ve en stratejik bölgesinde yer alması zamanla bölge nüfusunu arttırdı. Kalmar, 1602'de piskoposluk bölgesi oldu. 1611-1613 arası dönemde Danimarka ordusunun Kalmar Kalesi'ni kuşatmasıyla Kalmar Savaşı çıktı. 1611 yılı bu nedenle Kalmar tarihinin en karanlık yılı olarak bilinmektedir. 1670'lerde son kez kuşatılan Kalmar Kalesi böylece hiçbir zaman İsveç topraklarından çıkmamıştır. Kent günümüzde İsveç'in önemli bir sanayi ve ticaret merkezidir. 30.000'den fazla nüfusa sahip olan kentte, üniversite mevcuttur. Tatar alfabesi A, Ä, B, C, Ç, D, E, F, G, Ğ, H, I, İ, Í, J, K, L, M, N, Ñ, O, Ö, P, Q, R, S, Ş, T, U, Ü, V, W, X, Y, Z. "Çağdaş alfabe" anlamına gelen ve resmî olarak kabul edilen alfabeler. Latin uyarlamalı Tatar alfabesi 35 harflerden oluşur. Bunlar 10 sesli harf ve 25 sessiz harflerdir. Bunlara ilâve 10 harfler: Çç, Ğğ, Şş, Ññ, Ää, Öö, Üü, Iı, İi ve Íí. Diğer harfler aynı her iki alfabenin de içinde, ama onlar farklı şekilde telâffuz edilir. a/ä, o/ö, u/ü, í/i, ı/e. Come On Over Baby (All I Want Is You) "Come On Over Baby (All I Want Is You)", Amerikalı R&B şarkıcısı Christina Aguilera'nın 1999 albümü "Christina Aguilera"'dan çıkan dördüncü teklidir. Şarkı, RCA tarafından 18 Temmuz 2000'de yayınlanmıştır. Ron Fair ve Celebrity Status tarafından yapımı üstlenilen şarkı; Aguilera'nın önceki teklisi What a Girl Wants gibi düzenlenerek ve yeniden kaydedilerek satışa sunuldu. Şarkının albüm sürümü "Come On Over (All I Want Is You)" şeklindeyken, Aguilera buna ekleme yaparak "Come On Over Baby (All I Want Is You)" şeklinde satışa sundu. Yine şarkının asıl sürümünde geçiş ve rap bölümü yer almazken tekli sürümde bu bölümler eklenmiştir. Tüm bu farklılıklarla satışa sunulan şarkı, yayınlandıktan kısa süre Madonna'nın Music adlı hitini geçip ABD listelerinde zirveye oturarak, Aguilera'nın üçüncü bir numara şarkısı oldu. All I Want Is You All I Want Is You ÅŸu anlamlara gelebilir: Turhan Baytop Prof. Turhan Baytop, (d. 20 Haziran 1920, İstanbul - ö. 25 Haziran 2002, İstanbul), eczacı, öğretim üyesi, botanikçi, bilim adamı. 1945 yılında İstanbul Üniversitesi Tıp Fakültesi Eczacı Okulu'nu bitiren Prof. Baytop, 1948 yılında mezun olduğu okulun Farmakognozi Enstitüsü'nde asistan olarak göreve başladı. Hazırladığı bir tez ile 1949 yılında Dr. pharm. unvanı kazanan Turhan Baytop, 1951 yılında gittiği Paris Eczacılık Fakültesi Farmakognozi Kürsüsü'nde çeşitli çalışmalarda bulundu. 1952'de Türkiye'ye dönerek, ertesi yıl doçent olan Baytop, on yıl sonra 1963'te profesör unvanını aldı. İstanbul Üniversitesi Eczacılık Fakültesi'nin ilk dekanıdır. Değişik dönemlerde beş kez dekanlık yaptı, 1969 - 1987 yılları arasında Farmakognozi anabilim dalı başkanlığı görevinde bulundu. 1987 yılında emekli olan Prof. Turhan Baytop, Türkiye'nin tıbbi bitkileri, Türkiye'nin florası ve Türk eczacılık tarihi konularında araştırma ve çalışmalar yaptı. 300'ün üzerinde kitap ve araştırması yayımlandı. İstanbul Üniversitesi Eczacılık Fakültesi içinde "Eczacılık Tarihi Müzesi"'ni kuran Prof. Baytop, birçok tarihi eşyayı bu müzeye kazandırıp 1990 yılında Türk Eczacılık Tarihi Toplantılarını düzenlemeye başlayıp, 1984 -1996 yılları arasında "Eczacılık Tarihi ve Deontolojisi" dersini vererek, bir ders kitabı yazmıştır. Botanik bilimiyle de ilgilenen Turhan Baytop, lale ve gülün geçmişini araştırdı, bu konuda İngilizce ve Japonca'ya da çevrilen bir kitap yazdı. Kendisi Türkiye'nin önemli botanikçilerinden Asuman Baytop'un eşi, Feza Günergun'da babasıdır. Anton Dostler Anton Dostler (10 Mayıs 1891, Münih, Bavyera - 1 Aralık 1945, Aversa, Caserta, İtalya), II. Dünya Savaşı sırasında Piyade Generali. 1910 yılında Alman Ordusu'na katıldı ve I. Dünya Savaşı sırasında bir subay olarak görev yaptı. 28 Ekim 1912'de teğmenliğe terfi etti. Ocak 1916'da üsteğmenliğe terfi etti. Ekim 1924'te Berlin Savunma Bakanlığı'nda askeri istihbarat bölümünde bulundu. Aynı zamanda orada üniversitede okumaya başladı. İkinci Dünya Savaşının başlangıcında, 1940 yılında 7. Ordu Kurmay Başkanı olarak görev yaptı. Akabinde 57. Piyade Tümeni (1941-1942), 163. Piyade Tümeni (1942) ve 42. Kolordu'ya (1943-1944) komuta etti. Ocak 1944'te 75. Kolordunun komutasına atandı. Eylül 1941'de Tümgeneralliğe terfi etti. Bunu 1 Ocak 1943'te Korgeneralliğe terfisi izledi. 5 Ocak 1944'te İtalya'daki LXXV. Kolordunun komutanı oldu. 22 Mart 1944'te, ABD ordusunun 267. Özel Keşif Taburundan on beş asker (İki subay dahil), Alman hatlarının çok gerisinde, La Spezia ile Cenova arasındaki Framura'daki demiryolu tünelini havaya uçurmak için bir deniz motorundan İtalya kıyılarına çıkmışlardı. Hepsi de üniformalıydı. İki gün sonra İtalyan faşist askerleri ve Alman Heer ordusunun mensupları tarafından yakalandılar. Tutuklanan ABD askerleri sorguya çekildi ve bir görevlerinin ne olduğunu açıkladılar. Daha sonra, bir komuta baskını olduğu bilgisi dahil olmak üzere, 75. Ordu Komutanlığı'ndan Dostler'e bilgi gönderildi. Ertesi gün (25 Mart) Dostler, üst düzey yetkilisi, İtalya'daki tüm Alman kuvvetlerinin komutanı olan Felmareşal Albert Kesselring'e Amerikalı askerler hakkında bilgi vererek ne yapmaları gerektiğini sordu. Dostler'in yardımcısının ifadesine göre, Kesselring idam kararı cevabını verdi. O günün ilerleyen saatlerinde Dostler, 135. Fortress Tugayı'na, yakalanan askerlerin idam edilmesini emreden bir telgraf gönderdi. Bu emir, Hitler'in 1942 tarihinde gizli Komando Düzeni'nin uygulanmasıydı ve sabotajcıların yargılanmadan derhal infaz ettirilmelerini gerektiriyordu. 135. Kale Tugayı'ndaki Alman subayları, infazlarının ertelenmesine yönelik bir girişimde bulunmak için Dostler ile temasa geçti. Dostler, Almers'i idam etmesini emreden başka bir telgraf gönderdi. Üniformalı mahkûmların infaz edilmesinin 1929 Cenevre Savaşı Mahkemesi Sözleşmesinin doğrudan ihlal edildiğini bildikleri için, telefonla bazıları da içeren idamın durdurulması için 135. subaylar tarafından iki son girişim yapıldı. Bu çabalar başarısız oldu ve 15 Amerikalı 26 Mart 1944 günü, La Spezia'nın güneyinde, Punta Bianca'da, Ameglia belediyesinde kurşuna dizilerek idam edildiler. Cesetleri kamufle edilmiş bir toplu mezara gömüldü. Gizli Komando Düzeni'nden habersiz olan ve yürütme emrini imzalamayı reddeden Dostler'in üyelerinden Alexander zu Dohna-Schlobitten, itaatsizlik nedeniyle Wehrmacht'tan atıldı. Almanların 1945'te yenilgisinden sonra Dostler, 8 Mayıs 1945 tarihinde Amerikalıların esiri olmuş ve 8 Ekim 1945 tarihinde, Müttefik Yüksek Komutanlığı kendisini, Caserta Kraliyet Sarayı'nın koltuğunda bir askeri mahkemesine konulmuştur. İlk Müttefik Savaş suçları davasında, yasadışı bir emir vermekle suçlandı. Savunmasında, emri kendisinin çıkarmadığını, ancak Albay Almers'e üstün komutanlık emri çıkardığını ve askerlerin infazının yasal bir misilleme olduğunu belirtti. Amerikan askeri mahkemesinde yargılanan General Dostler, yalnızca Adolf Hitler'in generallerine emrettiği, "yakalanan Müttefik Komando askerlerinin infaz edilmesi" emrini yerine getirdiğini söyleyerek bu hareketini haklı göstermeye çalıştı. Çünkü bu emre itaat etmeseydi Hitler'in kendisini kurşuna dizdireceğini söyledi. Askeri Komisyon, bu savunmasını reddetti. Çünkü ABD askerlerinin Dostler'in emriyle idam edilmesi, Savaş Esirlerinin 1929 Cenevre Sözleşmesi'nin 2. maddesinin ihlal ettiğini ve savaş esirlerine karşı misilleme eylemlerinin yasak olduğunu ilan etti. 1899 ve 1907 Lahey Sözleşmeleri uyarınca, sivil kıyafetler veya düşman üniformalarıyla gizlenmiş casusları ve sabotajcıları idam etmek yasaldı ancak uygun üniforma içinde yakalananlar bundan hariç tutuldular. 15 ABD askeri, düşman çizgilerinin arkasında, Amerikan üniformalarını düzgün bir şekilde giyinmişti ve sivil kıyafet veya düşman üniformaları içinde değil, casusluk olarak değil, Dostler'in ihlal ettiği savaş esirleri olarak görülmüşlerdi. Dostler mahkeme tarafından yasa dışı bir emri uygulamaktan dolayı 5 gün süren bir mahkemeden sonra suçlu bulunarak ölüme mahkûm edildi ve 1 Aralık 1945'te Aversa'da, sabah saat 08.00'de, 12 kişilik bir İdam mangası tarafından kurşuna dizilerek idam edildi. İnfazının fotoğrafları ve görüntüleri film kameraları tarafından çekilip kaydedildi. İdamından hemen sonra Dostler'in cesedi beyaz pamuklu döşek örtüsü içinde kefenle bir sedye üzerine kaldırılarak bir ordu kamyonuyla götürüldükten sonra Pomezia'daki Alman Savaş Mezarlığı'nda Bölüm H Mezar 93/95'e gömüldü. Böylelikle Anton Dostler mahkemede yargılanıp savaştan sonra idam edilen ilk General olmuştur. Monica Vitti Monica Vitti (d. 3 Kasım 1931), İtalyan oyuncudur. Maria Luisa Ceciarelli adıyla Roma'da doğdu. Onlu yaşlarında amatör yapımlarda rol aldı. Daha sonra, Roma'daki Ulusal Drama Sanatı Akademisi'nde oyunculuk eğitimi alıp, 1953 yılında mezun olduktan sonra eğitimine devam ettiği "Pittman's College"da Dario Niccodermi'in "La nemica" isimli oyununda bir kız çocuğu rolüyle yer aldı. Bir İtalyan oyun kumpanyasının Almanya turuna katıldı, Niccolò Machiavelli'nin La Mandragola prodüksiyonunda Roma'da ilk kez sahneye çıktı. Vitti, Ettore Scola'nın ""Ridere Ridere Ridere"" (1954) filminde ilk sinema deneyimini kazandı. İlk önemli rolü ise Mario Amendola'nın '"Le dritte"' (1958) filmindeydi. 1957'de Michelangelo Antonioni'nin yönetiminde "Teatro Nuovo di Milano" topluluğuna katıldı. Daha sonra Antonioni'nin uluslararası ün ve ödüller kazanan, alışılmışın dışında, radikal "L'avventura" (1960) filminde önemli bir rolü üstendi. Beyazperdedeki görüntüsü "büyüleyici" olarak tanımlanan Vitti, Antonioni'ye filmin bütçesini oluşturmasında yardımcı olmasıyla ve zorlu çekim mekanlarında hiç yanından ayrılmamasıyla da hatırlanır. Antonioni'nin, "L'avventura"ya benzeyen tarz ve konularıyla dört filmden oluşan bir seri oluşturan "La notte" (1961), "L'eclisse" (1962), ve "Il deserto rosso" (1964) filmlerindeki rolleriyle de çok olumlu eleştiriler aldı. 1960'ların sonlarından beri Monica Vitti Antonioni'nin anlaşılması zor tarzını bırakıp yeniden eğlenceli komediler yapmaya başladı. Alberto Sordi'nin yönettiği Polvere di stelle (1973) filminde ve Marcello Mastroianni'yle birlikte rol aldığı Ettore Scola'nın Dramma della gelosia filminde bu yolla başarılı oldu. Hollywood'daki deneyimi ise Terence Stamp ile birlikte oynadığı Modesty Blaise filmindeki başrolüdür. Bond filmlerinin bir parodisi olarak nitelendirilen bu film, sert eleştiriler alarak, orta düzeyde bir film olarak değerlendirilmiştir. 1970'lerin ikinci yarısından sonra, Monica Vitti daha az rol teklifi almıştır. Vitti'in son dönemde rol aldığı filmler çoğunlukla uluslararası dağıtıma çıkmayan İtalyan yapımlarıdır. Bunların arasında Luis Buñuel'in "Le Fantôme de la liberté" (1974) filmi dikkat çeker. 1975'te Barbara Bouchet ile birlikte rol aldığı "L'Anantra all'arancia" isimli fars seks komedisinin ardından 15 yıl sonra, 1980'de Antonioni ile yeniden bir araya gelerek Il mistero di Oberwald filminde oynar. 1989'da yazıp, yönetip, oynadığı Scandalo Segreto filmi sinemadaki kariyerini noktalar. 1986'da tiyatroya geri dönerek oyuncu ve öğretmen olarak çalışmaya başlar. 1990'larda televizyon için yazarlık ve yönetmenlik yapar. "L'avventura" filmini anma pulları üzerinde yer alır. 1993'te Créteil (Fransa) Uluslararası Kadın Filmleri Festivali'nde "Festival Onur Ödülü"nü alır. 1995'te 1968'den beri birlikte yaşadığı Roberto Russo'yla evlenir. Orijinal adlarıyla: Uygur Latin yazısı Uygur Latin Yazısı, (ULY) (Yeni Uygur Türkçesi: "Uygur Latin Yëziqi") Uygur dilinin latin harfleri yardımıyla yazımıdır. ULY tasarımı Şincan Üniversitesi (XJU) (Çince: basit: 新疆大学; geleneksel: 新疆大學) tarafından Urumçi'de 2000 yılının Kasım ayında başlatılmış, bu amaçla beş toplantı en sonuncusu 2001 yılının Temmuz ayında yapılmış, böylece Uygur Latin Alfabesi oluşturulmuştur. A a, B b, Ch ch, D d, E e, Ë ë, F f, G g, Gh gh, H h, I i, J j, K k, L l, M m, N n, Ng ng, O o, Ö ö, P p, Q q, R r, S s, Sh sh, T t, U u, Ü ü, W w, X x, Y y, Z z, (Zh zh) Richard Sorge Richard Sorge (Rusça: Рихард Зорге; 4 Ekim 1895; Bakü – 7 Kasım 1944; Sugamo Hapishanesi, Tokyo), II. Dünya Savaşı'ndan önce Japonya’da görev yapan, Sovyetler Birliği'nin casusu. Casuslar içerisinde en başarılıları arasında gösterilir. Casus kod adı "Ramsay"’dır. Almanya’da ve Japonya’da gazeteci olarak çalışmıştır. 1941'de Tokyo'da yakalanan Sorge, 1944'teki idamına kadar SSCB ile olan bağlantısını reddetse de SSCB ancak 1964 yılında Sorge'u kahraman olarak tanımıştır. Çarlık Rusyasında Azerbaycan Bakü’de doğar. Burada çalışan Alman maden mühendisi babası Adolf Sorge’un dokuz çocuğundan en küçüğüdür. Annesi Rus Nina Semionova Kobieleva’dır. Babasının Kafkas Petrol Şirketiyle olan sözleşmesi bitince aile Almanya’ya döner. Kafkasya’da doğmuş olmak ve sonradan Berlin’e dönmek küçük Richard’ı çok etkilemiştir. Kozmopolit bir aile ortamı olan Sorge ailesi Berlin’deki ortalama burjuva ailelerinden farklıdır. Richard’ın büyük amcası Friedrich Adolf Sorge, Karl Marx ve Friedrich Engels’in dostudur. Ekim 1914'te I. Dünya Savaşı çıkınca gönüllü olarak orduya yazılır. Topçu birliğine gönderilen Sorge, Batı cephesinde Mart 1916’da şarapnel yüzünden ağır yaralanır. Üç parmağı kesilir ve iki ayağı da kırılır, bu yaralar yüzünden hayatının sonuna dek topallayacaktır. Rütbesi onbaşıya çıkartılır ve Demir Haç nişanıyla ödüllendirilerek ordudan terhis edilir. Nekahat döneminde Marx’ın eserlerini okuyacak ve komünist ideolojiyi benimseyecektir. Savaşın sonuna kadar Berlin, Kiel ve Hamburg Üniversitelerinde ekonomi eğitimi alır. Ağustos 1919’da Hamburg Üniversitesinde Siyaset Bilimcisi olarak mezun olur. Alman Komünist Partisine üye olur. Siyasi fikirleri yüzünden girdiği işlerden atılır. Moskova’ya gider ve Komintern için çalışmaya başlar. Sorge, Sovyetler Birliği için bir casus olarak yetiştirilir ve gazeteci mesleği sayesinde birçok Avrupa ülkesine giderek buralardaki komünist ayaklanmalar hakkında bilgi sağlar. 1920-22 yılları arasında Kuzey Ren Westfalya’daki Solingen kentindedir. Burada Christiane ile evlenir. 1922 yılında parti onu Frankfurt’a gönderir ve iş dünyası ile bilgi toplamasını ister. Thurungia’daki ekim 1923 tarihindeki başarısız komünist darbe girişimini gazeteci olarak gözlemler. Eşiyle beraber 1924 yılında Moskova’ya yerleşirler ve Komintern’de resmen işe girer. Çalıştığı bölüm aynı zamanda Askeri Haberalma Örgütü OGPU ile de iç içedir. İşine aşırı bağlılığı yüzünden evliliği yürümeyecektir. 1929 yılında Sorge Kızıl Ordu 4. Departman (İstihbarat) elemanı olur ve hep de öyle kalır. Aynı yıl İngiltere’deki işçi hareketlerini öğrenmek ve buradaki Komünist Parti hakkında bilgi edinmek için İngiltere’ye gider. Kasım ayında Almanya’ya gitmesi istenir. Burada Nazi Partisine girmesi ve soldan hiç kimseyle temas etmemesi talimatı verilir. Rahat çalışabilmek için Getreide Zeitung isimli gazetede işe girer. 1930 yılında Sorge Şangay’a gider, buradaki amacı istihbarat sağlamak ve devrime yardım etmektir. Resmi olarak Alman gazetesi "Frankfurter Zeitung" muhabiridir. Max Clausen adlı diğer bir casusla temasa geçer. Buradayken Japon gazeteci Hotsumi Ozaki ile tanışır. Japon gazeteci daha sonra Sorge’un kurduğu şebekeye katılmayı kabul edecektir. Çin’de çeşitli yerleri gezerek komünistlerle temasa geçer. 1932 Aralık ayında Moskova’ya çağrılır. Mayıs 1933’te Sovyetler Birliği, Sorge’u Japonya’da bir casus şebekesi kurmakla görevlendirir. Görevi gizlemek için önce Ramsay adıyla Berlin’e gönderilir. Burada eski ilişkilerini sağlamlaştıracak ve Japonya’ya Alman gazeteci kimliğiyle girecektir. Berlin’de tekrar Nazi Partisine sık gitmeye başlar ve parti içinde yükselir. Sarhoşken ağzından bildiklerini kaçırmaktan korktuğundan içkiyi bırakacaktır. Sorge 6 Eylül 1933 tarihinde Yokohama’ya gelir. Yeraltındaki Japonya Komünist Partisi veya Tokyo’daki Sovyetler Birliği Elçiliğiyle hiçbir koşulda temasa geçmemesi tembihlenir. Şebekesinde Kızılorduda subay ve radyo operatörü Max Gottfried Friedrich Clausen, Hotsumi Ozaki ve iki Komintern casusu Branko Vukelic Fransız magazin muhabiri ve Japon gazeteci Miyagi Yotoku bulunmaktadır. 1933-34 arasında Sorge Japonya’da NKVD için bir casus şebekesi kurmuştur. Şebekedekiler hükümete yakın isimlerden Japon dış siyasetiyle ilgil ayrıntılı bilgiler almaktaydılar. Ona bağlı casuslardan Hotsumi Ozaki başbakan Fumimaro Konoe ile yakın bir ilişki geliştirecek ve çok gizli bazı belgelere ulaşabilecektir. O sırada Almanya’nın içerisinde istihbarat sağlamak çok zordur. Sorge’dan Almanya ile ilgili istihbaratı Japonya üzerinden sağlaması istenir. Resmi olarak Nazi Partisi üyesi olan Sorge, Tokyo’daki Alman Büyükelçiliğine girecek ve elçi Eugen Ott ile yakınlık sağlayacaktır. Elçilikten önemli bilgiler sağlayacak hatta elçinin eşiyle de flört edecektir. Sorge Kızılorduya özellikle Anti-Komintern Paktı ile ilgili değerli bilgiler sağlar. Pearl Harbor Saldırısını önceden haber verir. 1941 yılında ise Moskova’ya Almanların Sovyetlere saldıracağı tam tarihi verdiği iddia edilir. Moskova ise bu istihbarata mesafeli davranacaktır. (Almanya’daki Sovyet casus şebekesi Kızıl Orkestra da aynı tarihi bildirmiştir.) Sorge kendisine ulaşan bilgileri Alman Elçiliğinde askeri ataşe yardımcısı olan Yarbay Friedrich von Schol’dan alır. 14 Eylül 1941 günü ise gönderdiği mesajda Japonların aşağıdaki gelişmeler olmaksızın Sovyetler Birliğine saldırmayacağını bildirir: 1941 yılının Eylül ayının sonlarına doğru Sorge, Uzakdoğuda Japonya’nın Sovyetler Birliğine saldırmayacağını bildirir. Bu bilgi ışığında Uzakdoğudaki Sovyet birlikleri ana cepheye çekilebilmiştir. Kwantung Ordusunun varlığı yüzünden yine de çok sayıda Sovyet birliği sınırda bulunmak durumundaydı. Alman saldırılarının püskürtülmesi için bu bilgi çok değerli olmuştur. Bu açıdan bakıldığında Sorge’un şebekesi savaş sırasındaki en başarılı casusluk şebekesidir. Bununla ilgili bir plaket Sheremetyevo Havaalanı girişinde bulunmaktadır. Sorge ve ekibini verdiği en önemli ikinci bilgi ise Stalingrad ile ilgilidir. Stalingrad Savaşı modern tarihin en kanlı ve en büyük savaşlarından birisi sayılmaktadır. Sorge Moskova’ya gönderdiği mesajda Almanlar eğer şehri ele geçirirse Japonya’nın Uzakdoğudan saldırıya geçeceğini bildirmiştir. Savaş ilerledikçe Sorge ve ekibi için mesajlarını iletmek çok daha tehlikeli hale gelmekteydi. Ancak her şeye rağmen mesajlarına devam eder. Ancak Japonlar Sovyetler Birliği ile tek yönlü radyo sinyal trafiğine bakarak bir casus örgütünün varlığından şüphelenmeye başlarlar. Japon gizli servisi ise istihabarat toplamaya başlamıştır. 14 Ekim 1941 günü Ozaki yakalanır ve sorguya alınır. Sorge, gizli servisin ensesinde olduğu uyarılarını dikkate alır ve Japon sevgilisiyle beraber ülkeyi terk etmeye karar verir. Ancak 18 Ekim 1941 günü Tokyo’da yakalanır. İlk başta Japonlar Nazi Partisi üyeliği ve Almanya bağlarından ötürü Sorge’un Abwehr ajanı olduğunu düşünür. Ancak Abwehr böyle bir ajanlarının olmadığını söyleyince Sorge ağır sorgulamaya alınır. İşkence altındayken bile Sovyetler Birliği'yle ilgili tüm ilişki iddialarını yalanlar. Sorge’un, Japon savaş esirleriyle değiş tokuşu söz konusu olmamış çünkü Sovyet hükümeti de onunla ilgili tüm bağlantı iddialarını yalanlamıştır. Richard Sorge Japonlar tarafından 7 Kasım 1944 günü. (Ekim Devrimi'nin 26. yıldönümü) sabahleyin asılır. Aynı gün içinde asılan Hotsumi Ozaki savaş sırasında Japonya'da vatana ihanetten asılan tek Japon vatandaşıdır. Sovyetler Birliği ise 1964 yılına kadar Sorge’a sahip çıkmamıştır. Bunun Stalin’in Nazi saldırısını bildiren Sorge’un verdiği istihbarata itibar etmediğinin ortaya çıkmaması için yapıldığını savunanlar vardır. Ancak unutulmamalıdır ki çok nadiren devletler yakalanan ajanlarına sahip çıkar. Sorge’un annesi hâlâ Almanya’da yaşamaktadır. Sorge ise önce Sugamo Hapishanesi mezarlığına, sonra ise Tokyo’daki Fuchu Mezarlığına defnedilmiştir. Sevgilisi Hanako Ishii mezarını ölünceye dek ziyaret etmiştir. 5 Kasım 1964 tarihinde Sorge Sovyetler Birliği Kahramanı ilan edilir. 1964 yılındaki Tokyo Olimpiyatları sırasında Sovyet sporcular Richard Sorge’un mezarını ziyaret etmişlerdir. Doğu Almanyalı gazeteciler ise konu ile ilgili yaptıkları haberlerde Sorge’un Alman kökenleriyle gurur duyduklarını belirtmiş, ailesindeki anti-faşist geleneğe dikkat çekmişlerdir. Sovyet basını da Varşova Paktı üyesi Doğu Alman gazetecilerin yorumlarını olumlamıştır. 1961 yapımı "Qui êtes-vous, Monsieur Sorge?" (Siz kimsiniz bay Sorge?) adlı Fransız, Almanya, İtalya ve Japonya ortak yapımı filmde Sorge’u Thomas Holtzmann canlandırmıştır. Film Sovyetler Birliğinde de gösterime girmiş ve beğenilmiştir. Sorge ile ilgili bir efsane de aslında Japonlar tarafından hiç infaz edilmediği ve Sovyetler Birliğine iade edildiğidir. Soğuk Savaşın sona ermesiyle beraber birçok konuda belgeler ortaya çıkmışsa da bununla ilgili bir belgeye rastlanmamıştır. İyikomşu, Malazgirt İyikomşu, Muş ilinin Malazgirt ilçesine bağlı bir köydür. Köyün eski adı 1916 yılı kayıtlarında, Torakan olup, Kurmanci'de "toraqan" sözcüğü "çökelekçiler" anlamına gelmektedir. Köy, Muş il merkezine 185 km, Malazgirt ilçe merkezine 50 km uzaklıktadır. Doğtaş Doğtaş, 1972 yılında Hacı Ali Doğan tarafından kurulan Doğan Mobilya'nın 1987'de anonim şirket haline dönüşmesiyle oluşturulan mobilya şirketidir. Çanakkale'nin Biga İlçesinde bulunan 200,000 m² açık, 70,000 m² kapalı üretim alanına sahip fabrikasında mobilya üretimi yapmaktadır. TÃ¼rkmen alfabesi Türkmen alfabesi, (Türkmence: "Türkmen elipbiýi") Türkmen dilinin Latin harfleri yardımı ile yazımında kullanılan alfabedir. 1993 yılında beri Türkmenistan'da kullanılmaya başlanmıştır. Alfabe Türk alfabesini temel alarak oluşturulduysa da birkaç farklılık bulunmaktadır: Türkçedeki C harfi yerine J, J harfi yerine Ž, I harfi yerine Y, V harfi yerine W, Y harfi yerine Ý harfleri kullanılmaktadır. Ayrıca Türk alfabesinde bulunmayan açık e sesini göstermek için Ä, genizcil n sesini göstermek için Ň harfleri eklenmiştir. Alfabede C, Ğ ve V harfleri yoktur. Аа, Бб, Вв, Гг, Дд, Ее, Ёё, Жж, Җҗ, Зз, Ии, Йй, Кк, Лл, Мм, Ңң, Оо, Өө, Пп, Рр, Сс, Тт, Уу, Үү, Фф, Хх, (Цц), Чч, Шш, (Щщ), (Ъъ), Ыы, (Ьь), Ээ, Әә, Юю, Яя Aa, Bb, Çç, Dd, Ee, Ää, Ff, Gg, Hh, Ii, Jj, Žž, Kk, Ll, Mm, Nn, Ňň, Oo, Öö, Pp, Rr, Ss, Şş, Tt, Uu, Üü, Ww, Yy, Ýý, Zz a, e, ä, y, i, o, ö, u, ü harfleri ünlü sesleri, diğer harfler ünsüz sesleri anlatmak için kulanılır. "Türkmen elipbiýi" Call and Response: The Remix Album Call and Response: The Remix Album, Amerikalı pop rock grubu Maroon 5'ın remix albümü. 9 Aralık 2008 tarihinde yayımlanmıştır. Albümde, grubun "Songs About Jane" ve "It Won't Be Soon Before Long" albümlerindeki parçalarının, farklı prodüktörlerle birlikte kaydedilmiş remixleri bulunmaktadır. Saatçi Saatçi, mekanik sistemle çalışan kol saati, çalar saat, cep saati, duvar saati gibi saatlerin montaj, tamir ve ayarını yapan kimsedir. İlk saat yapımcılarının karşılaştıkları güçlükler, sadece mekanik alanda olmuştu. Teknik gelişmeler sayesinde, saatlerin mekanizmalarınıda küçültmek imkânı doğdu. Lup ve cımbız, saatçinin vazgeçilmez çalışma arkadaşlarıdır. Saatçilik endüstrisinde yeni bir adım daha atılmış ve daha düne kadar bir mekanikçi olan saatçi, giderek aynı zamanda bir mikroelektrikçi ve nihayet bugün bir mikroelektrik uzmanı niteliğini kazanmıştır. Eskiden, ancak belirli iş bölgelerinde çalışabilen saatçi, şimdi sayaç ya da mikromekanik fabrikalarda iş alanları bulabilmektedir. Saat yapımcılarının dışında kalan saat tamircileri ise, dünyanın bütün yerleşme bölgelerinde, kendi adlarına işyeri açabilirler. Ã–zbek alfabesi Özbek alfabesi, (Özbekçe: "o‘zbek alifbosi") Özbek dilinin Arap, Kiril ve Latin harfleri yardımı ile yazımıdır. ~ 960 - 1929 yılları arasında 1936 - 1940 yılları arasında 1936 yılında Ə ə, Ө ө, Y y, Ь ь harfleri iptal edilmiştir. 1940 - 1992 yılları arasında 1992 yılından sonra Charles Lynch Charles Lynch (1736–1796), Virginialı çiftçi, Amerikan Bağımsızlık Savaşı sırasında İngilizlerden yana olanları cezalandıran düzmece mahkemenin başkanı. Sıradan bir çiftçiyken Amerikalıların İngilizlerle yaptığı bağımsızlık savaşında bağımsızlık ideolojisine karşı çıkanları cezalandırması için (daha doğrusu bu ideolojiye karşı gelenlere uygulanan yaptırımların yasal konuma girip bunlara karşı gelinmemesi için) kişilik, eğitim ve analitik düşünme yönünde herhangi bir altyapısı olmadığı halde yargıç yapılmıştır. Keyfî uyguladığı acımasız yaptırımlarıyla ünlüdür. Türkçede söylenen linç etmek deyimindeki "linç" onun soyadından gelmektedir. Lynch Virginia ABD'de İrlanda göçmeni Quaker bir ailenin çocuğu olarak doğmuştur. Virginia’daki "Lynchburg" kentinin ismi aile üyelerinden biri tarafından verilmiştir. 1767 yılında Charles, Bedford County’de hakim olacak ancak Quaker geleneğine göre görevi başındayken devlete bağlılık yemini ettiği için bazı Quakerlar tarafından eleştirilmiştir. Eşi Anne Terrel hayatı boyunca Quaker kalacak ve beş çocukları da öyle yetiştirilecektir. Lynch 1769-1778 yılları arasında Virginia Konvasyonunda görev yapmış ve savaş sırasında milis albayı olmuştur. Amerikan Bağımsızlık Savaşının kazanılmasından sonra 1784-1789 yılları arasında Virginia Senatosunda görev yapmıştır. 1780 yılında birçok olayda Lynch ve bazı milis komutanları Virginia’da İngiliz yanlısı olduğundan şüphelendikleri insanları apar topar yakalayıp, yasadışı mahkemelerde yargılayıp kırbaçlama, malına el koyma, zorla askere alma gibi cezalara çarptırıyorlardı. Lynch’in verdiği cezalar ve başkanlık ettiği mahkeme süreçleri 1782 yılındaki Virgina Genel Meclisinin kararıyla yasal ilan edilmiştir. "Lynch Yasaları" Charles Lynch sayesinde ünlü olan bir tanımlamadır ve yasadışı olarak suçluların cezalandırılmasını anlatır. "Linç etmek", "linç yasaları" gibi deyimleri 1850'li yıllarda sözlüklere girmiştir. 1811 yılında Yüzbaşı William Lynch, linç etmek filinin hak sahibi kendisi olduğunu iddia etse de 1780 yılında mahkeme kararlarında geçen yasama şeklini anlatmak için ilk kez kullanılmıştır. BalÄ±kesir Muhasebecisi Balıkesir Muhasebecisi, Reşat Nuri Güntekin'in yazdığı eserden uyarlanan seyirlik oyun. 1953 yılında Reşat Nuri Güntekin tarafından kaleme alınan yapıt, 1971 yılında basıldıktan sonra, çeşitli tiyatro toplulukları tarafından sahnelemiş; 2008-2009 sezonunda İstanbul Şehir Tiyatroları tarafından Üsküdar Musahipzade Celâl Sahnesi'ne oynanmıştır. Eserde, para-namus çatışması yaşayan bireyin durumunu ve maddi imkânlardan vazgeçmeyi göze alamayan insanların namus söylemlerinin samimiyetsizliğini ortaya konmaktadır. Balıkesir'de muhasebecilik yapan sıradan bir memur, bir arkadaşı tarafından ikna edilerek İstanbul'a gider. II. Dünya Savaşı sonrası yıllarda, "köşe dönmek", kolay yoldan para kazanmak, fırsatçılık gibi duygu ve düşüncelerle, en insani değerlerin bile para ile ölçülmeye çalışıldığı bir ortamda yasadışı yollarla ticaret yapmaya çalışır. Başta en yakın çevresi, ailesi bile bir an önce zengin olma hayaliyle ona destek olmaktadır. Ancak bir iş meselesi yüzünden hapse girmesinden sonra aile fertleri namus timsali kesilerek kendisinden utanmaya başlarlar. Bu utancına ve eleştirilerine şahit olan Tahir Bey’in hapisten çıktıktan sonra ‘her şeyi bırakarak eski yaşantıya dönme’ oyunu karşısında aile fertlerinin hiçbiri sözlerinde durmaz. 1966-67 NBA sezonu 1966–67 NBA sezonu profesyonel basketbol ligi NBA'in 21. sezonudur. Sezon sonunda Philadelphia 76ers takımı, San Francisco Warriors'ı 1967 NBA Finalleri'nde 4-2 ile geçerek lig şampiyonluğunu kazanmıştır. 76ers bu başarı ile Boston Celtics'in 8 sezon üst üste şampiyonluk serisini sona erdirmiştir. Ş - NBA Şampiyonu Not: "NBA istatistiklerinde 1969-70 sezonu öncesi, sayı, rebound ve asist lig liderleri ortalamadan önce, toplamlara göre sıralanırdı." "Not: Tüm bilgiler NBA.com sitesinde tarih sayfalarından derlenmiştir." Amenore Amenore, üretken çağdaki kadınların âdet görmemesi durumudur. Üretken çağ dışındaki yıllar menopoz sonrası ve çocukluktur. Fizyolojik olarak görüldüğü durumlar gebelik ve laktasyon (emzirme) dönemidir. Amenore birçok hastalığın sonucunda görülebilen bir semptomdur. Uterusun konjenital yokluğu gibi gelişimsel sorunlar sonucu görülebileceği gibi, hormonal bozukluklar sonucunda da olabilir. The Dungeons Are Calling The Dungeons are Calling Savatage'ın 1984 yılında Metal Blade Records etikiteyle çıkarmış olduğu EP'dir. Fight for the Rock Fight For the Rock heavy metal grubu Savatage'ın çıkarmış olduğu dördüncü, bu albümden sonra çıkarılan tüm albümlerde çalan tek eleman olan grubun yeni basçısı Johnny Lee Middleton ile çıkarılan ilk albümdür. Albüm 1986 yılında yayımlandı ve fanlar ile birlikte grup elemanlarının da albüme ""Fight For the Nightmare"" adını takmasından da anlaşıldığı gibi grubun şimdiye dek çıkarmış olduğu en kötü albüm olarak görüldü.Jon Oliva albüm hakkında "Ben bu albümü gerçekten hiç sevemedim. (biraz duraksar).Hepimiz gerçekten bu albümü hiç sevmedik." demiştir.Grup bu albümün başarısızlığındaki temel nedenin,Jon Oliva'nın şirkete bağlı diğer sanatçılardan olan John Waite gibi artistler için plak şirketi Atlantic Records'un isteğiyle pop-rock tarzı şarkılar yazmasının olduğunu düşünüyordu.Daha sonra şirket bu isteğinden vazgeçti ve Jon'un diğer sanatçılar için hazırlamış olduğu materyalleri kendi albümlerinde kullanmalarını istedi.Basının gözleri önünde grubun tüm güvenilirliği altüst oldu ve yapılan eleştiriler hiç de sevecen değildi.Grubun imajının zedelenmesinin yanı sıra, onca negatif görüş ve eleştiri Jon'un önceden yaşamış olduğu alkol ve uyuşturucu problemlerine geri dönmesine neden oldu. Atlantic Records albümde kullanılmak üzere grubun fotoğraflar çekip hazırlamasını istedi.Grup fotoğraf işleri ile uğraşan birisini kiraladı ve yapılan çalışmalardan bir tanesi ünlü Raising the Flag on Iwo Jima isimli resimden esinlenerek hazırlanmıştı ki bu resim II. Dünya Savaşı sırasında beş Amerikalı deniz askeri ve bir amerikan deniz sıhhiyesinin Iwo Jima volkanik dağına amerikan bayrağını dikerken çekilmiş olan tarihi resimdir.Grup bu resmin kullanılmasının iyi bir fikir olduğunu düşündü, fakat grubun albümde çıkarmış olduğu iş ile fotoğraf çekilirken hissedilen duygular birbirinden çok farklıydı. Albüm yayımlandığı zaman ilginçtir ki albüme hiçbir müstehcen kelime içermemesine karşın Parental Advisory etiketi konuldu.Bu plak şirketini memnun etti nitekim böyle bir etiket koymak insanların daha fazla dikkatini çekeceği için satışları da arttıracaktı.Albüm satış listelerine yine de giremedi ve grup elemanları bu albümdeki parçaları konserlerde seslendirmek konusunda son derece isteksiz davrandı ve 1990'ların başından sonra hiçbir parçayı çalmadı.Albüm için düzenlenen turnede de yalnızca "Hyde", "The Edge of Midnight" ve birkaç kez diğer parçalara yer verdiler. 1997 Edel Sürümünde Yer Alan Parçalar 2002 SPV Sürümünde Yer Alan Parçalar 808s & Heartbreak 808s & Heartbreak, Amerikalı rapçi Kanye West'in dördüncü stüdyo albümü. Albüm, 24 Kasım 2008 tarihinde yayımlanmıştır. Kanye West, blogunda albüm kayıtlarını tamamladığını açıkladı. Albümün piyasaya çıkış tarihi 16 Aralık olarak belirlendi, ancak Island Def Jam tarafından üç hafta öne alındı. Albümün sınırlı sürümü, 21 Kasım'da Almanya'da yayımlandı. Ayrıca, özel noel paketi 16 Aralık'ta Kaws tarafından hazırlanan kapak tasarımıyla birlikte satışa sunuldu. Albüm, piyasaya çıktığı ilk hafta 451,395 kopya satarak ABD "Billboard" 200 listesine 1 numaradan giriş yapmıştır. Neil Robertson (snooker) Neil Alexander Robertson (d. 11 Şubat 1982, Melbourne Avustralya) Avustralyalı profesyonel snooker oyuncusudur. Profesyonel sıralama turnuvalarındaki ilk çıkışını 2006/2007 snooker sezonunda gerçekleştirmiştir. 2006 yılında Grand Prix, 2007 yılında Welsh Açık'ı, 2008 de ise Bahreyn Snooker Şampiyonası'nı kazanmıştır. 2010 yılında Dünya Snooker Şampiyonası'nı kazandıktan sonra aynı yıl dünya sıralamasında birinci olmuştur. Amatör turnuvalarda dört, profesyonel turnuvalarda 2 adet 147 yapmayı başarmıştır. Avustralya'dan çıkmış en başarılı snooker oyuncusu olarak kabul edilen Neil Robertson sol eliyle oynamaktadır. Satır köfte Satır köfte Keşan bölgesinde çok ünlü olan bir köfte çeşididir. Diğer köftelerden farkı yapımında hazır kıyma kullanılmamasıdır. Satır köftenin eti satırların arasında inceltilir. Böylece, kıyma küçük et parçaları görünümünde olur. Hazırlanan kıyma büyük tel ızgaralara geniş şekilde yayılarak konulur ve kömür ateşinde pişirilir. Köylerden seçilen 40-45 kilo ağırlığındaki süt kuzular kesildikten sonra iki gün dinlendirilir. Kuzu etinin pirzola kısmı ayrıldıktan sonra, geri kalan her yeri bir meşe kütüğü üzerinde satırla vurarak kıymanın biraz irisi haline getirilir. Daha sonra içine bir miktar tuz katıp harmanlanır. Et bir jelatin yardımıyla bir parmak kalınlığında şekillendirilir. Büyük Lebowski Büyük Lebowski (Özgün adı:"The Big Lebowski"), 1998 ABD İngiltere ortak yapımı suç komedi. Filmin yönetmeni ve yapımcısı olan Coen Kardeşler (Joel Coen ve Ethan Coen) aynı zamanda senaryoyu yazıp filmin kurgusunu da yapmışlardır. Önemli rollerinde Jeff Bridges, John Goodman, Julianne Moore, Steve Buscemi, John Turturro, Philip Seymour Hoffman ve David Huddleston'un oynadıkları bu kara film parodisinin görüntüleri Roger Deakins'e aittir. Filmin özgün müziğini ise uzun süredir Coen kardeşlerle birlikte çalışan Carter Burwell yapmıştır. Her şey Los Angeles'lı işsiz güçsüz, kaygısız ve miskin, bowling hastası "The Dude" (ahbap) lakaplı Jeffrey Lebowski'nin (Jeff Bridges), kendisiyle aynı adı taşıyan bir milyonerle karıştırılmasıyla başlar. Tekerlekli sandalyeye mahkûm milyonerin genç karısı şehirdeki birçok kişiye borçlanmış ve borcunu ödememiştir. Dude Lebowski'nin evine gelen iki ganster onu tartaklayıp çok kıymetli halısına işeyince o da halısının parasını istemek için soluğu adaşının malikanesinde alır ve hiç ummadığı bir maceranın içine girmiş olur. Klasik hikâye anlatma tekniğinden uzak olan film, bir dizi acayip skeçin bir araya getirilmesiyle oluşmuş gibi duruyor. 15 milyon dolara malolan film 17 milyon dolar hasılat yaparak gişede pek başarılı olamadı (Belki de Fargo gibi bir filmden sonra çekildiği için), ancak eleştirmenlerden olumlu notlar aldı. Eksantrik karakterleri (özellikle de filmin anti-kahramanı Jeffrey "Dude" Lebowski), alışılmadık laubali diyalogları, gerçeküstü tarzda çekilmiş rüya sahneleri ve seçme müziği ile kısa sürede kült klasikler arasına girdi, hatta "İnternet çağının ilk kült filmi" olarak anılmaya başlandı. Daha da ileri giden filmin fanatik müritleri 2002'den itibaren bir "Lebowski Festivali" düzenlemeye bile başladılar. Bu absürt komedi Coen Kardeşlerin 1940'ların kara filmlerine bir selam duruşudur (bunu diğer bazı filmlerinde de yapacaklardır), filmdeki karakterler bu kara filmlerdeki karakterlerin birer karikatürü gibidirler, özellikle de Jeff Bridges bir Raymond Chandler karakteri olan Philip Marlowe'ın uyuşturucu almışı gibi durmaktadır. Film de konusu ve adıyla bir bakıma Raymond Chandler'in romanından uyarlanmış Howard Hawks filmi (Büyük Uyku)'nun (The Big Sleep) (1946) bir parodisi gibidir, o filmde Philip Marlowe'u Humphrey Bogart canlandırıyordu. Büyük Lebowski, ilk gösteriminin yapıldığı Berlin Uluslararası Film Festivali'nde Altın Ayı ödülüne aday gösterilmişti. Tek ödülünü ise Rusya'da film eleştirmenleri derneğinden aldı. Carter Burwell'in müziğini yaptığı filmde klasik müzik parçalarıyla birlikte, Bob Dylan, Yma Sumac, Dean Martin, Moondog, Captain Beefheart, ve Sons of the Pioneers gibi çok farklı tarzlarda birçok şarkıcı ve grubun parçalarına da yer verilmiştir. Filmde kullanılan müzik parçaları şunlardır: Sürgü, Doğanşehir Sürgü, Malatya'nın Doğanşehir ilçesine bağlı bir mahalledir. Malatya'ya 70 km uzaklıktadır. Thomas Kretschmann Thomas Kretschmann (d. 8 Eylül 1962, Dessau, Batı Almanya), Alman oyuncu, aynı zamanda Hollywood sinema oyuncusu. Kretschmann, 25 yaşındayken çok sayıda Avrupa filmleri ve televizyon dizilerinde rol aldığı oyunculuk dönemi başladı. 1991 yılında Kretschmann Der Mitwisser filmindeki rolüyle en iyi genç oyuncu için "Wobbly Max Ophüls Ödülü" verildi. 1993 yapımı "Stalingrad" filminde yıldızı parladı. İtalyan yapımı The Stendhal Syndrome filminde tecavüzcü / katil olan Alfredo Grossi rolüyle uluslararası şöhret elde etti. Thomas Kretschmann aynı zamanda Hugo Boss firmasının reklam yüzüdür. Kretschmann Los Angeles'ta yaşamaktadır. Kretschmann, 8 Eylül 1962'de Doğu Almanya'nın Dessau kentinde doğdu. Oyuncu olmadan önce Olimpik yüzücü olmak için eğitim aldı. 19 yaşında Doğu Almanya'dan kaçmaya karar verdi ve Batı Almanya'ya ulaşması bir ay sürdü. Bu yürüyüş sırasında parmağının bir kısmını kaybetti, ancak cerrahi olarak yeniden takıldı. Kretschmann dört sınırı geçti ve üç ülkeyi geçerken (Macaristan, Yugoslavya ve Avusturya) pasaportundan başka hiçbir şeye sahip değildi ve elinde 100 doları vardı. Karadeniz TufanÄ± Karadeniz Tufanı, Buz Çağı'nın bitiminde Akdeniz'in su seviyesinin yükselmesiyle o dönem henüz açık olmayan Boğaziçi çatlağını aşan suların birden birdenbire Karadeniz'i doldurması ile sahil yerleşimlerin sular altında kalmasıyla gerçekleşen doğal afetin adı olup ilk olarak 1996 yılında NY Times gazetesinde yayınlanmış, Nuh Tufanı'nın kaynağı olduğu ileri sürülmüştür . Difüzyon basıncı Sıcaklık sabit kaldıkça bir gazın basıncı, konsantrasyonu ile yani o gazın birim hacimdeki molekül sayısı ile doğru orantılıdır. Öyleyse karışık gazlardan oluşan bir sistemde gaz moleküllerinin difüzyonu her gazın kısmi basıncına bağlıdır ki buna difüzyon basıncı denir. İki bölge arasındaki difüzyon basıncı farkı her ne kadar büyükse difüzyon o kadar süratlidir. Şişme Şişme, tohumların su ile teması durumunda içlerine gözle görülebilir dercede su alıp, hacimlerini arttırmalarıdır. Şişme difüzyonun özel bir şekildir. Suyla temasa geçen bütün tohumlar şişerler ve çimlenmeye doğru yönelirler. Şişme sırasında hacim artışı olur ve ısı enerjisi açığa çıkar. Şişme için gerekli faktörler şunlardır: Şişmeye etki eden faktörler şunlardır: 1967-68 NBA sezonu 1967–68 NBA sezonu profesyonel basketbol ligi NBA'in 22. sezonudur. Sezon sonunda Boston Celtics takımı, Los Angeles Lakers'ı 1968 NBA Finalleri'nde 4-2 ile geçerek lig şampiyonluğunu kazanmıştır. Ş - NBA Şampiyonu Not: "NBA istatistiklerinde 1969-70 sezonu öncesi, sayı, rebound ve asist lig liderleri ortalamadan önce, toplamlara göre sıralanırdı." "Not: Tüm bilgiler NBA.com sitesinde tarih sayfalarından derlenmiştir." Tokat milletvekilleri Tokat milletvekilleri, Türkiye Büyük Millet Meclisinin 1. döneminden beri Tokat şehrini temsil eden milletvekilleri ve senatörlerin listesidir. 1968-69 NBA sezonu 1968–69 NBA sezonu profesyonel basketbol ligi NBA'in 23. sezonudur. Sezon sonunda Boston Celtics takımı, Los Angeles Lakers'ı 1969 NBA Finalleri'nde 4-3 ile geçerek lig şampiyonluğunu kazanmıştır. Ş - NBA Şampiyonu Not: "NBA istatistiklerinde 1969-70 sezonu öncesi, sayı, rebound ve asist lig liderleri ortalamadan önce, toplamlara göre sıralanırdı." "Not: Tüm bilgiler NBA.com sitesinde tarih sayfalarından derlenmiştir." Mustafa Vasfi SÃ¼soy Mustafa Vasfi Süsoy (d. 1876 - ö. 11 Ekim 1934), Türk asker ve siyasetçi. Tokat Rüştiyesi mezunudur. Çatalca Ordusu Ürgüp Taburu Bölük Komutanlığı, Karargâh Subaylığı yapmıştır. TBMM I ., II., III. ve IV. Dönem Tokat Milletvekilidir. Kırmızı-yeşil şeritli İstiklâl Madalyası sahibidir. Evli ve üç çocuk babasıdır. 19 Mayıs 1919'da Samsun'a çıkan heyet içinde Mustafa Kemal Paşa'nın yaveri olarak yer aldı. 108 (anlam ayrımı) 108, aşağıdaki anlamlara gelebilir. Andy Serkis Andy Serkis (d. 20 Nisan 1964, İngiltere), İngiliz oyuncu. Bilgisayar teknolojilerinin kullanıldığı filmlerdeki canlandırdığı karakterle ile ünlenen Andy Serkis, kariyerinin doruk noktasına Yüzüklerin Efendisi üçlemesindeki Gollum karakteriyle çıkmıştır. Daha sonra Rise of the Planet of the Apes filmindeki Caesar isimli şempanzeye hayat vermiştir. Ünlü yönetmen Spielberg'ün The Adventures of Tintin filmindeki Kaptan Haddock karakteriyle tırmanışını sürdürmüştür. Longford filmindeki Ian Brady rolüyle Golgen Globe ödüllerine aday gösterilmiştir. King Kong filminde Kin Kong'a hayat vermiştir. Biyografi olarak Martin Hannett'a hayat vermiştir. Zaman zaman filmlerinin senaryolarına eklemeler yapar. 76. Akademi Ödüllerinde kırmızı halıda No war for oil isimli bir pankart açmıştır. 4004 (anlam ayrımı) 4004 aşağıdaki anlamlara gelebilir: 8086 (anlam ayrımı) 8086 aşağıdaki anlamlara gelebilir: 4 (anlam ayrımı) 4 ÅŸu anlamlara gelebilir: DÃ¶rt 5 (anlam ayrımı) 5 ÅŸu anlamlara gelebilir: BeÅŸ 6 (anlam ayrımı) 6 ÅŸu anlamlara gelebilir: VII. Heinrich (Kutsal Roma imparatoru) Henry VII ("Heinrich"; y. 1275 (veya 1279) - 24 Ağustos 1313) Almanya Kralı (veya "Rex Romanorum") 1308 den beri ve Kutsal Roma İmparatoru 1312 yılından beri. Lüksemburg Hanedanı'nın ilk imparatoruydu. Kısa kariyeri süresinde İmparatorluk davasını İtalya'da yeniden canlandırdı ve Dino Compagni ve Dante Alighieri övgüsünü esinlendirdi. Valenciennes doğumlu olup, babası Kont VI. Heinrich (Lüksemburg) ve annesi Avesnes Hanedan'ndan Béatrice idi. Onun babası I. Johann (Lüksemburg) (Kör Johann) 1310 yılında Bohemya Kralı olarak seçildi. 1309 yılı 15 Ağustos'unda Heinrich, Roma'ya seyahate gideceği niyetini açıkladı ve ordularının 1 Ekim 1310 yılında hazır olacağını umuyordu. Daha sonra Roma'ya yola çıktı, imparator olarak taç giyecekti. Çünkü unvan II. Friedrich'nun ölümünden beri boş duruyordu. Onun taç giyme töreni 29 Haziran 1312 yılındaydı. İmparator olarak Kutsal Roma Cermen İmparatorluğu'nun ihtişamını yeniden elde etmeyi planlıyordu ve Floransa'nın imparatorluk karşıtlarına karşı savaşarak imparatorluk gücünü tesis etmek niyetindeydi. Buna rağmen, Guelphs ve Ghibellines ile savaştı özellikle Toskana'daki serbest şehirlerle ve kararlı imparatorluk politikasına karşı olan Kral Robert (Napoli) ve Papa V. Clemens ile . Heinrich, sadık olmayan Robert (Napoli)'yi cezalandırmak istiyordu. Fakat o, 24 Ağustos 1313 yılında Siena yakınında Buonconvento'da öldü. Heirich'in İtalaya'daki başarıları devam etmiyordu ve onun ölümünden sonra imparatorluk karşıtı güçler kontrolü ele geçirdi. VII. Heinrich'in ölümünden sonra iki rakip, Wittelsbach Ludwig (Bavyera) IV. Ludwig ve Frederick (Yakışıklı) taç üzerinde iddiada bulundular. Onları doruğa ulaşan 28 Eylül 1322 Mühldorf Savaşı'nda I. Frederick kaybetti. VII. Heinrich, 9 Temmuz 1292 yılında I. Johann (Brabant Dükü)'nün kızı Margaret Brabant'la Tervuren'de evlendi ve aşağıdaki çocukları oldu: Sertel Ödülleri Sertel Ödülleri veya Sertel Demokrasi Ödülleri, Zekeriya Sertel adından gelen Sertel Gazetecilik Vakfı'nın her yıl Türkiye'de demokrasiyi ve bağımsız laik hukuk devletini savunan bir gazeteci veya bilim insanı ile bir kuruma verdiği ödüllerdir. * Hablemitoğlu'nun eşi ödülü almayı kabul etmedi. Millet Partisi (1962) Millet Partisi (MP), 1962-1981 arasında faaliyet gösteren siyasal parti. 1961 genel seçimlerinden sonra Cumhuriyetçi Köylü Millet Partisi'nin (CKMP) İsmet İnönü'nün kuracağı koalisyon hükûmetine katılıp katılmaması konusunda bu parti içinde anlaşmazlık çıktı. CKMP'nin koalisyonlara katılmasına karşı çıkarak parti genel başkanlığından ve partiden istifa eden Osman Bölükbaşı'yla bir grup milletvekili ve senatör 13 Haziran 1962'de Millet Partisi'ni kurdular. Osman Bölükbaşı partinin genel başkanlığına seçildi. Bundan sonra Osman Bölükbaşı'nın saygınlık ve etkinliği partinin başarısıyla özdeşleşti. Millet Partisi 1965 genel seçimlerinde % 6,16 oy oranıyla 31 milletvekilliği kazanarak üçüncü parti oldu. 1969 genel seçimlerinde ise %3,22 oyla ancak 6 milletvekilliği kazanabildi. Osman Bölükbaşı 1972'de genel başkanlık ve aktif siyasetten çekilince Millet Partisi'nin gücü iyice azaldı. Partiyi canlandırmak için aynı yıl eski genelkurmay başkanlarından Cemal Tural genel başkanlığa getirildi. MP, Cemal Tural'ın genel başkanlığında girilen 1973 genel seçimlerinde hiç milletvekilliği kazanamadı. 1975'teki genel kongrede Celal Kargılı'nın genel başkanlığa seçilmesi de partiye canlılık getirmedi. Parti, 12 Eylül Darbesi'nden sonra diğer siyasi partilerle birlikte 1981'de kapatıldı. Türkistan İslam Konseyi Türkistan İslam Konseyi, 1905 yılında Mustafa Çokay önderliğinde Taşkentte düzenlenmiş ve Türk-Müslüman halkların katıldığı konsey. 1905 yılında Mustafa Çokay adlı bir Kazak Türk'ü tarafından organize edilip Taşkent'de yapılan Türkistan müslümanları kongresinde, Türki bölgelerin soylu ailelerden gelen Özbek, Tatar, Kazak, Kırgız, Türkmen ve Başkırt önderler Türkistan Müslüman Konseyi altında birleşmiştir. Bu harekete, Türki entelektüeller de katılmıştır. Konseyde Türk halkları eski hanlıklara göre belirli bir sayıda temsil edilmişlerdir. Bu toplantıda Türk halkları üç alt bölgede mücadele kararı almıştır: Konsey, bu üç bölge bağımsız olduktan sonra daha ileride "Birleşik Türkistan Milli Devleti" adı altında birleşmeyi hedeflemiştir. Kökünde Cedidcilik olan bu hareketler, 1917 Rus devrimi sırasında özerkliklerini ilan etmişlerdir. Türkistan Müslüman Konseyi'nde üç önemli karar alınmıştır: Collina Kapısı Muharebesi Collina Kapısı Muharebesi, MÖ 82 yılı Kasım ayında yapılan ve Sulla'nın rakiplerini yenerek Roma'nın güvenliğini sağladığı iç savaşın son çatışmasıdır. Pontius Telesinus tarafından önderlik edilen Samniumlular, Sulla'nın ordusuna Collina Kapısı'nda saldırmışlar ve bozguna uğramadan önce tüm gece boyunca çarpışmışlardır. Çarpışma, Socii'lerin sonunu getirdiği için aynı zamanda iç savaşı (Sosyal Savaş) da sona erdirmiştir. Minh Mang Minh Mang ya da Minh Menh, asıl adı "Nguyen Phuc Dam" ya da "Nguyen Phuc Kieu" (1792-1841), 1820-1841 arasında Vietnam imparatoru. Batı karşıtı politikalarıyla, özellikle de Hristiyan misyonerlere karşı tutumuyla tanınır. Katı bir Konfüçyüsçü olan Minh Mang, Hıristiyanlığın, Vietnam'ın dinsel ve saiyasi yaşamı için büyük bir tehlike oluşturduğuna inanıyordu. Bu nedenle misyonerlerin çalışmalarını çeşitli yollarla engellemeye çalıştı. Tartışmalı bir biçimde tahta çıkan Minh Mang, hükümdarlığı boyunca, taht üzerinde hak iddia eden ve Fransa'dan yardım talep eden rakiplerinin tehdidiyle karşı karşıya kaldı.1833'te Saygon'da çıkan ayaklanmaya misyonerlerin yardım ettiğini öğrenince Hıristiyanları çok sert biçimde cezalandırmaya başladı.17 Ekim 1833'te François Gagelin'i idam ettirdi. Sonraki yıllarda 7 Avrupalı misyonerin yanı sıra Hıristiyanlığı benimseyen çok sayıda Vietnamlı da öldürüldü.Minh Mang'ın bu eylemleri, Fransa'nın 1858'de vatandaşlarının can güvenliğini koruma iddiasıyla Vietnam'ı işgal etmesine gerekçe oluşturdu. Sepp Herberger Sepp Herberger (28 Mart 1897-20 Nisan 1977), Alman futbolcu ve antrenör. 30 yıla yakın çalıştırdığı Almanya millî futbol takımının özellikle 1954 FIFA Dünya Kupası başarısında büyük rol oynamıştır. Futbolu erken yaşta bırakarak millî takım antrenörü Otto Nerz'in yardımcısı oldu (1932). 1936 Yaz Olimpiyatlarında Alman takımının yarattığı hayal kırıklığından sonra ulusal takımın başına geçti. 1954'te Alman millî takımının Dünya Kupası'nı kazanmasında en az futbolcular kadar pay sahibi oldu. 1966'da kendini emekliye ayırdı, yerini öğrencisi Helmut Schön'e bıraktı. John Higgins John Higgins MBE (d. 18 Mayıs 1975 Wishaw, North Lanarkshire) İskoç profesyonel snooker oyuncusudur. 1998, 2007, 2009 ve 2011 yıllarında olmak üzere 4 kez Dünya Snooker Şampiyonasını kazanmıştır. Toplam 24 tane sıralama turnuvası şampiyonluğu bulunmaktadır. John Higgins 1992 yılında profesyonel olmuş, ilk turnuva galibiyetini 1994 Grand Prix'ini kazanarak almıştır. O final maçında Dave Harold'u 9-6 skoruyla geçerek almıştır. John Higgins 1998 yılında ilk Dünya Şampiyonluğu'nu kazanmış daha sonra da 2007 yılında kazanarak iki defa Dünya Snooker Şampiyonası'nı kazananlara ismini yazdırmıştır. John Higgins 5 defa 147(maximum break) gerçekleştirmiştir. Ronnie O'Sullivan ile Preston GP 2005'te finalde karşı karşıya geldiler ama beklenen çekişme yaşanmadı. Hakkını vermek gerekir ki Higgins iyi bir oyuncudur ve bahsi geçen finalde çok başarılı frameler oynamış ve kazanmıştır. Ancak gene hakkını vermek gerekir ki bu galibiyette Higgins'in başarısı kadar Ronnie O'Sullivan'in kendinden beklenmeyecek başarısızlığıda söz konusudur. Bütün maç boyunca neredeyse hiç konsantre olamadan,rezil bir "Long pot"(uzun mesafeli potlar) yüzdesiyle oynayan Ronnie O'Sullivan kullandığı "safety shot"larda da oyun bitsede gitsek dercesine laubali atışlar yapmıştır. Higgins'te iyi günüde olduğundan 4 frame'de 100 break puanını geçerek işi uzatmamıştır.2009 yılında finalde Shaun Murphy'i 18-9 yenerek 3.kez Dünya Snooker Şampiyonu olmuştur.Evli ve 3 çocuk babasıdır. Ancak 2010 Dünya Şampiyonası'nda daha 2.Turda Steave Davis'e kaybederek elenmiştir.Şike olaylarına adı karışan Higgins,hem kendi hem de Snooker'a leke düşürmüştür. (Şike iddialarından aklanmıştır.) Fixed Cellular Terminal FCT ingilizce "Fixed Cellular Terminal" kelimelerinin baş harflerinden oluşan kısaltma, Sabitlenmiş GSM Terminali olarak Türkçeye çevrilebilir. Telefon santrali ile başlatılan GSM aramalarını sabit hatlar yerine, GSM SİM kartları üzerinden yapılmasını sağlayan sistemdir. Örneklemek gerekirse, bir veya daha fazla GSM SİM Kartı, cep telefonları yerine şirketin telefon santral sistemi ile birlikte kullanılmasını sağlar. Şebeke üzerinden yapılan aramalar FCT santralinde bir cep telefonu araması çıkışına dönüştürülür. Aranan kişi arayan numara olarak sürekli FCT cihazında tanımlanan cep telefonu numarasını görür. Özellikle şebeke telefonu -cep telefonu iletişimiminin pahalı olduğu ülkelerde FCT cihazı kullanımı çok yaygındır. FCT, işletmelerde mevcut telefon santralinin harici hat girişlerine bağlanır. FCT cihazları, santralin harici hat bağlantı tipinin analog dijital veya IP yapısına göre ve işletmedeki azami eşzamanlı GSM çağrı sayısına göre birden fazla SİM kartı kullanılarak ayarlanabilir. Santralinde FCT cihazı bulunmayan işletmelerde GSM aramaları sabit hatlar üzerinden gerçekleştiğinde servis sağlayıcı birim her arama için GSM operatörüne ödeme yapmaktadır. Bu maliyet ise işletmelere yansıtılmaktadır. FCT cihazı ise servis sağlayıcı birimi aradan çıkararak yapılan maliyeti sıfıra indirmektedir. FCT kullanmadan yapılan GSM aramaları, FCT kullanarak yapılan aramalara göre daha maliyetlidir. Ä°brahim Erkal İbrahim Erkal (d. 10 Ekim 1966, Erzurum – ö. 11 Mayıs 2017, İstanbul), Türk şarkıcı, söz yazarı, besteci ve oyuncu. 1984 yılında "İbrahim Güzelses" adıyla "Sarhoş Baki (Erzurum Türküleri)" adlı ilk albümünü çıkardı. Fakat sesini duyuramadı. 1994 yılının ilk ayında kendi adıyla çıkardığı ilk albümü Tutku adlı albümünü yayınladı. Bu albümle sesini duyurmayı başardı ve müziğiyle insanların ilgi odağı oldu. 1995 yılının ilk aylarında Sıra Bende/Aklımdasın adlı ikinci albümünü yayınladı. Albümdeki, "Sevmesende Olur" ve "İnsafsız" gibi şarkılar ön plana çıktı. 1996 yılının yaz aylarında üçüncü albümü Gönlünüze Talibim çıkmıştır. Albümün çıkış parçası olan "Unutmayacağım" yayınlanmıştır ardından ikinci parça "Canısı" yayınlandığında albüm büyük bir patlama yaşadı. Albüm listelere girdi ve satışları oldukça yükseldi. Albümdeki bir şarkı hariç hepsinin sözü İbrahim Erkal'a aitti. Daha sonra albümden "Erzurum'a Gel" adlı şarkı yayınlandı. İbrahim Erkal, ülke çapında tanındı. Albümün büyük başarısından sonra, Kral TV Video Müzik Ödülleri'nde dört dalda aday gösterildi ve ikisini kazanarak geceden iki ödülle birden ayrıldı. 1997 yılında Canısı adlı TV filminin başrolünde Emine Ün ile birlikte oynadı. Film yayınlandığı gün çok reyting alınca dizi olarak yayınlanma kararı alındı. Aynı yıl Canısı adıyla Star TV'de dizi olarak yayınlanmaya başlandı. Daha sonra dizi Show TV'ye geçti ve 1998 yılında ekranlara veda etti. 1998 yılında dördüncü albümü Sırılsıklam çıktı. Albümden ilk olarak "Güllerede Küstüm" adlı şarkı yayınlanan ilk parça olmuştur. Ardından diğer hit şarkısı "Gavurun Kızı" parçasını yayınladı. Albüm oldukça beğenildi ve iyi bir satış grafiği çizdi. Albümden son olarak albümün en fazla ses getiren parçalarından birisi olan "Sen Aldırma" adlı parçayı yayınladı. Albümün adını taşıyan parçanın Eylül 1998 tarihinde dizisi yayınlanmaya başladı. 5 Ocak 2000 tarihinde beşinci albümü De Get Yalan Dünya'yı çıkardı. Albümle aynı adı taşıyan "De Get Yalan Dünya" adlı parça döneme damgasını vurdu. Ardından albümden bir parça daha yayınladı. 2001 yılında Su Gibi albümünü çıkarmıştır. Albümdeki "Aşkından Yanayım Mı (Gönül)" parçası döneme damgasını vurdu. Radyolarda ve televizyonlarda sıkça gösterildi. Ardından Aşkname, (2002), Gönül Limanı (2004), Yüreğinden Öpüyorum - Gülüm (2006), Aranağme (2008), Burnumda Tütüyorsun (2011) ve Nefes 1 (2015) albümlerini çıkardı. Şubat 2017 tarihinde "Ömrüm" adındaki on üçüncü albümünü çıkardı. Albümle aynı adı taşıyan "Ömrüm" adlı parça beğeni toplamayı başardı. Albüm çıktıktan iki ay sonra İbrahim Erkal, evinin otoparkında düşerek beyin kanaması geçirdi. 29 gün yoğun bakımda kaldıktan sonra 11 Mayıs 2017 tarihinde hayatını kaybetti. 10 Ekim 1966 tarihinde Erzurum, Narman'da dünyaya gelmiştir. Altı kardeşin en büyüğüdür. İlkokul ve lise öğrenimini doğup büyüdüğü ilçede tamamlamıştır. Müziğe kendi kendine ilkokul yıllarında bağlama, mandolin ve flüt gibi müzik enstrümanları çalarak başladı. Lise öğretimini bitirdikten sonra "Musa Eroğlu Müzik Eğitim Merkezi" binasında solfej ve nota dersleri almaya başladı. Geceleri ise Ankara'nın çeşitli yerlerinde sahne alıyordu. 1987 yılında askere gitti ve 1988 yılında askerliğini İstanbul Kalender Ordu Evinde solist olarak bitirdi. Askerliğini bitirdikten sonra Erzurum'a döndü. 1989 yılında tekrar İstanbul'a dönmeye karar verdi ve geri döndü. İstanbul'da garsonluk yapmaya başladı. Garsonluk yaparken bir yandan da Telden Dile Müzik Merkezinde eğitimine devam etti. 1991 yılında piyanist ve udi olarak sahneye çıkmaya başladı. Bir süre bu şekilde sahne almaya devam etti. 1992 yılında ise Tekirdağ'ın Kumbağ ilçesinde aynı şekilde bir yıl çalıştı. 1984 yılında, İbrahim Güzelses adıyla "Sarhoş Baki (Erzurum Türküleri)" adlı ilk albümünü çıkardı. Fakat albümle sesini duyuramadı. Aynı yıl kendi adıyla çıkarmaya karar verdiği albümünün parçalarını yazmaya başladı. 1992 yılının sonunda albümün şarkılarını tamamladı ve İstanbul'a dönüp Telden Dile Müzik Merkezinde öğretmen arkadaşları ile birlikte ilk albümünü yaptı. Elindeki hazır albümü ile birlikte plakçılar çarşısına gitti. 1993 yılında eserlerini birçok plakçıya dinletme'sine rağmen hiçbir olumlu sonuç alamadı. Uğraşları sonucunda kimseden ses çıkmayınca vazgeçip Erzurum'a dönme kararı aldı. Erzurum'a dönmek üzereyken rastlantı sonucu İskender Ulus'la tanıştı. Bu tanışmanın ardından Ulus Müzik etiketiyle tamamladığı Tutku (1994) albümünü çıkardı. Aynı yıl Galatasaray için Ölümüne Cim Bom adlı sekiz parçadan oluşan bir albüm yaptı. İbrahim Erkal adıyla çıkardığı ilk albümünden sonra solist olarak çalıştığı restorandaki işini bırakıp, yeni albüm ve yeni bestelerine konsantre olmak üzere kolları sıvadı. 8 Mart 1995 tarihinde Sıra Bende/Aklımdasın adlı ikinci albümünü çıkardı. Albümdeki hit şarkılarıyla adından sıkça söz ettirdi. 8 Temmuz 1996 tarihinde üçüncü ve en iyi albümü olarak kabul edilen Gönlünüze Talibim piyasaya çıktı. Albümdeki şarkıların hepsi hit oldu. Yayınlanan ilk şakı "Unutmayacağım" herkes tarafından çok beğenildi. Ardından, "Canısı" adlı parça yayınlandı ve şarkı tüm ülkede bir anda dilden dile dolanır oldu. Albümden son olarak "Erzurum'a Gel" adlı parça yayınlandı. Albüm 1996 yılının en iyi albümlerinden birisi oldu ve 1997 yılında Kral TV Video Müzik Ödülleri'nde dört dalda ödüle aday oldu. Gece de iki ödül birden alarak törene damgasını vuran isimlerden oldu. 1996 yılında Canısı adlı bir TV filminde başrol oynadı. Ardından film çok reyting alınca dizi olma kararı alındı. 1997 yılında dizi olarak ekranlarda yer aldı. Film gibi dizisi de reyting rekorları kırdı. Dizi 26. bölümde ekranlara veda etti. 1998 yılında dördüncü albümü "Sırılsıklam"'ı piyasaya sundu. Albümden, "Güllerede Küstüm", "Gavurun Kızı", ve "Sen Aldırma" gibi hit şarkılar yayınlandı ve döneme damgasını vurdu. Ardından, Sırılsıklam adlı TV dizisinin baş rolünde oynadı. 2000 yılının ilk haftası De Get Yalan Dünya/Nasıl Sevmiştim adlı beşinci albümünü yayınladı. "De Get Yalan Dünya" adlı şarkı dönemin en çok dinlenen şarkılarından birisi olmuştu. Albüm iyi bir satış grafiği çizerken, albümden iki şarkı daha yayınlandı. 2001 yılında, "Su Gibi" adlı altıncı albümünü yayınladı. Albümden yayınlanan "Aşkından Yanayım Mı (Gönül)" adlı parça döneme damgasını vurdu. Radyolarda en çok istek alan parçalardan birisi oldu ve albümdeki en etkili şarkılardan birisi olmayı başardı. Daha sonra "Güzelleşelim" adlı ikinci parçasını yayınladı. 2002 yılında, Aşkname albümünü yayınladı. Albümden üç hit şarkı yayınlandı. 2004 yılında Gönül Limanı albümünü yayınladı. Albümden üç hit şarkı yayınlandı ve bunlardan birisi Zara ile düet yaptığı "Yandım" parçasıdır. 2006 yılında sekizinci albümü yayınlandı. Albümdeki birçok şarkı dinleyiciler tarafından beğenildi. İbrahim Erkal, ayrıca dönemin izlenme rekorları kıran dizisi Cennet Mahallesi'ne de konuk oldu. 2008 yılında, Ulus Müzik'ten ilk kez ayrı çıkardığı Aranağme albümünü yayınladı. Albümdeki "Sen Bana Lazımsın" adlı parça o dönem çok beğenildi. 2011 yılında Burnumda Tütüyorsun albümünü çıkardı. 2015 yılında, üç yıl aradan sonra Nefes 1 adındaki on ikinci albümünü piyasaya sundu. Zara, İzzet Yıldızhan, Vahdet Vural, Zeynep, Murat Yıldız, Kader, Hülya Avşar, Metin Şentürk, İbrahim Tatlıses, Ayhan Aşan, Yudum, Ümit Yılmaz, Burhan Çaçan, Gökhan Özen, Alişan, Ceylan, Erdinç Şahin, Ferman Toprak, Mine Koşan ve Soner Arıca gibi pek çok sanatçı eserlerini yorumlamıştır, anonim olanlar hariç seslendirdiği tüm eserlerin söz ve müziği kendisine aittir. 1992 yılında Tekirdağ'ın Kumbağ ilçesinde aynı şekilde bir yıl çalıştı. Fakat albümle sesini duyuramadı. Aynı yıl kendi adıyla çıkarmaya karar verdiği albümünün parçalarını yazmaya başladı. 1992 yılının sonunda albümün şarkılarını tamamladı ve İstanbul'a dönüp Telden Dile Müzik Merkezinde öğretmen arkadaşları ile birlikte ilk albümünü yaptı. Elindeki hazır albümü ile birlikte plakçılar çarşısına gitti. 1993 yılında eserlerini birçok plakçıya dinletme'sine rağmen hiçbir olumlu sonuç alamadı. Uğraşları sonucunda kimseden ses çıkmayınca vazgeçip Erzurum'a dönme kararı aldı. Erzurum'a dönmek üzereyken rastlantı sonucu İskender Ulus'la tanıştı. Bu tanışmanın ardından Ulus Müzik etiketiyle tamamladığı Tutku (1994) albümünü çıkardı. Albümle adını duyurmayı başardı ve müzikleri insanlar tarafından beğenildi. Albümle aynı adı taşıyan "Tutku" adlı parça albümde öne çıkan parçaların başında yer aldı ve yayınlanan tek parça oldu. İbrahim Erkal, 1994 yılında Galatasaray için Ölümüne Cim Bom adlı sekiz parçadan oluşan bir albüm yaptı. 1995 yılında ikinci albümü Sıra Bende/Aklımdasın'ı çıkardı. Albümde parça bulunuyordu. Bu albüm ilk albüme göre daha olumlu tepkiler ve eleştiriler aldı. Albümden ilk olarak "Aklımdasın" adlı parça yayınlandı. Daha sonra, "İnsafsız" adlı ikinci hit parça yayınlandı. Art arda yayınladığı hit şarkılarla bir anda medyanın ilgi odağı oldu. Televizyon programlarına çıktı. Radyolarda şarkıları sık sık çalınmaya başlandı. Gördüğü büyük ilgiden sonra diğer albüm çalışmalarına hız kesmeden ara verdi. İlk iki albümüyle başarıyı ve şöhreti yakalamıştır. 8 Temmuz 1996 tarihinde üçüncü albümü Gönlünüze Talibim'i çıkardı. Albümden ilk olarak "Unutmayacağım" adlı parça yayınlandı ve olumlu tepkiler aldı. Ardından, "Canısı" adlı parça yayınlandı. Parça yayınlandığı anda tüm ülkeyi bir anda etkisi altına aldı. Televizyonlarda ve radyolarda en çok çalan parçalardan birisi haline geldi. Listelerde bir numaraya kadar yükseldi. Albüm yılın en iyi albümlerinden ve en çok satanları arasına girdi. Albümde "Erzurum'a Gel" adlı parça yayınlandı. Albüm listelerde ilk 10'a girdi. Son olarak albümden "Yalnızım adlı parça yayınlandı. "İbrahim Erkal albümün büyük başarısından sonra tüm Türkiye çapında tanınmaya başlandı. Büyük başarısının ardından 3. Kral TV Video Müzik Ödülleri töreninde dört dalda ödüle aday gösterildi. Geceden "En İyi Şarkı Sözü" ve "Arabesk - Fantazi En İyi Erkek" ödüllerini alarak ayrıldı. Albümün büyük başarısından sonra "Canısı" adlı şarkıya bir film çekilir. Baş rolünü Emine Ün ile paylaştığı TV filmi ekranlarda 21 Haziran 1997 tarihinde yayınlandı. İlk oyunculuk kariyeri bu filmle başladı. Film çok büyük reyting aldı ve günün birincisi oldu. Bu büyük başarının ardından filmin yapımcısı Gold Film projeyi dizi olarak yapmaya karar verdi. Ardından aynı kanalda aynı kadroyla dizi olarak yayınlanmaya başlandı. Daha sonra, SHOW'a geçen dizi 26 bölüm sürdü. 1997 yılında başlayan oyunculuk kariyerinin yoğunluğu nedeniyle albüm yapmadı. 15 Mayıs 1998, tarihinde dördüncü albümü Sırılsıklam'ı yayınladı. Dinleyiciler tarafından ilgiyle beklenen albümden ilk olarak "Güllerede Küstüm" adlı şarkı yayınlanan ilk parça olmuştur. Ardından diğer hit şarkısı "Gavurun Kızı" parçasını yayınladı. Albüm oldukça beğenildi ve iyi bir satış grafiği çizdi. Albümden son olarak albümün en fazla ses getiren parçalarından birsii olan "Sen Aldırma" adlı parçayı yayınladı. Sırılsıklam ve Kuzum gibi parçalar Sırılsıklam adlı dizi içerisinde kliplendirildi. Albüm yıla damgasını vurdu ve piyasada ilk sırala yükseldi. Albüm, 2,2 milyon civarı satış rakamıyla yılın en çok satan albümü olmuştur. Bu büyük başarının ardından Sırılsıklam adlı televizyon dizisi yayına girmeye hazırlanır. Eylül, 1998 tarihinde dizi yayına girer ve reyting rekorları kırmaya başlar. 32 bölüm süren dizi yılın iddialı televizyon yapımları arasında yer almıştır. İbrahim Erkal, altın çağını yaşadığı bu dönemde birçok sanatçıya da bestelerini vermiştir. 1990'lı yıllarda çıkardığı albümlerle ve oynadığı dizilerle döneme damgasını vurdu. Dönemin en çok satan sanatçıları arasında yer almayı başardı. 2000 yılının ilk haftası De Get Yalan Dünya adlı beşinci stüdyo albümü yayınladı. İnsanlar tarafından merakla beklenen albüm iyi bir çıkış yaptı ve olumlu tepkiler. Albümden ilk olarak albümle aynı adı taşıyan De Get Yalan Dünya adlı parça yayınlandı. Türkü tarzında olan parça iyi bir çıkış yakaladı. Ardından, Sevin Gönül adlı hareketli ve eğlenceli parçayı yayınladı. Parça ilk yayınlanan şarkı gibi olumlu tepkiler aldı. Albümün yılın ses getiren albümü olmasının yanı sıra sanatçı 7. Kral TV Video Müzik Ödülleri töreninde "En İyi Arabesk/Fantezi Erkek" dalında aday oldu. 2001 yılında, Su Gibi adlı altıncı stüdyo albümünü yayınladı. Albümden ilk olarak "Aşkından Yanayım Mı (Gönül)" adlı hit parçayı yayınladı. Şarkı yayınlandığında albüm satışlarını oldukça etkiledi. Televizyon ve radyolarda en çok çalınan parçalardan birisi haline geldi. İlk parçanın büyük başarısının ardından "Balam" adlı ikinci parçayı yayınladı. İlk parça kadar beğenildi ve insanlardan olumlu tepkiler aldı. Albümden yayınlanan son parça "Güzelleşelim" diğer şarkıların aksine dönemin siyasal olaylarına tepki olarak yapılmış bir barış şarkısıdır. Albüm, 2001 yılının iz bırakan albümlerinden olmayı başardı. 2002 yılının yaz aylarında yedinci stüdyo albümü Aşknâme'yi yayınladı. Yayınlanan ilk parça "Unutulurmuş" oldu. Albümden daha sonra iki parça daha yayınladı. Yayınlanan ikinci parça "Sevme" büyük bir çıkış yaptı. Albümdeki en etkili şarkılardan birisi oldu. Albümden son olarak yayınlanan parça "Aşkım Aşkım" adlı hareketli parça yayınlandı. Altıncı ve yedinci stüdyo albümleriyle Kral TV Video Müzik Ödülleri'nde "En İyi Arabesk/Fantezi Erkek" dalında aday oldu. Çıkardığı üç albümüyle 2000'li yıllara iyi bir giriş yaptı. 2004 yılında, Gönül Limanı adlı sekizinci albümünü yayınladı. Albüme adını veren "Gönül Limanı" adlı parça yayınlanmıştır. Daha sonra Zara ile birlikte düet yaptığı "Yandım" adlı parça yayınlanmıştır ve