1072'de Alp Arslan'ın ölümünden sonra, yerine Melikşah geçti ve ilişkiler yeniden bozuldu. Sultan İbrahim de ataları gibi Hindistan'a seferler düzenledi. 1079-1080 yılları arasında bazı kaleleri alan İbrahim b. Mesut, Gurlular ile de mücadele ederek, onlar karşısında üstünlük sağladı. İbrahim, Eylül-Ekim 1099'da öldü ve yerine oğullarından Gazneli III. Mesud geçti. Kalelibelen Kalelibelen, Antalya ili Manavgat ilçesi'ne bağlı Belenobası köyünün sınırları içinde bulunan antik şehirdir. 1. Derece Arkeolojik SİT alanı olarak koruma altında olmasına rağmen Henüz arkeolojik kazı yapılmadığı için gerçek adı ve kimler tarafından kurulduğu bilinmemektedir. III. Mesud III. Mesud (ö. 1115), 1099-1115 yılları arasında hüküm süren Gazne Devleti sultanı. İbrahim bin Mesud, Eylül-Ekim 1099'da öldü ve yerine oğullarından Gazneli III. Mesud geçti. Halk kendisine "Mes'ûd-ı Kerîm" lakabıyla hitap etmekteydi. III. Mesut, Sultan Melikşah'ın kızıyla evliydi. Hindistan'da birtakım başarılar elde eden III. Mesud 16 yıllık bir saltanattan sonra, Şubat-Mart 1115'te 54 yaşında öldü ve yerine oğlu Şirzad geçti. Atletizmde Olimpiyat madalyasÄ± kazananlar listesi (erkekler) Bu liste 1896 ile 2008 yılları arasındaki Olimpiyat Oyunları'nda, atletizm dallarında madalya kazanan tüm erkek sporcuları içerir. Maraton koşuları 1896 Olimpiyatları'nda başladı ve sonra tüm yıllarda yer aldı. Geleneksel olarak Yaz Olimpiyat Oyunları'nda kadınlar maraton yarışı, oyunlar takviminin ortasını gösterir; erkekler maraton ise son yarış olup, kapanış töreniyle iç içe geçer. Maratonun uzunluğu ilk yıllarda değişim göstermiş, 1924'ten itibaren ise 42.195 m olarak standartlaştırıldı. Diğer yıllardaki mesafeler şöyleydi: Not: 1992'den beri, sadece eleme turunda yarışan atletlere de madalya verilmektedir. Not: 1992'den beri, sadece eleme turunda yarışan atletlere de madalya verilmektedir. 1904 St. Louis Oyunlarında, dekatlon mücadelesi "All-Around" olarak anılmaktaydı ve şu yarışlardan oluşmuştu: 100 yard koşu, gülle atma, yüksek atlama, 800 yard yürüyüş, çekiç atma, sırıkla atlama, 120 yard engelli koşu, 56 pound ağırlık atma, uzun atlama ve 1 mil (1,6 km) koşu. Bu mesafe yalnızca iki kez koşuldu. Şampiyonlar Kraenzlein ve Hahn, diğer dallarda da yarışmıştı. Olimpiyatlarda koşulan ilk bayrak yarışı olan 1600 metre, iki 200 m, bir 400 m ve bir 800 m ayaklarından oluşmaktaydı. Bu karışık koşunun yerini sonraki turnuvalarda 4x400 m mücadelesi aldı. This did not involve throwing with both hands. Distances recorded with each hand were added. Uzun atlama, gülle atma ve 100 yard koşusundan oluşmaktaydı. Uzun atlama, cirit atma, 200 metre koşu, disk atma ve 1500 metre koşudan oluşmaktaydı. Sonya Walger Sonya Walger (d. 6 Haziran 1974), İngiliz oyuncu. Tartışmalı HBO dizisi "Tell Me You Love Me" (2007) ve "Lost"ta canlandırdığı Penelope "Penny" Widmore karakteriyle tanınır. 2001'de "The Mind of the Married Man"de Donna Barnes'ı, 2003'te ise "Coupling'in ABD versiyonunda" Sally Harper'ı oynadı. "Lost"ta Desmond'ın kız arkadaşı Penelope "Penny" Widmore olarak göründü. 2004'te "" adlı televizyon filminde Noah Wyle'ın karşısında Nicole Noone'nu canlandırdı. Ancak devam filminde rol almadı. 2007'de henüz ilk bölümü gösterilmeden seks sahnelerinin gerçekçiliği nedeniyle tartışma yaratan HBO dizisi "Tell Me You Love Me"de yer aldı. Ayrıca "" dizisinde Sarah Connor'ın eski nişanlısının eşini ve FlashForward dizisinde FBI ajanı Mark Benford'ın (Joseph Fiennes) eşi Olivia Benford'u oynadı. Åžirzad Şirzad (ö. 1116), 1115-1116 yılları arasında hüküm süren Gazne Devleti sultanı. Gazneli III. Mesut, Şubat-Mart 1115'te 54 yaşında öldü ve yerine oğlu Şirzad geçti. Kısa bir süre tahtta kalan Şirzad, kardeşi Arslanşah tarafından tahttan uzaklaştırıldı ve öldürüldü. ArslanÅŸah Arslanşah (ö. 1118), 1115-1117 yılları arasında hüküm süren Gazne Devleti sultanı. Kısa bir süre tahtta kalan Şirzad, kardeşi Arslanşah tarafından tahttan uzaklaştırıldı ve öldürüldü. Bu taht mücadelede Arslanşah'ın Şirzad dışındaki kardeşlerinden de bazıları öldürüldü, bazıları da tutuklandı. Bunlardan sadece Behramşah kurtulabilmişti. Behramşah, Melik Sencer'le iyi ilişkiler kurarak onu, Arslanşah'a karşı savaşmaya ikna etti. Melik Sencer, 25 Şubat 1117'de Gazne'ye girdi ve Behramşah'ı tahta geçirdi. Arslanşah ise, Melik Sencer'in ayrılmasını fırsat bilerek saldırsa da, Melik Sencer'den yardım alan Behramşah'ı yenemedi ve Eylül-Ekim 1118'de öldürüldü. BehramÅŸah Behramşah (ö. 1157), 1117-1157 yılları arasında hüküm süren Gazne Devleti sultanı. Şirzad'ın öldürülmesinden sonra yaşanan taht mücadelesinden Arslanşah dışında, sadece Behramşah kurtulabilmişti. Behramşah, Melik Sencer'le iyi ilişkiler kurarak onu, Arslanşah'a karşı savaşmaya ikna etti. Melik Sencer, 25 Şubat 1117'de Gazne'ye girdi ve Behramşah'ı tahta geçirdi. Arslanşah ise, Melik Sencer'in ayrılmasını fırsat bilerek saldırsa da, Melik Sencer'den yardım alan Behramşah'ı yenemedi ve Eylül-Ekim 1118'de öldürüldü. Hindistan valisinin 1119'da isyan etmesi üzerine harekete geçen Behramşah, onu ve 17 oğlunu öldürerek Hindistan'da egemenliğini sağlamlaştırdı. Sultan Sencer'in itaatinden çıkan Behramşah 1135'te Sultan Ahmet Sencer'in bunun üzerine Gazne'ye gelmesi nedeniyle Hindistan'a kaçtı ve Ahmet Sencer de, devlet hazinesine el koydu. Behramşah ise, ona tekrar itaatini bildirmesi üzerine tekrar tahta oturabildi. Gurlularda yaşanan bir taht mücadelesi sonrası, Gazne'ye sığınan Gurlu bir hükümdarın şaibeli bir şekilde ölmesi üzerine Gurlular, Gazneliler ile ilişkilerini bozdular ve Eylül-Ekim 1148'de Gazne'yi ele geçirdiler. Gazne halkının şehirden uzaklaşan Behramşah'a gizli mektuplar gönderip Gazne'yi alması yönünde isteklerde bulunması üzerine harekete geçen Behramşah, tekrar yenilgiye uğradı ve Hindistan'a kaçtı. 1151'de ise Gurlular, Gazne'de büyük bir tahribat yaptılar. 24 Haziran 1152'de Sultan Sencer tarafından yenilgiye uğratılan Gurluların Gazne'den çekilmesi üzerine Behramşah şehre geldi ve 1157 yılı başlarında Gazne'de öldü Yerineyse, oğlu Hüsrevşah geçti. Hüsrevşah Hüsrevşah (ö. 1160), 1157-1160 yılları arasında hüküm süren Gazne Devleti sultanı. Sultan Sencer, Oğuzlar tarafından esir edilince, Gurlular harekete geçtiler ve 1157'de bazı Gazne şehirlerini ele geçirdiler. Bundan sonra başkentlerini Lahor'da yaşatabilen Gaznelilerin sondan bir önceki hükümdarı olan Hüsrevşah, 1160'ta öldü ve yerine oğlu Hüsrev Melik geçti. HÃ¼srev Melik Hüsrev Melik (ö. 1191), 1160-1186 yılları arasında hüküm süren son Gazne Devleti sultanı. Sultan Sencer, Oğuzlar tarafından esir edilince, Gurlular harekete geçtiler ve 1157'de bazı Gazne şehirlerini ele geçirdiler. Bundan sonra başkentlerini Lahor'da yaşatabilen Gaznelilerin son hükümdarı olan Hüsrevşah'ın oğlu Hüsrev Melik, Pencap çevresinde hüküm sürdü. Gurlular, 1186'da Hüsrev Melik'i ve oğullarını esir alarak, Gazne Devleti'ne son verdi. Lance Cade Lance K. McNaught (d. 2 Mart 1981 - 13 Ağustos 2010) Amerikalı profesyonel güreşçi, en iyi WWE federasyonunun RAW brand'inde güreşen Lance Cade olarak bilinir. Shawn Michaels tarafından eğitildikten sonra 1999 yılında debut yaptı ve Japonya'da güreşmeye başladı. Sonrasında Memphis Championship Wrestling ile başlayan Amerika macerası Ohio Valley Wrestling'den WWE'ye kadar geldi. OVW'de Mark Jindrak ile takım arkadaşı oldu ve 2003 yılının Haziran ayında WWE içinde debut yaptı. 2004 yılında takım ayrıldı ve Cade sakatlığı sonrası 2005 yılında yeni ortağı Trevor Murdoch ile geri döndü. Bu takım 3 yıl boyunca kaldı ve sonunda Mayıs 2008 tarihinde dağıldı. Cade daha sonrasında Chris Jericho ile Shawn Michaels arasında geçen hikâyeye girdi ve en sonunda Ekim 14 2008 tarihinde WWE'den çıkartıldı. Cade Trevor Murdoch ile üç kez World Tag Team Şampiyonu, HWA Heavyweight Şampiyonu ve ikisi Steve Bradley, diğeri Mike Sanders ile olmak üzere 3 kez HWA Tag Team Şampiyonu oldu. Ayrıca bir kez Texas Wrestling Alliance adlı federasyonun ana kemerini kazandı. 13 Ağustos 2010 tarihinin sabahında Cade kalp yetmezliğinden ölü bulundu. Son Durak 3 Son Durak 3 (Özgün adı: "Final Destination 3"), yönetmenliğini James Wong'un yaptığı, başrollerinde ise Mary Elizabeth Winstead ve Ryan Merriman'ın yer aldığı ABD yapımı gerilim filmi. "Son Durak" serisinin üçüncü filmidir. 10 Şubat 2006'da ABD'de yayınlandıktan sonra gişede güzel başarı sağlamıştır. Mezuniyet gecesinde yapılan eğlenceye katılmak üzere lunaparka giden Wendy, hız trenine bindikleri sırada hayalle gerçek arasında korkunç bir kâbus görür. Çünkü bindikleri tren onlara eğlence yerine ölüm saçacaktır. Kâbus gören Wendy trenden hemen inmek ister ve arkadaşı Kevin'da onunla iner. Birkaç dakika sonra da arkadaşlarının feci şekilde ölümüne tanık olurlar. Hikâyenin bundan sonrası önceki serilerde olduğu gibi yine aynı biçimde devam ediyor ve gençlerle Azrail arasında ölüm kalım mücadelesi için düello başlıyor. Ölüm nedeni: Solaryumda yanma Ashley ve Ashlyn mezuniyet öncesi solaryuma girmek isterler. Sorumlu kişi çok konuştuğu için sabit telefondan konuşmaz ve cep telefonu ile birlikte dışarı çıkar. Bu sırada Ashley ve Ashlyn solaryuma girerler ama etraf sallanır ve CD rafı solaryum kapaklarının arasına girer. İçecekleri solaryum sisteminin içine damlayınca sıcaklık artar ve orada yanarak ölürler. Ölüm nedeni: Kazada beynine iş makinesi girmesi Ashley ve Ashlyn'in ölümünden sonra Wendy kendini kötü hissetmektedir. Kevin ile birlikte yemek yemeye giderler ama ölüm onları takip etmektedir. Arabaya serviste önlerinde Frankie vardır. Orada bir iş aracının el freni düşer ve araba yokuşa aşağı gelmektedir. Wendy ve Kevin son anda kaçsalarda Frankie'nin (sapık olan) kafasına kamyon motorunun pervanesi girer ve Wendy ve Kevin'in üzerine kanlar fışkırır. Sonra motorun pervanesi çalışır ve kafası iyice delinir. Ölüm nedeni: Kafasının ağırlıklar tarafından ezilmesi Frankie öldükten sonra Wendy ve Kevin, Lewis'i uyarmaya giderler. Çünkü sıra ondadır. Eyalet takımının adı Sultans (Sultanlar)'dır ve Queen'lere (Kraliçeler) karşı rakiplerdir. Wendy ve Kevin onu uyarır ve öleceğini ve sırada onun olduğunu söylerler. Lewis hiç aldırmaz ve onların saçmaladığını düşünür. Sonra "Ölümün canı cehenneme!" diye bağırır. Bu sırada birinin dişi kopar sonra o da halterliye çarpar. Oluşan sarsıntıdan duvardaki kılıçlı tablo spor aletinin ipini keser. Lewis "Ölümün canı cehenneme!" diye yine bağırır. Aleti kullanırken kafası spor aletine çarparak ezilir ve ölür. Ölüm nedeni: Suratına çivilerin girmesi Lewis'in ölümünden sonra Wendy ve Kevin sıranın Ian'de olduğunu düşünmektedirler. Ian ve kız arkadaşı Erin'in çalıştıkları depoya giderler. Ian aynı Lewis gibi Wendy'nin saçmaladığını düşünür. Daha sonra depoda esen bir rüzgarla üst raftaki sivri uçlu tahta parçaları Ian'ın üzerine düşecekken Wendy son anda onu kurtarır. Fakat en son düşen parça orada bulunan içi toz ve havayla dolu poşete doğru sıçrayarak poşeti patlatır. Toz Erin'in yüzüne sıçrar, Erin dengesini kaybeder ve çivi tabancasının önüne düşer. Bozulan çivi tabancası arka arkaya Erin'in kafasına sıkarak onu öldürür. Ölüm nedeni: Göğsüne bayrak direğinin saplanması Kurtulanların geri kalanı McKinley'in kuruluşunun 300 yılı şenliklerine katılmışlardır. Patlatılan havai fişekler sonucunda orada bulunan bir at etrafa zarar vermeye başlar. Atın bağlı olduğu ip Julie'nin boynuna dolanır ve onu metrelerce sürükler. En sonunda tam keskin tellerden geçecekken Kevin son anda ipi keser. Fakat atı kimse zaptedemez ve en sonunda ipin ucundaki kazık bayrak direğine takılır ve direği havaya kaldırır. Julie sıranın kimde olduğunun sorar ve tam bu sırada Perry ayağa kalkar ve kalkar kalkmaz bayrak direği göğsüne saplanır. Ölüm nedeni: Kafasına dev bir tabelanın hızla düşmesi Kız arkadaşı Erin'in ölümünden Wendy'yi sorumlu tutan Ian ona karşı bir nefret duyar ve onu şenliklere kadar takip eder. Şenliklerin bitiminde ortaya çıkan Ian Wendy'ye karşı hakaretler savurur ve sıranın onda olduğunu söyler. O sırada havai fişekler Ian'a doğru gelir fakat ıskalar. Ian hala Wendy'ye hakaretler savurmaya devam eder. Tam o sırada havai fişekler Ian'ın arkasında duran makineyi bozmuştur ve makinenin tuttuğu dev tabela Ian'ın üstüne düşerek onu öldürür. Ölüm nedeni: Tren tekerleğinin kendisini parçalaması (belirsiz) Wendy Julie'nin aslında hız treninde olduğundan haberdar değildi fakat fotoğraftaki kızın bileğindeki takının kızkardeşinin takısı olduğu görünce Julie'ninde trende olduğunu fark eder. Julie şenlikler sırasında oradaki bir at tarafından sürüklenirken keskin tellerden geçerek parçalanacakken Kevin son anda ipi keser ve onu kurtarır. Kazadan 5 ay sonra farkında olmadan Julie, Kevin ve Wendy tekrar aynı yerde, bir metro treninde buluşurlar. Wendy'nin gördüğü hayalde tren'in raydan çıkması sonucunda fırlayan bir tekerlek hızla Julie'ye çarpıp onu parçalayacaktı. Fakat Julie'nin ölümü Wendy ve Kevin ile beraber belirsizdir. Ölüm nedeni: Tren ile tünel arasında sıkışma (belirsiz) Kevin filmin ikinci ana karakteri ve Wendy'nin yakın arkadaşıdır. Kazadan sonra Kevin bundan 6 yıl önce olan 180 sayılı uçak seferi kazasını araştırmaktadır. Kevin Wendy'ye o kazada kurtulanların tek tek öldüklerini söyler fakat Wendy buna inanmak istemez ve Kevin'e karşı öfkelenir. Ashley ve Ashlyn'in ölümünden sonra geriye kalanları kurtarmak için yarışırlar fakat başarısız olurlar. Kazadan 5 ay sonra Kevin, Wendy ve Julie farkında olmadan aynı trende buluşmuşlardır. Wendy'nin gördüğü hayale göre Kevin tren ile tünel arasında sıkışıp parçalanacaktı. Filmin sonunda Kevin trenin acil durma kolunu çeker fakat trenin durup durmadığı bilinmemektedir. Ölüm nedeni: Hızla gelen trenin kendisine çarpması (belirsiz) Wendy filmin ana karakteridir ve yaşanacak olan kazayı önceden görüp kurtarabildiği kadar arkadaşını kurtarmıştır. Fakat erkek arkadaşı Jason, Kevin'in kız arkadaşıyla beraber trende can vermiştir. Başta Kevin onu 180 sayılı sefer hakkında ve o kazada kurtulanların nasıl tek tek öldükleri konusunda uyarsada ona inanmak istemez fakat Kevin'in dedikleri gerçekleşince diğer geriye kalanları kurtarmaya çalışsalarda başaramazlar. Kazadan 5 ay sonra Wendy, Kevin ve Julie farkında olmadan aynı trende buluşmuşlardır. Wendy'nin gördüğü hayale göre kazadan sonra gelen ikinci bir tren Wendy'ye çarparak onu öldürecekti. Fakat Wendy'nin durumu Kevin ve Julie'nin durumu gibi belirsizdir. 21 Mart 2005'te "Halka 2" filminde yer alan Mary Elizabeth Winstead ve Ryan Merriman'ın Son Durak 3 filminde Wendy Christensen ve Kevin Fischer karakterlerini canlandıracakları açıklandı. Sonraki ay Kris Lemche, Alexz Johnson gibi oyuncular kadroya dahil oldu. Filmin çekimleri Vancouver'da gerçekleşti. Film 115 incelemenin değerlendirildiği Rotten Tomatoes sitesinde 5/10 ortalama skorla %43'lük bir değer yakaladı, IMDb'de ise 96.000'i aşkın kullanıcının oyuyla 10 üzerinden 5,8 puan aldı. Ayrıca film 33. Saturn Ödülleri'nde En İyi Korku Filmi ve En İyi DVD Özel Sürüm Yayını dallarında aday gösterilmiştir. Ariassos Ariassos (veya Ariasos) Toros dağları üzerinde 900 - 1100 metre yükseklikte yer alan Psidya yerleşimidir. Antalya - Burdur karayolunun 45. kilometresinde, Çubuk boğazından sonra 1 km batıda yer almaktadır. Akkoç köyü sapağından ulaşılmaktadır. Kent, antik çağda Pisidya adı verilen bölgede bulunmaktadır. Kentte antik dönemde bağcılık, şarapçılık ve zeytinyağı üretiminin yapıldığı anlaşılmaktadır. Kentin geç Roma dönemi'nde yaşadığı deprem neticesi yıkıldığı ve bu nedenle terk edildiği sanılmaktadır. 2005 Avrupa Basketbol Şampiyonası Eurobasket 2005 16-25 Eylül 2005 tarihleri arasında Sırbistan Karadağ'da düzenlendi. Yunanistan'ın Almanya'yı yenerek şampiyon olduğu turnuvada, Fransa ise İspanya'yı yenerek bronz madalya kazandı. Dirk Nowitzki ise MVP seçildi. EuroBasket 2005 Takımı : Termessos Termessos, Türkiye’nin en iyi korunmuş antik şehirlerindendir. Antalya’nın 30 kilometre kuzeybatısında, Korkuteli yolu üzerinde yer alır. Deniz seviyesinden ortalama 1.150 metre yükseklikte, Güllük Dağı’nın güneybatısında doğal bir platform üzerine kurulmuştur. Birçok vahşi bitkinin arasında saklanmış ve sık çam ormanlarıyla sınırlanmıştır. Termessos’un, huzur veren ve el değmemiş görünümüyle diğer antik şehirlerden daha farklı ve etkileyici bir havası vardır. Doğal ve tarihi zenginliklerinden ötürü, şehir kendi adını taşıyan millî park kapsamına alınmıştır. Termessos ismindeki çift “s”, şehrin Anadolu insanları tarafında kurulduğuna dair dilbilimsel bir kanıt sağlar. Strabo’ya göre, Pisidia halkı olan Termessos sakinleri kendilerini Solymi olarak çağırırlardı. Yaşadıkları dağa da verilen bu isim, sonraki yıllarda Zeus’la özdeşleştirilen ve burada da Zeus Solymeus kültünün yükselmesine sebep olan Anadolu tanrılarından Solymos’tan gelmektedir. Termessos sikkelerinde genelde bu tanrı vardır ve sikkelere adını verilmiştir. MÖ 333'de Büyük İskender bu şehri istila etmeye çalışmış, ancak zor olacağını anlayınca çekilip seferine devam etmiştir. Termessos Belgeseli (NTV, Zaman Yolcusu, Ahmet YeÅŸiltepe, 2009) Sihirbaz (film, 2006) Sihirbaz (Orijinal adıyla: The Illusionist), yönetmenliğini Neil Burger'in yaptığı, 2006 yılı ABD-Çek Cumhuriyeti ortak yapımı bir dönem filmidir. Başrollerinde Edward Norton, Paul Giamatti, Jessica Biel ve Rufus Sewell'in bulunduğu film, Steven Millhauser'in "Eisenheim the Illusionist" adlı kısa hikâyesinden Neil Burger'in uyarladığı senaryoya dayalıdır ve 20. yüzyıla geçiş dönemindeki Viyana'da, bir sihirbazın (Edward Norton) hikâyesini anlatır. Film ayrıca Mayerling olayının kurgusallaştırılmış bir versiyonunu gösteriyor. Film 2006 Sundance Film Festivali'nde gösterildi ve 2006 Seattle Uluslararası Film Festivali bu film ile açıldı; 18 Ağustos 2006'da sınırlı sayıda dağıtıldı ve 1 Eylül'de ülke çapında genişledi. Film, ticari ve kritik bir başarıydı. Filmin görüntü yönetmeni Dick Pope, "en iyi görüntü yönetmenliği" dalında Akademi Ödülü'ne (Oscar'a) aday gösterilmiştir. 1889'da, Avusturya-Macaristan'ın başkenti Viyana'da, Eisenheim adında bir sihirbaz, büyücülükle ilgili bir sihir gösterisi sırasında Viyana Polisi Baş Müfettişi Walter Uhl tarafından tutuklanır. Daha sonra Uhl, Eisenheim’ın hayatını Veliaht Prens Leopold’a anlatmaya başlar. Eisenheim bir marangozun oğlu olarak dünyaya geldi ve seyahat eden bir sihirbazla tanıştıktan sonra sihirle ilgilenmeye başlar. Ayrıca, Düşes von Teschen Sophie'ye aşık olur, ancak köylü olduğu için ikisininde birbirlerini görmeleri yasaklanır. Gizlice buluşmaya devam ederler ancak bir gün yakalanırlar ve zorla ayrılırlar. Eisenheim dünyayı dolaşarak büyücülük öğrenmeye devam eder ve on beş yıl sonra bir gösteri gerçekleştirmek için Viyana'ya geri döner. Bir performans sırasında, yetişkin Sophie ile karşılaşır ve rivayete göre kadınlara karşı acımasız ve hatta geçmişte bir kadını öldürdüğü söylenen Veliaht Prens Leopold ile evlenmelerinin beklendiğini öğrenir. Eisenheim, Kraliyet Prensliği için özel bir gösteri düzenler ve bu sırada Leopold'u küçük düşürür. Buna cevap olarak, Viyana'da tekrar performans göstermesi yasaklanır. Eisenheim, Sophie'den onunla kaçmasını ister, ancak Sophie çocukluk aşkı Eisenheim'ın yakalanıp idam edilmesinden korktuğu için bunu reddeder. Sophie ayrıca Veliaht Prens Leopold'un yaşlı babası İmparator Franz Joseph'a karşı bir darbe planladığını da ortaya çıkarır. Mayerling'deki evinde Sophie, Leopold ile olan ilişkisini sonlandırmaya çalışır. Leopold çok öfkelenir ve Sophie'ye tokat atar. Sophie ise bir ahıra doğru gider, Leopold ise onun peşinden gider. Sophie'nin cesedi ertesi sabah Viyana Ormanları'nda bulunur. Bu Eisenheim'ı derin bir depresyona sokar. Sonunda sahne performansında bu kez sadece ölü ruhların toplanmasına odaklanan yeni bir dizi sihir şovu başlatır. Leopold bu gösterilerden birine gizlice katılır; bu sırada Eisenheim, gösteri salonun bulunan birinin onun katili olduğunu söyleyen Sophie'nin ruhunu çağırır. Çok sinirlenen Leopold, polis müfettişi Uhl'a Eisenheim'ı sahtekarlıktan tutuklamasını emreder, ancak Eisenheim gösterisinde yalnızca bir yanılsama olduğunu göstererek tutuklanmaktan kaçmayı başarır. Eisenheim, müfettiş Uhl tarafından Sophie'nin ruhunu bir sonraki performansında tekrar çağırırsa tutuklanacağını ve büyük olasılıkla hapsedileceğini tehdit edilir. Uhl bir sonraki performansa onlarca polis ile katılır ve uyarılarına rağmen Eisenheim, Sophie'nin ruhunu tekrar çağırır. Uhl sahneye polislerle birlikte saldırır, ancak seyircinin şok ve dehşeti karşısında Eisenheim'ın, Uhl'un elinden geçerken bir yanılsama olduğu ortaya çıkar. Eisenheim daha sonra herkesin önünde kaybolur. Uhl, Leopold'a, Leopold'un kılıcından ve Sophie'nin kendine özgü madalyonundan bir mücevher olan - Leopold'u Sophie'nin cinayetinde etkileyebileceğine dair kanıt bulduğunu açıklar. Uhl, Avusturya-Macaristan İmparatoru olan babasına darbe yaparak Leopold'un tahtı ele geçirmesi için komplo planladığını yetkililere bildirir. Leopold, Uhl'u öldürmekle tehdit ederken, Avusturya-Macaristan Ordusu'nun imparatorluk muhafızlarının askerleri bulunduğu binaya gelip kapıyı açması için zorlarlar. Leopold kendini kafasından vurarak intihar eder. Daha sonra Uhl sarayı terk ederken, Sophie'nin madalyonunu cebine koyar. O artık polis şefi değildir. Yolda bir çocuk ona yaklaşır, tam o anda uzun paltolu sakallı bir adam kendisine çarpıp geçer. Çocuk, kendisine Uhl'ın çözemediği Portakal ağacı hilesi hakkında Eisenheim'ın defterinin olduğu bir paket verir. Çocuğa kendisine not defterini kimin verdiğini sorar ve çocuk "Bay Eisenheim" diye cevap verir. Cebini kontrol eder ve onu çarpan kişinin madalyonu çaldığını fark eder. Adamı görür ve peşinden koşar, ancak adam bir trene biner ve kaçar. Bu kişi Einsenheim'dır. Uhl, illüzyonist Einsenheim'den kendisine verilen bir mesaj olduğunu anlar ve son olayları yeniden düşünmeye başlar. Eisenheim'ın, Sophie'yi ölmüş gibi gösterdiğini ve böylece Leopold'dan kurtulabileceği sonucuna varır. Uhl, planların parlaklığına şaşkınlık ve mutlulukla güler. Daha sonra ve çok uzakta, Sophie ve Eisenheim'ın güzel bir dağın eteklerinde bir çiftlikte yeni bir hayata başladıkları gösterilir. Eisenheim, Sophie'nin madalyonunu avucunun içine yerleştirir. Steven Millhauser'in "Eisenheim the Illusionist" adlı kısa hikâyesinden Neil Burger'in uyarladığı senaryoya dayalıdır. Yapımı sırasında sihir danışmanlığı ve teknik danışmanlık James Freedman, Ricky Jay, Michael Weber ve Scott Penrose tarafından sağlandı. Yönetmen Neil Burger ve James Freedman büyük bir işbirliği yaptılar; küçük el hilelerinden ustalıktan büyük anlatı setlerine kadar her şeyi beyin fırtınası yaparak, tasarlayarak ve inceleyerek yaptılar. Edward Norton ile sahne performansları için hazırladı. Filmin başında Einsenheim'ın gençliğini oynayan Aaron Johnson, bu sahnelerde görülen top oyununu nasıl yapacağını da öğrendi. Film Avusturya'da yapılmış olmasına rağmen, daha çok Çek Cumhuriyeti'nde çekildi. Filmde Viyana olarak gösterilen yerler Prag ve Tábor'da çekilirken, Eisenheim'ın çocukluğunun geçtiği köyünde çekilen sahneler Český Krumlov'da çekildi. Kraliyet Prensi'nin kalesi, eskiden Avusturya Arşidükü Franz Ferdinand'ın evi olan Konopiště'nin (Benešov'un yakınında) tarihi kalesidir. Leopold'un Viyana sarayının (Hofburg) ön kapıları aslında Prag Kalesi'nin ön kapılarıydı. Diğer tüm çekimler Prag'ın Barrandov Stüdyolarında yapıldı. Filmin müziği Philip Glass tarafından bestelendi ve 15 Ağustos 2006'da yayımlandı. Etenna Etenna, Manavgat, Sırtköy'de yer almaktadır. Manavgat'tan 31 km. uzakta denizden 900 m. yüksekte kurulu Etenna antik kentinde, çam ormanları içerisinde bulunan Antik kalıntıların içinde ilk dikkati çeken, kenti çevreleyen şehir surlarıdır. Pamfilya özelliğinden ziyade, kalıntılar diğer kıyı Antik kentlerine göre bir Pisidya kenti özelliği taşımaktadır. Bu akropol kent yöre halkınca "Dedekalesi" olarak isimlendirilmiştir. Kentin güneyinde ise Heron (yüceltilmiş bir ölü için yapılan anıt mezar) vardır. Bunlardan başka bazilika, agora, kilise, hamam ve sarnıçlar önemli tarihi kanıtlardır. Kentin tarihi hakkında pek fazla bilgi olmamasına rağmen çevredeki diğer Akropol kentler ile aynı tarih ve kaderi paylaştığı sanılmaktadır. Kentte, agora alanından doğuya doğru gidildiğinde ise şehir surlarının dibinde Bizans döneminde inşa edildiği anlaşılan ve aynı zamanda mahkeme salonu olarak kullanılmış olan dörtgen planlı bir bazilika bulunur. Antalya ili, Manavgat ilçesi, Sırtköy'de Etenna tarihi kenti ve kaya mezarları bulunmaktadır. Aulock adlı araştırmacı, ETENNA'nın SELGE'den sonra sikke basan PİSİDYA kenti olduğunu söyler. Ruge, ETENNA'yı POMPHYLIA kenti olarak gösterir. Tarihi kent yakın zamana kadar başka isimlerle ifade ediliyordu. 1984'te yayımlanan ve yeni bulunan bir yazıt ışığında tarihi kentin adı ETENNA olarak kesinlik kazanmıştır. Tarihi Liman Kenti Side' yi İç Anadolu'ya bağlayan, Pamphylia Bölgesi ve Çevresi Eski Yol Sistemlerinden biri olan Side-Kesik Beli Yol Sistemi de SIRTKÖY 'den geçer. Side-Kesik Beli Yol Sistem; Side' den başlar, Naras Köprüsü'nü aşarak, B.Şıhlar Köyü'nün hemen üstündeki antik Seleuceia kentine ulaşır, buradan SırtKöy' de bulunan Etenna'dan geçerek, At İzi mevkii, Çaltılı, Kesik Beli, Kız Taşı, Bahadın Oluğu, Eynif Ovası, Başlar, Ormana, İbradı ve Gembos Ovasını takibederek Beyşehir'e ulaşır. IlÄ±ca, Manavgat Ilıca, Antalya ilinin Manavgat ilçesine bağlı beldesi. Ilıca Belediyesi 6360 Sayılı Kanunla kapatılmıştır. Belde desSağlık ocağı, ilkokul, postane, jandarma karakolu, kanalizasyon altyapısı ve atık su arıtma tesisi bulunmaktadır. Ilıca, Antalya'ya 60, Manavgat'a 10 km uzaklıkta bulunmaktadır. Eski taş evleri, dünyaca ünlü plajı ve turizm bölgesinde bulunan tatil merkezleriyle ünlüdür. Kumköy Ilıca'ya bağlıdır. Doroga na Berlin Doroga na Berlin (Rusça: Дорога на Берлин, anlam: "Berlin'e giden yol"), Sovyet popüler şarkısı. 1945'te müziği Mark Fradkin (Марк Григорьевич Фрадкин) tarafından bestelendi ve sözü Evgeni Dolmatovski (Евгений Аронович Долматовский) tarafından yazıldı. Şarkı sözünde sırasıyla Oryol, Bryansk, Minsk, Brest, Lublin, Varşova'nın caddelerinden geçer ve Berlin'in caddelerine ulaşır. 28 Mart 1943'te kurulan Bryansk Cephesi ve 10 Ekim 1943 tarihinde STAVKA'nın emriyle Bryansk Cephesi'ne bağlı olan birlikler ile oluşturulan 1. Beyaz Rusya Cephesi nin ilerleme rotasını göstermektedir. Cemil Demirbakan Cemil Demirbakan (d. 7 Mayıs 1971, Ankara, Türkiye), Türk müzisyen, Yüksek Sadakat grubunun eski solisti. 1971 doğumlu olan Ahmet Cemil Demirbakan ilkokul yıllarından itibaren okul gruplarında hep solist olmuştur. Gazi Üniversitesi Endüstri Mühendisliği'nden mezun olduktan sonra müzikle daha çok ilgilenmeye başladı. İlk grubunu 1990 yılında Sıkoçbrayt Kardeşler adında kurdu. Bu grupla sahne deneyimi kazandı ve müzik yaşmının ilk adımlarını attı. Daha sonra askere gidip gelen Cemil Demirbakan Antalya'da tekrar sahne almaya karar verdi. Antalya'da tanıştığı Onno Tunç onun hayatını değiştirdi. 2 yıl sadece müzik ile uğraşan Cemil Demirbakan daha sonra iş hayatına döndü ve iki yıl mühendislik yaptı. Müzik tutkusu hala devam eden Cemil Demirbakan daha sonra 1990'lı yılların sonlarında Cornflakes adında bir cover grubu kurdu. İstanbul'da önemli kulüplerde sahne aldı. Cornflakes ile belli bir yere geldi. Cemil Demirbakan, Yüksek Sadakat adlı Türk grubunun ilk solisti oldu. 2006'da çıkan "Yüksek Sadakat" adlı ilk albümün ardından gruptan ayrıldı. 2013'te "Karışık Kaset" adlı solo albümünü yayımladı. Eşkinci Ocağı Eşkinci Ocağı, II. Mahmut tarafından kurulan askeri yapıdır. Alemdar Vakası'ndan sonra Yeniçeri Ocağı'nı ortadan kaldırmak isteyen II. Mahmut, onun yerini alması için Eşkinci Ocağı'nı kurdu. Bunu bir tehdit olarak gören Yeniçerilerin ayaklanması, Vaka-i Hayriye'ye giden süreci hızlandırdı. İsyan ile birlikte Eşkinci Ocağı kaldırıldı. Bariyoniks Baryonyx (Ağır pençe) Erken Kretase'de yaşamış (130-125 milyon yıl önce) ve yakın zamanda keşfedilmiş bir dinozor cinsidir(1986). Ortalama 11 metre uzunluğunda, 2 ton ağırlığında ve 4 metre boyunda Spinosauride ailesine dahil edilen bipedal (iki ayağı üzerinde) bir theropod cinsidir. Erken Kretase devrinde Avrupa'da yaşamıştır. Dahil olduğu ailenin üyelerinin tamamı gibi Baryonyx de uzun kollara ve pençelere ve timsah benzeri bir çeneye sahiptir. Baryonyx kuvvetle muhtemel ince uzun çenesi ve orak gibi el pençelerini kullanarak sığ sularda balık diyetiyle besleniyordu. İster boyutu ister diyeti ve habitatı olsun modern boz ayıların nişini doldurmaktaydı diyebiliriz. Genel manada su kıyısı bir habitatta balıkla beslendiğine dair yoğun kanıtlar bulunsa da çıkarılan bir Baryonyx fosilinin kaburga boşluğunda sindirilmemiş İguanodon kalıntıları bulundu, daha zengin herbivor dinozorları da kapsayan bir besin ağı olduğunu göstermektedir. Tıpkı modern timsahlar gibi ince, sığ, uzun çenelere ve hassas bir burna sahiptir. Kadir Has Spor Salonu Kadir Has Spor Salonu 2008 yılında tamamlanan 7.200 kişi kapasiteli çok amaçlı spor salonudur. 2010 FIBA Dünya Basketbol Şampiyonası'na ev sahipliği yapmış salonlardan da birisidir. Binturong Binturong ("Arctictis binturong"), Misk kedisigiller (Viverridae ailesine ait miskkedisi ve genet gibi hayvanlarla akraba olan etçil canlıların genel adıdır. Binturong ayrıca Asya ayıkedisi, Palawan ayıkedisi veya sadece ayıkedisi adlarıyla da bilinir. Bir kedi ya da ayı değildir, yerel dilde adı artık kullanılmadığından anlamı da bilinmemektedir . Binturongun doğal yaşam ortamı Bangladeş, Bhutan, Myanmar, Çin, Hindistan, Endonezya, Laos, Malezya, Nepal, Filipinler, Tayland ve Vietnam'daki yağmur ormanı ağaçlarıdır. Binturonglar iri ve hepçildirler. Görünüşleri itibarıyla ayılarla kıyaslanırlar ama boyutları aslında iri bir kedi kadardır. Boy uzunluğu genellikle 60–96 cm, arasında ve bazı kaide dışı durumlarda canlının ağırlığı 22 kiloya çıkabilmesine rağmen, ağırlığı normalde; 9–14 kg arasında değişir. Vücudu kaba yapılı ve kalın bir kürkle kaplıdır. Binturongun beşinci bir el gibi görev görebilen ve hayvanın neredeyse yarısı uzunluğundaki kuyruğu çalımsı ve tamamen sarılıcı şekildedir. Kulakları küçük ve yuvarlaktır, gözleri ise küçük ve koyu renklidir. Binturong, gececil bir hayvandır ve dallarda uyur. Öncelikli olarak meyveyle beslenir, ayrıca yumurtalar, yapraklar, sürgünler, fareler ve kuşlar gibi küçük hayvanları da yiyebilir. Binturonglar saldırgan olabilmektedirler. Mutlu olduklarında kıkırdamaya benzer, sinirlenirler ise inlemeye benzer sesler çıkarırlar. Binturongların esaret altında 20 yıl yaşayabildikleri bilinmektedir. Yağmur ormanlarının tahribatı ise binturongların sayılarını oldukça azaltmıştır. Binturongların 91 gün süren gebelik süreleri ve 81 gün süren estrous dönemleri vardır. Dürbün Dürbün, birbirinin aynı veya simetrik olan mercekler grubunun aynı noktaya odaklanacak şekilde yerleştirilerek gözlem yapacak kişinin her iki gözünü de kullanarak baktığında uzaktaki nesneleri yakındaymış gibi görmesine olanak veren cihazlara verilen genel addır. Farsça bir kelime olup "dür" uzak anlamında "bin" gören anlamında olan Türkçe eş anlamlısı uzak-görür olan bir kelimedir. Eğer nesnenin yüksekliği biliniyor ise, dürbün ile nesne arasındaki mesafenin hesaplanmasına olanak veren dürbün ve hesaplama yöntemi vardır. Örneğin bir Amerikan denizci dürbününde (7 x 50) 5 milyeme (bir daireyi 6400 parçaya bölen askeri açı birimi) eşdeğer açılar vardır. 1 milyem 1000 metre mesafede nesnenin en altı ile en üstü arasındaki 1 metrelik mesafeye eşittir. Buradan yola çıkarak bir nesnenin yüksekliğini bildiğimiz takdirde mesafeyi ölçmenin formülü şu şekildedir: Örneğin bir Amerikan denizci dürbününde (7 x 50) 5 milyem skalalı ise (her ölçü 5 milyeme eştir) ve bir fenerin yüksekliği 120 metre ve bunun dürbünden görünen değeri de 3 ölçü ise, fenerin mesafesi 8000 metredir. 2008 itibarı ile dünya çapında ünlenmiş dürbün üreticileri (alfabetik sıra ile) Hoca-Hanlar Doğu Türkistan topraklarına hakim olan Çağatay Hanlığı'nın yıkıldığı 1688 yılından anılan bölgenin Çin işgaline girdiği 1759 yılına kadar hüküm süren yönetici grup. Dünya ticaretinin okyanuslara kayması ile İpek Yolu gibi kıta içi ticaret yollarının giderek önemini yitirmesi sonucunda Doğu Türkistan'da giderek yoksulluk hâkim olmaya başladı. Buradaki idarecilerin de giderek dış dünyayla yalıtılmış bir hayat kurmaları ve orduların modern askerlik tekniklerinden uzak kalması başta Çin ve Rusya olmak üzere dış baskıların giderek daha yoğun bir şekilde hissedilmesine neden oldu. Kalmuk işgalinden sonra iyice zayıflayan Çağatay idaresi döneminde, Buhara'dan Kaşgar'a gelerek dini bir otorite kuran Hoca Mahdum-i Âzam Buharî'nin nesli gittikçe siyasi güce de kavuşmaya başladı. Hoca Mahdum-i Âzam Buharî'nin iki oğlu oldu. Oğullardan biri olan İmam Kelan'dan Kaşgar'da Ak-Tağlık denen Işkiyye dalı, diğer oğul İshak Veli'den ise Kara-Tağlık denen İshakiye dalı yürüdü. Her iki dalın da mensupları Çağatay hanedanıyla derin akrabalık bağları da kurdular. Kalmuk işgali Çağatay Hanlığı'nı iyice güçten düşürdü. II. İsmail Han'ın Kalmuklar'a esir düşmesiyle siyasi otorite iyice zayıflamaya başladı ve şehirlerde Hoca'ların hakimiyeti iyice hissedilmeye başladı. 1688 yılında ise Çağatay Hanlığı tamamen tarihe karışınca, Hocalar unvanlarının sonuna "Han" unvanını da ekleyerek Doğu Türkistan'ı yönetmeye başladılar. Hoca-Hanlar da Doğu Türkistan'a yaklaşık 70 yıl egemen olabildiler. Çağatay döneminden kalan yalıtılmışlık ve teknolojiden uzaklık devam etti ve 1759 yılında Çin orduları Doğu Türkistan'ı işgal ettiler. Bu suretle Hoca-Hanların hakimiyeti sona ererken Doğu Türkistan da Yakub Beg'e kadar bağımsızlığını kaybetti. Petrus'un Çarmıha Gerilişi Petrus'un Çarmıha Gerilişi (İtalyanca: Crocifissione di san Pietro), İtalyan Rönesans ustası Michelangelo Buonarroti (yaklaşık 1546-1550) tarafından yapılan bir fresk tablodur. Vatikan'ın Vatikan Sarayı'ndaki Cappella Paolina'da sergilenir. Bu eser Michelangelo tarafından yapılan sonuncu fresktir. Sanatçı Petrus'u Romalı askerler tarafından çarmıha yükseltildiği anda tasvir etmiştir. Michelangelo dikkati acı ve katlanmaya yoğunlaştırdı. İnsanların halihazırdaki yüzleri dehşete düşmüş korkunçluk üzerine yoğunlaştırılmıştı ve pek çok gözlemcinin öleceği gözleniyordu. Papa Paul bu freskin yapımı için 1541 yılında Michelangelo'yu görevlendirmişti ve eseri şapelinde (Capella Paolina, Pauline Chapel) açığa çıkarmamıştı. Freskin restorasyonu 2009 yılında tamamlandı ve bir imajın Michelangelo'nun kendisinin bir portresi olabilceği inancı ortaya çıktı. Eserin sol üst köşesinde ayakta duran ve kırmızı bir asker ceketi ve bir mavi türban giyen figür. Mavi türbanlar sıklıkla Rönesans heykeltıraşları tarafından şaçlarını tozdan korumak için giyilir. 30 Minutes 30 Minutes (Türkçe : 30 Dakika), t.A.T.u'nun ilk İngilizce albümü 200 km/h in the Wrong Lane'in 3. single'ı.Şarkının Rusça versiyonu bulunmaktadır.Bundan önce Rusça albüm çıkartan grup, bu albümün İngilizce kayıtlarına başladı.Ya Soshla S Uma'nın İngilizce versiyonu All the Things She Said kaydedildi.Fakat iki şarkının anlamları farklıydı. Ya Soshla S Uma "Aklımı Kaybettim" anlamına gelirken All the Things She Said ise "Tüm Sözleri" anlamına gelmektedir.,Müzik Sergio Galoyan ve Ivan Shapovalov'a şarkı sözleri Valeriy Polienko, versiyon Martin Kierszenbaum'Wa aittir.Bu şarkı İngilizce versiyonundan önce Rusya'da yayınlanmıştır ve büyük ilgi görmüştür. Europe promo single Bir video kaydı Rusya'da büyük satış rakamları elde etti.Video'da Lena bir atlı karıncanın üzerine oturmuş, uzun boylu bir çocukla öpüşüyor.Çocuk elini Lena'nın arkasına atar ve sıkar,eteğini kaldırır,buradaki Lena'nın göğüsünün görünmesiyle doruğa ulaştı.Bu sırada Yulia okul lavobasundadır ve Lena'yı görür.Kendini canlı bomba olarak hazırlar.Ve en sonunda Yulia patlar. Videonun yorumu açık uçludur.Bu Yulia karakteri bir aşıkların atlıkarınca ile bir ilişki içinde olduğunu ima eder ve cinayet-intihar ya Lena ya da çocuk arasında sadakatsiz bir sonucu olarak gerçekleştirmektedir. Video yönetmeni Ivan Shapovalov'dur.Ayrıca grubun önceki müzik klip yönetmenliğini yaptı.Video sansür oldu.Bu yüzden bazı kısımlar çıkartıldı.Lena'nın göğüsü görülen kısmı çok kısaltıldı yerine Julia'nın bomba hazırlaması eklendi. Saul'un Din Değiştirmesi Saul'un Din Değiştirmesi (İtalyanca: Conversione di Saulo), İtalyan Rönesans ustası Michelangelo Buonarroti'ye (yak. 1542-1545) dayandırılan bir tablodur. Eser Vatikan'daki Cappella Paolina müzesinde sergilenmektedir. Saul, Hristiyan olduktan sonra Pavlus (Paul) adını almıştır. Robert Guiscard Robert Guiscard veya Robert Hauteville (1015? - 1085) Norman paralı asker, yağmacı. Ünlü Norman ailesi olan Hauteville ailesi mensubudur. "Guiscard" ismi lakap olarak verilmiştir. Robert Guiscard doğduğu sırada Normanlar Güney İtalya'ya yerleşmişti ve Akdeniz çevresinde paralı askerlik yapmaktaydı. Robert, Bizanslı tarihçilere göre, yanına 5 süvari ve 30 piyade alarak Akdeniz civarında maceraya atıldı. Bizans'ın bölgeden çekilmesiyle doğan otorite boşluğunu değerlendirdi ve Papa'nın muhalefetine rağmen Güney İtalya'nın bir kısmını ele geçirdi, kendi idaresini kurdu. Önce kont, sonra dük unvanlarını aldı. Robert, Bizans'ın İtalya'daki son tutunma çabalarına son verdi. 1071'de İtalya'daki son Bizans kalesi olan Bari'yi ele geçirdi. Adriyatik Denizi'nin karşı yakasına sarkarak 1081'de Korfu Adası'nı işgal etti ve İmparator I. Aleksios'u Dyrrhachium Muharebesi'nde bozguna uğrattı. Robert Guiscard, Ortaçağ'daki maceraperest şövalyelerin en ünlülerinden biridir. Oğullarından Boemondo, I. Haçlı Seferi'ne katılarak Antakya kontu oldu. Diplomatik Devrim Diplomatik Devrim, Avrupa'daki uzun süreli ittifakların 1756'da bozularak, müttefiklerin yeni ittifaklar kurması olayıdır. Olay temel olarak, Büyük Britanya-Avusturya ittifakına karşı Fransa-Prusya ittifakı durumunun bozulup; yerine Fransa-Avusturya ve Büyük Britanya-Prusya ittifaklarının kurulmasıdır. Bu olay, 18. yüzyıl boyunca sürekli değişmiş ittifakların bir parçasıdır (Yüce Quadrille). Bu diplomatik değişim, Avusturya, Büyük Britanya ve Fransa'nın menfaatlerindeki değişimle başlamıştır. Avusturya Veraset Savaşı sonucu imzalanan Aix-la-Chapelle Antlaşması, Avusturya'ya Büyük Britanya'nın kendisine pahalıya patlamış bir müttefik olduğunu fark ettirdi. Savaş sonucunda, Maria Theresia tahtını korumuştu; kocası Francis Stephen da 1741 imparator olmuştu. Ancak değerli bölgeler olan Lombardiya, Bavyera, Parma ve Silezya'yı kaybetmişti. Bu durum Prusya'nın gücünü arttırıp, Orta Avrupa'yı tehdit eder hale getirmişti. Büyük Britanya ise durumu, ""Fransa'nın gücüne karşı gelebilecek yeni bir gücün doğuşu"" olarak nitelendirdi. Avusturya Veraset Savaşı sonucu aşikardı: Avusturya, Fransa'nın gücüne koyabilecek kadar güçlü görünmüyordu. Bu yüzden Büyük Britannya, Prusya'nın güçlenmesinden memnundu. Westminster Konvansiyonu'nda (17 Ocak 1756), Prusya'nın Hannover'i koruduğu sürece, Büyük Britanya'nın da Avusturya'ya destek vermeyeceği mutabakatına varılmıştı. Hannover'in korunması önemliydi, çünkü orası Büyük Britanya kralının şahsi bölgesiydi. Büyük Britanya, büyüyen güç Prusya'nın burayı Avusturya'dan daha kolay koruyacağını düşünüyordu. Bu sırada Avusturya Silezya'yı geri alma niyetindeydi. Bu da, müttefiklerin menfaatlerini karşı karşıya getirmekteydi. Maria Theresia, Büyük Britanya'yla olan ittifakının yenileyemeyeceğini bilerek, Avusturya'yı Fransa'ya yaklaştırmaya başladı. Böylece hem Büyük Britanya'nın yerini tutabilecek, hem de Silezya'yı almasına yardım edebilecek güçlü bir müttefiki olmuş olacaktı. Westminster Konvansiyonu'ndan sonra, 1758'de İngiliz-Prusya Konvansiyonu imzalandı. Maria Theresia, Fransa'yla ittifak kurabilmek için Kont Wenzel Anton von Kaunitz'i gönderdi. Ancak XV. Louis, Kont tarafından önerilen hiçbir antlaşmayı imzalamaya sıcak bakmıyordu. Fransa'nın Büyük Britanya'yla Amerika Kıtası'nda çatışmaları başlaması üzerine, Avusturya'yla mutabakata varmak zorunda kaldı. Bu sayede Avusturya, Fransa tehdidinden kurtulmuş oldu. Westminster Konvansiyonu yürürlüğe girince, Fransa ve Avusturya Birinci Versay Antlaşması'nı imzaladı. Bu antlaşmaya göre, her iki taraf birbirine karşı tarafsız olup; herhangi üçüncü bir ülke tarafından saldırılırlarsa, birbirlerine 24.000 kişilik ordu desteği gönderecekti. Matria Theresia Fransa'nın tarafsızlığını sağlayınca, Prusya'ya karşı koalisyon oluşturmaya başladı. Bu da II. Friedrich'i harekete geçirdi. Rusya'nın gözünü korkutmak için, 1756'da Saksonya'yı işgal etti (Avusturya ve Rusya 1746'dan beri müttefiktir). Ancak bu işgal, Yedi Yıl Savaşı'nı başlatmıştır. Aynı zamanda işgal, yaratılmak istenen etkinin tam tersi şeklinde etki yaratmıştı: Rusya, Avusturya'nın yanında savaşa katılmıştı. Savaş patlak verince, Avusturya ve Fransa antlaşmalarını yenilediler (İkinci Versay Antlaşması). Bu antlaşmaya göre, Avusturya Felemenk Bölgesi'ni Fransa'ya devredecekti; karşlığında parma'yı alacak, Silezya'yı ele geçirene kadar da 120.000 Fransız asker ve yıllık 12 milyon altın yardımı alacaktı. Bu diplomatik değişim sonrası, Büyük Britanya ve Prusya karşılarında Fransa, Avusturya ve Rusya'yı buldu. Diplomatik değişime rağmen, temel düşmanlıklar hala değişmemişti: Büyük Britanya-Fransa ve Avusturya-Prusya. Bu değişim sırasında yaşanan gerginlik, Yedi Yıl Savaşı olarak patladı. Yemelyan Pugaçov Yemelyan Pugaçov (Rusça: Емельян Иванович Пугачёв / "Yemelyan Ivanovich Pugachev", d. 1740/42 - ö. 1775), II. Katerina döneminde Rus İmparatorluğu'na karşı ayaklanan Kazak lider. Rusya'nın Orta Asya'yı istilası karşısında öteden beri rahatsız olan Kazaklar, zaman zaman Ruslara karşı ayaklanıyordu. Çar III. Petro'nun şaibeli ölümü üzerine Kazak beylerinden Pugaçov harekete geçti. Kendisinin çar olduğunu, suikastten kurtularak Asya'ya kaçtığını iddia etti ve çevresine topladığı güçlerle bir isyan başlattı. Rus ordusunun Osmanlılarla savaşıyor olması isyancıların işini kolaylaştırdı. Kazaklardan büyük destek alan Pugaçov, Rus birliklerini yenerek Kazan'ı ele geçirdi. Moskova ve St.Petersburg bile tehdit altındaydı. Ancak Ruslar çabuk toparlandılar ve Osmanlı ile barış yaptıktan sonra tüm güçlerini Orta Asya'ya sürdüler. Pugaçov yenildi ve yakalanarak bir meydanda idam edildi. Pugaçov, Rusya tarihindeki en korkunç isyancılardan biri olarak anılır. Kazaklar içinse büyük bir halk kahramanıdır. Ferruhzad (anlam ayrımı) Hasan Gemici (siyasetÃ§i) Hasan Gemici (1953, Çaycuma), Türk, siyasetçi. İstanbul Teknik Üniversitesi İnşaat Fakültesi'ni bitirdi. İller Bankası Su Kanalizasyon Dairesi Başkanlığı'nda Mühendislik, Serbest Mühendislik, Müteahhitlik, XX., XXI. Dönem Zonguldak Milletvekilliği ve Devlet Bakanlığı yaptı. Evli ve iki çocuk babasıdır. Anna Maria Jopek Anna Maria Jopek (14 Aralık 1970, Varşova), Polonyalı şarkıcı. Galați Galaţi (Osmanlı döneminde: "Kalas"; ; ), Romanya'nın doğusunda Boğdan Bölgesi'nde yer alan İbrail şehri ve Moldova sınırında yer alan bir şehirdir. Son resmi rakamlara göre 298861 kişilik nüfusa sahip şehir, Romanya'nın 7. büyük şehridir. Şehrin isminin Arapçada "kale" anlamına gelen "qal'at" kelimesinden türeyerek Kuman diline giren ve Kuman dilindeki "galat"tan geldiği tahmin ediliyor. Diğer etimologlarca sırpça "galac" kelimesi olabileceği de belirtiliyor. İsmin Kuman kökenli olduğu yönünde başka benzerlikler de var. Örneğin "Galatui Gölü" ismi "su" anlamını veren "-ui" takısını içeriyor. Çok kuvvetli olmamakla beraber Kelt kökenli olduğu yönünde düşünceler de var. Şehrin adına ilk kez 1445 yılı itibarıyla rastlanıyor. Şehir 1789 Türk-Rus savaşı sırasında Mikhail Kamensky komutasındaki Rus güçleri tarafından tamamen yakılıyor. 1907'de şehir civarında köylülerin çıkardığı bir ayaklanma da otoriteler tarafından bastırılıyor. 20. yüzyıl St. George Rumen Ortodoks Katedrali, botanik bahçe, çeşitli müzeler, tüm şehrin görülebileceği halka açık olan FM yayınlarının da yapıldığı 150 metre yükseklikteki televizyon kulesi (Rumence: Turnul de televiziune Galati), yeni restore edilmiş Galati Opera Evi ve Tuna Nehri kıyısında yer alan çeşitli heykelleri içeren park ve yürüyüş alanı gezilebilecek turistik yerleridir. Galati'de 1951 yılında Gemicilik ve Mekanik Mühendislik Enstitüsü olarak kurulan ve daha sonra 1974'te Politeknik Enstitisü'nün Eğitim Koleji ile de birleşmesiyle üniversite statüsü verilen "Dunarea de Jos Üniversitesi" yer almaktadır. Şehir aynı zamanda diğer eğitim ve kültür enstitülerine de sahiptir. "Vasile Alecsandri" ve "Mihail Kogalniceanu" ulusal kolejleri Galati içinde üniversite öncesi seviyede eğitim veren ilk enstitülerdir. Galati, Romanya'nın en büyük demir-çelik fabrikası olan ve 2001'e kadar devlet elinde bulunan Arcelor-Mittal Galati fabrikasına sahiptir. Eski ismi olan "Sidex" ile de anılmaktadır. Galati şehrinde Tuna Nehri üzerinde ülkenin en büyük tersanesi de yer almaktadır. Mittal fabrikasından Tuna Nehri üzerinden Karadeniz'e kısa bir mesafe ile ulaşmak için tersane burada inşa edilmiştir. Otelul Galati, Romanya'nın Galati şehrinde, 1964 yılında kurulmuş bir futbol kulübüdür. Romanya'nın en üst ligi olan Liga 1 'de mücadele etmektedir. Bram Stoker'ın romanı olan Drakula'da Galati Kont Drakula'nın Transilvanya'ya kaçışı sırasında karaya çıktığı liman olarak geçmektedir. Lugano Gölü Lugano Gölü, Ceresio Gölü olarak da bilinir (İtalyanca: "Lago di Lugano" veya "Lago Ceresio"), İtalya ve İsviçre'de bulunan bir buzul gölüdür. Hüseyin Hüsnü Paşa (1856-1926) Hüseyin Hüsnü Paşa (d. 1856, Artvin - ö. 1926) Osmanlı askeri ve devlet adamıydı. 31 Mart Olayı sırasında Hareket Ordusunda önemli bir rol oynadı. Kısa bir süre Harbiye Nazırlığı yaptı. Hüseyin Hüsnü Paşa 1850 yılında Artvin'de doğdu. Harbiye Okulunu bitirdikten sonra 93 Harbinde savaştı. 31 Mart Ayaklanmasını bastırmak için Selanik'ten İstanbul'a gelen Hareket Ordusunun ilk komutanıydı. Hareket Ordusu İstanbul'a girmeden biraz önce komutayı Mahmut Şevket Paşa'ya devretmiştir. Bir süre Trablusgarp Valiliği ve Harbiye Nazırlığı (18 Ağustos 1920-21 Ekim 1920) yapan Hüseyin Hüsnü Paşa Türk Kurtuluş Savaşı'nda Milli Mücadelecilerin yanında yer almış, 1926 yılında İstanbul'da Kuzguncuk'taki yalısında ölmüştür. Hüseyin Hüsnü Paşa 1961-1971 yılları arasında Türkiye İşçi Partisi'nin liderliğini yapan Mehmet Ali Aybar'ın dedesidir. Matt Costa Matthew Albert Costa (d. 16 Haziran 1982), Amerikalı şarkıcı ve söz yazarı. İlk kez 2003 yılında kendi adını taşıyan bir EP ile müzik piyasasına atıldı. 2005'te "Songs We Sing" adında bir tam uzunluklu albüm yayımladı. Ayrıca aynı yıl altı parça içeren "The Elasmosaurus EP" adlı EP'yi de piyasaya sürdü. Son olarak 2008'de "Unfamiliar Faces" adlı tam uzunluklu stüdyo albümünü piyasaya çıkardı. III. Tiberios III. Tiberios (Yunanca: |Τιβέριος Γ'), (ö. 706), 698 ile 705 döneminde Bizans imparatoru. Hanedansız imparator olarak Leontios'a karşı bir isyanla ile imparator olmuştur. On yıl önce bir isyanla tahttan indirilmiş Herakleios Hanedanı mensubu II. Justinianos, Justinianos'un Kırım'da sürgününden sonra ona destek veren bir Bulgar ordusunun yardımı ile Konstantinopolis'e gelip şehri ele geçirmesi ile tahttan indirilmiş ve idam edilerek öldürülmüştür. III. Tiberios 698de Leontios'in Kartaca'ya kuzey Afrika'yı ve bu arada Bizans'in Kartaca Afrika Eksarhlığı'nı eline geçiren Emevilere karşı gönderdiği donanmada Germen asıllı ve kendi asıl adı Tiberios Apsimaros (Αψίμαρος) olarak "droungarios" (tuğamirala eşit bir rütbeli) bir denizci idi. Bu donanma Patrici İoannes'in komutası altında idi; ama Kartaca'da karaya çıktıktan sonra Emevi komutanına Kartaca Muharebesi'nde yenilip Konstantinopolis'e geri dönmek üzere Girit adası önüne geldiği zaman donanma isyan etti. İsyancıların başını "droungarios" Tiberios Apsimaros çekmekte idi. Donanma askerleri Tiberios Apsimaros'u İmparator ilan ettiler ve o da Bizanslılara daha kolay gelmesi için ismini Tiberios'a çevirdi. Apsimaros komutasında donanma Konstantinopolis önlerine geldi. Şehirde bulunan İmparatorluk muhafızları birliği ve diğer Bizans kara orduları birlikleri ve Leontios'dan hiç hoşlanmayan bir siyasi örgüt şeklinde olan At Arabası Yarışı takımı olan "Yeşiller" III. Tiberios'un isyanına katıldılar. Ordu subayları şehrin kapılarını Tiberios'a açtılar ve onu imparator ilan ettiler. III. Tiberios tahtını gaspettiği eski imparator olan Leontios'a, onun tahtı gasp ettiği II. Justinianos'a gösterdiği muameleye benzer davranış gösterdi ve Leontios'ın burununu ve dilinin bir kısmını kestirdi. Ancak onu sürgüne göndermeyip Konstantinopolis'te Dalmatios adlı bir manastıra keşiş olarak kapatırdı. II. Tiberios imparator olarak Leontios'dan daha değişik bir strateji uygulamaya başladı. Bizans'ın Kartaca'da bulunan eski Afrika Eksarhlığı'nı tekrar geri alma arzusu artık geride bırakıldı. III. Tiberios güney ve doğu Anadolu'da Emeviler halifesi Abdulmelik ordularına karşı gelme stratejisi uygulamaya başladı. Önce kardeşi Heraklios ile birlikte Bizans'ın Anadolu'daki kara ve sahil savunmalarını güçlendirdi. Sonra 700de bir Bizans ordusu göndererek Emevilerin doğu Anadolu ve kuzey Suriye bölgelerine hücum etti ve kısa bir zaman için doğu Anadolu'da bir bölgeyi tekrar Bizans eline geçirdi. 703 ve 704de Emevilerin arka arkaya Klikya'ya hücumlarını durdurmayı başardı. 705de tahttan indirilmeseydi belki bu başarılarını pekiştirme imkânı ortaya çıkabilirdi. Diğer taraftan III. Tiberios kendinden önceki Leontios'ın Cherson'a sürgüne gönderdiği tahttan indirilmiş II. Justinianos'u elimine etmek istiyordu. Cherson'lulari 703de Justininos'u şehirlerinden atıp Konstantinopolis'e göndermeye ikna etti. Fakat bunu haber alan Justinianos Hazar Kağanı İbuzir'e kaçtı. Orada çok yakın ilgi görerek Kağan'in kızkardeşi ile evlendi ve karısına bir Bizans ismi olarak Teodara ismini verdi. Fakat III. Tiberios bu sefer hediyelerle Hazar Kağanı'nı Justinyanos'u Konstantinopolis'e göndermeye inandırdı. Bunu haber alan Justinanos ve karısı Azak Denizi girişinde Fanagoria'ya kaçtılar. Fakat orada da sakladıkları III. Tiberios'a yaranmak isteyen Hazar kağanı tarafından öğrenildi. Bu sefer Justinianos bir ufak balıkçı gemisi çalarak Karadeniz üzerinden Tuna deltasına kaçtı ve oradan Bulgar Kralı Tervel'in başşehrine gitti. Onun yardımını alarak bir büyük Bulgar ordusu ve Bulgar Kralı Tervel ile 705 ilkbaharında Konstantinopolis surları önlerine geldi. III. Tiberios bu şehrin surlarının bu ordunun şehre girmesini önleyeceğine inanmaktaydı. Fakat II. Justinianos şehrin surları altında bulunan bir eski su yolunun şehre girmek için kullanılabileceğini öğrendi. Çok az sayıda askeri ile bu battal olması gereken dar su yolundan şehre girip imparatorluk sarayı önüne çıktı ve hiçbir hücum beklemeyen saray muhafızlarına büyük sürpriz yaparak sarayı ele geçirdi. Şehir dışında bekleyen ve eğer şehre girerlerse şehri iyice talan etmelerinden korkan şehir halkı da bu oldu-bittiyi kabul ederek burnu kesik olduğu için Bizans geleneklerine göre imparator olmaması gereken II. Justiyanos'un imparator olduğunu kabullendiler. İmparatorluk tahtını kaybeden II. Tiberios Bitinya'ya kaçtı ise de ertesi yıl başında yakalanıp Konstantinopolis'e götürüldü. 15 Şubat 706 günü manastırından getirilen Leontios ile birlikte iki eski gaspcı imparator Hipadrom'da zincirler altında kendilerine hakaretler ve küfürler savuran ve üzerlerine pislik atan halka gösterildiler. Böylece iki tur attırıldıktan sonra yeniden imparator olan II. Justinianos'un ayakları altına atıldılar. Justinian'in bu iki sabık imparatorun üstüne ayaklarını basıp çıkıp İncil'den "Sen aslan ve ejderhayı ayaklarının altına alarak çiğnedin" kıtâsını söylediği bildirilir.. Bundan sonra her iki gaspcı imparator da kafaları kılıçla kesilerek idam edildiler ve cesetlerı denize atıldı. Bundan hemen sonra III. Tiberios'un Anatolikon Theması'na "strategos" tayin ettiği kardeşi Herakleios da yakalanıp idam edildi. Unwritten Law Unwritten Law, 1990 yılında San Diego'nun bir banliyösü olan Poway, Kaliforniya'da kurulmuş olan Amerikalı rock müzik grubu. Grup, hâlen çalışmalarını Suburban Noize Records altında devam ettirmektedir. Unwritten Law, yedi stüdyo albümü yayımladı ve uluslararası bir turne olan Warped Tour'da sahne aldı. Grup, ABD modern rock listelerinde ilk beşe giren "Seein' Red" ve "Save Me (Wake Up Call)" şarkılarıyla tanınmaktadır. Grup son olarak 30 Eylül 2008'de "Live and Lawless" adlı bir konser albümü yayımladı. Ulusal egemenlik Ulusal Egemenlik ya da millî hâkimiyet, devletin gücü olan egemenliğin doğrudan doğruya ulusa ait olmasıdır. Millî egemenlik, ulus egemenliği ya da hâkimiyetimilliye olarak da adlandırılır. Ulusal egemenliğin var olduğu devletlerde, kurucu ve yönetici güç bazı kişilerde ya da belli gruplarda değil halktadır. Ulusal egemenliğin en önemli göstergelerinden biri meclis ve onu oluşturan demokratik seçimlerdir. Uluslar bu sayede kendi egemenliklerini oluşturabilirler. Ulusal egemenlik kavramı, devlet ve egemenlik kavramları oluştuğundan beri pek çok siyaset bilimci ve filozof tarafından ele alınmıştır. Günümüz dünyasının pek çok devleti, ulusal egemenlik ilkesine dayalıdır. Efsanevi yaratÄ±klar listesi Bu sayfada pek çok kültüre ait efsanevi yaratıkların listesini bulabilirsiniz. "Daha fazla bilgi için Yōkai ve obake"'ye bakınız. Monsters in this category were never believed to exist, and most can be attributed to a creator who originally thought up the idea for said monster. While some monsters may be based on myths or legends, the specific monster, or monster species, in question is credited with a distinct creator and was never believed to be real to begin with. Whenever possible, the person or persons responsible for the creation of a specific monster are listed in parentheses next to the monster they created. FİLMLER İÇİN NOT: "In the event that more than one person can be credited with the creation of a specific monster, then the origin of said monster goes to whichever theater audience it was originally made for." Bu bölüm İngiliz yazarlar, besteciler, film yapımcıları ve TV yapımcıları tarafından yaratılmış tüm yaratıkları içerir. İrlanda yerlileri tarafından yaratılan tüm kurgular İrlanda Kurguları bölümünde bulunmaktadır (Kuzey İrlanda'ya ait olup olmadıklarına dikkat edilmeksizin). Bu bölüm İrlandalı yazarlar, besteciler, film yapımcıları ve TV yapımcıları tarafından yaratılmış tüm yaratıkları içerir (Kuzey İrlanda'ya ait olup olmadıklarına bakılmaksızın). "For more information on monsters from Ultra Q, see List of Ultra Q monsters" AC3Filter AC3Filter, AC3 biçimi ile seslendirilmiş AVI ve MPEG2 (DVD) filmlerinin oynatılması için gerekli olan bir çözücüdür. Çünkü oynatıcılar bu tür eklentiler olmadan böyle filmleri oynatamazlar. Mutlaka güncellenmeleri gerekir. Yazılım, ücretsiz ve açık kaynak kodludur. En güncel sürüm: 1.63b - 11 Ağustos 2009 Bunyip Bunyip (genelde şeytan ya da ruh şeklinde çevrilir.) Aborjin inancında suda yaşayan bir deniz canavarıdır. Bazı insanlar bunyipi gördüklerini söyleselerse de bunyip şu an diğer aborjin inancındaki canavarlar gibi mitolojiktir. Çeşitli hesaplar ve bunyip hakkında açıklamalar Avustralya kolonilerinin ilk kuruluşlarından beri yapılmıştır. Avustralya'da en çok tanınan efsanevi yaratıktır. Bunyip tanımları büyük ölçüde değişmektedir. Aborjin açıklamalarda ortak özellikleri bir köpek-yüz, koyu kürk, at kuyruklu, palet gibi veya boynuzlu bir ördek gibi olmalarıdır. Genelde bataklıklarda yaşadıkları söylense de, nehirlerde, göllerde ve diğer su kaynaklarında yaşadığı da anlatılmaktadır. Dory Funk Jr. Dorrance Ernest Funk daha iyi bilinen adıyla Dory Funk, Jr. (d. 3 Şubat 1941) emekli güreşçi ve bir eğitmen. Kendisi Dory Funk, Sr.'ın oğlu, Terry Funk'ın kardeşi. Texas Cloverleaf hareketini kendisi yaratmıştır, ayrıca Funking Conservatory güreş eğitim okulunu yönetmektedir. Ocala, Florida bölgesinde eğitmenleri ve arkadaşları ile birlikte !BANG! adı verilen bölgesel bir federasyonun sahibidir. Bu tarihe kadar NWA World Heavyweight Title kemerini 4 yılı aşkın sürede tutarak kemeri en uzun tutan 2. kişi oldu. Ayrıca WWE Hall Of Fame 2009'da listeye sokulan efsanelerden birisi. Dory Funk Jr.'ın güreş kariyeri West Texas State University'deki Amerikan Futbolu kariyeri sonrası Ocak 1963'te başladı. Dory Funk, Jr.'ın ilk maçı Amarillo, Teksas'ta Don Fargo ile oldu ve Funk bu ismi yendi. West Texas State Üniversitesi All American Jerry Logan Funk'ın köşesindeyken Fargo'nun kardeşi Jim kardeşinin köşesindeydi. Funk ayrıca bütün Üniversite takımı ve Tascosa High School amatör profesyonel güreş okulu tarafından desteklendi. Dory öğretmenliğini Tascosa'da koç olarak yaptı. Dory Funk, Jr. 1968 yılında National Wrestling Alliance (NWA)'e 1968'de geldi ve 11 Şubat1969'da Tampa,Florida eyaletinde Gene Kiniski'yi yenerek NWA World Heavyweight Championship'i kazandı.. Bu kemeri dört yıl boyunca tutarak en uzun tutan ikinci kişi oldu. (Lou Thesz bu kemeri 27 Kasım, 1949'dan 15 Mart 1956'ya kadar tuttu). Dory ve kardeşi, Terry bu kemeri ayrı ayrı kazanan ilk ve son iki kardeş oldu. Funk sonunda NWA World Championship'i 24 Mayıs, 1973'te Kansas City'de yaptığı maçta Harley Race'e kaybetti. Jack Brisco'ya 2 Mart, 1973'te kaybetmesi planlandığında babasının kaza haberini aldı ve kemeri kaybetmedi, yine de birçok insan bu kaza haberine inanmadıktan sonra Funk kemeri kaybetti. Brisco'nun anlatımına göre Dory Funk Sr. oğlunun kemerini başka bir face güreşçiye kaybetmesini istemediği için kaza haberini ortaya çıkarmıştı. Funk Sr.'ın istediği gibi sonrasında kemeri bir heel olan Harley Race'e kaybetti ve sakatlığı sonrası güreşe döndü. Dory Jr. halâ bu iddiaları kabul etmemekte ve kazanın gerçek olduğunu söylemekte ancak Harley Race kemeri kazandıktan bir süre sonra bu kemer Jack Brisco'ya gitti. 1970 ve 1980'lerin başlarında Mid-Atlantic, Georgia, Florida ve Central States bölgelerinde daha çok güreşti. 1984'ün Aralık ayında Dory'nin kardeşi Terry ile Bruiser Brody ve Stan Hansen'a karşı yaptığı maç Dave Meltzer'dan 5-yıldızlı reyting aldı. 1986'nın Ocak ayında Dory ("Hoss" lakabını aldı.) kardeşi Terry ile WWF debut'unu yaptı. Kardeşler WrestleMania 2 şovunda Junkyard Dog ve Tito Santana'yı yendi. Terry Wrestlemaia'dan hemen sonra ayrıldı ve Doty kalarak çoğu kez Funk ailesi ile gerçekte ilgisi olmayan "kardeşi" Jimmy Jack Funk ile tag maçlarına çıktı. Tek başına 1996 Royal Rumble'da güreşti. Funk şimdi Funking Conservatory Profesyonel Güreş okulunun sahibi ve Dory Funk'ın güreş metodunun öğreticisi. Jeff Hardy, Matt Hardy, Christian Cage, Lita, Kurt Angle, Mickie James, Edge, Ted DiBiase, and Test öğrencilerinden bazılarıdır. 1 Mart 2008'de Funk ve Nishimura Genichiro Tenryu ve Masanobu Fuchi'yi Funk'ın emeklilik maçında yendi. 16 Şubat 2009'un "WWE RAW" şovunda kardeşi Terry ile 2009 yılının WWE Hall of Fame listesine açıklandı. Dory ilk eşi Jimmie ile 8 Haziran 1960'ta evlendi. Sonrasında üç adet çocukları ve beş adet torunları olduktan sonra 6 Haziran, 1983 tarihinde boşandılar. 1980'in Aralık ayında Dory ikinci ve son eşi olacak Marti ile tanıştı ve 1989'da evlendi. Trump Towers Trump Towers Şişli'de 39 ve 37 katlı 2 adet kuleden ve 62.350 metrekarelik alışveriş merkezinden oluşan Trump Towers İstanbul, 88 farklı tipte, toplam 205 adet bağımsız konuttan oluşan 154 metre yükseklikteki 39 katlı rezidans kulesinde bulunan dairelerin büyüklükleri 680 metrekareye ulaşıyor. 37 katlı ofis kulesi ise farklı ebatlarda bölünebilir ofis katlarından oluşuyor. Ender Ã‡abuker Ender Çabuker (d. 18 Aralık 1978, Ankara), Türk müzik Yapımcısı, besteci, söz yazarı, aranjör ve eski rapçi. Ender Çabuker, 1978 yılında Ankara'da doğdu. Karadeniz'li bir ailenin tek çocuğudur, babası TRT'de haber muhabiri, annesi öğretmendir. Çocukluğunun ilk yıllarından itibaren müziğe ilgi duyan Çabuker, 1995 yılında özel radyoların ilk açıldığı zamanlarda Ankara 'Radyo Vizyon'da 'Hip Hop & Don't Stop' isimli Türkiye'nin ilk Hip Hop/Rap programının yapım ve sunuculuğunu üstlendi. Çabuker, yine aynı dönemde Ankara ve Kuşadasında çeşitli club'larda DJ'lik yaptı. 1996 yılında internet'ten katıldığı 'Trinity Haven' remix yarışmasında birinci oldu. Ender çabuker 1998 yılında "Param Olacak" isimli ilk Rap albümünü çıkardı. Raks/Tempo Müzik'ten çıkan albümün ikinci klip şarkısı ÖYS ÖSS, "Gençlerin gelişimini kötü yönde etkilediği" gerekçesi ile yasaklanmıştır. Söz konusu şarkı sözlerinden dolayı Öğretmen ve Eğitim Dernekleri tarafından protesto edilmiş ve dava açılmıştır. O yıllardan sonra Yaşar'ın prodüktörü olan Fatih Yıldız ile müziğin ticaretine başlamış ve Lirik Müzik Yapım'a ortak olmuştur. 2005 yılında Özgün'ün "Elveda" isimli albümünün prodüktörlüğünü yaptı. Aynı zamanda albümdeki "Şeytan", "Aşk Çiçeği", "Kandırman Lazım", "Yıllar Yılı" isimli şarkıların bestecisi, söz yazarı ve aranjörüdür. Özgün'ün albümüne altı klip çekilmiş ve şarkıların beşi Powerturk dahil olmak üzere listelerde 1 numaraya ulaşmıştır. Albüm ve sanatçı Altın Kelebek, Powerturk Müzik Ödülleri ve İstanbul FM ödülü olmak üzere 40’ın üstünde ödül kazanmıştır. Bulgaristan'ın sevilen sanatçılarından Toni Storaro, Şeytan isimli şarkıyı Türkçe - Bulgarca olarak albümünde okumuştur. Kayahan ile yollarını ayırdıktan sonra Nilüfer'in ilk çıkardığı albüm olan "Hayal" için verdiği "Olmadı Gitti" isimli şarkı Kral TV başta olmak üzere TV & radyo listelerinde 1 numara olmuştur. Nilüfer bu şarkıyla aynı zamanda, uzunca bir aradan sonra Kayahan besteleri olmadanda zirveye oynayabileceğini kanıtlamıştır. 2008 yılında Ankara ODTÜ Teknopark'ta bir AR-GE teknoloji şirketi kurmuştur. Mustafa Ceceli - Limon Çiçekleri maxi single'ındaki Limon Çiçekleri Tribal versiyonu düzenlemiştir. Murat Dalkılıç'ın "Merhaba" isimli ilk albümünde A1 şarkısı olan "Dönmem" beste ve düzenleme de Ender Çabuker imzası taşımaktadır. Club versiyonu yine Ender Çabuker düzenlemesidir. Özgün'ün 2010 Haziran ayında çıkardığı "İstiklal" in beste ve düzenlemesi Ender Çabuker'e aittir. Yine aynı single'da bulunan İstiklal (GoDisco) ve İstiklal (Buddha Version) düzenlemeleri kendisinindir. İstiklal (Rakı Büyük) Temmuz ayının en çok satan dijital şarkısı olmuştur. Ağustos ayının Ramazan'a denk gelmesi nedeniyle şarkının nakaratındaki "söyle Rakı, Rakı, Rakı Büyük" kısmı, Powerturk hariç çoğu ulusal radyoda ambargo görmüştür. "Söyle rakı büyük" yerine "Senin için ölebilirim" sözleri eklenmiş, çoğu radyo ve TTNET şarkıyı Ramazan ayı boyunca "rakı"sız versiyonu ile çalmıştır. "İstiklal", Türk millî futbol takımı marşı olarak yeniden düzenlemiştir. 2010 yılında VE MEDYA isimli yapım şirketini ortağı Volkan Yazıcıoğlu ile birlikte kurmuştur. VE MEDYA içinde, greenbox video stüdyosu, fotoğraf stüdyosu, montaj stüdyosu ve müzik kayıt stüdyosu bulunmaktadır. Bulgaristan'ın pop starı Toni Storaro "İstiklal" şarkısını 'ТОНИ СТОРАРО' - Секс фактор isimi ile bulgarca seslendirmiştir. Mustafa Ceceli'nin "Es" isimli ikinci albümünün yine aynı isimi taşıyan "Es" şarkısının Bestecisi, Söz Yazarı ve Aranjörüdür. Esas işi aranjörlük olan Mustafa Ceceli albümdeki 12 şarkının 11'ini kendisi düzenlemiş, çıkış klip şarkısı olan ES'in düzenlemesini Ender Çabuker'e bırakmıştır. Şarkının klibini Murad Küçük çekmiştir. Nielsen verilerine göre şarkı çıktıktan 4 hafta sonra 12 ulusal radyo ve 3 ulusal müzik kanalını listesinde aynı anda 1 numaraya yerleşmiştir. ES, Nielsen Music Türkiye, TTNET, Mobil Operatörler verilerine göre 2012 yılının en çok çalınan şarkısı olmuştur. TTNET müzik dijital platformunda ise 8.670.232 defa çalınarak "Tüm zamanların en çok dinlenen şarkısı" sırasında 1 numara seçilmiştir. Kral TV Türkiye Müzik Ödüllerinde ES "2012'nin dijitalde en çok dinlenen şarkısı" ve "2012'nin en iyi albümü" ödülünü almıştır. 'Ender Çabuker' PAL FM Müzik Ödüllerinde "Yılın En İyi Şarkısı" ödülünü almıştır. 'Ender Çabuker' Boğaziçi Üniversitesi Radyo Boğaziçi Müzik Ödüllerinde "Yılın En İyi Şarkısı" ödülünü almıştır. 2013 Ocak ayında çıkan Yonca Lodi'nin "Edebiyat" isimli şarkısının söz yazarı, bestecisi ve aranjörüdür. 2013 Mayıs ayında Sony Music etiketi ile çıkan Özay Bakır'ın "Kalp" isimli şarkısının söz yazarı, bestecisi ve aranjörüdür. 09.09.2013 itibarıyla çıkışından 17 ay geçmesine rağmen "ES" şarkısı TTNET Müzik listesinde en çok dinlenenler listesinde 1 numara kalarak bir rekor kırmıştır. 2013 Ağustos ayında çıkan Yusuf Çim - "Olsun Bir Kere" isimli şarkının söz yazarı, bestecisi ve aranjörüdür. 2013 Ağustos ayında çıkan Emre Altuğ ft. Pit10 - "Hangimiz Tertemiz" isimli şarkının söz yazarı, bestecisi ve aranjörüdür. 2013 Kasım ayından beri T.C. Adalet Bakanlığı bünyesinde "Fikri ve Sınai Haklar, Telif Hakları" konularında Bilirkişi görevi yapmaktadır. 2014 Ocak ayında Pit10 - "Beni Bilmiyorsun" isimli albümü kendi yapım şirketi olan VE Medya Yapım'dan çıkarmıştır. Albümdeki tüm beste ve aranjeler Ender Çabuker imzası taşımaktadır. Albüm çıktığı hafta iTunes Store'da En Çok Satanlar Genel ve Hip Hop kategorisinde 1. sıraya girmiştir. Aynı hafta Deezer Türkiye'de en çok dinlenen albüm olmuştur. VE Medya yapım "Mastered for iTunes" lisansı alıp Pit10'nun albümünü 53 şarkılık MfiT iTunes Exclusive versiyon olarak yayınlamıştır. 2014 Mayıs ayında çıkan Melis Kar albümünde bulunan "Bu Kalp Seni Seçti", "Sevmek Yetmiyor", "Hadi Canım Sen de", "Sebepsiz Kaldım", "Sadece Bir Gece" isimli şarkıların aranjesini yaptı. Aynı zamanda "Bu Kalp Seni Seçti" isimli şarkının bestesi yine Ender Çabuker imzası taşımaktadır. 2014 Temmuz ayında çıkan Yol Project - "Sonuna Kadar" isimli şarkının aranjesini yapmıştır. 2014 Ağustos ayında STARZ (Sokak Tarzı) ismi ile "Türkiye'nin Hip Hop / Rap / Elektronik Müzik Markası" sloganıyla yayın hayatına başlayan www.STARZ.com.tr sitesini kurmuştur. STARZ'ın içinde aynı zamanda iTunes,Spotify,TTNetMüzik,TurkcellMüzik,Shazam vb. 51 dijital platforma dağıtım yapan bağımsız bir sistem bulunmaktadır. 2015 Haziran ayında Sony Music etiketi ile çıkan Gökhan Keser - "Söylesem Ayıp Olur" isimli şarkının bestecisi ve aranjörüdür. 2015 Aralık ayında DMC etiketi ile çıkan Tuğba Yurt - "Aklımda Sorular Var" isimli şarkının bestecisi ve aranjörüdür. 2016 Mart ayında vizyona giren Kolpaçino 3 film müziklerini yapmıştır. SÃ¸ren SÃ¸rensen Søren Peder Lauritz Sørensen (d. 9 Ocak 1868, Havrebjerg, Danimarka - ö. 12 Şubat 1939, Charlottenlund, Danimarka), Danimarkalı biyokimyacı. Sørensen, pH kavramını bulan ve ilk tanımlayan (pH = -log[H+]) kişidir. Bu kısaltmada "p", eksi logaritmayı, "H" ise hirdojen iyonunu (H) göstermektedir. Ayrıca Søren Sørensen'in, pH derecelerini geliştirmesinden önce, Hidrojen İyon değişimlerini yaygın olarak kabul edilmiş ve titizlikle ölçüm yapılabilen bir sistem bulunmamaktaydı. 9 Ocak 1868'de Slaglese şehrinin yakınındaki Havrebjerg'de Hans Sørensen ve Kirstine Katrine Sørensen çiftinden dünyaya gelen Sørensen, üniversite yıllarında ilk olarak tıp okumaya başladı. Sonradan Kopenhag Üniversitesi'nde kimya bölümüne geçen Sørensen, 1881 yılında buradan mezun oldu. 10 yıl boyunca inorganik maddelerin sentezlenmesi konusunda çalıştı. Biyokimya alanında birçok deneysel çalışmayı burada gerçekleştirdi. Aminoasitleri, proteinleri ve enzimleri incelemeye başladı. Sørensen, çalışma yaşamının bir bölümünü, 1901'de başına geçtiği Kopenhag'daki Carlsberg Laboratuvarı'nda geçirdi. Biyokimya çalışmalarını 4 ana başlıkta topladı: Sørensen'in Carlsberg Laboratuvarı'nda bir grup çalışma arkadaşıyla birlikte yaptığı bu çalışmalar, proteinler ve aminoasitler hakkında önemli açılımlara neden oldu. Çalışma sonuçları, 17 rapor hâlinde yayımlandı. Bu raporlar, sonraları protein kimyası üzerindeki yapılan çalışmalara kaynak oldu. Sørensen'in yazıları, bu dalda çalışan araştırmacıların başvurduğu temel metinler olarak kabul edildi. Carlsberg Laboratuvarı, bu dönemde Biyokimya alanında Dünya'nın üretken laboratuvarlarından biri olarak dikkat çekmekteydi ve bu laboratuvarda çalışmak amacıyla yapılan başvurular, gün geçtikçe artmaktaydı. Aynı dönemde Sørensen, protein dünyasının termodinamiği üzerine yaptığı çalışmayla da ön plana çıktı. Enzim tepkimelerinde, Hidrojen İyon değişiminin anahtar bir rol oynadığını gören Sørensen, bunu ölçmenin ve belirtmenin kolay bir yolunu buldu. Hidrojen İyon değişiminin etkisi, logaritmasının uygun bir derecelendirme sistemiyle belirtilmesi ya da diğer bir değile pH değerleri çalışması, Sørensen'in çalışmaları arasında en çok dikkat çekeni oldu. pH değerinin bugün tüm Dünya'da yaygın olarak kullanılan sayısal ölçümlerini de belirleyen yine Sorensen'di. Sørensen, pH değerlerinin sabit kalması için kullanılan tampon çözeltileri ilk hazırlayan kişidir. Danimarkalı bilim adamı, 1938 yılında emekli oluncaya kadar Carlsberg Laboratuvarı'ndaki çalışmalarını sürdürdü. 12 Şubat 1939 tarihinde ise öldü. Necef Bey Vezirov Vezirov Necef Bey Fatalı Bey oğlu (Azerice: Vəzirov Nəcəf bəy Fətəli bəy oğlu) - Azerbaycan dram yazarı, gazeteçi-yazar, Azerbaycan tiyatrosunun kurucularından birisidir. Yoksullaşmış bey ailesinde doğdu. İlk tahsilini Şuşa'da aldı, 1868-1874 yıllarında Bakü Real Gimnazyumunda okudu. Okulda oğretmenlik yapan Hasanbey Zerdabi'nin önderleğinde ve Necef Bey Vezirovun sıkı iştiraki ile 1873'te Azerbaycan'da ilk tiyatro oyunu olan Mirza Fatali Ahundov'un "Hacı Gara" komedisi sahnelendi. Okulun sonuncu sınıfında el yazmaları günümüze uğramayan "Eti Senin, Kemiği Menim" ve "Kara Günlü" adlı eserlerini yazdı. 1874 yılında Moskova Petrovski-Razumovski Ekincilik Akademisi'ne dahil oldu. Akademi'de okurken 1875-1878 yıllarda yayınlanan Azerbaycandaki ilk Azerice gazete olan "Ekinci"ye makaleler yazdı, "Ev Terbiyesinin Bir Şekli", "Gemi Lövbersiz Olmaz" adlı komedilerini kaleme aldı. 1878'de tahsilini başa vurarak Azerbaycana döndü ve farklı bölgelerde orman mühendisi olarak çalıştı, mesleği ile ilgili bir sıra ilmi araştırma yazdı. 1895'ten Bakü'ye göçerek avukatlık yaptı, yerli ve Azeri Türkçesine aktardığı Avrupalı yazarların eserlerini Azerbaycan tiyatrolarında sahnelenmesine yonetmenlik etti. Sovyetler döneminde Ekinçilik Yüksek Okulu'nda öğretmenlik yaptı. 1926 yılında Şamahı yakınlarındaki Çukuryurt adlı yerde öldü. Bakü'de Fehri Hiyaban'da defn edildi. Michael Johnson Michael Johnson ya da Mike Johnson aşağıdaki anlamlara gelebilir: MÃ¼zikte: Sporda: Ã–teki dallarda: Lunokhod 1 Lunokhod 1 (Rusça: Луноход-1), Ay yüzeyinde hareket edebilen ilk iki insansız, uzaktan kumandalı yüzey aracından ilki. Sovyetler Birliği'nin Lunokhod programı kapsamında çalışmalar yürütmüştür. Luna 16'nın üzerinden daha 2 ay geçmişti ki, Ruslar başka bir Luna'yı Ay'a gönderdiler: Luna 17'de de herkesi şaşırtacak başka bir teknolojik ürün olan yeni bir ay taşıtı bulunmaktaydı. Uzay aracı 10 Kasım 1970'te güçlü bir proton roketiyle fırlatıldı. 15 Kasım'da Ay'ın yörüngesine girdi. 17 Kasım'da Yağmurlar Denizi (Mare Imbrium) denen ve hakkında hiçbir şey bilinmeyen bir bölgeye iniş yaptı. Luna 16'da toprak örneklerini dünyaya taşıyan kapsülün yerini Luna 17'de Lunokhod 1 adlı uzaktan kumandalı bir yüzey aracı almıştı. Lunokhod 1, bir başka gök cismine gönderilen uzaktan kumandalı ilk yüzey aracıydı. Boyutları; 1,7 m. X 1,6 m. X 1,35 m. (boy, en, yükseklik) olan Lunokhod 1,765 kg. ağırlığındaydı. Lunokhod 1, ayrıca şu ekipmanlara sahipti: X-ışını teleskobu (RT1), radyasyon dedektörü, lazer reflektör, iki kamera (biri beklemede), dört panoramik telepometre, odometre, penerometre propil. Lonokhod 1'in iki hız ayarı vardı: 1 km/sa ve 2 km/sa. İkisi panoramik, toplam 4 televizyon kamerası taşımaktaydı. Araç, radyo dalgalarıyla Dünya'daki 5 kişilik bir ekip tarafından yönetilmekteydi. Güç kaynağı olarak; yeniden doldurulabilen yenilenebilir güneş pillerini kullanmaktaydı. Araç, gece olunca durdurulmaktaydı. Gece boyunca ay yüzeyinde sıcaklık -140C'ye kadar düştüğünden, radyoaktif bir güç kaynağı (Polonyum-210) aracı ısıtmakta ve normal çalışma sıcaklığında tutmaktaydı. İnişten 3 saat sonra, iniş noktasının çevresinde bir takım engeller, kaynaklar, çukurlar, v.s. olabileceği düşünülerek Luna 17'den her iki yana rampalar uzatılmıştır. Lunokhod 1, bunlardan daha uygun olanından yavaş yavaş Luna 17'yi terk etti ve Ay'ın yüzeyindeki araştırma-inceleme görevine başladı. Yüzey aracının temel görev süresi, 3 Ay günü (yaklaşık 82 Dünya günü) olarak düşünülmüştü ama, onun çalışmalarını 11 Ay günü sürdürdü. 4 Ekim 1971'de aracın görev süresi resmen doldu. 322 gün süren görevi sırasında Lunokhod 1, Ay'ın yüzeyinde geceleri durarak, toplam 17,5 km. yol katetmiştir. Bu sırada 20.000'i aşkın fotoğraf ve 206 yüksek çözünürlüklü panoramik görüntü göndermişti. 500 farklı noktada çeşitli toprak ölçümleri ve analizleri yapılmıştı. Curb Your Enthusiasm Curb Your Enthusiasm, "Seinfeld"in yazarı, yaratıcılarından biri ve yönetici yapımcısı olan Larry David'in kendisini oynadığı HBO yapımı komedi dizisi. 1999 yapımı bir saatlik "mockumentary" ""a dayanır. HBO ile David bunu bir seferlik bir proje olarak planlamıştır. 2000-2011 yılları arasında dizinin sekiz sezonu yayınlandı. Dizi, 1 Ekim 2017'de dokuzuncu sezonuyla ekranlara döndü. 14 Aralık 2017'de HBO, dizinin onuncu sezon onayı aldığını duyurdu. Dizide Larry David kendisinin kurgusal bir versiyonunu oynamaktadır. Yan karakterler de çoğunlukla David'in gerçek arkadaşlarıdır ve onlar da kendilerini oynar. Ted Danson, Mary Steenburgen, Wanda Sykes ve Richard Lewis kendilerinden yola çıkılarak yazılmış bu karakterleri canlandıran ve dizinin devamlı oyuncuları olan isimlerden bazılarıdır. Umûr-ı Nâfia Nezâreti Nafia Nazırlığı ya da Nafia Nezareti Osmanlı Devleti'nde Bayındırlık Bakanlığı'na verilen isimdir. II. Mahmut dönemine kadar Osmanlı Devleti'ndeki imar işleri eyalet ve sancaklar tarafından yürütülüyordu. Nafia Nazırlığı ilk defa olarak 1848 yılında II. Mahmut'un devlet yapısında yaptığı yeniliklerin bir parçası olarak imar işlerini merkezden yürütmek amacıyla kuruldu. Kuruluşundan kısa bir süre sonra Ticaret Nazırlığıyla birleşen Nafıa Nazırlığının ilk nazırı Hekim İsmail Paşa'dır. 1848–1870 yılları arasında bu iki nazırlık birkaç kez birleştirilip tekrar ayrılmıştır. Ancak 1870 yılından sonra Nafıa Nazırlığı bağımsız bir nazırlık olarak kalmıştır. Osmanlı Devleti'nin kayda değer Nafıa nazırlarından birisi de II. Abdülhamit döneminde bu görevi 5 yıl süreyle sürdürmüş olan Hasan Fehmi Paşa'dır. 16 Eylül 1879’da bu göreve atanan Hasan Fehmi Paşa ülkenin karayolları ve demiryollarının durumuyla ilgili olarak ayrıntılı bir çalışma yaparak sonuçlarını bir layiha ile padişaha sunmuştur. Osmanlı Devleti'nin son Nafıa nazırı Ali Rıza Paşa'dır. Bu nazırlık Cumhuriyetin İlanından sonra önce Nafia Vekaletine, sonra da 1945 yılında Bayındırlık bakanlığına dönüşmüştür. 2011 yılında ise Çevre ve Şehircilik Bakanlığı haline gelmiştir. Su taşkını Su taşkını, bir bölgede toprağın belirli bir süre için tamamen veya kısmen su altında kalmasıdır. Sel ile farkı; akıntı olmaması, diğer bir deyişle suyun yer değiştirmemesidir. Su taşkınları yağışlarla oluşabileceği gibi, sel suyunun coğrafî yapı nedeniyle bir bölgede hareketsiz kalmasıyla da görülebilir. Luna programı Luna programı (Rusça bir kelime olan "Luna"nın anlamı "Ay"dır), zaman zaman Lunik ya da Lunnik olarak telaffuz edilen, Sovyetler Birliği tarafından 1959'dan 1976'ya kadar Ay'a yollanan robotik uzay araçları programı. Bu program sayesinde Ay'daki; toprağın kimyasal yapısı, yer çekimi, sıcaklık ve radyasyon miktarı hakkında bilgiler elde edilmiştir. Proje kapsamında, toplamda 24 araç görev almıştır. ABD ile Sovyetler Birliği arasında yaklaşık 10 yıl süre Ay yarışını Temmuz 1969'da ABD, Apollo 11 ile kazanmıştı. Bundan sonra ABD uzay çalışmalarını biraz yavaşlatırken Sovyet Rusya uzay programlarını aksatmadan, hatta geliştirerek sürdürdü. SSCB'nin büyük programın bir bölümünü de 1959'da başlatan Luna programı oluşturuyordu. Bu programın bir öğesi olan Luna 16 adlı uzay aracı, 20 Eylül 1970'te aya indi. İndikten 26 saat sonra, uzay aracı, altındaki toprağı delmeye başladı. 35 cm derinden 101 gr. toprak örneği aldı. Toprağı sırtında getirdiği dönüş kapsülüne yerleştirdi. Kısa bir süre sonra kapsül kendi roketini ateşledi, Luna-16'dan ayrıldı ve Dünya'ya dönüş