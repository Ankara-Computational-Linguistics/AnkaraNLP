hat bitmiş. Orada tren işletmeye çalışmanın yararı yok. İnsanlar trenleri kullanmaktan vazgeçiyor. Görebildiğim kadarıyla bu ülkede, bazı hatlarını zararına çalıştırmayan hiçbir şirket yok. Bir tek biz değiliz. Bu ulusal bir durum...geçici bir ulusal durum. Eddie durmuş, sessizce ona bakıyordu. Taggart'ın Eddie Willers'da hoşlanmadığı şey, dosdoğru insanların gözüne bakma huyuydu. Eddie'nin gözleri mavi, iri, soru soran gözlerdi. Sarı saçları, kare bir yüzü vardı. O inanılmaz dikkati ve apaçık, şaşırmış gibi ifadesi olmasa, pek de dikkat çekecek bir yüz değildi. Taggart, Ne istiyorsun. diye terslendi. Sana bilmen gereken bir şeyi söylemeye geldim, çünkü birinin sana söylemesi şarttı. Bir kaza daha olduğunu mu. Rio Norte Hattı'nı gözden çıkaramayacağımızı. James Taggart başını pek seyrek kaldırırdı. İnsanlara baktığı zaman, genellikle göz kapaklarını kaldırır, kel alnının altından, yukarıya doğru bakardı. Kim gözden çıkarıyormuş Rio Norte Hattı'nı. diye sordu. Gözden çıkarmak hiçbir zaman söz konusu değil. Öyle söylemenden rahatsız oluyorum. Çok rahatsız oluyorum. Ama altı aydır bir tek tarife saatine bile uyamadık. Hiçbir seferi, iri ya da ufak bir arıza çıkarmaksızın yapamadık. Ürünlerini her zaman taşıdığımız müşterilerimizi birer birer kaybediyoruz. Daha ne kadar dayanabiliriz. Sen kötümserin tekisin, Eddie. İnanan yok. Kuruluşun moralini bozan da bu. Yani Rio Norte Hattı konusunda hiçbir şey yapılmayacak mı diyorsun. Öyle bir şey söylemedim. Yeni raylar gelir gelmez... Jim, yeni ray falan olmayacak. Taggart'ın göz kapaklarının yavaşça kalkışına baktı. Şimdi Associated Çelik'in ofisinden geliyorum. Orren Boyle'la konuştum. Ne dedi. Bir buçuk saat konuştu, ama bana bir tek açık cevap bile vermedi. Onu ne diye rahatsız ettin. Sanıyorum ilk ray siparişinin teslim tarihi önümüzdeki aydan önce değil. Daha evvel de üç ay önceydi Tahmin edilemeyen aksamalar. Hepsi Orren'in kontrolü dışında. Daha evvel de altı ay önce teslim edilecekti. Jim, Associated Çelik'in o rayları teslim etmesini onüç aydan beri bekliyoruz. Ne yapmamı istiyorsun. Orren Boyle'un şirketini ben yönetemem ya. Daha bekleyemeyeceğimizi anlamanı istiyorum. Taggart yarı alaycı, yarı temkinli bir sesle yavaşça, Kız kardeşim ne dedi. diye sordu. O yarından önce dönmeyecek E, ne yapmamı istiyorsun. O senin kararın. Eh, daha başka her ne söyleyeceksen, duymak istemediğim tek şey Rearden Çelik. Eddie hemen cevap vermedi, ama sonra alçak sesle, Pekâlâ, Jim, dedi. Ondan bahsetmeyeceğim Orren benim arkadaşım. Cevabı duymuyordu. Senin bu davranışına bozuluyorum. Orren Boyle o rayları, mümkün olan en kısa zamanda teslim edecektir. O teslim etmediği müddetçe de, hiç kimse bizi suçlayamaz. Jim. Sen neden söz ediyorsun. Rio Norte Hattı'nın silinmekte olduğunu görmüyor musun. Birileri bizi suçlasın ya da suçlamasın. İnsanlar buna katlanırdı...mecbur olsaydılar, katlanırlardı...Phoenix-Durango ortaya çıkmasaydı. Eddie'nin yüzünün gerildiğini gördü. Phoenix-Durango ortaya çıkana kadar hiç kimse Rio Norte Hattı'ndan şikâyet etmiyordu. Phoenix-Durango harika bir iş yapıyor. Phoenix-Durango diye bir zibidi şirketin kalkıp Taggart Transcontinental'la rekabet ettiğini düşünebiliyor musun. Daha on yıl önce, yerel bir süt hattından başka bir şey değildi. Ama şimdi Arizona, New Mexico ve Colorado nakliye trafiğinin çoğu ellerinde. Taggart cevap vermedi. Jim, şu anda Colorado'yu kaybedemeyiz. O bizim son umudumuz. Herkesin son umudu. Kendimizi toparlamazsak, o eyaletteki her büyük müşteriyi Phoenix-Durango kapacak. Wyatt Petrol kuyularını kaybettik bile. Neden herkes Wyatt Petrol kuyularından söz edip duruyor, hiç anlayamıyorum. Çünkü Ellis Wyatt bir tür mucize adamdır ve... Allah kahretsin Ellis Wyatt'ı. O petrol kuyularının şu haritadaki kan damarlarıyla ortak bir yanı yok mu, diye düşündü Eddie birdenbire. Taggart Transcontinental'ın o kırmızı çizgilerinin yıllar önce fırlayıp ülkeyi kaplayış biçimi de, şimdi geriye bakınca inanılmaz gözükmüyor muydu. Petrol kuyularının kara sıvıyı durmadan fışkırttığı, Phoenix-Durango ,nun taşımaya yetişemediği bir hızla kıtanın petrolle kaplandığını görür gibi oldu. O petrol alanı, Colorado dağlarında bir kayalıktan ibaretti, çoktan tükendiği sanılıp terk edilmişti. Ellis Wyatt'ın babası ömrünün son yıllarında, kurumakta olan petrol kuyularından gelen azıcık parayla kıt kanaat yaşamıştı. Oysa şimdi, sanki birisi dağın bağrına adrenalin enjekte etmiş gibi, kalp yeniden atmaya başlamış, kara kan bir kere daha kayaların arasından fışkırmıştı. Kan, evet, diye düşündü Eddie Willers. Çünkü kanın görevi beslemek, hayat vermekti. Wyatt'ın yaptığı da oydu. Bomboş toprakları bir şokla yeniden hayata döndürmüştü. Değerini kimsenin fark edemediği o yerde yeni kasabalar doğmuş, yeni santraller açılmış, yeni fabrikalar kurulmuştu. Yeni fabrikalar, dedi Eddie içinden. Eski dev sanayilerin taşıttığı maldan gelen nakliye geliri her yıl yavaş yavaş düşerken. Tüm petrol alanları birbiri ardından pompalarını durdurduğu sırada, yepyeni ve zengin bir petrol alanı. Herkesin sığırlardan ve pancarlardan başka bir şey üretmez sandığı bir eyalet, yepyeni bir sanayi eyaleti olmuştu. Bir tek adam yapmıştı bunların hepsini. Üstelik de sekiz yılda yapmıştı. Eddie Willers bu olayı, çocukken okul kitaplarında okuyup hiçbir zaman tam anlamıyla inanamadığı ülkenin eski günlerine ilişkin Öykülere benzetiyordu. Keşke Ellis Wyatt'ı tanıyabilseydim, diye düşündü. Hakkında çok şey söyleniyordu ama aslında onunla tanışmış pek az kişi vardı. New York'a seyrek geliyordu. Otuzyedi yaşında olduğu, pek sinirli, pek çabuk öfkelenen biri olduğu söylenmekteydi. Tükenmiş petrol kuyularını diriltmenin bir yolunu keşfetmiş, işe koyulup onları diriltmeye başlamıştı. Ellis Wyatt açgözlü piçin teki, tek derdi de para, dedi James Taggart. Hayatta para kazanmaktan daha önemli şeylerin de olduğuna inanıyorum ben. Sen neden söz ediyorsun, Jim. Bunun bizim konumuzla ne ilgisi... Hem bize kalleşlik etti. Biz yıllarca Wyatt Petrol bölgesine hizmet verdik. Yeterli düzeyde hizmet verdik. Yaşlı Wyatt'ın zamanında, her hafta bir tanker tren yolluyorduk. Bugün yaşlı Wyatt'ın zamanı değil, Jim. Phoenix-Durango oraya günde iki tanker tren koydu...üstelik de seferlerini zamanında tamamlıyorlar. Eğer bize kendisiyle birlikte büyümemiz için zaman tanısaydı... Onun ziyan edecek zamanı yok. Ne bekliyor yani. Tüm öbür müşterileri feda edip, bütün ülkenin ihtiyaçlarını bir yana bırakacak ve, tüm trenlerimizi ona mı verecektik. Yo, hayır. Hiçbir şey beklemiyor. Yalnızca Phoenix-Durango'yla çalışıyor, o kadar. Bence o gaddar, zararlı bir serseri. Herkesin gereğinden fazla değer verdiği sorumsuz bir zıpçıktı. James Taggart'ın cansız sesinde birdenbire bu kadar yoğun bir duygu patlaması sezmek şaşırtıcıydı. Onun o petrol kuyularının da yararlı bir başarı olduğundan o kadar emin değilim. Bana sanki tüm ülkenin ekonomisini rayından çıkardı gibi geliyor. Hiç kimse Colorado'nun bir sanayi eyaleti olmasını beklemiyordu. Her dakika her şey değişip durursa, güvene, plânlı bir büyümeye nasıl kavuşuruz. Ulu Tanrım, Jim. O aslında... Evet, biliyorum, biliyorum, para kazanıyor. Ama bence bir insanın toplumdaki değerini ölçmek için kullanılabilecek kriter o olamaz. Petrole gelince...eğer Phoenix-Durango olmasa, sürünerek bize gelirdi, tüm diğer müşterilerle birlikte sırasını beklerdi, payına düşen nakliyeden fazlasını da talep edemezdi. O tür yıkıcı rekabetle karşı karşıya gelmiş olmamız bizim suçumuz değil. Kimse bizi suçlayamaz. Eddie Willers göğsünde ve şakaklarında hissettiği basıncın, gösterdiği çabadan kaynaklandığını düşündü. Durumu açık seçik olarak ortaya koymak istemişti. Öyle açık seçik olmalıydı ki, Taggart'ın bunu idrak etmesini hiçbir şey engelleyemesin...Anlamamış olması, ancak kendisinin anlatamamasıyla mümkündü. Çok büyük çaba göstermişti, ama yeniliyordu. Daha önceki tartışmalarında olduğu gibi. Neyi nasıl söylerse söylesin, hiçbir zaman ortak bir konu üzerinde konuşuyormuş gibi olamıyorlardı. Jim, sen ne diyorsun. Bizi kimsenin suçlamamasının önemi var mı...o hat parça parça olurken.. James Taggart gülümsedi. İncecik bir gülümsemeydi. Eğleniyor gibi, ama soğuktu. Dokunaklı, Eddie, dedi. Senin Taggart Transcontinental'a bu adanmışlığın dokunaklı. Dikkat etmezsen tam anlamıyla feodal serflere döneceksin. Zaten öyleyim, Jim. Ama sorabilir miyim, bu konuları benimle konuşmak senin görevin mi. Hayır, değil. O hâlde, farklı konularla ilgilenen departmanlarımız olduğunu neden öğrenmiyorsun. Bütün bunları neden bu konularla ilgili olan kişiye söylemiyorsun. Neden başını kız kardeşimin omzuna dayayıp ona ağlamıyorsun. Bak, Jim, seninle konuşmak bana düşmez, bunu biliyorum. Ama neler olduğunu hiç anlayamıyorum. Danışmanların sana neler söylüyor, olan biteni niçin anlatmıyorlar, onu da bilemiyorum. O yüzden, kendim söylemek istedim. Çocukluktan gelen arkadaşlığımız bence de önemli, Eddie. Ama acaba bu sana, canının istediği zaman, hiç haber vermeden buraya dalma hakkı verir mi. Mevkiini düşününce, benim Taggart Transcontinental'in başkanı olduğumu hatırlaman gerekmez mi. Bu lâf boşa gitti. Eddie Willers ona yine her zamanki gibi bakıyordu. İncinmiş değildi. Daha çok, şaşırmıştı benziyordu. Sormadan edemedi Yani Rio Norte Hattı konusunda bir şey yapmaya niyetin yok mu. Öyle bir şey söylemedim. Hem de hiç söylemedim. Taggart haritaya, El Paso'nun güneyindeki kırmızı çizgiye bakıyordu. San Sebastian Madenleri üretime başlayıp Meksika hattımız para getirdikten sonra... O konuya hiç girmeyelim, Jim. Taggart döndü. Eddie'nin sesindeki alışılmamış öfke tonu onu şaşırtmıştı. Ne oldu ki. Ne olduğunu biliyorsun. Kız kardeşin dedi ki... Kız kardeşimin Allah belasını versin. Eddie Willers kıpırdamadı. Cevap da vermedi. Öylece durup dosdoğru karşıya bakmayı sürdürdü. Ama James'i görmüyordu. Odadaki hiçbir şeyi görmüyordu. Bir an sonra selam verdi, odadan çıktı. Dış odada James Taggart'ın özel yardımcıları ışıkları söndürüyor, artık çıkmaya hazırlanıyordu. Ama şefleri olan Pop Harper hâlâ masasında, önündeki daktiloyu onarmakla meşguldü. Şirketteki herkesin izlenimi, Pop Harper'ın o köşede doğduğu ve oradan hiç ayrılmaya niyeti olmadığı yolundaydı. James Taggart'ın babasının zamanında da aynı görevde çalışmıştı. Eddie Willers başkanın odasından çıkarken Pop Harper ona bir göz attı. Bilge, yavaş bir bakıştı. Eddie'nin binanın bu taraflarını ziyaret etmesinin hayra alâmet olmadığının farkında olduğunu belli eden bir bakıştı. Bu ziyaretten bir sonuç çıkmadığını bildiğini, ama hiç aldırmadığını da belli eden bir bakıştı. Sinizmle dolu bir kayıtsızlık ifadesi...Eddie aynı ifadeyi sokağın köşesindeki serserinin yüzünde de görmüştü. Hey, Eddie, yün fanila nerede bulurum, söyleyebilir misin. diye sordu. Kenti köşe bucak aradım, hiçbir yerde yok. Eddie durdu. Bilmiyorum, dedi. Neden bana soruyorsun. Herkese soruyorum. Belki bir bilen çıkar. Eddie o boş ifadeli sıska yüze, ak saçlara tedirgin bakışlarla baktı. Soğuk bu bina, dedi Pop Harper. Bu kış daha da soğuk olacak. Eddie parmağıyla daktilodan çıkarılıp masaya dağıtılmış parçaları göstererek, Ne yapıyorsun sen. diye sordu. Yine bozuldu lanet olası şey. Tamire yollamaya gerek yok. Geçen sefer üç ayda zor tamir ettiler. Kendim toparlayayım dedim. Ama artık uzun süre dayanmaz herhalde. Yumruğu klavyenin üzerine iniverdi. Sen çöp bidonunu boylamaya hazırsın, dostum. Günlerin sayılı. Eddie irkildi. Hatırlamaya çalıştığı cümle buydu işte. Günlerin sayılı. Ama bu sefer de bunu niçin hatırlamaya çalıştığını unutmuştu. Yararı yok, Eddie, dedi Pop Harper. Neyin yararı yok. Hiçbir şeyin. Her şeyin. Neyin var. Pop. Yeni daktilo talebi doldurmayacağım. Yeniler tenekeden, eskileri gittiğinde, daktilo kullanmanın da sonu gelecek. Bu sabah metroda kaza vardı. Frenleri tutmamış. Evine git artık, Eddie. Radyoyu aç, güzel bir müzik dinle. Unut, arkadaş. Senin sorunun, hiçbir zaman bir hobiye sahip olmayışın. Oturduğum binada biri yine merdivenin ampulünü aşırmış. Göğsümde bir sancı var. Sabah öksürük hapı alamadım, çünkü köşedeki eczane geçen hafta iflas etti. Teksas Batı Demiryolu da geçen ay iflas etti. Queensborough Köprüsü'nü dün geçici onarım için kapadılar. Öff, ne yararı var. John Galt kim. *** Trende, pencerenin yanında oturuyordu. Başını arkaya atmış, tek bacağını karşısındaki boş koltuğa uzatmıştı. Hareketin hızından pencerenin çerçevesi titriyor, camın arkasında bomboş bir karanlık yatıyor, arada sırada ışık noktaları cama çizgi çizer gibi kayıyordu. İnce, sımsıkı, dikiş çizgisi dümdüz bir çorabın heykelleştirdiği bacağında, tabanı belirgin kavisli ayağında ve yüksek topuklu ayakkabısında görünen kadınsı zarafete bakılınca, bu tozlu trende bulunması için sebep yokmuş gibi bir hâli vardı. Bu zarafet diğer nitelikleriyle de tutarsızdı. Pahalı eskimiş deve tüyü, mantosu, zarif, sinirli vücuduna rastgele sarılmıştı. Mantonun yakası kalkmış, geniş kenarlı şapkasına değmekteydi. Kumral saçları omuzlarına kadar iniyordu. Yüzü keskin düzlemlerden oluşmuş gibi, ağzının biçimi belirgin, dudakları hiç esnekliği olmayan bir hesaplılıkla kapalıydı. Ellerini mantosunun ceplerine sokmuştu. Hareketsizliğe itirazı varmış gibi, gepgergin oturuyordu. Tavrı dişilikten çok uzaktı. Vücudunun farkında değilmiş, bunun bir kadın vücudu olduğundan habersizmiş gibiydi. Oturduğu yerde müziği dinliyordu. Bir zafer senfonisi. Notalar yukarı doğru çıkıştaydı. Bir yükselişi ifade ederken, kendileri de yükseliyordu. Yukarı doğru hareketin esası ve formuydular. İnsan hareketlerinin hepsini kapsıyor gibiydiler, buna düşüncelerin yükselişi de dahildi. Güneş patlaması gibi bir müzikti. Saklandığı yerden fırlıyor, açılıp yayılıyordu. Serbest kalmanın özgürlüğüne, amaçlılığın gerilimine sahipti. Her şeyi tertemiz ediyor, geriye yalnızca engelsiz bir çabanın neşesini bırakıyordu. Seslerin arasında belli belirsiz bir yankı vardı, müzik nereden kurtulup çıktıysa, orayı yalnızca o yankı biraz ifade ediyordu, ama bunu da gülerek, şaşırarak yapıyor, içinde hiç çirkinlik ve acı olmayan, olmasına da asla gerek bulunmayan bir biçimde ifade ediyordu. Dev bir kurtuluşun şarkısıydı bu. İçinden, yalnızca birkaç dakikalığına -bu devam ettiği sürece- tamamen teslim olmakta bir sakınca yok. Her şeyi unutmak, yalnızca hissetmek için kendine izin ver. Haydi, dedi içinden. Bırak kontrolleri...hepsi bu. Zihninin bir köşesinde, müziğin altında bir yerde, tren tekerlerinin sesini duydu. Dengeli bir ritim tutturmuşlardı. Her dört vuruştan biri vurguluydu. Sanki bilinçli bir şekilde belirlenmiş bir amacı ifade ediyordu. Kendini rahat bırakabilirdi, çünkü tekerlerin sesini duyabiliyordu. Senfoniyi dinlerken, işte tekerlerin bu yüzden durmaksızın dönmesi gerek ve gittikleri yer de orası, diye içinden geçirdi. Bu senfonin daha önce hiç dinlememişti, ama Richard Halley'nin bestesi olduğunu biliyordu. O şiddeti, o şahane yoğunluğu hissedebiliyordu. Temanın üslûbunu da tanıyordu. Duru, karmaşık bir melodiydi...hem de artık kimsenin melodi yazmadığı bir zamanda...Vagonun tavanına bakarak öylece oturuyor, ama tavanı görmüyordu. Nerede olduğunu bile unutmuştu. Tam bir senfoni orkestrasını mı dinliyor, yoksa yalnızca temayı mı, onun bile farkında değildi. Belki de orkestrasyonu kendi kafasının içinde duyuyordu. Richard Halley'nin tüm eserlerinde bu temanın öncü yankılarının bulunduğunu düşündü. Upuzun mücadelelerle dolu yıllardan geçip orta yaşa geldiğinde kazandığı şöhret, onu sarsmış, devirip nakavt etmişti. Senfoniyi dinlerken, işte bu herhalde onun tüm mücadelelerinin amacı olmalı, diye geçirdi içinden. Bestecinin eserlerindeki yarı imalı girişimleri, bunu vadeden müzik cümleciklerini, başlayıp da buna ulaşamayan melodi kırıklarını düşündü. Richard Halley bunu bestelediğinde kendisi...Birden doğrulup dimdik oturdu. Ne zaman bestelemişti bunu Richard Halley. Tam o anda, nerede olduğunu hatırladı, müzik sesinin nereden geldiğini ilk defa olarak merak etti. Birkaç adım ötede, vagonun uç tarafında bir görevli, havalandırmanın kontrollerini ayarlıyordu. Sarışın bir gençti. Bir yandan da senfoniyi ıslıkla çalıyordu. Birdenbire anladı. Bu genç o parçayı bir süredir ıslıkla çalmaktaydı. Kendi duyduğu da ondan ibaretti. Bir süre inanmaz bakışlarla baktı genç adama. Sonunda sesini çıkarmayı başardı, sordu Islıkla çaldığınız şey nedir, lütfen söyler misiniz. Delikanlı döndü. Karşısında apaçık, doğrudan bir bakış, hevesli bir gülümseme vardı. Bir dostla bir sırrı paylaşıyormuş gibiydi Hoş bir yüzdü bu yüz. Çizgileri gergin ve sağlamdı. İnsanların yüzünde görmeye alıştığı, biçim sorumluluğundan kaçınıyormuş gibi görünen o gevşek kaslarla ilgisi bile yoktu. Gülümseyerek, Halley Konçertosu, dedi. Hangisi. Beş numara. Bir dakikanın sessiz geçmesine izin verdi, sonra yavaşça, büyük bir dikkatle konuştu. Richard Halley yalnızca dört konçerto besteledi. Delikanlının gülümsemesi kayboldu. Sanki sarsılarak gerçek dünyaya dönmek zorunda kalmıştı. Tıpkı kendisine de birkaç dakika önce olduğu gibi. Bir kepenk kapanmış gibi. Karşısında ifadesiz, kişiliksiz, kayıtsız, boş bir çehre kalmıştı. Evet, tabii, dedi. Yanıldım. Bir hatâ yaptım. Neydi o müzik o zaman. Bir yerlerde duyduğum bir şey. Ne ama. Bilmiyorum. Nerede duydun. Hatırlamıyorum. Çaresizlik içinde durakladı. Delikanlı ilgisini kaybetmiş gibi arkasını dönmekteydi. Halley temalarına benziyordu, dedi genç kadın. Ama onun bestelediği her notayı bilirim. Bunu hiçbir zaman bestelemedi. Hâla hiçbir ifade yoktu o yüzde. Delikanlı dikkatini gizleyerek sordu Richard Halley müziğini sever misiniz. Evet. Çok severim. Genç adam bir an düşündü. Sanki tereddüt içindeydi. Sonra arkasını döndü. O çalışırken, kaslarının ustalıklı hareketleri seyredilmeye değerdi. Sessizce çalışıyordu. İki gecedir uyumadığı aklına geldi genç kadının. Ama kendine uyuma izni de veremezdi. Düşüneceği pek çok sorun vardı, ve pek fazla zamanı da yoktu. Tren New York'a sabahın erken saatinde varacaktı. Zamana çok ihtiyacı vardı, ama yine de, keşke tren daha hızlı gitse, diyordu. Oysa bu Taggart Comet treniydi. Ülkenin en hızlı treniydi. Düşünmeye çalıştı, ama müzik zihninin kenarına takılıp kalmıştı. Durmadan onu duyuyordu. Akorlarıyla. Durdurulamayan bir şeyin adımları gibi...Başını öfkeyle iki yana salladı, şapkasını tutup fırlattı, bir sigara yaktı. Uyumayayım, diye düşündü. Yarın geceye kadar dayanabilirdi...Trenin tekerlekleri vurgulu bir ritimle çatırdıyordu. Bu sese öyle alışkındı ki, bilinçli olarak duymadığı hâlde ses onun içinde bir tür huzur duygusu yaratıyordu...Sigarasını söndürdüğü anda bir tane daha yakmaya ihtiyacı olduğunu hissetti, ama biraz beklemeye karar verdi. Birkaç dakika. Sonra yakardı... Uyuyakalmıştı. Birden sarsılarak uyandı. Bir terslik olduğunu biliyordu. Tersliğin ne olduğunu anlamadan önce hissetmişti bunu Tekerlekler durmuştu. Vagon, mavimsi gece ışıklarının altında hareketsiz ve sessiz, öylece duruyordu. Kolundaki saate baktı. Durmak için bir neden yoktu. Pencereden baktı...tren, boş tarlaların ortasındaydı. Koridorun karşı tarafında, birinin koltuğunda kıpırdadığını duydu, Ne zamandır duruyoruz. diye seslendi ona. Bir erkek sesi, Yaklaşık bir saat, diye karşılık verdi. Adamın şaşkın bakışları arasında kapıya doğru koşmaya başladı. Dışarıda soğuk bir rüzgâr esiyordu. Bomboş bir gökyüzünün altına bomboş topraklar serilmişti. Karanlıkta yaban otlarının hışırtısı duyuluyordu. Tâ ilerde, lokomotifin orada, birkaç erkeğin dikilmekte ve çene çalmakta olduklarını gördü. Tepelerinde bir kırmızı sinyal lambası asılıydı. Hızlı adımlarla onlara doğru yürüdü, hareketsiz tekerleklerin hizasını geçti. Adamlar ona, yaklaşırken dikkat etmedi. Kırmızı ışığın altında tren görevlileriyle birkaç yolcu vardı. Konuşmayı da kesmişlerdi. Miskin bir kayıtsızlık içinde bekliyormuş gibi bir hâlleri vardı. Ne oldu. diye sordu. Makinist döndü. Şaşkındı. Sorulan sorunun tonu emir gibiydi herhangi bir yolcudan beklenebilecek bir soruya benzemiyordu. Genç kadın orada, elleri ceplerinde, mantosunun yakası kalkık, rüzgâr saçlarını yüzüne savururken öylece duruyordu. Makinist parmağıyla göstererek, Kırmızı ışık, bayan, dedi. Işık ne zamandır kırmızı. Bir saattir. Ana güzergâhtan ayrıldık, değil mi. Evet, öyle. Neden. Bilmiyorum. Kondüktör konuştu. Bence bizi yoldan saptırmalarına gerek yoktu. O makas doğru çalışmıyordu, bu ise, hiç çalışmıyor. Parmağıyla kırmızı ışığı göstermekteydi. Bence sinyal hiç değişmeyecek. Bence bozulmuş bu. O hâlde ne yapıyorsunuz. Değişmesini bekliyoruz. Onun şaşkın öfkesi karşısında, ateşçi kıkırdadı, Geçen hafta Atlantik Güney ekspresi makasta yan yola sapıp iki saat bekledi, dedi. Birinin yaptığı hatâ. Bu Taggart Comet, dedi genç kadın öfkeyle. Comet hiçbir zaman geç kalmamıştır. Makinist, Koca ülkede geç kalmamış bir tek bu kaldı, diye mırıldandı. Ateşçi, Her şeyin bir ilk defası vardır, diye ekledi. Yolculardan biri, Siz demiryolları hakkında hiçbir şey bilmiyorsunuz, bayan, dedi Bu ülkede hiçbir sinyal sistemi, hiçbir makas görevlisi beş para etmez. O dönmedi, adama bakmadı, dosdoğru makiniste lâf söyledi Sinyalin bozuk olduğunu biliyorsan, niyetin ne o zaman. Makinist bu otoriter sesten hoşlanmamıştı. Bu kadının ses tonunun nasıl bu kadar doğal olabildiğini de anlamıyordu. Gencecik bir kıza benziyordu. Yaşının otuza varmış olduğunu yalnız ağzıyla gözleri belli etmekteydi Koyu gri gözleri dosdoğru bakıyor, insanı tedirgin ediyordu. Delici bakışları vardı. Bakışlar içinden geçtiği yerlerdeki önemsiz şeyleri ayırıp atıyor, önemlilerini fark ediyordu. Bu yüz biraz da tanıdık geliyordu makiniste. Ama nerede görmüş olduğunu hatırlayamıyordu. Bayan, ben risk almak istemem, dedi. Ateşçi, Görevimiz emir beklemek, onu demek istiyor, diye açıkladı. Sizin göreviniz bu treni yürütmek. Kırmızı ışığı geçerek değil ama. Işık dur diyorsa, durmak zorundayız. Yolcu tekrar konuştu. Kırmızı ışık, tehlike demek, bayan. Makinist, Risk almayız, dedi Bundan kim sorumluysa, biz hareket ettiğimiz anda suçu bizim üstümüze atar. O hâlde biri bize yürüyün deyinceye kadar bekleriz. Ya hiç kimse öyle bir şey demezse. Er geç biri çıkar. Ne kadar beklemek niyetindesiniz. Makinist omuz silkti. John Galt kim. Ateşçi, kendini yine açıklama yapmak zorunda hissetti. Yani demek istiyor ki...kimsenin cevap veremeyeceği soruları sormakta yarar yok. Genç kadın kırmızı ışığa, sonra karanlıklara doğru uzanan raylara baktı. Bir sonraki sinyale kadar dikkatli ilerleyin, dedi. O sinyal düzgünse, ana hattâ çıkın. Sonra açık gördüğünüz ilk ofisin önünde durun. Öyle mi. Kim diyor. Ben diyorum. Siz kimsiniz. Çok kısa bir sessizlik oldu. Beklemediği bu soruya şaşırmıştı. Ama makinist de onun yüzüne daha bir dikkatle bakmaya başlamıştı. O cevap vermeye hazır olduğunda, adam sesli bir soluk saldı Ulu Tanrım. dedi. Genç kadın cevap verirken, sesi küçümseyici değildi. Yalnızca bu soruyla pek sık karşılaşmamış birinin sesine benziyordu. Dagny Taggart. Ateşçi, Vay canına... diyecek oldu, sonra hepsi sessizleştiler. Dagny aynı otoriter sesle konuşmayı sürdürdü. Ana hatta çıkın, sonra ilk açık ofiste treni durdurup beni bekleyin. Baş üstüne, Bayan Taggart. Bu kaybedilen zamanı telâfi etmeniz gerekecek. Gece sabaha kadar vaktiniz var. Comet tarifeye uygun varmalı. Baş üstüne, Bayan Taggart. Tam uzaklaşmak üzere dönüyordu ki, makinist sordu Bir şey sorarlarsa sorumluluğu alıyor musunuz, Bayan Taggart. Alıyorum. Dönüp vagonuna doğru yürürken kondüktör de peşindeydi. Şaşkınlık içinde geveliyordu. Ama...gündüz vagonunda bir tek koltuk, Bayan Taggart. Ama neden. Niçin bize haber vermediniz. Dagny'nin yüzünde rahat bir gülümseme belirdi. Resmiyete vaktim yoktu. Chicago'dan çıkarken kendi vagonumu 22 numaraya eklemişlerdi, ama Cleveland'da indim...22 de rötar yapıyordu, o yüzden vagonun gitmesine izin verdim. Ardından Comet geldi, ben de bindim.Yataklıda yer kalmamıştı. Kondüktör başını iki yana salladı. Ağabeyiniz...asla koltukta gitmezdi. Dagny güldü. Hayır, gitmezdi, dedi. Lokomotifin yanında duran adamlar, onu seyretmekteydiler. Genç ateşçi de aralarındaydı. Parmağıyla uzaklaşan kadını göstererek, Kim bu. diye sordu. Makinist, ‘Taggart Transcontinental'i yöneten kişi o, dedi. Sesindeki saygı samimiydi. İşletmeden Sorumlu Başkan Yardımcısı. Tren sarsılır, düdüğün sesi tarlalar üzerinde uzaklaşıp ölürken, o yine pencerenin yanındaki yerine oturmuş, bir sigara yakıyordu. Ülkenin her yanı böyle çatlıyor, parçalanıyor, diye düşündü. Her yerde, her an böyle şeyler olabilir. Ama içinde korku ya da kaygı yoktu. Duygulara zamanı kalmamıştı. Bu da çözülmesi şart olan diğer sorunların arasında bir başka sorundu. Ohio Bölümü şefinin işe yaramaz biri olduğunu, James Taggart'ın da arkadaşı olduğunu zaten biliyordu. Daha önce onu atmakta direnmeyişi, yerine koyacak iyi birini bulamamış olmasındandı. İyi eleman bulmanın bu kadar zor olması şaşılacak şeydi. Ama yine de, onu atmak gerek, diye düşündü. Yerine Owen Kellogg'u getirirdi. Kellogg genç bir makinistti. New York'taki Taggart Terminali yöneticisinin yardımcılarından biri olarak harika iş çıkarıyordu. Aslında o terminali yöneten, Owen Kellogg'du. Onun çalışmalarını zaman zaman seyretmiş, her seferinde de ne kadar işinin ehli olduğunu, şansı zayıf bir ocakta elmas arayan girişimci gibi nasıl ince zekâ pırıltıları sergilediğini görmüştü. Henüz bölümün şefliğine yükseltilemeyecek kadar gençti aslında. Dagny ona bir yıl daha tanımayı çok isterdi. Ama artık beklemeye vakit kalmamıştı. Döner dönmez onunla konuşmak zorundaydı. Pencerenin dışında belli belirsiz gözüken arazi geriye doğru daha hızlı kaymaya başlamış, gri bir nehir gibi görünüyordu. Zihninde çözmeye çalıştığı kuru problemlerin arasında, bir şeyler hissetmeye de zaman bulmuş olduğunu fark etti...Eylemin o katı, somut, zevk veren etkisi. *** Comet'in Taggart Terminali tünellerine ıslıklı bir hışırtısıyla dalışı sırasında Dagny doğrulup dik oturdu. Tren burada yeraltına girerken her seferinde bu hevesi, bu umudu, bu gizli heyecanı hissederdi. Sanki normal varoluş, biçimsiz şeylerin kötü basılmış bir fotoğrafıydı da, bu duygu, keskin fırça darbeleriyle yapılmış, tertemiz, önemli, yapılmaya değer bir tabloydu. Tünellerin içinde ilerlerken pencereden dışarıya baktı. Çıplak beton duvarlar, boru ve tel demetleri, kırmızı yeşil ışıkların belirlediği kara deliklere doğru akan raylar. Başka hiçbir şey yoktu. Bu görünümü hiçbir şey sulandırmıyordu. Böyle olunca da, buradaki o çırılçıplak amacı ve onu başaran zekâyı hayranlıkla seyretmek mümkündü. Tepelerinde yükselen Taggart Binası'nı düşündü. Gökyüzüne yükselen bina, dedi kendi kendine. Buraları o binanın kökleriydi. Toprağın içine sokulmuş, içleri oyuk kökler, koca kenti besliyordu. Tren durup o indiğinde, topuklarının altında beton platformu hissetti, kendini hafif, diri, eyleme hazır buldu. Hızlı hızlı yürümeye koyuldu. Sanki adımlarının hızı, hissettiği şeyleri biçimlendirecekmiş gibi. Bir yandan ıslık çalmakta olduğunu biraz sonra fark etti...Çaldığı şey Halley'nin Beşinci Konçertosu'ydu. Birinin kendisine bakmakta olduğunu hissedip döndü. Genç tren görevlisi kenarda durmuş, gergin bakışlarla onu izliyordu. James Taggart'ın masasının karşısındaki koltuğun koluna ilişmişti. Mantosunun önü açılmış, içinden yolculukta giydiği buruşmuş tayyörü görünüyordu. Eddie Willers odanın karşı tarafında oturuyor, ikide bir not alıyordu. Unvanı, İşletmeden Sorumlu Başkan Yardımcısının Özel Asistanı'ydı, başlıca işi de, her türlü zaman kaybına karşı Dagny'nin koruması olmaktı. Bu tür görüşmelerde onun da bulunması talimatını vermişti, çünkü böylelikle, sonradan ona bir şeyler anlatma yükünden kurtuluyordu. James Taggart masasında oturmaktaydı. Kafasını omuzlarının arasına çekip saklamış gibiydi. Dagny, Rio Norte Hattı bir baştan bir başa koskoca bir enkaz, dedi. Sandığımdan çok daha kötü durumda. Ama onu kurtaracağız. James Taggart, Tabii, diye karşılık verdi. Raylardan bazıları kurtarılabilir durumda. Bunlar pek fazla değil, çok da uzun süre dayanabileceklerini zannetmiyorum. Yeni rayları, dağlık kesimlere döşemekle ise başlayacağız. İlk önce Colorado. Yeni raylar iki aya kadar geliyor. Öyle mi. Orren Boyle sana... Rayları, Rearden Çelik'e ısmarladım. Eddie Willers'dan yükselen o saklanmaya çalışılmış, boğulur gibi ses, alkış ve tezahürat isteğinin açığa çıkışıydı. James Taggart hemen cevap vermedi. Sonunda, Dagny, neden doğru dürüst koltuğa oturmuyorsun. diye sordu. Sesinde gizli bir inat vardı. Hiç kimse iş toplantılarını bu biçimde yapmaz. Ben yaparım. Dagny bekliyordu. James Taggart onun gözlerine bakmamaya çalışarak konuştu. Rayları Rearden Çelik'e ısmarladım mı dedin. Dün gece. Ona Cleveland'dan telefon açtım. Ama Yönetim Kurulu böyle bir yetki vermedi. Ben de vermedim. Bana danışmadın. Dagny uzanıp telefon kulaklığını masanın üzerinden aldı, ona uzattı. Rearden'ı ara, siparişi iptal et, dedi. James Taggart koltuğunda geri çekildi. Öyle bir şey söylemedim, dedi öfkeyle. Hem de hiç söylemedim. Yani sipariş geçerli mi. Öyle de söylemedim. Dagny döndü. Eddie, Rearden Çelik'le imzalanacak anlaşmayı hazırlasınlar, dedi. Jim imzalayacak. Cebinden buruşuk bir not kâğıdı çıkardı, Eddie'ye fırlattı. Rakamlar ve şartlar burada yazılı. Taggart, Ama Yönetim Kurulu... diye başlayacak oldu. Yönetim Kurulu'nun bu işle hiç ilgisi yok. Onlar sana ray alman için onüç ay önce yetki verdiler. Nereden alacağın seni ilgilendirir. Bence Yönetim Kurulu'na böyle bir konuda fikrini ifade etme fırsatı vermeden bu tür bir karar vermek doğru değil. Hem sorumluluk neden bana yıkılıyor, onu da anlamıyorum. Sorumluluğu ben alıyorum. Ya masrafların şimdiye kadarki.. Rearden'ın fiyatı, Associated Çelik'ten ucuz. Peki, ya Orren Boyle ne olacak. O anlaşmayı iptal ettim. İptal etme hakkımız altı ay önce doğmuştu. Ne zaman yaptın bunu. Dün. Ama onaylamam için beni aramadı. Aramayacak. Taggart gözlerini masasının üzerinden ayırmadan oturuyordu. Dagny onun Rearden'le iş görmek zorunda kalmaktan niçin hoşlanmadığını merak etti, gösterdiği direnişin neden bu kadar garip, kaçamaklı bir niteliği olduğunu da merak etti. Rearden Çelik on yıl boyunca Taggart Transcontinental'a mal veren şirketlerin en başta geleni olmuştu. Yani Rearden fırınları açıldığından beri...Dagny ile James'in babaları Taggart'ın başkanıyken. On yıl boyunca rayların çoğu Rearden Çelik'ten gelmişti. Ülkede ısmarlanan şeyi vaktinde ve şartnameye uygun teslim edebilen firmaların sayısı çok fazla değildi. Rearden Çelik onlardan biriydi. Dagny içinden, eğer deli olsaydım, ağabeyimin Rearden'la iş yapmak istemeyişini, onun işini harika yapışına yorardım, diye geçirdi. Ama böyle bir sonuca varmak istemiyordu, çünkü bir insanın bu tür bir şey hissedilebileceğine inanamıyordu. Haksızlık, dedi James Taggart. Nedir haksızlık. İşlerimizi hep Rearden'a vermemiz. Bence başka birine de şans tanımamız gerekir. Rearden'ın bize ihtiyacı yok zaten yeterince büyük. Daha küçük adamların büyüyüp gelişmesine yardım etmeliyiz. Yoksa tekelleri teşvik ediyor oluruz. Zırvalama, Jim. Neden hep Rearden'dan almak zorunda kalıyoruz. Çünkü her zaman alabiliyoruz. Henry Rearden'dan hoşlanmıyorum. Ben hoşlanıyorum. Ama bunun ne önemi var. Hoşlan ya da hoşlanma. Bize ray lâzım, verebilecek tek kişi de o. İnsanî unsur çok önemli. Sende insani unsurla ilgili hiçbir duygu yok. Hayır, yok. Rearden'a bu kadar büyük bir çelik ray siparişi verirsek... Çelik olmayacak. Rearden Metal raylar olacak Karşısındaki küçük düşüren tepkiler göstermekten her zaman kaçınırdı, ama Taggart'ın yüzündeki ifadeyi görünce kuralını bozdu, patlayarak gülmeye başladı. Rearden Metal yeni bir alaşımdı. Rearden tarafından, on yıllık bir çalışmanın sonucunda ortaya çıkarılmıştı. Rearden onu daha yeni piyasaya sürmekteydi. Hiçbir sipariş alamamış, hiçbir müşteri bulamamıştı. Taggart, Dagny'nin kahkaha sonrasında o ciddi ses tonunda konuşmaya başlamayı nasıl geçebildiğini anlayamıyordu. Sesi buz gibi ve sertti. Boş ver, Jim. Ne diyeceğini biliyorum. Daha önce hiç kimse kullanmadı. Hiç kimse Rearden Metal'i onaylamıyor. Hiç kimse ilgi duymuyor. Hiç kimse istemiyor. Ama bizim raylarımız yine de Rearden Metal'den olacak. Ama... dedi Taggart, ama...onu daha önce hiç kimse kullanmadı. Dagny'nin öfkeden konuşamaz hâlde olduğunu görünce, Jim'in içinde bir tatmin duygusu belirdi. Duyguları gözlemlemekten hoşlanırdı. Duygular karşıdaki kişinin bilinmeyen kişiliğinin karanlığına asılmış kırmızı ampuller gibiydi ve duyarlı noktaları işaretlerdi. Ama bir insan, herhangi bir metal alaşımı konusunda nasıl duygulanabilirdi, o duygular ne anlama gelirdi...işte bunları Jim anlayamıyordu, o nedenle de keşfini kullanamıyor, bundan yararlanamıyordu. En yüksek metalürji yetkililerinin görüş birliği içinde yaptıkları açıklamalara göre, Rearden Metal konusunda kuşkular var, diyorlar ki... Kes artık, Jim. E, sen kimin fikrine danıştın. Ben kimsenin fikrine danışmam. Neye dayanarak hareket ettin. Mantığa. Kimin mantığına dayandın. Benimkine. Ama bu konuda kime danışan. Hiç kimseye. Peki, Rearden Metal hakkında ne biliyorsun. Piyasaya çıkmış en harika şey olduğunu. Neden. Çünkü çelikten sert, çelikten ucuz ve bildiğimiz her metalden daha dayanıklı. Ama böyle olduğunu kim söylüyor. Jim, ben üniversitede mühendislik okudum. Bir şeyi görünce, gerçekten görürüm. Ne gördün. Rearden'ın formülünü ve bana gösterdiği test sonuçlarını. Eh, işe yarayan bir şey olsaydı, birileri onu kullanırdı, oysa hiç kimse kullanmadı. Dagny'nin yüzündeki öfke parlamasını gördü, ürkek bir sesle devam etti. İyi olduğunu nereden bilebilirsin. Nasıl emin olabilirsin. Nasıl karar verebilirsin. Böyle şeylere biri karar verir, Jim. Kim olacak o. Biz neden ilk olmak zorunda kalalım, onu anlayamıyorum. Hiç anlayamıyorum. Rio Norte Hattı'nı kurtarmak istiyor musun, istemiyor musun. Taggart cevap vermedi. Eğer rantabl olsa, hattın her karışını hurdaya çıkarır, yeni baştan Rearden Metal'le yapardım. Her yanı değiştirilme ihtiyacında. Hiçbir parçası fazla uzun dayanmaz. Ama paramız yetmez. Önce şu düştüğümüz çukurdan kurtulmalıyız. Kurtulmak istiyor musun, istemiyor musun. Hâlâ ülkenin en iyi demiryoluyuz. Ötekilerin durumu çok daha kötü. O hâlde çukurda kalmamızı mı istiyorsun. Öyle söylemedim. Neden her şeyi böyle basitleştiriyorsun. Ayrıca para için kaygılanıyorsan, parayı neden Rio Norte Hattı'nda ziyan etmek istediğini de anlamıyorum, çünkü Phoenix-Durango o bölgelerdeki tüm işimizi bizden kaptı. Yatırımımızı mahvedecek bir rakibe karşı savunmasız olduğumuz bir yere neden para harcayalım ki. Çünkü Phoenix-Durango mükemmel bir demiryolu, ama ben Rio Norte'yi ondan da iyi yapmak niyetindeyim. Çünkü gerekirse Phoenix-Durango'yu ezeceğim...ama gerekmeyecek, çünkü Colorado'da iki demiryolunun da servetler kazanmasına yetecek kadar iş var. Ellis Wyatt'a yakın bir yere hat çekmek için tüm sistemi ipotek bile edebilirim. Ellis Wyatt'ı dinlemekten usandım. Dagny'nin gözlerinin kendisine dönüşünden, sonra bir an sabit durup bakışından hoşlanmamıştı. Ben harekete geçmek için acele etmemizi gerektirecek bir sebep göremiyorum, dedi. Sesi gücenmiş gibi çıkıyordu. Taggart Transcontinental'ın şimdiki durumunda seni bu kadar telaşlandıracak ne görüyorsun. Senin politikalarının sonuçlarını, Jim. Hangi politikalar. Associated Çelik'le onüç aylık tecrübe bunlardan biri. Meksika faciası da ikincisi. James Taggart aceleyle, Associated Çelik anlaşmasını Yönetim Kurulu onayladı, dedi. San Sebastian Hattı'nı inşa etmemiz de Yönetim Kurulu kararıyla oldu. Hem ona neden facia dediğini de anlamıyorum. Çünkü Meksika Hükümeti senin hattını kamulaştırmak üzere. Yalan bu. Sesi hemen hemen bir çığlıktı. Hain dedikodulardan başka bir şey değil o. İşin içinde olanlardan edindiğim bilgiler.. Korktuğunu belli etme, Jim, dedi Dagny tiksintiyle. Taggart cevap vermedi. Dagny, Şimdi paniğe kapılmaktan bir fayda gelmez, dedi. ‘Tek yapabileceğimiz, darbeyi yumuşatmaya çalışmak. Kötü bir darbe olacak. Kırk milyon dolarlık bir zarar söz konusu ve bunun ardından kolay kolay toparlanamayacağımız ortada. Ama Taggart Transcontinental geçmişte öyle kötü koşullara dayandı ki. Buna da dayanmasını sağlayacağım. Kesinlikle reddediyorum. Bir an için bile olsa, San Sebastian Hattı'nın kamulaştırılması ihtimalini düşünmeyi kesinlikle reddediyorum. Peki. Düşünme. Dagny sessiz kaldı. James Taggart savunmaya geçerek, Ellis Wyatt'a bir şans vermeye neden bu kadar heveslisin, onu da anlamıyorum, dedi. Oysa hiç fırsat verilmemiş bir yoksul ülkeye gelişme şansı tanımayı reddediyorsun. Ellis Wyatt kimseden kendisine bir şans vermelerini istemiyor. Ben de insanlara şans vermek için işkadını olmadım. Ben burada bir demiryolu işletiyorum. Bu çok dar bir bakış açısı, gibi geliyor bana. Koskoca bir millete yardım edecek yerde, neden bir tek adama yardım edelim, anlayamıyorum. Benim amacım ona ya da buna yardım etmek değil. Ben para kazanmak istiyorum. Bu hiç de pratik bir tutum değil. Kâr uğruna bencilce hareket etmek geçmişte kaldı artık. Çoktan görüş birliği sağlamış olan yaklaşıma göre, herhangi bir iş girişimi ancak toplumun çıkarlarını, kendi girişiminin çıkarlarından önde görürse... Asıl konudan kaçınmak için daha ne kadar konuşacaksın, Jim. Hangi konu. Rearden Metal siparişi. Taggart cevap vermedi. Sessizce oturup kız kardeşini inceledi. İncecik bedeni yorgunluktan çökmek üzereydi, ama omuzlarının düz çizgisi o bedeni dik tutuyordu. Omuzları dik tutansa, bilinçli bir irade çabasıydı. Dagny'nin yüzünden pek az insan hoşlanırdı. Fazla soğuk bir yüzdü. Gözleri çok yoğun bakışlıydı. Yumuşak bakışların çekiciliği ondan pek uzaktı. Koltuğun kolundan sarkan düzgün bacakları James Taggart'ı rahatsız etti, bundan sonraki yorumlarını bozdu. Dagny hâlâ sessizdi. James Taggart sormak zorunda kaldı Bunu böyle telefonla ısmarlamaya bir anda mı karar verdin. Altı ay önce karar vermiştim. Hank Rearden'ın üretime geçmeye hazır olmasını bekliyordum. Ondan Hank Rearden diye söz etme. Çok bayağı. Herkes öyle söz ediyor ondan. Konuyu değiştirme. Ona neden dün akşam telefon ettin. Daha önce ulaşamadım. Neden biraz beklemedin. New York'a döndüğünde. Çünkü Rio Norte Hattı'nı görmüştüm. Eh, benim bunu düşünmek için zamana ihtiyacım var. Konuyu Yönetim Kurulu'na götürmem gerek, en iyi danışmanlara... Zaman yok. Bir fikir geliştirmeme fırsat tanımadın. Senin fikrin umurumda değil. Seninle tartışacak değilim. Yönetim Kurulunla da, profesörlerinle de. Bir seçim yapman gerek, onu da şimdi yapmak zorundasın. Evet mi, hayır mı. Bu asla kabul edilemeyecek, kibirli, temkinsiz bir... Evet mi, hayır mı. İşte senin de sorunun bu. Her şeyi ‘Evet' ya da ‘Hayır' hâline dönüştürüyorsun. Hiçbir şey asla böylesine kesin değildir. Hiçbir şey mutlak değildir. Metal raylar kesindir. Onları alıp almayacağımız da kesindir. Dagny bekledi. James Taggart cevap vermedi. Evet. diye sordu Dagny. Sorumluluğu sen alıyor musun. Alıyorum Devam et öyleyse, dedi, ardından hemen ekledi. Ama riski senin. İptal etmiyorum, ama Yönetim Kurulu'na söyleyeceklerim konusunda da bir taahhüde girmiyorum. Ne istersen onu söyle. Dagny gitmek üzere ayağa kalktı. James Taggart masanın üzerinden uzandı. Görüşmeyi bu kadar kesin sonlandırmakta isteksizdi. Herhalde farkındasındır, bu işin üstesinden gelmek için uzun bir süreç gerekiyor. dedi. Kelimelerinde hemen hemen umut vardı. O kadar da basit değil. Tabii, dedi Dagny. Sana ayrıntılı bir rapor yollarım. Eddie onu hazırlar, sen de okumazsın. Eddie uygulamana yardımcı olur. Ben bu gece Philadelphia'ya, Rearden'ı görmeye gidiyorum. Onunla yapacağımız çok iş var. Sonra ekledi. Bu kadar basit işte, Jim. Kapıya doğru dönüyordu ki, James Taggart'ın sesi yine duyuldu. Söylediği sözler konuyla şaşılacak kadar ilgisizdi. Sana göre hava hoş, çünkü sen şanslısın. Başkaları böyle yapamaz. Nasıl yapamaz. Başkaları insandır. Duyguludur. Tüm hayatlarını metallere, motorlara adayamazlar. Sen şanslısın...senin hiçbir zaman duyguların olmadı. Hiçbir zaman hiçbir şey hissetmedin. Dagny ona bakarken, kara gözlerindeki ifade yavaşça şaşkınlıktan sakinliğe dönüştü, sonra bıkkınlığı andıran garip bir ifadeye geçti, ama bu sonuncusunda, şu anı ilgilendiren dayanma gücünden çok daha fazlası okunuyordu. Alçak sesle, Evet, Jim, dedi. Herhalde hiçbir zaman hiçbir şey hissetmedim. Eddie Willers onun peşi sıra çıktı. Dagny kente döndüğünde, Eddie dünyanın netleştiğini, basitleştiğini, yüzleşmesi kolay bir hâle geldiğini hissederdi...Şekilsiz ürküntü anlarını unuturdu o dönünce. Dagny'nin kadın olduğu hâlde, koskoca bir demiryolu şirketinin işletmeden sorumlu başkan yardımcısı olmasını doğal bulan tek kişi Eddie'ydi. Dagny ona bir gün demiryolunu kendisinin yöneteceğini söylediğinde, ikisi de daha on yaşındaydılar. Bu onu bugün nasıl şaşırtmıyorsa, o gün ormandaki meydanda da şaşırtmamıştı. Dagny'nin çalışma odasına gidi. Onu masasına oturmuş, kendisinin bıraktığı notlara bakar gördüğünde, arabasına binip motoru çalıştırdığı, tekerlerin dönmeye hazır olduğu anda hissettiği duyguları hissetti. Tam odadan çıkacakken, söylemeyi unuttuğu bir şey geldi aklına. ‘Terminalden Owen Kellogg seninle görüşmek için benden randevu istemişti, dedi. Dagny şaşkınlıkla başını kaldırdı. Bu çok komik. Ben de onu çağırtacaktım. Hemen gelsin, görmek istiyorum onu...Eddie, dedi birdenbire. İşlere başlamadan önce söyle de Ayers Müzik Yayın Şirketinden Ayers'ı bağlasınlar bana. Eddie inanamamış gibi bir sesle, Müzik Yayın Şirketi mi. dedi. Evet. Ona sormak istediğim bir şey var. Bay Ayers'ın nazik heveslerle dolu sesi nasıl bir yardımda bulunabileceğini sorduğunda, Dagny, Lütfen söyler misiniz, Richard Halley yeni bir piyano konçertosu besteledi mi. Beşinci Konçerto. diye sordu. Beşinci bir konçerto mu, Bayan Taggart. Yo, hayır, kesinlikle bestelemedi. Emin misiniz. Evet eminim, Bayan Taggart. Sekiz yıldır hiçbir şey yazmıyor. Kendisi sağ mı. Evet, yani, emin değilim aslında...sosyal hayattan tümüyle çekildi...ama ölseydi eminim duyardım. Bir şey yazmış olsa, bilir miydiniz. Elbette. İlk bilen biz olurduk. Tüm eserlerini biz yayınlıyoruz. Ama artık bestelemez oldu. Anlıyorum. Teşekkür ederim. Owen Kellogg odasına girdiğinde, Dagny ona tatmin olmuş bir ifadeyle baktı. Görünüşünü doğru hatırlayabildiği için memnundu bir kere. Genç adamın yüzünde, trendeki görevlide gördüğü ifadenin aynısı vardı Dagny'nin birlikte iş görebileceği birinin yüzüydü. Oturun, Bay Kellogg, dedi, ama delikanlı masanın karşısında ayakta durmayı sürdürdü. Bir gün işimi değiştirmeye karar verirsem size haber vermemi istemiştiniz, Bayan Taggart, dedi. Ben de size haber vermeye geldim. Ben işten çıkıyorum. Dagny'nin en beklemediği şey buydu. Bir an sessiz kaldı, ondan sonra alçak sesle, Neden. diye sordu. Kişisel bir nedenle. Burada çalışmaktan memnun değil miydiniz. Memnundum. Daha iyi bir teklif mi aldınız. Hayır. Hangi demiryolu şirketine gidiyorsunuz. Hiçbir demiryolu şirketine gitmiyorum, Bayan Taggart. Öyleyse ne tür bir işe gireceksiniz. Henüz ona karar vermedim. Dagny onu incelerken hafif bir tedirginlik hissetmekteydi. Genç adamın yüzünde hiçbir düşmanlık yoktu, gözleri dosdoğru Dagny'ye bakıyor, sorulara açık ve net cevaplar veriyordu, saklayacak ya da gösterecek bir şeyi olmayan biri gibi konuşuyordu, yüzü terbiyeli ve boş ifadeliydi. O hâlde neden ayrılmak isteyesiniz. Özel bir neden. Hasta mısınız. Bir sağlık sorunu mu. Hayır. Kentten mi ayrılıyorsunuz. Hayır. Miras kaldı da, o yüzden çalışmamaya mı karar verdiniz. Hayır. Hayatınızı kazanmak için yine çalışacak mısınız. Evet. Ama Taggart Transcontinental'da çalışmak istemiyorsunuz, öyle mi. Hayır. Bu durumda, herhalde size bu kararı verdirecek bir şey oldu. Nedir o. Hiçbir şey, Bayan Taggart. Keşke bana söyleseniz. Bilmek isteyişimin bir sebebi var. Söylesem inanacak mısınız, Bayan Taggart. Evet. Kararım üzerinde, buradaki işimle ilgili hiç kimsenin, hiçbir konunun ya da olayın etkisi olmadı. Taggart Transcontinental'la ilgili belirli bir şikâyetiniz yok mu. Yok. O hâlde benim teklifimi duyunca kararınızı yeniden düşünmek isteyebilirsiniz. Üzgünüm, Bayan Taggart. Yapamam. Aklımdan geçeni size söylememe izin verir misiniz. Evet. İstiyorsanız. Size yeni bir görev teklif etmeye, daha siz buraya gelmeden önce karar vermiştim desem, bana inanır mısınız. Bunu bilmenizi istiyorum. Sizin sözünüze her zaman inanırım, Bayan Taggart. Ohio Bölümünün Şefliği. İstiyorsanız sizindir. Genç adamın yüzü hiçbir tepki vermedi. Sanki bu sözlerin onun gözündeki önemi, demiryolu lâfını ömründe duymamış bir vahşinin gözündeki önemi kadardı. İstemiyorum, Bayan Taggart. Dagny bir an sonra, gepgergin bir sesle, Kendi talebinizi kendiniz yazın, Bay Kellogg, dedi. Fiyatınızı belirleyin. Kalmanızı istiyorum. Başka bir demiryolunun size teklif edeceği her şeyi ben de verebilirim. Başka bir demiryolunda çalışacak değilim. İşinizi çok sevdiğinizi sanıyordum. Genç adamda ilk defa bir heyecan belirtisi hissedildi. Gözleri birazcık irileşmiş, cevap verirken sesine garip, ama sessiz bir vurgu gelmişti. Seviyorum. O hâlde söyleyin bana, sizi tutabilmek için ne söylemem gerekiyor. Bu sözler ağzından öyle istemeden fırlamış, samimiyeti öylesine belli sözlerdi ki, delikanlı, bir an, sanki sözler kendisine ulaşmış gibi göründü. Belki de buraya gelip size ayrılacağımı söylemekle haksızlık ediyorum, Bayan Taggart. Söylememi isteyişinizin, size karşı teklif yapma fırsatı tanımam için olduğunu biliyorum. Gelişim belki pazarlığa açık olduğum izlenimi verdi. Ama değilim. Geldim, çünkü ben...size verdiğim sözü tutmak istedim. Sesindeki o küçücük duraklama, Dagny'ye, ilgisinin ve teklifinin bu delikanlı için taşıdığı anlamı göstermeye yetmişti. Genç adamın verdiği karar, belli ki kolay bir karar değildi. Kellogg, sana teklif edebileceğim hiçbir şey yok mu. Yok, Bayan Taggart. Hiçbir şey yok. Çıkmak üzere döndü. Dagny ömründe ilk defa kendini çaresiz ve yenik hissetmekteydi. Neden. diye sordu, ama bu soru karşısındaki gence yönelik değildi. Genç adam durdu. Omuz silkti, hafifçe gülümsedi...Bir an için hayata dönmüştü. Bu gülümseme, Dagny'nin ömründe gördüğü en garip gülümsemeydi. İçinde neşe, kalp kırıklığı, sonsuz acılar vardı. Sonunda cevap verdi John Galt kim. Taggart treni Philadelphia'ya yaklaşırken ilk önce karanlığın içinde birkaç seyrek ışık göründü. Bomboş ovada, amaçsız gibi görünüyordu ışıklar. Ama amaçsız olamayacak kadar da güçlüydüler. Yolcular onları ilgisiz bakışlarla seyretti. Derken bir yapının siyah silueti ortaya çıktı. Karanlık gökyüzünün önünde zor fark ediliyordu. Ardından raylara yakın kocaman, karanlık bir bina. Duvarlarındaki koca camlarda trenin ışıkları çizgiler çiziyordu. Karşıdan gelen bir marşandiz manzarayı sakladı, pencereleri bir gürültüyle doldurdu. Derken yolcular, yassı vagonların üzerinden gökteki belli belirsiz, kızılımsı ışığın altında, uzaklardaki binaları gördüler. Işık düzensiz spazmlar hâlinde hareket ediyordu. Binalar soluk alıp veriyormuş gibi. Marşandiz kaybolduğunda, buharlara sarınmış keskin kenarlı binalar belirdi. Birkaç güçlü ışık buharları deliyor, kendini göstermeyi başarıyordu. Buharlar da gökyüzü gibi kızıldı. Bundan sonra ortaya çıkan şey, binaya benzemiyordu. Kareler oluşturan kafes gibi çizgiler, aralarında camlar, sonra vinçler, makineler...hepsi somut, birleştirici bir turuncu alevin içinde... Yolcular kilometrelerce uzanan bir kente benzeyen manzaranın, insansız faaliyetlerle dolu karmaşıklığını kavrayamamışlardı. Onlar sıkışık gökdelenlere benzeyen kuleleri, havada asılı gibi köprüleri, somut duvarlardan birdenbire fışkıran ateşleri görüyorlardı. Gecenin içinde hareket hâlinde olan ışıltılı silindirlere bakıyorlardı o silindirler akkor hâlindeki metaldi. Raylara çok yakın bir ofis binası göründü. Damındaki kocaman neon tabela, tren geçerken vagonların içini aydınlattı. Ekonomi profesörü olan bir yolcu, yanımdakine yorumda bulunuyordu Sanayi çağımızın dev kolektif başarılarının yanında, bireyin ne önemi kalır. Gazeteci olan bir başkası da, ilerde sütununda kullanmak üzere notlar almaktaydı Hank Rearden her dokunduğu şeye kendi adını kazıyan tür adamlardan. Buradan hareketle, Hank Rearden'ın karakteri hakkında kendi düşüncenizi geliştirebilirsiniz. Tren karanlıklara doğru hızla ilerlerken, uzun bir binanın ardından gökyüzüne kırmızı bir soluk fışkırdı. Yolcular hiç dikkat etmediler. Yeni bir parti çelik dökülmesi, onlara dikkatin yöneltilmesi gerektiğinin öğretildiği konular arasında değildi. O parti, Rearden Metal'in aldığı ilk siparişin başlangıcını simgeliyordu. Fabrikanın içindeki fırının başında duran insanlar, ilk parti sıvı metalin akışını seyretmekteydi. Boşalmakta olan daracık akmanın rengi, gün ışığının katıksız beyazı gibiydi. Kara buharlar kıvrılarak yükseliyor, içlerinde haşin kırmızı renkler görünüyordu. Fıskiyeler dolusu kıvılcım, atan nabızlar gibi fışkırdı. Sanki patlayan damarlardan çıkıyorlardı. Hava parçalanıyor gibiydi. Orada olmayan öfkeli alevleri yansıtıyor, kızıl benekler dönüp duruyor, insan yapısı kaplara sığmayacaklarını ilan ediyormuş gibi, sütunları, kirişleri, köprüleri, vinçleri yutmaya yelteniyorlarmış gibi davranıyorlardı. Ama aslında sıvı metal hiç de şiddete eğilimli değildi. Uzun beyaz bir kıvrımdı o. Saten dokusundaydı. Dostça gülümsemesiyle ortalığı aydınlatıyormuş gibiydi. Kil ağızdan uslu uslu akıyor, iki yanında onu iki gevrek sınır tutuyor, sonunda altı metreden aşağıya dökülüp iki yüz ton alan bir hazneye doluyordu. Akıntının üzerinde yıldızlar dolaşıyor, o düzgün akıştan yükseldiklerinde dantel gibi zarif, çocukların pırıltılı oyuncakları kadar masum görünüyorlardı, Beyaz satenin aslında kaynamakta olduğunu anlamak için, ona çok yakından ve dikkatle bakmak gerekiyordu. Zaman zaman fışkırmalar oluyor, yere dökülüyordu. Metaldi o fışkıranlar. Yere çarparken soğuyor, birden alevlere boğuluyorlardı. İki yüz ton metal, çelikten daha sert olacaktı. Şu anda sıvı hâlde ve dört bin derece sıcaklığındaydı. Bu hâliyle içinde bulunduğu binanın her duvarını, ona yakın adamların her birini yok etme gücüne sahipti. Ama yolculuğunun her santiminde, basıncının her kilosu ve içindeki her molekülün içeriği kontrol altındaydı, on yıl boyunca onunla uğraşan bilinci ona egemendi. Kızıl ışıltı çevrenin karanlığında dolanıyor, uzak bir köşede duran adamın yüzüne vuruyordu. Adam bir sütuna dayanmış, seyretmekteydi. Işıla, bir an gözlerine yansıdı. Gözlerinin rengi ve niteliği, açık mavi buz gibiydi. Sonra ışıla, metal sütunun kara dokusuna yükseldi, adamın kül sarısı saçlarının üzerinden geçti, geri döndü, trençkotunun kemerinde, ellerini soktuğu ceplerinde dolaştı. İnce uzun bir adamdı. Çevresindekilere göre hep fazla uzun olmuştu. Yüzü keskin hatlı, elmacık kemikleri çıkıktı. Yüzündeki çizgiler yaşlılıkla gelen türden değildi. Hep vardı o çizgiler onda. O yüzden, yirmi yaşındayken yaşlı görünmüştü, şimdi kırk beşine gelince de genç görünüyordu. Kendini bildi bileli ona hep yüzünün çirkin olduğu söylenmişti, çünkü teslim olmayan, zalim izlenimi yaratan bir şey vardı yüzünde...ifadesiz olduğu için. Şimdi metale bakarken de ifadesizdi. Hank Rearden'di bu adam. Metal, içine dolduğu haznenin üst kenarına kadar yükseldi, sonra da küstah bir rahatlıkla taşmaya başladı. Derken göz kamaştıran beyaz akış, pırıl pırıl bir kahverengine dönüştü, daha sonra da kapkara sarkıtlar hâline geldi, dökülmeye başladı. Cüruf yoğun, kahverengi tepeler hâlinde kabuklanıyordu. Dünyanın yüzeyini andırmaya başlamıştı. Kabuk kalınlaşırken birkaç krater açıldı, içerde beyaz sıvının hâlâ kaynamakta olduğu gözüktü. Bir vincin yukarıdaki koluna monte edilmiş olan kabininin içindeki, bir adam yaklaştı, tek elinin hareketiyle bir levyeyi çekti, zincirler ucunda çelik kancalar indi, hazneyi iki kulpundan yakaladı, bir kova süt kaldırıyormuş gibi kolaylıkla kaldırdı...iki yüz ton metal, dolmayı bekleyen kalıplara doğru uçmaya başladı. Hank Rearden arkasına yaslandı, gözlerini yumdu. Vincin uğultusunun, kendi dayandığı sütunda meydana getirdiği titreşimi hissediyordu. İş oldu artık, diye düşündü. İşçilerden biri onu gördü, yüzünde anlayış dolu bir gülümseme belirdi. Büyük bir kutlamaya, ortaklık ediyor gibi. Uzun boylu, sarışın adamın bu gece neden burada bulunmasının sebebini biliyordu. Rearden da ona gülümsedi. Alabildiği tek selam, o işçinin gülümsemesi olmuştu. Sonra yola koyuldu. Yine ifadesiz yüzlü birine dönüşmüştü. Tek eli cebinde, yürüyordu. Parmakları bir bileziğin çevresine sarılmıştı. Bilezik Rearden Metal'dendi. Zincir biçimindeydi. Ara sıra parmakları kıpırdıyor, bileziğin dokusunu tekrar tekrar hissetmeye çalışıyordu. On yıl sürmüştü o bileziğin yapılması. On yıl çok uzun zaman, diye düşündü. Yol karanlıktı. İki yanında ağaçlar vardı. Başını kaldırınca, yıldızlara karşı birkaç yaprak gördü. Yapraklar kurumuş, bükülmüştü. Düşmeye hazırdılar. Uzaklarda, kırsal bölgeye saçılmış duran evlerin pencerelerinde ışıklar vardı, ama ışıklar bile yolun ıssızlığına engel olamıyordu. Sadece mutlu olduğu zamanlar kentini yalnız hissederdi. İkide bir dönüyor, arkaya, fabrika üzerindeki kızıl göklere bakıyordu. Geçmiş on yıl değildi düşündüğü. Onlardan geriye kalan, bu gece artık adını koyamadığı bir duygudan ibaretti. Ama sessiz, ciddi bir duyguydu. Bir şeylerin toplamıydı o duygu. Nelerin toplamı olduğunu saymak artık gerekmiyordu. Ama hatırlanmayan parçalar da orada, o duygunun içindeydi... - Araştırma laboratuarında ya da fabrikada, alevli fırınların karşısında geçen bitmez geceler vardı onların arasında... - Atölyede ya da evinde, formüllerle doldurduğu, sonra öfkeyle yırtıp attığı sayfalarca yazının arasında geçen geceler vardı... - Umutsuz bir savaşa katılacak askerleri saptar gibi birer birer seçtiği küçük bilim kadrosunun, tüm fikirleri tükettikleri hâlde, hâlâ ondan bir emir bekledikleri günler vardı. Bay Rearden, bu yapılamaz... - Yeni bir fikrin doğuşuyla yarıda kesilen yemekler, o fikrin hemen izlenmesi, denenmesi, testlerden geçirilmesi, aylarca üstünde çalışılması, sonra yeni bir başarısızlık olarak fırlatılıp atılması... - Konferanslardan, anlaşmalardan, ülkenin en iyi çelik fabrikasını işletme sorumluluğundan, yasak bir aşk yaşıyormuş gibi suçluluk duyarak çalınan dakikalar... - On yıl boyunca değişmeden sarılınan tek bir düşünce...yaptığı, gördüğü her şeyin altında o düşünce yatıyordu. Kentin binalarına bakarken de, tren yolundaki raylara bakarken de, uzaklardaki çiftlik evinin penceresindeki ışığa bakarken de, ziyafette bir meyveyi kesmekte olan güzel hanımın zarif ellerine bakarken de, aklı hep, çeliğin yaptığından fazlasını yapabilecek bir metal alaşımındaydı...çelik, demire ne yaptıysa, çeliğe aynı şeyi yapacak olan o metalde... Bir umudu ya da bir numuneyi fırlatıp atarken kendine yönelik eleştirileri, yorulduğunu asla kabul etmeyişi, duygular için zaman ayırmayışı, kendini zorlayıp, yeterince iyi değil...hâlâ yeterince iyi değil... çınlamalarının işkencesi arasında devam edebilmek için tek gücünün bunun yapılabileceğine olan inancı olması... - Sonra başardığı gün...ve adı Rearden Metal olan şeyin ortaya çıkışı... *bütün bunlar, Hank Rearden'ın içinde eriyip füzyon yapan beyaz ısının girdileriydi...ellerindeki alaşım bir garipti...sakın bir duyguydu...karanlıkta içinden geçtiği kırsal bölgeye bakıp gülümsemesine yol açıyor, mutluluğun neden acı verdiğini merak ettiriyordu. Bir süre sonra, sürekli geçmişi düşünmekte olduğunun farkına vardı. O geçmişin bazı günleri önüne serilmişti, yeniden görülmek istiyorlarmış gibi, istemiyordu onlara bakmayı. Anıları gereksiz bir naz gibi görür, onlardan hoşlanmazdı. Ama sonra anladı...Bu gece onları düşünmesi, cebindeki metali onurlandırmak içindi. İşte o zaman, dönüp o anılara bakma iznini verdi kendine. Kaya çıkıntısının üzerinde durduğu, terin şakağından boynuna doğru iplik gibi aktığı günü gördü. Ondört yaşındaydı. Minnesota demir madenlerinde çalışmaya başladığı gündü. Göğsündeki yakıcı acıya rağmen nasıl soluk alınacağını öğrenmeye çalışıyordu. Kendine küfürler yağdırıyordu, çünkü hiç yorulmayacağına dair karar vermişti. Bir süre sonra yine işine döndü. Acının durmak için yeterli bir neden olmadığına karar verdi. Ofisinin penceresinde durup madene baktığı günü gördü. O sabah satın almıştı madeni. Otuz yaşındaydı. Arada geçen yıllarda olup bitenlerin önemi yoktu. Acının önemi olmadığı gibi. Madenlerde, dökümhanelerde, kuzeydeki çelik fabrikalarında çalışmış, kendine seçtiği amaca doğru ilerlemişti. O işlerden tek hatırladığı, çevresindeki insanların hiçbir zaman ne yapacaklarını bilmedikleriydi. Oysa kendisi her zaman ne yapması gerektiğini bilmişti. Bu kadar çok sayıda demir madeninin niçin kapanmakta olduğunu merak edişini hatırladı. İşte şu madenler de, kendisi gelip satın almadan önce, kapanmak üzereydi. Uzaklardaki raf gibi kayalara baktı. İşçiler yolun ucundaki giriş kapısına yeni tabelayı asmaktaydılar Rearden Madeni. Aynı ofiste, bir gece masasının üzerine serilmiş hâlini gördü. Vakit çok geç olmuş, elemanların hiçbiri kalmamıştı. Kimse görmeden orada öylece yatabilirdi. Yorgundu.Kendi vücuduyla bir mücadeleye girmiş gibiydi. Yılların getirdiği, o hiç kabullenmediği yorgunluk, yetişmişti peşinden. Onu yakalamış, masasının üzerine sermişti. Hiçbir şey hissetmiyordu. Tek hissettiği, kıpırdamak istemediğiydi. Hissedecek gücü kalmamıştı. Acı çekecek gücü bile yoktu.İçinde yakılabilecek ne varsa, hepsini yakmıştı. Öyle çok şeyi başlatmak için öyle çok kıvılcım saçmıştı ki. Acaba biri de bana bir kıvılcım verir mi, diye düşünüyordu...tükenmişken, kendini bir daha doğrulamayacak gibi hissederken. Kendine bir soru sordu...kim başlatmıştı, kim yola çıkarmıştı, kim ilerletmişti onu. O zaman kafasını kaldırdı. Yavaşça, ömrünün en büyük çabasıyla, bedenini de doğrulttu, dik oturdu, tek eli masaya dayalı, kolu titrer durumda buldu kendini. O soruyu bir daha asla sormadı. Bir tepede durup, eskiden çelik fabrikası olan yapının enkazına baktığı günü gördü. Kapatılmıştı. Pes etmişlerdi. Kendisi orayı bir önceki gece satın almıştı. Kuvvetli bir rüzgâr esiyordu. Bulutların arasından gri bir ışık sızıyordu. O ışıkta, vinçlerin üstündeki kızıl kahve pasları ölü bir kan gibi görmüştü...Parlak yeşil, capcanlı yaban otları, yıkık duvarların dibindeki cam kırıklarının üzerinde bitmiş gibiydi. Uzaktaki giriş kapısında, insanların kara siluetlerini görüyordu. Bir zamanlar varlıklı bir kasaba olan bu yerde yaşayan işsizlerdi bunlar. Orada duruyor, kendisinin kapıya bıraktığı pırıl pırıl otomobile bakıyorlardı. Tepede duran adam acaba herkesin sözünü ettiği Hank Rearden mi, acaba madenin yeniden açılacağı söylentileri doğru mu, diye merak etmekteydiler. Gazetelerden biri, Pennsylvania'da çelik üretimi besbelli ki, sona ermiştir, diye yazıyordu. Uzmanlar, Henry Rearden'ın girişiminin de umutsuz olduğu konusunda görüş birliği içinde. Sansasyonel Henry Rearden'ın sansasyonel sonuna yakında tanık olabiliriz. Bunlar on yıl öncenin olaylarıydı. Bu gece yüzünde hissettiği soğuk rüzgâr da o gecenin rüzgârını hatırlatıyordu. Arkaya bakmak üzere döndü. Fabrikanın üzerindeki kızıllık gökyüzünde soluk alıp veriyordu...Bu da, gün doğumu kadar hayat verici bir şeydi. Onun durakları olmuştu bunlar. Bir ekspresin durmadan geçtiği ara istasyonlar gibi. O durakların arasındaki yıllardan hiçbir şeyi net olarak hatırlamıyordu. Yıllar bulanıktı. Hızlı giden aracın penceresinden görülüyormuş gibi. Ne olmuşsa, ne acılar ve zorluklar yaşanmışsa, hepsine değdi, diye düşündü...çünkü o acılar onu bugüne getirmişti. Bugün Rearden Metal'in ilk kazanı dökülmüştü. Taggart Transcontinental'in rayları olacaktı o dökülen. Cebindeki bileziğe dokundu. İlk dökülen metalden yaptırmıştı onu. Karısı için. Bileziğe değdiğinde, karım dediği zaman düşündüğü şeyin bir soyut kavram olduğunu fark etti. Evli olduğu kadını düşünerek söylememişti onu. Bir pişmanlık saplandı içine. Keşke bileziği yapmasaydı...Ardından kendine o pişmanlıktan ötürü sitem etti. Başını iki yana salladı. Şimdi eski kuşkuların zamanı değildi. Bu gece herkesin her kusurunu bağışlayabilirmiş gibi hissediyordu, çünkü mutluluk, arınmanın en güçlü maddesiydi. Her canlı varlığın bu gece onun iyiliğini istediğinden emindi. Birilerine rastlamak istiyordu. İlk yabancının karşısında, savunmasız ve apaçık durmak, Bak bana, demek istiyordu. İnsanlar bir mutluluk sahnesi görmeye...benim bir zamanlar olduğum kadar aç, diyordu kendi kendine. Çok anlamsız ve çok gereksiz gözüken o gri ıstıraplardan bir anlık bir sıyrılma. İnsanların neden mutsuz olması gerektiğini hiçbir zaman anlayabilmiş değildi. Karanlık yol belli belirsiz bir yokuşa dönüşmüş, tepeye tırmanmıştı. Durup arkasını döndü. Kırmızılık batıya doğru ince bir şerit hâlinde uzanmaktaydı. Onun yukarısında, kilometrelerce uzaktan görünen neon harfler vardı. Dimdik durdu. Yargılamanın sonucunu bekler gibi. Bu karanlık gecede, ülkedeki başka ışıklı yazıların da parlamakta olduğunu düşündü Rearden Cevher - Rearden Kömür - Rearden Kireç. Geride bıraktığı günleri düşündü. Keşke hepsinin tepesine bir ışık daha yakmak mümkün olsaydı Rearden Hayat. Hızla döndü ve yürümeyi sürdürdü. Eve yaklaşırken adımlarının yavaşladığını fark ediyor, keyfinin azalmakta olduğunu hissediyordu. Evine girmekte belli belirsiz bir isteksizlik duyuyor, oysa böyle bir şey hissetmek istemiyordu. Hayır, diye düşündü. Bu gece olmaz. Bu gece anlayacaklar. Ama bilemiyordu. Neyi anlamalarını istediğini hiçbir zaman tanımlayamıyordu. Eve yaklaştığında salonun penceresinde ışıklar gördü. Ev bir tepenin üzerindeydi. Karşısında kocaman, bembeyaz yükseliyordu. Çıplak bir hâli vardı. Birkaç yarı kolonyel sütun, isteksiz bir süsleme gibi görünüyordu. Göstermeye değmeyecek bir çıplaklığın neşesiz görünümüne sahipti. Salona girdiğinde karısının kendisini fark edip etmediğinden emin olamadı. Şöminenin yanına oturmuş, konuşuyordu. Kolunun kavisi, ağzından çıkan sözleri zarafetle vurgulamasına, hareket halindeydi. Sesinde hafif bir duraklama duyunca, kendisini fark ettiğini düşündü, ama karısı başını kaldırmamıştı, cümlesine düzgün biçimde devam ediyordu, o yüzden emin olamadı. Ama kültürlü erkekler, sırf maddesel zekâdan sıkılır, demekteydi. O da, su tesisatı konusunda heyecanlanmayı reddediyor. Sonra başını çevirdi, uzun odanın karşı ucunda, gölgeler arasında durmakta olan Rearden'a baktı, kolları zarafetle iki yana açıldı, iki yanında iki kuğunun boynu varmış gibi göründü. Ah, sevgilim, dedi pırıl pırıl, eğlenen bir sesle. Eve gelmek için biraz fazla erken değil mi. Süpürülecek cüruf, cilalanacak çubuk falan yok muydu. Hepsi ona döndüler annesi, kardeşi Philip ve eski dostları Paul Larkin. Üzgünüm, diye cevap verdi. Geç kaldığımın farkındayım. Annesi, Üzgünüm deme, dedi. Telefon edebilirdin. Rearden ona bakarken bir şeyler hatırlamak için kendini zorluyordu. Akşam yemeğine burada olacağına söz vermiştin. Ah, evet, vermiştim. Üzgünüm. Ama bugün fabrikada döküm yap... Birden sustu. Eve gelip söylemek istediği şeyi söylemesini neyin engellediğini bilmiyordu. Yani...unuttum, demekle yetindi. Philip, Annem de onu demek istiyor, dedi. Karısı neşeyle, Bırakın kendini toplasın, henüz tam anlamıyla burada değil, hâlâ fabrikada, dedi. Paltonu çıkar, Henry. Paul Larkin evcil köpeklerin bakışıyla bakıyordu yüzüne. Rearden, Merhaba, Paul, dedi. Ne zaman geldin. New York'tan beş otuzbeşe atlayıp geldim. Larkin kendisine yöneltilen dikkatten ötürü minnetle gülümsüyordu. Sorun mu var. Bugünlerde sorunu olmayan mı var. Larkin'in gülümsemesi bu sözün felsefî niteliğini vurgulamak istermiş gibi hazinleşti. Ama, yo, özel bir sorun yok. Bir uğrayıp seni göreyim dedim. Karısı güldü. Onu hayal kırıklığına uğrattın, Paul. Rearden'a döndü. Bu aşağılık kompleksi mi, yoksa üstünlük kompleksi mi, Henry. Kimsenin seni sırf kendin olduğun için görmek isteyeceğine inanmıyor musun. Yoksa senin yardımın olmadan kimse idare edemez mi sanıyorsun. Öfkeli bir inkârı hemen haykırmak istedi, ama karısı tatlı tatlı gülümsüyor, bunun yalnızca bir şaka olduğunu anlatmaya çalışıyormuş gibi davranıyordu. Ciddi olmayan sohbetlere katılmakta her zaman zorlanırdı Rearden. O yüzden, cevap vermedi. Durmuş, karısına bakıyor, hiçbir zaman anlayamadığı şeyleri merak edip duruyordu. Lillian Rearden genelde güzel bir kadın olarak tanınırdı, Uzun boylu ve zarifti. Ampiyesmanlı ya da ampir tarzı giysiler ona çok yakışır, o da sık sık bu tür şeyler giyerdi. Güzel profili, günün modası cameo lar gibiydi. Tertemiz, gururlu hatlara, açık kumral, dalgalı saçlara sahipti. Saçlarını klasik bir basitlik içinde tarar, böylelikle emperyal bir güzellik yansıtmayı başarırdı. Ama yüzünü döndüğünde, insanlar küçük bir hayal kırıldığı yaşarlardı. Yüzü güzel değildi. Gözleriydi kusurlu olan. Soluk gözlerdi. Ne tam gri, ne tam kahverengi. İfadesiz ve cansız gözler. Rearden sık sık merak ederdi. Her zaman bu kadar neşeli olduğuna göre, yüzü neden neşeli olmuyordu acaba. Onun inceleyici bakışlarına karşılık Lillian, Daha önce tanışmıştık, dedi. Ama galiba emin değilsin. Annesi, Yemek yedin mı, Henry. diye sordu. Sesinde sitemli bir sabırsızlık vardı. Sanki Henry'nin aç olması, ona açık bir hakaretmiş gibi. Evet...Hayır...Aç değilim. Zili çalayım da sana bir şeyler... Hayır, Anne, şimdi olmaz. Önemi yok. Seninle de sorunum hep bu olmuştur. Ona bakmıyor, kelimeleri havaya söylüyordu. Senin için bir şeyler yapmaya çalışmak boşuna, çünkü makbule geçmiyor. Hiçbir zaman doğru dürüst yemek yemeni sağlayamadım. Philip, Henry, çok fazla çalışıyorsun, dedi. Sana iyi gelmiyor. Rearden güldü. Hoşuma gidiyor. O senin kendine söylediğin şey. Bir tür nevroz bu, biliyorsun. İnsan kendini işine boğuyorsa, bir şeylerden kaçmaya çalışıyor demektir. Bir hobin olmalı. Öf, Phil, Tanrı aşkına, dedi Rearden...hemen ardından da, kendi sesindeki sinirlilikten pişmanlık duydu. Philip'in sağlığı her zaman bıçak sırtındaydı, ama doktorlar onun o gevşek vücudunda hiçbir belirgin aksaklık bulamamışlardı. Otuzyedi yaşındaydı, ama kronik yorgunluğuna bakanlar onu ağabeyinden daha büyük sanıyordu. Biraz eğlenmesini öğrenmelisin, dedi Philip. Yoksa sıkıcı, dapdar bir insan olacaksın. Zihni tek yönde çalışanlardan, hani bilirsin. Kendi kabuğundan çıkman, dünyaya bir bakman gerek. Hayatı büsbütün kaçırmak istemezsin böyle. Rearden içinden kabaran öfkeyle mücadele ederken, kendine, bunun Philip'e özgü bir ilgi gösterisi olduğunu söylüyordu. Gücenmenin haksızlık olduğunu telkin ediyordu kendine. Bu insanların hepsi ona duydukları ilgiyi belli etme peşindeydi. Keşke ilgi göstermek için seçtikleri şeyler...bunlar olmasaydı, diye düşündü. Bugün oldukça iyi vakit geçirdim, Phil, diye gülümsedi. Philip bunun nedenini sormayınca şaşırdı. Keşke içlerinden biri sorsa, diyordu kendi kendine. Konsantre olmak zor gelmeye başlıyordu. Akan metalin görünümü hâlâ zihninde çakılıydı, bilincini dolduruyor, başka şeye yer bırakmıyordu. Özür dilemen gerekirdi, ama bunu da beklemeyecek kadar akıllanmış olmam gerekir, diyordu annesinin sesi. Rearden ona döndüğünde, annesinin o incinmiş ifadeyle yüzüne bakmakta olduğunu gördü. Savunmasızların upuzun sabrını anlatmaya çalışan bir bakış. Yemeğe Bayan Beacham gelmişti, dedi. Efendim. Bayan Beacham. Arkadaşım Bayan Beacham. Öyle mi. Sana onu anlatmıştım. Birkaç kere anlattım. Ama benim söylediğim hiçbir şeyi hatırlamazsın. Bayan Beacham seninle tanışmaya çok hevesliydi, ama yemekten sonra gitmek zorunda kaldı, seni bekleyemedi. Bayan Beacham çok meşgul bir insandır. Sana kilise okulunda ne harika işler yaptığımızı anlatmak istiyordu. Metal işçiliği kurslarını anlatacaktı, harika demir kapı tokmaklarımızı gösterecekti. Küçücük gecekondu çocukları kendi kendilerine yapıyorlar hepsini. Dengeli bir cevap verebilmek için tüm gücünü kullanıp kendini zorlaması gerekti. Seni hayal kırıklığına uğrattığım için üzgünüm, Anne. Üzgün değilsin. Biraz çaba gösterseydin, burada olurdun. Ama ne zaman kendin dışında biri için bir çaba gösterdin ki. Hiçbirimize ve hiçbirimizin yaptıklarına ilgi duymuyorsun. Faturaları senin ödemen her şeye yeter sanıyorsun, değil mi. Para. Tek bildiğin o. Bize tek verdiğin de o. Hiç zaman verdin mi bize. Eğer bu, oğlunu özlediği anlamına geliyorsa, sevgi demekti. Sevgi demekse, o zaman da kendisinin...sesinden tiksintisi belli olmasın diye böyle sessiz kalması haksızlıktı. Sana vız geliyor, diye devam etti annesi. Yarı tükürüyor, yarı yalvarıyor gibiydi. Lillian'ın bugün çok önemli bir sorun için sana ihtiyacı vardı, ama ben ona, seninle konuşmak için beklemesinin bir işe yaramayacağını söyledim. Lillian, Öf. Anne, önemi yok. dedi. Henry için önemi yok. Rearden ona döndü. Odanın ortasında, ayaktaydı. Trençkotu hâlâ üstündeydi. Sanki hiç gerçeğe dönüşmeyecek bir gerçek dışılığa sıkışmış gibiydi. Lillian neşeyle, Hiç önemi yok, dedi. Rearden onun sesinin özür dileyen bir ses mi, yoksa kibirlenen bir ses mi olduğunu anlayamadı. İş değildi konu. Ticari olmayan bir şeydi. Ne oldu. Bir parti vermeyi düşünüyordum. Parti mi. O kadar korkma, yarın geceye değil. Çok meşgul olduğunu biliyorum, ama bu parti üç ay sonraya. Çok büyük, çok özel bir şey olmasını istiyorum. O yüzden, o gece burada olacağına, Minnesota'da, Colorado'da, California'da olmayacağına söz verir misin. Kocasına bir garip bakıyordu. Hem hafife alır gibi, hem de aynı zamanda amaçlı konuşmaktaydı. Gülümsemesi hem masumiyet yansıtıyor, hem de gizli bir kozu olduğunu ima ediyordu. Üç ay sonra mı. dedi Rearden. Ama biliyorsun ki ne tür bir acil iş çıkacağını, neyin beni kent dışına sürükleyeceğini bilemem. Yo, biliyorum. Ama ben de herhangi bir demiryolu yöneticisi, otomobil üreticisi ya da hurda satıcısı gibi senden erkenden bir resmi randevu alamaz mıyım. Senin için hiçbir randevusunu kaçırmaz, diyorlar. Tabiî ki gününü saptayacak olan sensin. Sana uyan bir gün olsun. Rearden'a bakarken başını eğmiş, alnının altından onun upuzun boyuna yönelttiği bakışlarına bir dişilik niteliği gelmişti. Biraz fazla rahat, biraz fazla temkinli, devam etti. Ben 10 Aralık akşamını düşünmüştüm, Ama istersen dokuz ya da onbiri tercih edebilirsin. Benim için fark etmez. Lillian yumuşak bir sesle, On Aralık bizim evlenme yıldönümümüz, Henry, dedi. Hepsi onun yüzüne bakıyorlar, sanki o yüzde bir suçluluk ifadesi arıyorlardı. Ama gördükleri belli belirsiz, eğlenir gibi bir gülümseme oldu. Bunu bir tuzak olarak düşünmüş olamaz, diyordu Rearden kendi kendine. Çünkü çok kolay kurtulabilirdi bu tuzaktan. Unutkanlığıyla ilgili sorumluluğu reddetmek, onu eli göğsünde bırakmak çok kolaydı. Lillian zaten elindeki tek silahın, onun kendisine olan duyguları olduğunun farkındaydı. Rearden, herhalde amacı benim duygularımı sınamak ve kendininkileri itiraf etmek olmalı, diyordu içinden. Parti vermek, Rearden'a göre bir kutlama biçimi değildi, ama karısının tipik kutlama tercihiydi. Rearden'ın gözünde hiçbir şey ifade etmezken, Lillian için kocasına ve evliliklerine sunabileceği en anlamlı jestti bu. Karımın standartlarını paylaşmıyor olsam bile, niyetine saygı duymam gerek, diye düşündü. Aslında ondan gelecek herhangi bir jeste ilgi duyup duymadığını bile bilmiyordu. Onun kazanmasına izin vermeliyim, dedi kendi kendine. Çünkü o, kendini kocasının insafına teslim etmişti. Rearden gülümsedi. Açık, içinde hiç güceniklik olmayan, karısının zaferini kabullenen bir gülümseme. Pekala Lillian, dedi alçak sesle, On Aralık gecesi burada olacağıma söz veriyorum. Teşekkür ederim, tatlım. Lillian'ın gülümsemesinde kapalı, esrarengiz bir nitelik vardı. Rearden o anda, acaba neden verdiğim tepkinin buradaki herkesi hayal kırıklığına uğrattığını hissediyorum, diye merak etti. Eğer bana güveniyorsa, bana olan duyguları hâlâ canlıysa, ben de onun güvenine karşılık vermeliyim, dedi kendi kendine. Söylemek zorundaydı. Kelimeler insanın zihnine odaklanan bir mercekti. Bu gece başka türlü kelimeler seçip kullanamazdı zaten. Geç kaldığım için özür dilerim, Lillian, ama bugün fabrikada Rearden Metal'in ilk kazanını döktük. Bir anlık sessizlik oldu. Sonra Philip, Eh, güzel, dedi. Ötekiler hiçbir şey söylemedi. Rearden elini cebine attı. Parmakları değdiği anda, o bileziğin başka her şeyi silip süpürdüğünü anladı. Sıvı metalin havadan dökülüşü sırasında hissettiği duyguları hissediyordu yine. Sana bir hediye getirdim, Lillian. Dimdik durmakta olduğunun farkında değildi. Bileziği onun kucağına bırakmak için kolunu uzattığında, haçlı seferinden dönen askerin, getirdiği ganimeti sevgilisine uzatışı gibi bir poza büründüğünün de farkında değildi. Lillian Rearden onu aldı, dümdüz tuttuğu iki parmağının uçlarıyla kaldırdı, ışığa tuttu. Halkalar ağırdı, kaba yapılmıştı. Parıldayan metalin garip bir pırıltısı vardı. Rengi yeşilimsi maviydi. Nedir bu. diye sordu. Rearden Metal'in ilk dökülen kazanından yapılmış ilk nesne. Yani...demiryolunun bir tek rayı kadar değerli...mi demek istiyorsun. Rearden ona boş boş baktı. Lillian bileziği şıngırdattı, ışığın altında parıldattı. Henry, bu gerçekten harika. Ne kadar orijinal. Köprü payandalarının, kamyon motorlarının, mutfak fırınlarının, daktiloların ve...neydi öteki, tatlım. Çorba kazanlarının yapıldığı maddeden mücevher takınca, New York'ta sansasyon yaratacağım. Philip, Tanrım, Henry, amma da kibirlisin. dedi. Lillian güldü. O çok duygusaldır. Tüm erkekler öyledir. Ama, sevgilim, gerçekten çok makbule geçti. Mesele armağanda değil, niyette, biliyorum. Rearden'ın annesi, Bu bence katıksız bencillik, deyiverdi. Başka erkek olsa, karısına pırlanta bilezik getirirdi, ama düşündüğü karısının memnuniyeti olurdu, kendininki değil. Buna karşılık Henry, yeni tür bir teneke yaptı diye, bunun herkesin gözünde pırlantadan daha değerli olacağına inanıyor, nedeni de, onun yapmış olması. Beş yaşından beri böyle olageldi Henry. Görüp göreceğiniz en kibirli velet...büyüdüğünde de dünyanın en bencil yaratığı olacağını zaten biliyordum. Yo, tatlı bir hareket, dedi Lillian. Çok hoş. Bileziği masanın üzerine düşürdü. Ayağa kalkıp ellerini Rearden'ın omuzlarına dayadı, parmak uçlarına yükselip onu yanağından öptü. Rearden kıpırdamadı, başını da ona doğru eğmedi. Bir süre sonra döndü, paltosunu çıkardı, ateşin yanına, ötekilerden biraz uzağa oturdu. Korkunç bir yorgunluktan başka hiçbir şey hissetmiyordu. Onların sohbetini dinlemedi. Lillian'ın tanışmakta olduğunu, onu annesine karşı savunmaya çalıştığını belli belirsiz duydu. Annesi, Ben onu senden daha iyi tanırım, diyordu. Hank Rearden'ın insana, hayvana ya da ota ilgi duyması için bir şekilde o şeyin kendisiyle ve işiyle ilgisi olması gerek. Tek önem verdiği odur. Ona biraz tevazu öğretebilmek için elimden geleni yaptım, ömrüm boyunca çabaladım, ama başaramadım. Annesine nerede ve nasıl yaşamak isterse yaşayabilmesi için sınırsız olanaklar sunmuştu. Neden gelip kendisiyle birlikte yaşamakta direndiğini anlayamıyordu. Başarılarının annesi için bir anlam taşıyacağını sanmıştı. Taşıyorsa, o zaman aralarında bir bağ oluşurdu...hem de Henry'nin tanıyabileceği türden tek bağ. Başarılı oğlunun evinde kendine bir yer istiyorsa, bunu reddedecek değildi. Philip, Bizim Henry'nin azizleşmesini beklemek boşuna. Anne, dedi. Öyle yaratılmamış. Lillian, Ah, ama yanılıyorsun, Philip diye söze karıştı. Çok yanılıyorsun. Henry'de bir azizin tüm nitelikleri var. Mesele de o zaten. Ne istiyorlar benden. diye kendine sordu Rearden. Ne peşindeler. Kendisi onlardan hiçbir zaman hiçbir şey istememişti. Kendisine sarılmak isteyenler, hak iddia edenler onlardı. Bu talep görünüşte sevgi biçimindeydi, ama buna dayanmak Rearden'a, her türlü nefrete dayanmaktan daha zor geliyordu. Kazanılmamış servetten nasıl nefret ederse, amaçsız sevgiden de öyle nefret ederdi. Onu bilinmeyen bir sebepten ötürü sevdiklerini iddia ediyor, ama onun sevilme nedeni olarak isteyebileceği her türlü şeyi reddediyorlardı. Bu durumda kendisinden nasıl bir cevap beklediklerini merak