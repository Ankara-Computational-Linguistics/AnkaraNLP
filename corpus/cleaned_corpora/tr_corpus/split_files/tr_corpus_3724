hektar olmuştur. Yukarıda sayılan çeşitler tahdidi değildir. Ticari alanda yaygın olmasa da William A.Spinks tarafından bulunan Spinks avokadosu başta olmak üzere diğer avokado çeşitleri de bulunmaktadır. Kaliforniya dışında Florida'da yetişen kültürler büyük, yuvarlak, pürüzsüz yüzeyli orta yeşil derili ve az yağlı, liflidir. Nadiren de olsa düşük kalorili avokado olarak pazarlanır. Avokado üretim tarihinde kullanılan ancak ticari olarak kullanımı artık günümüzde bırakılan Challenge, Dickinson, Kist, Queen, Rey, Royal, Sharpless, ve Taft türleri sınırlı olsa da çiftçilerce dikilip kullanılabilmektedir. Bununla birlikte Soğuğa dayanıklılık haritasında USDA 8b dayanıklılığa sahip Meksika varyetesi avokado türleri olduğu da iddia edilmekle pek yaygın olmasa da bu türlerin ABD'nin Teksas eyaleti,Fransa'nın güneyinde Nîmes gibi yerlerde yetiştirilmesi yapılmaya çalışılmaktadır. -10 dereceye kadar dayandığı iddia olunan "Fantastic" varyetesi buna örnektir. Bunun yanında 'Brazos Belle', 'Joey', 'Lila', 'Poncho', 'Clifton', 'Duke', 'Ganter', 'Gottfried', 'Ignacio', 'Mayo', 'Mexicola', 'Mexicola grande', 'Northrop', 'Puebla', 'Stewart', 'Teague', 'Topa Topa', 'Walter Hole' gibi varyetelerde bulunmaktadır. Avokado ticari sorunlara da neden olmuştur. ABD, Meksika ve bir kısım ülkelerle birlikte NAFTA antlaşmasını imzalayıp bu antlaşma yürürlüğe 1994'te girince Meksika Avokadolarını ABD'ye ihraç etmek istemiş ancak ABD Meksika'daki avokadolarda Tephritidae tipi meyve sineklerinin bulunduğu ve bu sebeple Kaliforniya gibi yerlerde kendi ağaçlarını korumak ve kendi rezervlerine zarar vermesini engellemek için buna karşı direnmiştir. Bunun üzerine Meksika ABD Tarım Bakanlığı müfettişlerini ülkesine davet etmiş ABD ise bunun tespitinin mümkün olmayacağını söyleyerek bu teklifi reddetmiştir. Meksika Hükümeti bunun üzerine ABD'nin kuzeydoğusuna (bu sineklerin soğuktan yaşayamayacağı yerler) ihracına izin verilmesi için teklif götürmüştür. ABD bu öneriye karşı da direnmiş, ancak Meksika'nın, ABD mısırının ithalatına karşı gümrük engellerini kaldırması karşısında bu ısrarından vazgeçmiştir. Bir argümana göre ABD'nin bu inadının nedeni Kaliforniya'daki kendi avokado üreticilerinin, Şili ve Meksika'dan yapılan ithalatlar neticesi rekabet girip zor durumda kalacağı ve kar kaybına uğrayacağı yolundaki korku olduğu ileri sürülmüştür. Bugün Meksika ABD'nin 50 eyaletine avokado ihraç etmektedir zira ABD tarım bakanlığı müfettişleri davet edildikleri Meksika'da Hass avokadolarının %90'ının üretildiği Michoacán ve Uruapan'da incelemeler yapmış, milyonlarca meyveyi incelemiş ve hiçbir soruna rastlanmamıştır. Öyle ki ABD'de 2005-2006 arasında Meksika'dan yapılan ithalat 130.000 tonu bulmuştur. 2009'da Meksika yanında Peru ve Şili'de ABD'ye avokado ihracatına katılmıştır. Avokado üretildiği Kaliforniya ve Florida'da yüksek işçilik maliyetleri, su ve işçilik masraflarından diğer ülkelerin aksine pahalı fiyattan tüketiciye sunulmaktadır. Yine avokado ağacının meyve vermesi için yetiştirildiği yerde harcanan zaman, su v.s faktörlerde bu fiyatı arttırmaktadır. Buna rağmen Kaliforniya ABD'nin avokado üretiminin %90'ını tek başına yapmaktadır. Uluslararası alanda ABD'ye avokado ihracatı ise Meksika'nın elindedir. Avokado kültürlerinde pek çok meyvede bulunandan fazla lipit (yağ) bulunur ve genellikle bunlar tekli doymamış yağlardır. Diğer yağlı gıdaların (Yüksek yağlı et süt balık vb.) kullanımın sınırlı olduğu hallederde çeşitli diyetlerde önemli şekilde kullanıma hizmet etmektedir. Olgun avokado elin avucuna alınarak hafifçe nazik basınçla sıkılır. Meyve eti dışarıda hızla kahverengi hal alır bu enzimatik siyahlaşmayı engellemek için soyulan avokadoların üzerine limon veya misket limonu suyu sıkılır. Meyveler tatlı değildir ancak yağlı ve belirgin ama ustaca tatlandırılmış pürüzsüz kremsi dokusu vardır. Pek çok ülkede bu ikisi için kullanılmasa da hem iştah açıcı, hem tatlı yemeklerde bu sayede kullanılabilir. Avokado vejetaryen mutfakta çok popülerdir, yüksek yağ içeriği nedeniyle sandviç ve salatalarda et yerine kullanılır. ""Hass"" gibi bir kısım türler acımsı hale gelmeden az oranda ısıtılabilir durumda olmalarına karşın genelde bütün avokadolar ısıtılmadan çiğ olarak servis edilir. Zira, ısıtma denenmemiş kültürlerde çok dikkat gerektirir ve belli avokado türleri ısıtılması halinde yenilmez hale gelir. Yine uzun süreli bir ısıtma bütün kültür türlerinde kimyasal bir reaksiyona neden olur. Meksika'da mısırlı tortillalara sürülerek tüketilen guakamole sosunun ana malzemesi avokadodur. Filipinler, Brezilya, Endonezya, Vietnam, ve güney Hindistan (özellikle Kerala ve Karnataka bölgelerinin kıyı kesiminde), avokadolar milkshake ve nadiren de dondurmaya eklenerek veya diğer tatlılarda kullanılır. Brezilya, Vietnam, ve Filipinler ve Endonezya'da, şeker, süt veya su ile püre haline getirilen avokado karıştırılıp bir tatlı yapılır. Çikolata şurubu da bazen buna eklenir. Fas'ta soğutulmuş avokado ve tatlandırmak için pudra şekeri ve portakal aromalı su veya portakal suyu ile muamele edilmiş bir sütlü içecek karıştırılarak popüler bir içecek yapılır. Etiyopya'da ise avokado su veya süt, şeker ile karıştırılıp Vimto adlı meyveli soda ve bir parça limonla servis edilir. Ayrıca avokado, mango, muz, papaya, guava ile karıştırılıp suyu çıkarılıp bir meyve suyu karışımı olarak bir bardakta servis edilir. Avokado ayrıca salatalarda kullanılır. Brezilya gibi Portekizce konuşulan ülkelerde çoğunlukla Avokado iştah açıcı egzotik bir meyve gibi görülür, püre halinde lime ve şeker ile karıştırılıp tatlı veya aperitif olarak yenir.İspanyolca konuşulan Meksika ve Arjantin gibi ülkelerde ise bunun aksi şekilde hareket edilip tatlılı tarifler ve duyulmamıştır. Avustralya ve Yeni Zelanda'da ise genelde sandviç, suşiler tostların üstünde ya da tavuk ile birlikte servis edilir. Gana'da dilimlenmiş ekmek üstünde tek başına sandviç gibi yenir. Sri Lanka'da şeker ve süt ya da "treacle" (kısmi ayçiçek nektarından yapılan bir tür şurup) ile püre haline getirilip karıştırılıp popüler bir tatlı olarak servis edilir. Haiti'de genellikle manyok ya da ekmek ile kahvaltıda tüketilir. Meksika ve Orta Amerika'da beyaz pirinç ile karıştırılıp, çorbalarda, salatalarda tavuk ve etin yanında servis edilir. Peru'da "tequeños" adlı peynirli gözlemeye benzer bir böreğin üstünde mayonez gibi kullanılır, "pamillas" adı verilen mangalda, barbeküde kızartılmış etlerin yanında salata ve sandiviçlerde kullanılır ya da tuna balığı, kalamar, tavuk ile doldurulup bütün olarak tüketilir. Şili'de püre olarak hamburger, hotdoglarda veya dilimlenerek kereviz ve marul salatalarında kullanılır. Sezar salatasının şili versiyonu olgunlaşmış ve dilimlenmiş bütün avokadoyu içerir. Kenya'da avokado meyve olarak tek başına yenir veya meyve ya da sebze salatalarında karıştırılarak kullanılır. İran'da ise canlandırıcı yüz kremi olarak kullanılır. Meyve püresi Surinam, Recife gibi eski Hollanda sömürgesi olan ülkelerde "Advocaat" adlı adı da kendinden gelen bir likörün orijinal tarifinde aroma verici, kıvam arttırıcı olarak kullanılır. Avokado dilimleri hamburger, tortilla, hotdog ya da kızartılmış ete eklenip kullanılabilmektedir. Yumurta ile (yağda yumurta, tortillalar, omletler) birlikte kombine edilmektedir, suşi olarak "California Rolls" ya da makizushi (Avokado Maki)'de kilit malzemelerden biri olarak kullanılabilmektedir. Güney Afrika'da Avokado ile yapılan "Avokado Ritz" bilinen bir yemektir. 1960larda avokado Marks and Spencer ile İngiltere'ye geldiğinde bu firma bu meyveyi "avokado armudu" ("avocado pear") olarak adlandırmıştı ancak müşteriler bu meyveyi yanlış şekilde, armut gibi (krema ile) tatlılarda kullanıp, yenilmez bir meyve olduğu yönünde firmaya şikayetler yapmaya başladığında bu firma müşterilerin şikayetlerinden korunmak için armut kelimesini çıkarıp "avocado" olarak satıma devam etmiştir. . Avokadoda çeşitli yağlar bulunmaktadır. Yüksek miktar avokado tüketiminin düşük kan kolestrol seviyesini sağlayabileceği ön araştırmalarda tespit edilmiştir. Özellikle, 7 günlük zengin avokado diyeti sonrası hiperkolestrol hastalarının kolestrol seviyelerinde %17 oranında düşüş olduğu tespit edilmiştir. Diğer tespitlerde LDL (kötü huylu kolestrol) ve trigliserid seviyesinde %22 düşüş HDL (Yüksek yoğunluklu lipoprotein-iyi huylu (yardımcı) kolestrol) seviyesinde %11 artış olmuştur. Japon araştırmacılar Avokado'da bulunan 4 kadar maddeyi sentezlemişler ve (2R, 4R)-16-heptadecene-1, 2, 4-triol adlı antibakteriel bir bileşime rastlanmıştır. Özel aliphatik asetogenin içeriğin birleşiminin, avokadoyu potansiyel kanser önleyicilerden biri yaptığı, ön araştırmalarla tespit edilmiştir. "P. americana" ekstraktının laboratuvar araştırmalarında hipertansiyon ve diabetes mellitus'a karşı potansiyel olarak tedavide kullanılabileceği tespit edilmiştir. Her ne kadar pek poüler olmasa da, avokado ağacı içeride dekoratif bir ev bitkisi olarak büyütülebilir. Normal toprakda ya da 4-6 hafta içinde su içinde köklendirilen çekirdek saksıda büyütülebilir ancak bitki verimli hale gelmesi için yeterli büyüklüğe erişmesi ve yeterli güneş ışığı alması gerekir. Bazı ev bahçeciliği ile uğraşan kişiler meyve vermesi 4 ile 6 yıl arası bir süre gerektiren avokadonun büyemesinin hızlanması için aşı yaparlar ancak avokadonun iyi meyve vermesi için ikinci bir farklı türde ağacın ve çapraz tozlaşmanın gerekliliği unutulmamalıdır. Bazı insanlarda avokado alerjik reaksiyona neden olur. İki tür alerji formu bulunmaktadır; bunlardan ağaç poleni alerjisi ağız ve boğazda avokado yenildikten sonra lokal semptomlara neden olur, ikincisi lateks meyve sendromu olarak bilinir, lateks alerjisi ile ilişkilidir ve genel ürtike (deri döküntüsü ve kaşıntı), kas ağrısı, kusmaya neden olur ve bazen can tehlikesine neden olabilir. Avokado yaprakları, kabuk, gövde, veya tohumu hayvanlar, kediler, köpekler, develer, sığırlar, kuşlar, balık ve atlar için zararlıdır. bunların tüketimi, onlara zarar verebilir, öldürebilir. Avocado meyveside bazı kuşlar için zehirli olabilir ve "American Society for the Prevention of Cruelty to Animals " (ASPCA-Amerikan Hayvanlara Eziyetin Önlenmesi Derneği) tarafından kedi, köpek atları içine alan pek çok hayvan için toksik ilan edilmiştir. Buna karşın Avokado meyvesi çeşitli kedi ve köpek yemeklerinde kullanılmakta ve güvenli olduğu iddia edilmektedir. ASPCA ise bu meyvenin güvenli olup olmadığının bilinmediğini belirtmektedir. Avokado meyveleri toksik yağlı asit içerikleri ve persin içerir; çok miktarda alınırsa Atlarda koliğe neden olur ve veteriner tedavisi olmazsa ölümle sonuçlanabilir. Belirtileri gastrointestinal irritasyon, kusma, ishal, solunum sıkıntısı, konjesyon, kalbin dokuların etrafında sıvı birikimi ve hatta ölümdür. Kuşlar bu toksik bileşiğe özellikle hassas durumdadır. Avokado ve guakamolenun hayvanlara yedirilmesinden tamamen sakınılmalıdır. Bir kısım evrim bilimciler 'evrimsel anakronizmden' teorisinden hareketle ağaçların değişen ekolojik ortama uyum sağladığını iddia ederler ve avokado ağacının büyük memelilerden olan Pleistocene megafauna ve gomphothere ile birlikte evrimleştiğini ve bu yönden Mango'ya benzediğini iddia ederler. Avokado ağacı da mango gibi genel olarak büyük hayvanlarca meyvelerinin yenmesi ve ardından toksik yenmez çekirdeğinin hayvan dışkısından yararlanarak etrafa yayılması ile yabani ortamda çoğalabilir. Bu yönden bir zamanlar soyu tükenmiş Dev tembel hayvanın ataları Gomphotherelerin bu bitkileri yaydıkları fakat sonrasında değişen duruma göre bitkinin ve meyvesinin kendini uyarlayarak günümüze kadar geldiği iddia edilmektedir. Buna göre ekolojik çevre olarak avokadonun mangoya benzediği iddia edilmektedir. Winnipeg Winnipeg, Manitoba eyaletinin başkenti ve en büyük kentidir. Kuzey Amerika kıtasının coğrafi merkezine yakınlığı ve Kanada'nın doğu-batı doğrultusunun merkezinde bulunması dolayısıyla stratejik avantajlara sahiptir. ABD sınırından 110 kilometre uzaklıktadır. Aynı zamanda Red ve Assiniboine Nehirleri'nin birleştiği noktadır. Sahip olduğu coğrafi avantajların yanında, dünyanın en verimli tarım bölgelerinden birinin ortasında bulunması kenti önemli bir ulaşım, finans, tarım, sanayi ve eğitim merkezi haline getirmiştir. Şehir adını yakınındaki Winnipeg Gölü'nden almıştır. Winnipeg ise Krice çamurlu su anlamına gelmektedir. Avrupalılar bölgeye gelmeden önce bile Winnipeg yerli Aborjin halkı arasında büyük bir ticari öneme sahipti. Fransız tüccarlar bölgedeki ilk kaleyi 1738 yılında yaptı. Bu kalenin oluşturduğu küçük yerleşim birimi 1873 yılında Winnipeg şehri adını aldı. 2001 nüfus sayımına göre kent merkezinin nüfusu 619.544'tür. Çevresindeki kırsal yerleşim birimleriyle birlikte Winnipeg'in toplam nüfusu, 2005 yılında 706.900 olarak tahmin edilmektedir. 2011 nüfus sayımına göre Winnipeg Kanada'nın nüfus açısından 7. en büyük belediyesi oldu . Denizden oldukça uzakta olduğu için sert karasal iklim etkisini gösterir ve bundan dolayı yıllık derece farkı 40°yi geçmektedir . Kentte Winnipeg Üniversitesi ("University of Winnipeg") ve Manitoba Üniversitesi ("University of Manitoba") bulunmaktadır. Karabiber Karabiber ("Piper nigrum"), çiçekli bitkilerden Piperaceae familyasına ait bitkilerin meyvelerinin kurutulup, baharat şeklinde kullanılmasıyla elde edilen toz şeklidir. Beyazbiber, yeşilbiber gibi çeşitleri de vardır. Kökeni Hindistan olmasına karşılık, tüm sıcak iklimlerde yetiştirilebilir. Küre biçimli, eriksi tipte meyveleri vardır, kabuğunun dış kısmı etli, iç kısmı serttir. Olgunlaşmadan önce toplanıp kurutulursa "karabiber", olgunlaştıktan sonra kabukları soyularak kurutulursa "beyazbiber" elde edilir. Her iki biber de baharat olarak kullanılır. Saskatoon Saskatoon, Kanada'da, Saskatchewan eyâletinin orta kesminde, Güney Saskatchewan Nehri kıyılarında kurulu kent. 80'li yılların ortasından itibaren, eyâlet başkenti olan Regina'yı geride bırakarak eyâletin en büyük kenti olmuştur. Günümüzde nüfusu 220.000 civarındadır. Kent verimli ovalarla çevrili olması nedeniyle dünyanın en önemli tarım bioteknolojisi merkezlerinden biridir. Bunun yanında, gıda üretimi kentteki önemli endüstri kolarından biridir. Dünya üzerinde bulunan yeniden elde edilebilir potas kaynaklarının üçte ikiye yakın bir bölümü Saskatoon yakınlarında bulunmaktadır. Kentte Saskatchewan Üniversitesi bulunmaktadır. MÃ¼nsterland Münsterland, Almanya'nın kuzeybatısında, Kuzey Ren-Vestfalya eyâletinde (Land) bölge. Kuzeyde Emsland, doğuda Teutoburg Ormanı (Teutoburger Wald), güneyde Lippe Irmağı, batıda da Aşağı Ren Irmağı ve Hollanda-Almanya sınırıyla çevrilidir. 2005 yılı itibarıyla bölge nüfusu 1 milyon 600 bin dolayındadır. Arkeolojik bulgular, Münsterland’ın Milattan Önce 8000’li yıllardan itibaren insan yerleşimlerine sahne olduğunu ortaya koymaktadır. Bölge, 1803'e değin Münster piskoposları tarafından yönetildi. Bölge ekonomisi tarıma dayalı olmasına rağmen topraklarını satarak çiftçiliğe son verenlerin sayısı her geçen yıl artmaktadır. Geleneksel tekstil endüstrisi farklı alanlara yönelerek krizi aşmıştır; madenciliğin yanı sıra turizm bölge halkının başlıca gelir kaynakları arasındadır. Bölgenin en büyük kenti, orta kesimlerdeki Münster'dir. Kayda değer diğer yerleşim birimleri şöyle sıralanmaktadır. Hint inciri Hint inciri ("Opuntia ficus-indica"), kaktüsgiller (Cactaceae) familyasında sınıflanan "Opuntia" cinsinin tipik türüdür. Türkçede bu kaktüs türü için frenk inciri, frenk yemişi, dikenli incir ya da halk ağzında kaynanadili adları da kullanılır. 5–10 cm uzunluğunda, kırmızı, sarı, turuncu renklerde kabuğu olan etli bir meyvedir. Üzerinde çok sayıda diken bulunur. İçinde tohumları bulunur. Tatlı ve suludur. Yenilebilir. Ancak, yerken kabuk kısmı soyulup çıkarılır. Akdeniz'de doğal olarak yetişir. Türkiye'de Batı ve Güney Anadolu'da bulunur. Şekerelması Şekerelması, çok sayıda küçük meyveden meydana gelen bileşik meyve yapısındadır. Meyve eti yumuşak, beyaz ve çok tatlıdır. Taze olarak tüketildiği gibi, meyve suyu, şerbeti ve içkisi yapılır. Ekvator'daki vadilerde ve güneyindeki değişik yükseltilerde, Peru ve Şili'nin 1600–2200 m. yükseltilerde görülür. İspanya'da ticari olarak üretimi yapılır. Sumak Sumak ("Rhus"),(Asurca :ܣܘܼܡܵܩܵܐ "Sumaqa", "kırmızı - kırmızıya kayma - kızarma" ) çalı görünümünde bir bitki cinsi. Sumak bitkisinin meyvesi küre biçiminde, kırmızımsı, ekşi lezzette olur. Uygun yöntemlerle kurutulduktan sonra, sofra tuzuyla karıştırılıp öğütülür ve baharat olarak kullanılan "sumak" elde edilir. Özellikle kokuyu azalttığı için soğan salatalarında tercih edilir. Türkiye'de Doğu Anadolu Bölgesi dışında her yerde yetişir. Boğadikeni Boğadikeni, maydanozgiller (Apiaceae) familyasından "Eryngium" cinsini oluşturan yol ve tarla kenarlarında, boş arazilerde yetişen bitki türlerinin ortak adı. 7 mm. uzunlukta, kahverengi siyahımsı renge kadar değişen renkte meyveleri olur. Uç kısımında, 1,5 cm. uzunluğunda zamanla dökülen beyaz tüyleri vardır. Akdeniz ülkeleri, Güney Rusya ve Kuzey Afrika'da bolca bulunur. Türkiye'de Ege ve Marmara bölgelerinde yaygındır. Tohumları, tıbbi amaçlarla kullanılır. Safiyyüddin Urmevî Safiyü'd-Din Urmevî veya tam adı Safiyeddin Abdülmümin bin Yusuf bin Fahir (ö. 28 Ocak 1294), İran müziğinin bilinen ilk bestecisi ve müzikologudur. Tam adı Safiyüddin Abdülmümin bin Yusuf bin Fahir'dir. Doğum tarihi değişik kaynaklarda farklı farklı bildirilmekle beraber (1224,1237) Yılmaz Öztuna tarafından 1217 olarak belirtilmektedir. Güney Azerbaycan'da Urmiye (eski adı "Rızaiye") şehrinde doğmuştur. Eğitimini büyük ihtimalle Bağdat'ta tamamlayan Urmevî, müzik, hat (güzel yazı) ve edebiyat gibi sanatlarla birlikte devrinin pozitif bilimlerinde de donanıma sahiptir. Bu eğitimin ardından Bağdat'ta son Abbasi halifesi Mutasım'ın sarayında baş müzisyen, kütüphane müdürü ve nedim olarak görev yaptı. 1258'de Bağdat'ı alan Hulagû, Urmevî'yi kendi hizmetine aldı. Urmevî, yalnızca bir besteci ya da icracı değildir. O, kendisinden 136 yıl sonra gelecek olan ve Türk musıkîsinin pîri sayılan Abdülkadir Meragi'nin de bağlı olduğu Sistemci okulun kurucusu kabul edilir. Kendinden önce gelen bütün müzikologlar eski Yunan müzikologlarını takip ve tekrar ederken O, bir sekizlide 17 aralık ve 18 ses belirledi ve bu sistemi oturttu. Bu sistem kendisinden sonra asırlarca etkisini sürdürmüş ve hatta 20.yy Türk müzikologlarına kadar yaşatılmış ve yaşatılmaktadır. Kaynaklar, O'nun İsfahan'da bulunduğu sıralar nüzhe ve mugnî adlarında iki çalgı icat ettiğini yazarlar. Bunlar bugün her ne kadar unutulmuşsa da günümüze ulaşmış iki büyük eseri çağlar ötesinden bizleri selamlamaktadır: Risâletü'ş-Şerefiyye fi'n-Nisabi't-Telifiyye ve Kitab'ül-Edvar. Bu eserler devrin genel icabı olarak Arapça yazılmışlardır. Belki bunlardan da önemlisi Urmevî'nin günümüze ulaşan Nevruz Beste'sidir. Bu eser, Türk musıkîsinin elimizde bulunan ilk eseri olmak önemini taşır, eser seslendirilmemiştir. 28 Ocak 1294 günü İsfahan'da hayata veda etmiştir. Tim McCord Tim McCord (d. 28 Haziran 1979, Sacramento, Kaliforniya) Amerikalı bas gitarist. Tim, The Revolution Smile'da 2000'den, 2004'e kadar gitar çaldı ve bu sayede tanındı. Sacramento'da yaşamaktadır. Ağustos 2006'da Evanescence'in yeni bassisti olarak medyaya duyuruldu. Grubu 2006'nın ortasında başka uzun bir turneye çıkmak istemediği için gruptan ayrılan Will Boyd'un yerine geldi.Evanescence ile The Open Door için çıkılan turnede yer alan McCord, 2011 yılında çıkan ve grubun kendi ismini taşıyan Evanescence albümü için stüdyoda grupla birlikte çalışmıştır. Halen grupta yer almaktadır. Kuşburnu Kuşburnu ("Rosa canina") Avrupa, kuzeybatı Afrika ve Batı Asya'da yetişen bir tür bitki. İçi tüylüdür ve çok sayıda tohumu vardır. Sonbaharda olgunlaşır. C vitamini açısından dünyanın en zengin meyvesidir. Taze olarak tüketildiği gibi kurutularak da kullanılır. Çayı ve marmelatı yapılır. "Yabangülü", "itburnu", "itgülü", "gülelması", "yiric" gibi adlarla da bilinir. İnsanların geçimini sağlamak için kullandıkları bir ticaret metasıdır. Gülgiller familyasından 1-3,5 m. kadar boylanabilen, gövdesi ve dalları dikenli olan bir ağaççıktır. Kenarları dişli oval biçimli 5-7 yaprakcıktan oluşan yaprakları ilkbahardan başlayıp yaz boyunca açan, açık ya da koyu pembe, bazen beyaz renkli küçük ve yalın kat, güzel kokulu çiçekleri vardır. Bu çiçeklerin tabanı olgunlaşınca taç yaprakları dökülür ve “kuşburnu” denilen, 1,5–2 cm. uzunlukta parlak kırmızı meyvelere dönüşür. Gerçekte yabani gül bitkisinin meyvesi, kuşburnunun içindeki beyaz renkli tüylü çekirdeklerdir. Tuva Türkleri tarafından ıtkadı yani it-yemişi adı verilmektedir. Maket Maket, gerçek veya kurgusal bir nesnenin çeşitli materyaller kullanarak üretilen, belirli bir ölçekteki kopyası. Maketçilik yapılması planlanan bir evin mimari tasarımı için üretilen prototip içeriğinde bir ev maketi olabileceği gibi gerçek hayattaki ulaşım araçlarının (uçak, gemi, tren, araba vb.) birebir bir modelini yapmak da olabilir. Statik uçak maketleri, maketçiliğin en çok rağbet rağbet gören dallarından bir tanesidir. 1/72, 1/48 ve 1/32 gibi standart oranları mevcuttur. I. ve II. Dünya Savaşı dönemi uçakları, Soğuk Savaş dönemi uçakları ve modern uçaklar olarak dönem dönem ayrılırlar. Yine ağırlığı II. Dünya savaşı olmak üzere zırhlı araç maketçiliği de 1/72, 1/48 ve 1/35 ölçeklerde önemli bir yer tutmaktadır. Tren maketçiliği maketçiliğin bir kolu olarak gelişmiş ülkelerde yaygın bir hobidir. Yaygın kullanılan ölçekler 1/87 (HO olarak adlandırılır), 1/100, 1/72 ve 1/200'dür. Bu hobi kapsamında demiryollarında işleyen veya geçmişte işletilmiş lokomotif ve vagonların maketi yapılabileği gibi bunların yapılmış hazır maketlerinin koleksiyonu da yaygındır. Demiryolu ulaşımı olan bir mekanın canlandırma amacıyla kurgulamak ve maketini yapmak da ilgi çeken uğraşlardan birisidir. Lyon Lyon, Fransa'nın güneydoğu tarafında yer alan bir kenttir. Fransa'nın Rhône yönetiminin merkezidir ve Rhône-Alpes bölgesinde yer alır. Konum olarak Marsilya ile Paris'in arasıda yer alır. Lyon, Paris'ten 470 kilometre, Marsilya'dan 320 kilometre, Cenevre'den 160 kilometre, Torino'dan 280 kilometre, Barselona'dan 600 kilometre uzaklıktadır. Lyonlular kendilerine Lyonnais derler. Lyon'un tarihine bakacak olursak, kimyasal alanda birçok petrokimyasal endüstriye ev sahipliği yapmaktadır. Fransız iş dünyasının merkezlerinden biri olan Lyon, Fransız gastronomisinin merkezidir. Şehrin Auguste ve Louis Lumière kardeşler nedeniyle, sinema tarihinde önemli bir yeri vardır. Şehrin futbol takımı Olympique Lyonnais'tir. Lyon'un şehir merkezindeki nüfusu 472.305'dir. Bağlı bölgeler ile birlikte bu nüfus 1.748.271 (2006) olur. Şehir Rhône-Alpes bölgesinin başkentidir. Toplam bölgenin nüfusu 3 milyona yakındır. Lyon'da genelde kimyasal ve biyoteknik sanayisi hakimdir. Öte yandan şehir Fransa bilişim teknolojileri ve yazılımlarının merkezidir. Lyon UNESCO Dünya Mirasları listesindedir. Şehir tarihsel olarak dünyanın ipek ticaretinin merkezidir. Lyon içerisinde Interpol'ün merkezini, uluslararası haber kanalı Euronews'in merkezini ve Uluslararası Kanser Araştırmaları Ajansı'nı barındırır. Lyon şehrinin şu resmî kardeş şehir anlaşmaları vardır: Judas Judas, Yehuda isminin çeşitli dillerdeki versiyonudur. Judas, şu anlamlara gelebilir: Technics Japonya'nın en büyük elektronik cihaz üreticilerinden birisi "Matsushita Electronics (Panasonic Corporation)" şirketinin bir markasıdır. Çok kaliteli ve çok fonksiyonel cihazlar üretir. Bunların başında müzik setleri gelir.Dünyanın en profesyonel ve en iyi müzik seti üreticilerinden biridir. Mekanik ve Elektroniğin eşsiz uyumunu başaran Matsushita Elektrik firmasının, özellikle 1975-1990 yılları arasında ürettiği Turntable ve Receiver'lar diğer markalara şapka çıkartacak cinstendir. Technics'in ürünleri kaliteli ve çok uzun ömürlü olduğundan büyük beğeni toplamıştır. "Technics en kaliteli Dj ekipmanlarını üretir.(turntable,kulaklık,mixer,mikrofon)Ayrıca firmada içerisinde woofer olan kulaklıklarda vardır." ÜRETİM "Technics 2002 yılında ev sinema sistemleri ve müzik setlerinin üretimini durdurmuştur.""Ancak hala DJ ekipmanlarının üretimine devam etmektedir." "Bugün itibarıyla Panasonic firması Technics markasını sadece profesyonel DJ kulaklığı serisinde kullanmaktadır. 2011 yılı itibarıyla bu modeller Panasonic Türkiye tarafından da satışa sunulmuştur." Korkunç Abdül Korkunç Abdül, Çanakkale Savaşı sırasında Gelibolu cephesinde Osmanlı ve Alman askerleri için büyük bir tehlike oluşturan Billy Sing (William Edward Sing) adlı keskin nişancıyı öldürmesi için cepheye gönderilen Türk keskin nişancı. Asıl kimliği kesin olarak bilinmemektedir. Anzaklar tarafından kendisine "Abdul the Terrible" lakabı takılmıştır. Osmanlı cephesinden bir asker keskin nişancı ateşiyle öldürüldüğü zaman o bölgeye gidip kurşun giriş ve çıkış yerlerinden ve askerin duruş pozisyonundan, atışın yapıldığı açıyı hesaplamasıyla tanınmıştır. Siperine gün doğmadan yerleşip akşam gün batımına kadar hareketsiz beklerdi ve hedefi için en uygun pozisyon oluşmadan ateş etmezdi. Düşman subaylarından birini öldürdüğünde haber Osmanlı cephesine yayılır, askerlerin moral bulması sağlanırdı. Son hedefi Billy Sing, nam-ı diğer "Assassin of Gallipoli"yi öldürmek için siperinde bir hafta beklemiş, Billy Sing'i gördüğünde tetiğe basmış ancak Sing'in gözcüsü Sheehan'ın çenesini parçalayan kurşun Sing'in sağ omzuna saplanmıştır. Sheehan Avustralya'ya gönderilmiş, Sing ise bir hafta sonra cepheye geri dönmüştür. İkinci karşılaşmalarında Abdül'ün yeri bir gözcü tarafından tespit edilmiş, hemen Sing'e bildirilmiştir. Atış pozisyonu aldığı sırada hareketliliği fark eden Abdül de atış pozisyonu almış ancak tetiğe basmaya fırsat bulamadan Sing tarafından vurulmuş ve hayatını kaybetmiştir. Lokma Lokma, un, maya, tuz ve şekerle hazırlanan hamurun, sıvı yağda kızartılmasıyla hazırlıp koyu kıvamlı şerbetle tatlandırılarak servisi yapılan bir Türk tatlısıdır. İzmir Lokması adıyla coğrafi işaret almıştır. "Lokma" kelimesi bir ağız, bir yudum, bir parça yemek anlamına gelen Arapça'daki "لقمة" yani "lukma" kelimesinden gelmiştir. Lokmanın bir çeşidi olan bugün Arap kültüründe varolan "لقمة القاضي" yani ""kadı lokması"" El-Bağdadi tarafından 13. yüzyılda tarif edilmiştir. Kaynağı Osmanlı Sarayı'na da dayanmakla birlikte halk arasında da yapımı yaygınlaşmıştır. Ortası delikli olacak şekilde yuvarlak veya küçük küre şeklinde hamurlardan yapılan iki tipi vardır. Yuvarlak şekilli olana "İzmir lokması"; küre şeklinde olana "Saray lokması" denir. Lokma, özellikle İzmir kültürünün vazgeçilmez bir parçası haline gelmiştir. İzmir'de dini öneme sahip günlerde kalabalık köşe başında pişirilen lokma tatlısının halka ücretsiz dağıtıldığı görülebilir. Özellikle ölünün ardından hayır amacıyla veya sünnet düğünlerinde davetlilere dağıtılmak üzere lokmanın taze olarak hazırlanması, pişirilmesi ve dağıtılması adettendir. Bu iki baskın çeşidin yanında lokmanın farklı yapımları da bulunmaktadır. Ankara'nın Güdül-Ayaş yörelerinde "Bırtlak" diye bilinen bir lokma çeşidi vardır. Türkiye'deki bazı yörelerde şerbet dökülerek tatlı olarak yenilmesine rağmen, bazı yörelerde pişi gibi şerbetsiz peynir ile yenilmektedir.Ayrıca bonibon ve krema kullanılabilir. Vaftiz Vaftiz, kişinin alnını ıslatmak veya tüm vücudunu suya batırmak şeklinde icra edilen bir dini ""arınma"" ve ""yeniden doğma"" törenidir. Vaftiz sözcüğü "suya batırmak, yıkamak" anlamlarına gelen Yunanca βαπτίζω ("vaptizo") sözcüğünden türemiştir. Farsçadan Türkçeye geçen "abdest" sözcüğü ile Yunancadan diğer dillere geçen "vaptismos" sözcüğü arasında büyük benzerlik vardır. Yunan Mitolojisi'nde vaftiz törenlerine rastlanır. Bunun en popüler örneği Aşil'in vaftizidir. Öyküye göre topuğundan tutularak suya batırılan Aşil, topuğu hariç ölümsüz hale gelmiştir. Nihayetinde de topuğundan okla vurularak ölür. Vaftizin İbrahimi dinlerdeki kökeni Museviliğe dayanmakla beraber, yaygın bir şekilde Hristiyanlıkta uygulanır. Ayrıca Hristiyanlıktan ve Musevilikten türeme bazı küçük dinlerde ve bazı Hindu inanışlarında da vaftiz uygulaması vardır. Birçok Hristiyan mezhebinde çocuklar küçük yaşta vaftiz edilirler ve vaftizden sonra çocuğa isim verilir. Bazı Hristiyan mezhebinde ise ancak bilinçli bir şekilde Mesih İsa'ya iman eden vaftiz edilir. Hristiyanlar Mesih İsa'nın bir buyruğuna göre vaftiz törenini uygulamaktadırlar. İncil'in Matta Bölümüne göre (Matta 28:18-20) Mesih, dirilişinden sonra ve göğe alınmadan biraz önce şöyle dedi: 'Gökte ve yeryüzünde bütün yetki bana verildi. Bu nedenle gidin, bütün ulusları öğrencilerim olarak yetiştirin; onları Baba, Oğul ve Kutsal Ruh'un adıyla vaftiz edin; size buyurduğum her şeye uymayı onlara öğretin. İşte ben, dünyanın sonuna dek her an sizinle birlikteyim.' Hristiyan inanışına göre vaftiz edilen kişi Mesih İsa ile birleşmek istediğini ifade eder. Mesih İsa öldü ve tekrar dirildi. O'na iman eden insanın eski günahlı hayatı ölür ve yeni kutsal bir hayat başlar. Vaftiz töreninde eski hayatın gömüldüğü ve yeni hayatın dirildiği simgesel bir anlamda gösteriliyor (bkn.: İncil, Romalılar 6:3-6). İsa, Vaftizci Yahya (Yahya Peygamber) tarafından Ürdün Nehri'nde vaftiz edilmiştir (bkn. İncil, Matta 3:13-17). Aynı Vaftizci Yahya, İsa'nın ilerde sırf suyla değil Tanrı'nın Ruhu'yla vaftiz edeceğini bildirdi (İncil: Matta 3:11). Omdurman Omdurman (Arapça: أم درمان - Umm Durman), Sudan'ın Hartum Eyaleti'nde şehir. Nil nehrinin batısında ve başkent Hartum'un karşı kıyısındadır. Nüfusu 2010'da 3 milyon olarak belirlenmiştir, ekonominin ülkedeki merkezidir ve Sudan'ın en büyük şehridir. 1884 yılında; kendini Mehdi ilan eden Muhammed Ahmed, askeri merkezi olarak burayı kullanmış; 1885 yılında İngiltere ordusu tarafından Hartum'da öldürüldükten sonra yerine kendini Halife ilan eden Abdullah bin Muhammed yerine geçip Omdurman'ı başkent yapmıştır. 1898'de meydana gelen Omdurman Savaşı'nda İngiltere ordusu galip gelip Sudan İngiltere'nin bir sömürgesi olmuştur. 1956 yılında da bağımsızlığını kazanan Sudan'ın en büyük şehri haline gelmiştir. Ormangülü Ormangülü, fundagiller (Ericaceae) familyasından "Rhododendron" cinsinin 800 kadar türünü içeren çiçekli bitkilerin ortak adı. Gösterişli çiçekleri nedeniyle bahçelerde ve saksıda yetiştirilir. Kışın yaprağını döken veya herdem yeşil çalı, ağaççık ender olarak ağaç halini alan odunsu bitkilerdir. Tomurcuklar kiremitvari dizilmiş olan çok sayıda pullarla örtülüdür. Yaprakların sürgünlere dizilişi almaşıktır. Çiçek ve yaprakların saplarında yağ bezeleri bulunur. Çiçekler çoğunlukla terminal durumlu mürekkep salkım durumlu bazen de teker teker bulunur. 5 parçalı çanak serbest veya birbirleri ile kaynaşmıştır. Taç; çan, huni veya benzeri değişik şekiller arz eder. Etaminler 5-10'dur. Yumurtalık 5-10 gözlüdür. Meyve yumurta biçiminde 8–10 mm boyunda kapsüldür. Tohumlar gayet küçük ve boldur. Rüzgarla etrafa uçup dağılma özelliği gösterir. En ufak tür 10–20 cm, "R. arboreum" ise en büyük tür olup boyunun 50 metreyi bile aştığı tespit edilebilmiştir. Yapraklar spiral konumlu, yaprak boyu 1–2 cm ile 50 cm arasında değişmektedir, sadece "R. sinogrande" türünde yaprakların uzunluğu 100 cm kadardır. Ormangülü çok geniş alana yayılmış bir bitki cinsidir, kurak alanlar dışında, Kuzey Yarımküre'nin tamamı ile Güney Yarımküre'de güneydoğu Asya ve kuzeydoğu Avustralya'ya kadar dağılım göstermektedir. Himalaya dağlarında, orta Nepal ve Sıkkım ile doğuda Yunnan ve Sichuan bölgeleri arasında en zengin tür çeşitliliği görülmektedir. Çin-Hindi dağları, Kore, Japonya ve Tayvan tür çeşitliliği bakımından diğer önemli alanlardır. Ayrıca, güneydoğu Asya ile kuzey Avustralya arasında yer olan Borneo adasında 55, Yeni Gine adasında 164 tür olmak üzere, önemli sayıda tropikal ormangülü türü bulunmaktadır. Kuzey Amerika ve Avrupa kıtaları ise daha az sayıda türe sahip bulunmaktadırlar. Mor çiçekli ormangülü ("Rhododendron ponticum") ise Karadeniz Bölgesi'ne özgü bir türdür. Ormangülleri sekiz alt cins altında toplanmaktadır: Son genetik çalışmalar bu cins içindeki türlerin yeniden sınıflandırılmasına yol açmış, eskiden cins olarak kabul edilen Ledum, şimdi "Rhododendron" alt cinsi içine alınmıştır. "Hymenanthes" grubunun "Pentanthera" içine dahil edilmesi gibi, alt cinsler içinde yeni sınıflandırmalar önerilmektedir . Ormangüllerinde Hibritler yapay yollarla yoğun olarak geliştirilmekte, doğada ise farklı türlerin dağılım alanlarının kesiştiği bölgelerde ortaya çıkmaktadır. 20 binin üzerinde kültür ırkı ayırt edilebilmektedir. Bunların çoğu çiçekleri, bir kısmı ise süs bitkisi olarak dekoratif yaprakları veya gövdeleri için geliştirilmektedir. Labrador çayı olarak kullanılan türler: Ormangülleri Türkiye'de Karadeniz Bölgesinin bol yağış alan dağlık kısımlarında bulunur. Doğal olarak yetişen 5 ormangülü türü vardır. Ayrıca birçok melez ormangülü taksonu tespit edilmiştir. Melez taksonlar NasÄ±ra Nasıra, Aşağı Celile bölgesinde tarihi bir kasaba. Modern İsrail'in kuzeyindedir. İncillerde Meryem ve kocası Marangoz Yusuf'un memleketi olarak geçer. İsa'nın çocukluğunun geçtiği yerdir ve Hristiyanlıktaki en önemli hac merkezlerinden birisidir. İsa'nın doğum yeri Beytüllahim olarak kabul edilmekle birlikte memleketi sıklıkla Nasıra olarak geçer. Hristiyan kaynaklarda İsa, zaman zaman "Nasıralı İsa" olarak anılır. Bu nedenle Hristiyanlık dini "Nasranilik" olarak da adlandırılır. Nazareth (anlam ayrımı) Pontius Pilatus Pontius Pilatus (? - yaklaşık MS 36), MS 26-36 yılları arasında Roma İmparatorluğu'nun Yahudiye eyaletinin valisi. Bazı kaynaklarda savcı olduğu belirtilir. Pilatus'un hayatı hakkındaki bilgilerin çoğu İncil'den gelmektedir. Yahudilerin binlerce yıldır beklediği kurtarıcı, Mesih olduğunu iddia eden İsa, "halkı isyana teşvik etmek" suçuyla yargılandı. Pontius Pilatus bu mahkemeye başkanlık etti. Yargıç, din adamlarına "Ben İsa'nın kanını almam! Siz ne yaparsanız yapın!" diyerek yargılamadan kaçındığına inanılır. Her ne kadar İncil'in farklı bölümlerinde farklı diyaloglar olsa da, Hristiyan kaynakları özü itibarıyla bu konuda hemfikirdir. Pontius'un karısı Procula, İsa'yı rüyasında gördüğünü ve rüyasında İsa adına acı çektiğini söyleyerek, eşinden İsa'yı ölüm cezasına çarptırmamasını istedi. Procula'nın bu isteği kabul edilmedi ama Pilatus yargılamadan çekildi. Bu nedenle Procula, Ortodoks kiliselerinde azîze kabul edilir. Ceza infaz edildi ve İsa, Hristiyan kaynaklarına göre çarmıhta can verip üç gün sonra dirildi. İsa öldüğünde 33 yaşındaydı. Oxford Dictionary of English 2e, "Pontius Pilate" maddesi. Philadelphia Deneyi Philadelphia Deneyi, 28 Ekim 1943 tarihinde Amerikan donanmasının Pensilvanya eyaletine bağlı Philadelphia şehri limanında yaptığı iddia edilen deneydir. İddiaya göre donanmaya ait bir koruma destroyeri olan DE 173 sınıfı 1240 tonluk USS Eldridge birkaç dakika içerisinde 600 km'den fazla bir uzaklığa gidip tekrar gelmiştir. Deneyin varlığı konusunda hiçbir delil bulunmamaktadır. Amerikan donanması da böyle bir deneyin kayıtlarda varolmadığını belirtmiştir. Al Bielek hariç deneye katıldığı iddia edilen tüm askerler bunu yalanlamış, hikâyenin bir aldatmaca olduğunu söylemişlerdir. Bielek'in hikâyesi de daha sonra yalanlanmıştır. Gökkuşağı Projesi (Rainbow Project) adıyla da bilinen bu deney, 1984 yılında beyaz perdeye aktarılana kadar ciddiye alınmamıştı. Ancak o tarihten bu güne kadar resmi makamlarca defalarca yalanlanmasına rağmen en çok merak edilen konulardan biri olmuştur. Deneyin yapılmış olma ihtimalinden ilk söz eden kişi Morris K. Jessup'dur. Jessup amatör bir gökbilimciydi ve UFOlar üzerine yaptığı çalışmalarla tanınıyordu. Deney ile olan ilgisi ise 1955 yılında eline geçen bir mektupla başlar. Mektup, Carlos Miguel Allende adında birinden geliyordu ve deneyden detaylı olarak bahsediyordu. İddiasına göre Allende, deneye gözlem gemisi olarak katılan SS Andrew Furuseth adlı şilepte görevli bir denizciydi. Deneye baştan sona şahit olmuştu. Deneyin temelinde Einstein'in Birleşik Alan Teorisi vardı. Teori, basitce, nesneler arası çekim esası ve elektromanyetizma üzerine kurulmuştur. Einstein, 1920'lerden itibaren bu teorisi üzerine yoğunlaşmış, 1925-1927 yılları arasında Almanya'da, bir fizik dergisinde yaptığı çalışmaları yayımlamış, ancak bu çalışmalarını hiçbir zaman tamamlayamamıştır. İddiaya göre deneyin çalışmaları 1930 yılında Chicago Üniversitesinde başlamış, bir yıl sonra da Princeton Üniversitesinde devam ettirilmişti. Hatta Albert Einstein Dr. John von Neumann ve Dr. Nikola Tesla'nın da zaman zaman proje dahilinde çalıştıkları iddia edilmiştir. Birleşik Alan Teorisi'nin deneye uygulanışı ise "çok güçlü bir elektromanyetik alan oluşturup gemi üzerine gelen ışığı (ve radar sinyallerini) kırarak ya da bükerek optik görünmezlik sağlamak" şeklinde düşünülmüştü. Bu doğrultuda 75 KVA gücündeki iki dev jeneratör geminin ön top taretlerinin altına monte edildi, buradan geminin güvertesine 4 manyetik ışın yayılacaktı. 3 RF vericisi (her biri iki megavat CW gücündeydi ve onlar da güverteye monte edilmişti). 3000 adet 6L6 güç artırıcı tüp, iki jeneratörün oluşturduğu gücü yayacaklardı, özel eşleme ve modülasyon devreleriyle diğer ekipman, oluşan kütlesel elektromanyetik alanları kullanılırlığa indirgerken, kırılmış ışınlar ve radyo dalgaları gemiyi saracak ve sonuçta gemi düşman gözlemcileri için görünmez olacaktı. Amaç görünmezlikti fakat iddiaya göre donanma bu deneyde tesadüfen de olsa maddenin ışınlanmasını gerçekleştirdi. Allende, deneyin 22 temmuz 1943'te sabah 09:00'da jeneratörlere güç verilerek başlatıldığını söylüyordu. Bu aşamadan sonra yeşilimsi bir sis gemiyi örtmeye başlamış ve USS Eldridge ortadan kaybolmuştu. Devamını şöyle anlatıyordu Allende: Bu hikâyeye göre USS Eldridge, 28 Ekim sabahı Philedalphia limanından 640 km ötedeki (375 mil) Norfolk askeri deniz üssüne gidip tekrar gelmiş ve bu olay birkaç dakika içerisinde olmuştu. Jessup bu inanılması güç hikâyeye temkinli yaklaştı. Allende'ye gönderdiği cevapta daha fazla ayrıntı ve varsa olayın gerçekliğiyle ilgili kanıtlar istedi. Allende'nin cevabı ise aylar sonra geldi, fakat bu sefer gelen mektupta Carl M. Allen imzası vardı. Allen kanıtı olmadığını yazıyordu ancak hipnoz seansına katılabileceğini ya da pentotal (bilinci uyuşturarak iradeyi kıran doğruyu söyleten bir ilaç) alarak gördüklerini anlatabileceğini savunuyordu. Jessup bu mektuptan sonra yazışmamaya karar verdi. 1957 ilkbaharında Jessup, Deniz Kuvvetleri Araştırma Bürosu'ndan bir davet aldı. Büroya ulaştığında kendisine yine kendinin yazdığı (ve çoğunlukla ününü borçlu olduğu) "The Case for the UFO" isimli kitap gösterildi. Bu kitap bir yıl kadar önce büroya postalanmıştı. Kitabın dikkat çekici yanı ise sayfalarda alınmış olan notlardı. Notlar üç farklı yazıyla yazılmıştı ve binlerce yıl önceki uygarlıklardan söz ediliyor, dünyaya gelen uzay araçları tarif ediliyordu. Sonunda ise Güç alanlarından, bir maddenin nasıl kaybolup, nasıl ortaya çıkarılabileceği ve 1943'te yapılan deneyden söz ediliyordu. Jessup yazılardan birinin Allen'e ait olduğunu fark edip durumu bildirdi. Sonrasında diğer yazıların da aynı kişiye ait olduğu, farklı renk ve özelliklerdeki kalemlerle yazıldığı anlaşıldı. Bu olaydan sonra Deniz Kuvvetleri Jessup ile yeniden bağlantı kurup Allende'nin mektuplarında belittiği adresin terkedilmiş bir çiftlik evine ait olduğunu, ayrıca, Jessup'un kitabının üzerindeki notlarla ve Allende'nin mektuplarıyla birlikte yeniden düzenlenerek Deniz Kuvvetleri bünyesinde dağıtılacağını bildirdi. Rakam tam olarak bilinmemekle beraber bu şekilde 100 kadar kopyanın Deniz Kuvvetlerinde dağıtıldığı sanılmaktadır. Bu baskıdan üç kopya da Jessup'a gönderilmiştir. Bu olaydan iki yıl kadar sonra, 20 Nisan 1959'da Morris Jessup, Miami'de Hammock Parkı'nda, kendi aracı içerisinde ölü bulundu. Polis raporlarına göre egzoz gazıyla intihar etmişti. Carlos Allende ise bir daha ortaya çıkmadı ve olay bu şekilde kapandı. Bugün bilinen, hikâyenin çoğunun 1984 yapımı Stewart Rafill'in yönettiği "Philadelphia Experiment" ("Philadelphia Deneyi") isimli filmden uyarlandığıdır. 1990'larda Eldridge gemisinin mürettebatından Alfred Bielek deneyin içinde yer aldığını ifade etmiş, bu ifade internet aracılığıyla yayılmıştır. Ancak 2003 yılında Bielek'in hikâyesi küçük bir araştırmacı grup tarafından yalanlanmış, deney sırasında geminin yakınında bir yerde olmadığı gösterilmiştir. USS Eldridge gemisi 27 Ağustos 1943'e kadar hizmete girmedi, eylül ayına kadar da New York limanından ayrılmadı. Ekimde gemi Bahamalar'a doğru ilk deneme seferine çıkmıştı. Eldridge gemisinde görev yapanların da üyesi olduğu bir savaş gazileri birliği, Nisan 1999'da yayımladığı bildiride geminin asla Philadelphia limanına uğramadığını belirtmişlerdir. Araştırmacı Jacques Vallee, USS Eldridge yanında demirli bulunan USS Engstrom gemisinde amacı gemileri manyetik algılayıcılı mayınlara karşı görünmez yapmak olan ve benzer şekilde elektromıknatıslarla yapılan bir deneyi tanımlamıştır. Gemi elektromıknatıslarla degauss edilerek manyetik görünmezliğe ulaştırılmaya çalışılmıştır. Ancak bu deneyin internette gezen hikâyeyle hiçbir alakası olmadığını söylemektedir. Bozkurt (mitoloji) Bozkurt, Türk, Moğol ve Altay mitolojisinde kutsal hayvan ve ulusal sembol. Boskord ve pusgurt olarak da söylenir. Bozkaskır, çalkurd sözcükleri yine aynı anlama gelir. Moğollar börteçine (börteşına, börtöşono) derler. Gökkurt veya “gökbörü / kökbörü” tabiri de yine niteleyici olarak kullanılır. Yol gösterici, kutlu kurt, tüm Türk ve Moğol boylarının ortak ongunudur. Bazı Türk ve Moğol boyları, soylarının bu kutlu varlıktan türediğine inanırlar. Çoğu zaman soyun bir kolu Gökkurt’tan, diğer kolu ise Gökgeyik’den gelmektedir. Kurt sürülerinin başında bulunup idare eden kurtlara da Gökkurt denilir. Kaskır ve Börü kelimeleri de değişik lehçe ve şivelerde kurt demektir. Bozkurt gökyüzünü temsil eder. Alageyik ise yeryüzünün simgesidir. Göktürklerin gök (mavi) bayraklarında kurtbaşı resmi vardır. Savaşçılığı ve savaş ruhunu, özgürlüğü, hızı, doğayı temsil eder. Türk ulusunun başına bir iş geldiğinde, bir tehdit belirdiğinde ortaya çıkar ve yol gösterir. Çadırların önüne tepesinde altından kurtbaşı bulunan direkler dikilir. Savaş Ruhu (Tanrısı) kurt görünümüne bürünür. Altıncı yüzyıla ait bir taş anıtta kurttan süt emen bir çocuk betimlenmektedir. Erenler, evliyalar zaman zaman kurt kılığına girerler. Bozkurda “Gök Oğlu” da denir. Halk kültüründe Bozkurt dişinin cepte taşınmasının nazardan koruyacağına inanılır. Yakut metinlerinde Bosko olarak bahsedilir. Kırgızlarda, bozkırda gezerken kurt görmek uğurdur. Rüyada kurt görmek de yine hayra yorulur. Hamile kadının nazardan korunması için yastığının altına kurt dişi veya derisi koyulur. Kurdun koyun sürüsüne dalması veya ahıra girmesi bereket sayılırdı. Başkurt rivayetlerine göre kurt onların atalarının önüne düşerek yol göstermiştir. Bu nedenle kendilerine başlarında kurt bulunan anlamına gelen Başkurt denmiştir. Hilal taktiği (veya Turan/Türk taktiği) adı verilen yarım çember ile düşmanı ortaya alıp çemberi kapatma stratejisinin kurtlardan görülerek ilk defa Türkler tarafından uygulanmıştır. Bozkurt, Türklerin ulusal sembolüdür. Tarih öncesi dönemlerden beri Türklerce kutsal sayılmıştır. Bozkurt'un kutsal sayılmasının ve Türklerin ulusal sembolü olmasının en önemli nedeni, Türklerin bir bozkurdun soyundan geldiklerine inanmalarıdır. Bozkurt, bugün Türk milliyetçiliğinin sembolüdür. Atatürk tarafından da ulusal sembol ilan edilmiş ve birçok yerde kullanılmıştır. Cumhuriyet'in ilk yıllarında Türk parası üzerine bozkurt resimleri basılmıştır. "Türeyiş Destanı" adıyla bilinen hikâye aslında Kao-ch'e'nin yaratılış destanıdır. Çin vakayinamelerinden "Vey Kitabı" ve "Kuzey Hanedanlar Tarihi" 'nde yer almaktadır. Bu destanda erkek kurt rol oynamaktadır. Hiung-nu tanyusunun güzel iki kızı varmış. Tanyu onları Tanrı'ya sunmaya karar vermiş. Ülke sınırı üzerinde yüksek bir kule yaptırmış ve Tanrı'dan kızlarını kendisine eş olarak alması için yalvarmış. Onları götürüp kuleye bırakmış. Yaşlı bir kurt kulenin dibindeki mağaraya yerleşmiş. Kızlardan biri kurdun Tanrı olduğunu zannetmiş. Ablasının karşı çıkmasına rağmen kuleden inmiş. Kurdun karısı olup çocuğunu doğurmuş. "Bozkurt Destanı" adıyla bilinen hikâye aslında Aşina'nın yaratılış destanıdır. Çin vakayinamelerinden "Chou Kitabı", "Kuzey Hanedanlar Tarihi" ve "Sui Kitabı" 'nda yer almaktadır. Bu destanlarda dişi kurt rol oynamaktadır. Ülke, komşu ülke tarafından yok edilir. Bu kıyımdan sadece 10 yaşlarında bir oğlan sağ kalır. Askerler küçük olduğundan onu öldürmeye kıyamaz ve ayaklarını ("Sui Kitabı" 'nda kollarını da) keserek bataklık bir yere bırakır. Orada bir dişi kurt çocuğu etle besler. Çocuk ergenlik çağında(13-14 yaşında) kurtla birlikte olur ve küçük çocuk kurdu hamile bırakır.Komşu ülke yeniden adamları göndererek onu öldürtmek ister. Adamlar kurdu da öldürmek ister. Kurt Karahoca ülkesindeki Kuzey Dağı'na ("Sui Kitabı" 'nda Karahoca'nın kuzeybatısına) kaçar. Dağda bir mağaranın içinde çayırlarla kaplı ve yüzlerce mil genişliğinde dört tarafı dağlarla çevrili bir düzlük var. Kurt mağaranın içine saklanır ve on erkek çocuk doğurur. On erkek büyür. Dışarıdan kız alıp evlenirler ve eşlerini hamile bırakırlar.Bundan sonra her biri bir soy sahibi olur. Bunlardan biri de Aşina'dır. Bunların oğulları ve torunları çoğalır. Birkaç nesil geçtikten sonra mağaradan çıkarlar. Daha sonra Cücenlere demirci olurlar. Türkler önce Hiung-nu'nun kuzeyindeki Şu ülkesinden çıkmıştır. Kabilenin büyüklerinden Abangbu on yedi kardeşinin biriydi. Bunlardan biri Yizhinishidou kurttan doğmuştur. Bangbugiller kötü huylu oldukları için ülkesi yok edildi. Nishidou rüzgârları ve yağmurları çağırabilirdi. Yaz tanrısının kızı ve kış tanrısının kızı olmak üzere iki eşle evlendi. Dördüz erkek çocuğu doğdu. Bunların biri Baihong (büyük beyaz kuş) oldu. Başka biri ise Afushui (nehir) ile Jianshui (nehir) arasında Qigu adını aldı. Başka biri ise Chuzheshui (nehir)'de. Diğeri Jiansichuzheshishan (dağ)'da ikamet etti ve bu kişi Daer'dir. Dağın tepesindeki Abangbu'nun kabilesinde soğuk çiy vardı... Çin vakayinamelerinden "Shi-chi" ve "Han Kitabı" 'nda yer alan Vusun ile ilgili destanda karga ve dişi kurdun bir çocuğu beslediği aktarılmaktadır. Vusun kralı Kun-mo (昆莫)'nun babası Hiung-nu tarafından saldırıya uğramış ve öldürülmüş. Kun-mo bırakılmış. Karga etle ve kurt ise sütle beslemiş. Hiung-nu tanyusu Kun-mo'nun Tanrı olduğunu zannederek yanına alıp büyütmüş. "Ergenekon Destanı" adıyla bilinen hikâye Göktürk destanıdır. Komşuları tarafından tuzak kurularak yok edilen Türklerden geriye kalan birkaç kişinin saklanmak için dağlık bir alanda yol araması ile başlar. Dağların arasında gizlenmiş bir ova bulan bu Türkler, oraya yerleşir ve çoğalır. Yüzyıllar sonra oraya sığmaz hale gelince, çıkmak isterler. Ancak çıkışı bulamazlar. Bunun üzerine çevredeki dağların demir madeninden yapıldığını fark ederler ve demiri eriterek çıkarlar. Çıkışta kendilerine Börte Çene adında bir erkek kurt rehberlik eder. Kam algışları (şaman duaları) içinde "Kök börü" ve "Kuğu börü" ( doru (kuba) renkli kurt) şeklinde kurt tanıtması bulunur. Tanrı'nın habercisi olarak eski Tuva sözlü geleneğinde bozkurt bulunurdu. Eski Kırgız Türkleri büyük kahramanlardan, bahadırlardan, "börü" veya "Kök börü" olarak adlandırırlardı. Kazak, Kırgız ve kurt kardeştir şeklinde bir de halk arasında söz vardı. Kurt, büyüklük yiğitlik manalarındadır. Destanlarda bahadırlar için "gök yeleli kurt" deyimi kullanılmıştır. Manas Destanında Manas Han, kurt gözlü, kır bıyıklı (Börü közdüü, ku murut) olarak tarif edilir. Manas atamızın okları için de "börü tildü, çal yıba " (kurt dilli kır ok) denilir. Manas'ın oğullarına Kökbörü sultanım diye hitap edilirdi. Kıpçak Türkleri veya Kumanlarda bozkurdun önderlik rolü II. yüzyıl ortalarına kadar gitmektedir. Kurttan yardım istendiğine dair kayıtlar bulunmaktadır. Kurt Kurt veya bozkurt ("Canis lupus"), köpekgiller (Canidae) familyasının en yaygın ve en iri türü. Köpek, boz kurdun bir alt türüdür. Gri kurt ya da orman kurdu olarak da bilinen boz kurt, dünyadaki en yaygın ve en çok bilinen kurt türüdür ve bu nedenle sıklıkla "kurt" sözcüğü ile eş anlamlı olarak kullanılır. Güneydoğu ABD'de bir zamanlar yaygın olarak bulunan kızıl kurt (C. rufus) boz kurttan daha küçüktür. Yakın zamana kadar çakal olduğu düşünülen Habeş kurdu (C. simensis) ise Etiyopya'nın dağlık bölgelerinde yaşar. Bu sayfa genel olarak boz kurt hakkındadır. Daha yakından incelendiğinde vücudunun köpekten daha uzun, göğsünün daha yüksek ve daha ince olduğu görülür. Kurtların kafası büyük, kulakları kısa, püsküllü kuyrukları vücutlarının üçte biri uzunluktadır. Renkleri alt türlerine göre yöresel olarak değişir, beyaz, krem rengi, sarımsı, kızıl, gri ve siyah olabilir. Avrupa'nın ve Asya'nın fazla sıcak olmayan bölgelerinde boz kurtlar çoğunluktadır. Daha kuzeye gidildiğinde siyah ve beyaz renkli kurtlara rastlanır. Kurtların boyutları da yöresel olarak değişir: Genelde kurtları köpeklerden ayırt etmek mümkündür, ama bazen bir türün kurt olduğunu tespit etmek çok zor olabilir. İnsanlar tarım ve sürü hayvancılığını geliştirmeden evvel, kurt, dünyanın en yaygın yırtıcı hayvanıydı. Tüm Avrasya'da, Kuzey Afrika ve Kuzey Amerika'da yaygındı. Ancak özellikle Batı Avrupa gibi yoğun yerleşim olan gelişmiş ülkelerde insanlarca soyu tüketildi. Günümüzde Doğu Avrupa, Balkan yarımadası, Kanada, Sibirya, Moğolistan ve İran'da kurtların bulunduğu büyük bölgelere rastlanır. Bunların dışında sadece, yalıtılmış (bazen 100'den az hayvan bulunan) ufak bölgeler bulunur. Çok iyi uyum sağlayabilen bir hayvan olan kurt, Kuzey Kutbu'nun buz çöllerinden, Orta Asya'nın ve Kuzey Amerika'nın kum çöllerine kadar farklı habitatlarda yaşayabilir. Çoğu kurt, bozkırlarda ve ormanlarda yaşar. Erken çağlardan beri insanların sahip çıktığı açık alanlardan ormanlara kaçması yüzünden bir orman hayvanı olarak tanınmıştır. Kurtların alt türleri hakkında farklı görüşler vardır. Son yıllarda bilimciler arasında, 13 yaşayan, 2 soyu tükenmiş alt türü kabul eden aşağıdaki sınıflandırma yayılmaya başlamıştır. Bunların dışında, "Kurt" adını taşıyan başka türler de vardır. Örneğin yeleli kurt, köpekgiller familyasına aittir ama gerçek "Canis lupus" türüyle ilişkisi yoktur. Ara sıra yalnız gezen kurtlara rastlanırsa da, genellikle bir sürüye bağlı olarak yaşarlar. Bir kurt sürüsü, anne, baba ve yavrularından oluşan bir ailedir. Kurtlar, ev köpeklerinden daha geç, ancak iki yaşında üreyebilir, bu nedenle iki yaşını dolduruncaya kadar ailelerinin yanında kalırlar. Bir önceki senenin yavruları kendilerinden küçük kardeşlerine bakarak ebeveynlere yardımcı olur. Anne ve baba, çocuklarına karşı daima serttir, bu yüzden sürünün içindeki hiyerarşi bellidir ve kimse otoriteyi sarsmaya cesaret etmez. Akraba olan iki kurdun çiftleşmesi (ensest) hiç görülmemiştir. Kurtlar çiftleşmek için yabancı bir kurt bulamazlarsa ömür boyu çiftleşmezler. (Nerdeyse) hiç görülmese de, köpekler ve kurtlar hala günümüze kadar aralarında çiftleşebilir ve yine yavrulayabilen (kısır olmayan) yavrular dünyaya getirebilirler. Bazı eski kitaplarda bir kurt sürüsünün yapısı şöyle tarif edilir: Akraba olmayan kurtların bilimsel araştırmalar için bir araya kapatılarak izlenmesi sonucu ortaya konulan bu bilgiler doğadaki gerçekleri yansıtmaz. Bu şekilde bir araya getirilen yabancı kurtlar neredeyse her gün dövüşür. Kurtlarda gebelik yaklaşık 60 gün sürer. Genellikle 3 ila 6 (en az 1, en fazla 14) yavru doğururlar. Kurtlar en çok otobur memeliler ile beslenir, ama daha iyi bir şey bulamayınca kemirgenler ve kuşlar gibi küçük hayvanları da avlarlar. Gıdanın kıt olduğu zamanlarda leş bile yiyebilirler. Diğer bazı yırtıcı etoburlar gibi vitamin ihtiyaçlarını sadece otobur hayvanların mide içeriği ile gidermezler, kendileri de ara sıra böğürtlen ve diğer yabani meyveleri yerler. Ayrıca yavru kurtlar böcek de yer. Belgeler, 14.000 yıl evvel, kurtların insan çöplerini yiyerek onlara yaklaşması ve insanların kurtların kabiliyetlerinden faydalanma isteği ile ilk köpeklerin evrildiğini gösterir. Ama günümüzdeki moleküler genetik araştırmaların sonucunda ev köpeklerinin çok daha erken, 100.000 yıl evvel kurtlardan koptuğu tespit edilmiştir. Nerdeyse hiç görülmese de köpekler ve kurtlar hala günümüze kadar aralarında çiftleşebilir ve yine yavrulayabilen (kısır olmayan) yavrular dünyaya getirebilirler. Kurt, dünyanın çeşitli kültürlerinde farklı şekilde mitolojiye yansımış, bazen hayranlık duyulmuş, bazen de tehlike olarak görülüp nefret edilmiş bir türdür. Avrupa kültürlerindeki masallarda ve efsanelerde çoğunlukla tehlikeli ve nefret edilen bir kötülük sembolü olarak geçer. Bu kötü yansımanın bazı örnekleri, İskandinav mitolojisindeki dev kurt Fenrisulfr ile Skoll ve Hati karakterleri ve kurtadam efsanesidir. Ortaçağ Almanyası'ndan kalan "Kırmızı Şapkalı Kız" masalı ve bazı diğer masallarda da kötülüğün sembolü bir kurttur. Öte yandan, antik Roma kültüründe kurt, Roma şehrinin kurucuları Romulus ve Remus'u emziren kutsal bir yaratıktır. Orta ve Kuzey Asya kültürlerinde ve bu kültürlerle eski bir bağı olan Kuzey Amerika yerli kültürlerinde kurt daima hayranlık duyulan ve kutsal sayılan bir hayvan olarak karşımıza çıkar. Türklerde, Kuzey Amerika'nın Erokez, Aleut ve Tlingit halklarında kutsal ata ve halkın totemi olarak görülür. Alaska'da yaşayan Aleut halkı, atalarının ruhlarının kurtların içinde yaşadığına inanır ve her sene göç eden bufalo sürüleri geldiğinde vahşi kurt sürüleri ile yan yana koşarak onlarla birlikte bufalo avlarlar. Bu kurt kültürünün Türklerdeki en eski kanıtları, Türklerin ataları olarak görülen Hsiung-nu(Hsiung-nu = Hun bkz İbrahim Kafesoğlu, "Türk Milli Kültürü") halkında (MÖ 1700 - MS 300) ve bunlardan sonra gelen Türk halklarında, kültürlerinin önemli bir unsuru olarak görülür. Türkler, Tengri tarafından gönderilen Asena adında bir dişi kurdun ilk hükümdarlarının annesi olduğuna inanmış ve kurdu kutsal saymışlardır. Kurt resimleri bazı eski Türk bayraklarında yer almış ve Türk ordusunun başında bulunan kimseye "kök börü" (mavi kurt ya da gök kurdu) denilmiştir. Kurdun eski Türk kültüründeki yerini gösteren bir kanıt da, bir çocuğu emziren dişi kurdun, MS 6. yüzyılda kabartma olarak Bugut dikilitaşına kazınmış resmidir. Türklerin en eski düşmanlarından olan Çinlilerde ise kötülüğün, acımasızlığın ve oburluğun sembolüdür. Ayrıca Orhun Yazıtlarında da Türk ordusu Kurt'a benzetilmiştir. Türklerin eski inançlarında ve mitolojilerinde kurtlar kutsal sayılır ve göğe doğru uluyarak Tengri'ye dua ettiğine inanılırdı. Ayrıca günümüz kültüründe de milliyetçi bir kuruluş olan Ülkü Ocakları Eğitim Kültür Vakfı ile Türk Ocakları Derneğinin amblemi kurt şeklindedir.Türk Milliyetçileri arasında bozkurt işareti yaygındır. Ay Savaşçısı Ay Savaşçısı, Japonca adıyla , ünlü manga yaratıcısı Naoko Takeuchi'nin ilk olarak manga sonra anime şeklindeki eseridir. Manga serisi 1991-1997 yıllarında " Nakayoshi " dergisinde yayınlanmıştır. Bu dönemde 52 bölüm 18 cilt şeklinde yayınlanmıştır. Manga serisi, Ay Savaşçısı'na dönüşerek Ay prensinin ve Efsanevi Gümüş kristalin ( 「幻 の 銀 水晶」 Maboroshi no Ginzuishō?) arayışına çıkan 14 yaşındaki Usagi Tsukino maceraları anlatır. Seri boyunca Ay Savaşçısı, Efsanevi Gümüş kristali korumak ve Güneş sistemini yok etmek isteyen düşmanları önlemek için görevlendirilmiş gezegen savaşçıları (セ ー ラ ー 戦 士 sera Senshi ?) takımına liderlik ediyor. Toei Animation tarafından Manga serisinin 18 cildi baz alarak anime hazırlanmıştır. Anime Japonya'da 5 sezon olmak üzere 1992-1997 yılları arasında yayımlanmıştır. Ayrıca, manga serisi bazında 3 animasyon filmi, 3 kısa metrajlı anime, 1 televizyon yayını ve "Güzel Koruyucu Ay Savaşçısı" adlı dizi hazırlanmıştır. Anime hikâyesi 2014 yılından gösterilen "Ay Savaşçısı Kristal" animesi ile yeniden başlatılmıştır. Manga serisinden ilham alınarak hafif romanlar, kart oyunları, resimler, müzikaller, müzikler ve video oyunları da var. Manganın İngiliz versiyonunun Kuzey Amerika'da yayımlanması Kodansha Comics USA tarafından, Random House Australia tarafından lisanslı Avustralya ve Yeni Zelanda'da yayımlanmıştır. Animenin İngilizce dublajının Kuzey Amerika'da gösterilmesi Viz Media tarafından, Avustralya ve Yeni Zelanda'da gösterilmesi ise Madman Entertainment tarafından lisans hakkı elde etmiştir. Yayımlandığı günden bugüne kadar Ay Savaşçısı serisinin hem anime, hem manga versiyonları büyük rağbet görmüş, bütün dünyada meşhur olmuştur. Manga serisinin şimdiye kadar 35 milyondan fazla kopyası satıldı, bu ise manganı dünyada en çok satılan shojo manga serisine dönüştürmüştür. Eleştirmenler seriyi kişileştirme, mizah ve sanatına göre olumlu görüşler vermişler. Serinin anime versiyonu Japonya animelerinden Batı dünyasını en çok etkilemiş olandır. Hikâye 5 bölümden oluşmaktadır: "Karanlık Krallık", "Kara Ay", "Sonsuzluk", "Rüya" ve "Yıldızlar". 14 yaşındaki Japon kızı Usagi Tsukino yolda karşılaştığı ve dost olduğu Luna adındaki konuşan kara kedi sayesinde güçler kazanıyor ve Ay Savaşçısı'na dönüşür. Güneş sistemini düşmanlardan korumak ile görevlendiriliyor. Luna ve Usagi, Efsanevi Gümüş Kristali ve prensesi bulmak için gezegen savaşçıları takımını kurarlar. Günler geçtikçe Luna ve Usagi diğer gezegen savaşçılarını bulurlar: çalışkan ve akıllı Ami Mizuno Merkür Savaşçısı, rahibe gibi çalışan ve eğitim gören Rei Hino Mars Savaşçısı gibi, Usagi'nin okuduğu okula yeni geçen Makoto Kino Jüpiter Savaşçısı gibi uyanır. Venüs Savaşçısı gibi ayılan Minako Aino da partneri beyaz kedi Artemis ile takıma katılır. Ayrıca onlar Smokinli Şövalye gibi savaşan Mamoru Chiba ile rastlaşırlar. Smokinli Şövalye onlara zaman zaman yardımcı olur. Hikayenin birinci bölümünde ("Karanlık Krallık") Gezegen savaşçıları Karanlık Krallık'a karşı savaşıyorlar. Kraliçe Beryl ve ekibi olan generaller (Kunzaite, Nephrite, Zoisite ve Jedaite), Kraliçe Metariya için Efsanevi Gümüş kristali ele geçirmek ve dünyayı fethetmek istiyorlar. Gezegen savaşçıları keşfediyorlar ki, onlar geçmiş yaşamlarında kadim Ay krallığı olan Gümüş Millenyumda yaşamışlardır. Karanlık Krallık. Ay Krallığı'na karşı savaş ilan etmiş ve Ay Krallığını yıkmıştırlar. Gümüş Millenyum kraliçesi Kraliçe Serenity, Efsanevi Gümüş Kristali kullanarak kediler yani Luna ve Artemis'i, Gezegen savaşçılarını, Prens Serenity'yi ve onun sevgilisi Prens Endymion'u gelecekte yeniden reenkarnasyon olmalarına ortam yaratmıştır. Takım öğrenir ki, Usagi Prenses Serenity'nin ve Mamoru da Prens Endymion'un reenkarnasyonudur. Generallerin de önceleri Endymion'un şövalyeleri olduğu, fakat Kraliçe Metariya tarafından zihinlerinin ele geçirildiği anlaşılmaktadır. Kraliçe Metariya ile son savaşta Minako onu öldürür, fakat gezegen savaşçıları kendi hayatlarını feda edirler. Ay Savaşçısı, Efsanevi Gümüş Kristali kullanarak onları yeniden dirilmiştir. Hikayenin ikinci bölümünde ("Kara Ay") Usagi ve Mamoru'nun gelecekten gelen kızları Chibi Usa 30. yüzyıldan gelerek Efsanevi Gümüş kristali almak istiyor. Bu zaman gezegen savaşçıları Kara Ay ve Bilge Adam ile karşılaşırlar. Chibi Usa, gezegen savaşçılarını geleceğe yani 30. yüzyılın Kristal Tokyo'suna götürüyor. Burada Chibi Usa'nın annesi Yeni Kraliçe Serenity ve babası Kral Endymion hükümranlık sürüyor. Seyahatleri sırasında onlar Mekan-zaman kapısının koruyucusu Plüton Savaşçısı ile karşılaşırlar. Plüton Savaşçısı, zamanı durdurmak becerisi (bu güçten yararlanmak ölümle sonuçlandığında kendini bilerek kurban bildirdi) ile Kara Ay'ın lideri Prens Demande'nin tüm evreni yok etmesini engeller, fakat ölür. Sonda Chibi Usa Yeni Ay Savaşçısı gibi uyanır, Ay Savaşçısı'yla birlikte Bilge Adam'ın asıl siması olan Ölü Kabusu mahvediyor. Hikayenin üçüncü bölümünde ("Sonsuzluk") Profesör Souichi Tomoe tarafından yaratılan Ölüm Avcıları'ndan bahsedilmektedir. Profesör Tomoe, Firavun 90 adlı varlığın Dünya gezegeni ile birleşmesi için yol arıyor. Onun kızı Hotaru Tomoe'nin vücuduna ise Bayan 9 adlı varlık girer. Bu varlık ise Firavun 90'ın geçmesi için kapı açmalıdır. Hikâyenin bu kısmında Güneş sistemini korumak ile görevlendirilmiş diğer gezegen savaşçılar yani Uranüs Savaşçısı gibi uyanan Haruka Tenou ve Neptün Savaşçısı gibi uyanan Michıru Kaioh ortaya çıkar. Plüton Savaşçısı'nın reenkarnasyonu olan fizik öğrencisi Setsuna Meioh da onlara katılır. Usagi Kutsal Kupa'yı elde ediyor ve Süper Ay Savaşçısı'na dönüşür. Kutsal Kupa'dan ve kristalden kullanarak Firavun 90'ı önlemeye çalışmaktır. Michiru, Haruka ve Setsuna'nın tehlikeli gördükleri Hotaru ise Satürn Savaşçısı olarak uyanır. Ölüm Müjdecisi Satürn Savaşçısı kendi gücü ile Firavun 90'ı Dünya'dan ayırır, Plüton Savaşçısı'na kendi gücüyle kapıyı kapatmasını emreder. Usagi, Prenses Serenity gibi kendi gücünü kullanarak gezegenin gücünü restore ediyor. Hikâyenin dördüncü bölümünde ("Rüya") Ölü Ay Sirki'nin lideri Kraliçe Nehelenia kendini Gümüş Millenyum'un ve Dünya'nın "yasal yönetici"si ilan eder. Nehelenia, Dünya'da Altın Krallık'ın bulunduğu Elysion'u işgal ediyor, Helios'u ele geçiriyor ve yardımcılarına Efsanevi Gümüş Kristali ele geçirmeyi söyler. Prens Endymion yani Mamoru Ciba Altın Krallık'ın kutsal taşı olan Altın Kristali bulur. Mamoru ve gezegen savaşçıları Kutsal Kupa aracılığıyla güçlerini birleştirirler ve bu güç sayesinde Ay Savaşçısı Sonsuz Ay Savaşçısı'na çevrilir. Sonsuz Ay Savaşçısı Kraliçe Nehelenia'yı öldürür. Kraliçe Nehelenia'nın yardımcıları Amazon Dörtlüsü aslında Chibi Usa'nın koruyucuları olduklarını, ama zihinlerinin Nehelenia tarafından ele geçirildiğini öğrenirler. Hikâyenin beşinci bölümünde ("Yıldızlar") Usagi ve arkadaşları okuldan mezun olurlar. Onlar yeni düşman yani sahte gezegen savaşçılarından oluşan Gölge Galaxia takımı ile karşılaşırlar. Takımın lideri Galaksi Savaşçısı asıl gezegen savaşçılarının gezegen kristallerini ele geçirmek, bununla galaksiyi ele geçirmek ve Kaos'u öldürmek istiyor. Mamoru ve gezegen savaşçılarının çoğunun ölümünden sonra Galaksi Savaşçısı onların gezegen kristallerini ele geçiriyor. Usagi, dostlarını yeniden hayata döndürmek için Galaksi kazanına seyahat ediyor. Kinmoku gezegeninden gelmiş Yıldız Işıkları Savaşçıları takımı, bu gezegenin yöneticisi Prenses Kakyuu ve uzak gelecekten gelen Ufaklık savaşçı ona yardım etmek isterler. Chibi Usa ve Asteroid Savaşçılar da onlara katılır. Birçok savaştan sonra Galaksi Savaşçısı ölür, Ufaklık savaşçı ise Kosmos Savaşçısı çevrilir. Ay Savaşçısı Efsanevi Gümüş Kristal aracılığıyla Kaos'u yok eder ve arkadaşlarını hayata döndürerek Dünya'ya döner. Hikâye Mamoru ve Usagi'nin 6 yıl sonra evlenmeleri ile sona erer. Serinin baş karakteri Usagi Tsukino, inanılmaz büyüklükte sevgiye sahip olan dikkatsiz ve sulugöz bir orta okul öğrencisidir. Yengeç burcudur. Ay Savaşçısı olduğu ilk zamanlarda kötülerle savaşmak istemez, sıradan biri olmak ister. Zaman geçtikçe Ay'dan gelen gücünü sevdiklerini korumak adına kullanmayı öğrenir. Aynı zamanda Ay Prensesi Serenity olan Usagi, animede diğer savaşçılar gibi yeniden doğarak tekrar dünyaya gelmiştir. Usagi'den yaşça büyük bir öğrenci olan Mamoru Chiba çocuk yaşta trafik kazasında anne ve babasını kaybetmiştir ve geçmişini hatırlayamamaktadır. Seriler boyunca önceden bilgilendirici rüyalar görür. Kim olduğunu bulma çabası içerisinde rüyalarının yardımıyla Usagi'yi yani Prenses Serenity'yi bulur. Kendisinin çok uzun zaman önce Dünya Prensi Endymion olduğunu ve Ay Prensesi Serenity ile büyük bir aşk yaşadıklarını hatırlar. Usagi ile tekrar aşk yaşar. Savaşçılar ile beraber savaşır. Tam bir kitap kurdu olan Ami Mizuno, Usagi'nin okul arkadaşı ve okul birincisidir. Çok zeki olan Ami, Merkür Savaşçısı'na dönüşebilmekte ve suyu kontrol edebilmektedir (bknz: Neptün Savaşçısı) Annesi gibi bir gün doktor olmayı hedeflemektedir. Ders çalışmaya olan tutkusu ve bilgisinden dolayı Luna'nın verdiği ufak bir el bilgisayarı sayesinde grubun beyni olmuştur. Güçleri: Ateş, mitolojik güçler, kargalarla konuşabilme. Büyükbabası ile bir tapınakta yaşayan Rei Hino, kötü güçlerin varlıklarını sezebilme gücüne sahiptir. Mars Savaşçısı'na dönüştüğünde ateşi kontrol edebilmektedir. Çizgi filmde çok ciddî ama Usagi'nin dikkatsizliğine çok çabuk sinirlenen biri olarak çizilmiştir. Gruptaki kızlardan farklı, özel bir okula gitmektedir. Güçleri: Doğa, şimşek, iyi bir dövüşçü ve erkeklerle dövüşebilecek kadar güçlü olma. Delikanlı bir kız olan Makoto Kino, serinin ilerleyen safhalarında Usagi'nin okuluna transfer olur. Uzun ve güçlü olarak resmedilen Makoto, Jüpiter Savaşçısı'na dönüşebilmekte ve yıldırım, şimşek gibi güçleri ve bazı bitkileri kontrol etmektedir. Ailesini yıllar önce kaybeden Makoto, yalnız yaşamakta ve kendi kendine bakmaktadır. Güçleri: Sevgi ve güzellik. Minako Aino, beyaz bir kedi formunda dünyaya gönderilen Artemis'in bir dönüşüm kalemi vermesiyle Sailor V olarak ilk uyanan savaşçıdır. Sailor V daha sonra Sailor Venüs olarak animeye dahil olur ve aşkın savaşçısı ile Ay Savaşçısı'nın dört gardiyanı tamamlanır. Ünlü bir şarkıcı ve bir idol olmak isteyen Minako, bulduğu her fırsatta bunu gösterir. Sarı ve turuncu renklerini çok sever. Adının anlamı aşkın küçük güzel çocuğudur. Annesi ve babası vardır ama kardeşi yoktur. Burcu Terazi'dir. Beden eğitimi dışında hiçbir dersi sevmez. Gezegeni Venüs'tür. Minako, diğerlerinden daha açık bir kişiliğe sahiptir. Genelde savaşçıların içinde en iyimser ve en pozitif savaşçıdır. İlk defa sevgi ve adalet için savaşmaya başladığında, İngiltere'de V Savaşçısı olarak tanınıyordu.(bknz:anime serisi) Usagi ve Mamoru'nun gelecekten gelen kızı olan Chibiusa'nın gerçek adı Usagi Tsukino'dur. İkinci sezonda gelecekten annesini kurtarmak için Sailor Moon'un Gümüş Kristal'i almak için gelir, serinin sonunda geleceğin Gümüş Kristal'inin kendi vücudunda bulunduğunu öğrenir. Sonraki sezonda savaşçı olarak eğitim görmek için Küçük Ay Savaşçısı( Sailor Chibi Moon) olarak gelir. İlk başlarda yirminci yüzyılda annesi olacak olan Usagi ile iyi geçinemez ve ondan daha olgun olduğunu belirtir. Ancak zaman geçtikçe birbirlerine olan bağ güçlenir. Otuzuncu yüzyıldaki annesi gibi bir hanımefendi olmak ister. Güçleri: Zamanın akışını ve uzay-zaman sürekliliğini kontrol etmek. Gizemli bir karakter olan Setsuna Meioh, Plüton Savaşçısı'dır. İlk başlarda Plüton Savaşçısı olarak Uzay-Zaman Kapısına gardiyanlık yaparken görülür. Zaman kapısında, orayı hiç bırakamadığı için, kendini çok yalnız hissettiği görülür ama Chibiusa ile yakın arkadaştırlar. Ayrıca kendini feda etmekten çekinmez. 3. sezonda arkadaşlarını kurtarabilmek için zamanı durdurmuş(yasaklanmış güç) ve bunun bedelini hayatıyla ödemiştir. Daha sonra sürgündeki süresi dolduğu için geri döner. Kutsal Kupa'yı oluşturan üç tılsımdan Lal Küre'nin sahibidir. Güçleri: Okyanusu kontrol etmek, gelecek olayları önceden görmek. Yetenekli ve keman çalan Michiru Kaiou, diğer kızlardan yaşça büyüktür. Güçleri Merkür Savaşçısı'nın güçlerine benzer. Neptün Savaşçısı'na dönüşebilir ve okyanusun gücüne kullanır.(bknz: Derin Batış) Çok yetenekli ve çok güzel olan Michiru, savaşçı olmak adına hayallerinden vazgeçmiştir. Görevine tamamen sadıktır ve bu uğurda kurbanlar vermeye hazırdır. Bir sanat okulunda çalışır. Kutsal Kupa'yı oluşturan üç tılsımdan Derin Su Aynası'nın sahibidir. Uranüs Savaşçısı ile Üstü kapalı olarak anlatılan bir aşk ilişkisi vardır. Güçleri : Gökyüzü'nün gücü. Haruka Tenou, Uranüs Savaşçısı'na dönüşebilmektedir. Michiru ile aynı yaştadır. Gökyüzü Savaşçısı olarak da bilinir. Savaşçı olmadan önce yarışçı olmak istemektedir fakat savaşçı olarak uyanır. Motor kullanmakta oldukça iyidir. Erkeksidir, erkek gibi giyinir, uzaktan erkek olduğu düşünülür. Tanıştığı her kadın ona hayranlık duyar. Savaşırken Neptün Savaşçısı gibi kurban vermekten çekinmez. Kutsal Kupa'yı oluşturan üç tılsımdan Uzay Kılıcı'nın sahibidir. Güçleri: Sessizlik ve yıkım, enerji bariyeri yapmak. Deli bir bilim adamının kızı olan Hotaru Tomoe, laboratuvarda olan bir kaza sonucu sağlığı zayıflamıştır. Karanlık güçler tarafından ele geçirilen Hotaru, Mistress Nine olarak boy gösterir. Sonrasında Ay Savaşçısı ve Küçük Ay Savaşçısı'nın sevgisi sayesinde Satürn Savaşçısı olarak uyanır, sonuncu gezegen savaşçısı olarak kızlara katılır. Bir gezegeni yok edebilme gücüne sahip olan Satürn Savaşçısı, Yıkım Savaşçısı olarak da adlandırılır. Aynı zamanda diğer adı da Sessizlik Savaşçısı'dır. Orijinal manga 52 ciltin yanı sıra 10 ayrı hikâyeden oluşmuştur. İlk Nakayoshi' de yayımlanmaya başlamıştır. Ay Savaşçısı mangasından önce, Naoko Takeuçi, Sailor Venus'ü konu alan 'yi yayımlamıştır. Naoko Takeuchi, kızlar hakkında hoş bir seri yapmak istiyordu ve editörü de onlara "fuku" giydirmesini söyledi. Sailor V'nin animeye uyarılma fikri önerildiğinde, konsept sedace Sailor V'nin baş kahraman olması şeklinde uyarlanmıştı.Sailor V mangası astronomi,astroloji,Yunan Mitolojisi,Roman Mitolojisi, Dört unsur, gençlik modası ve okul kızı tuhaflıkları gibi konuları içeriyordu. Orijinal manga 52 ciltten yanı sıra 10 ayrı hikâyeden oluşmuştur.İlk Nakayoshi' de 1991'den 1995 tarihine kadar yayımlanmaya başlamıştır. 10 ayrı hikâye, Kodansha'nın "Run Run" kitabıyla dizi olarak yayımlanmıştır. Kodansha tüm yayınları düzenli bir şekilde yayımlamıştır.Tüm ciltler (10 ayrı hikâye ile birlikte) ilk baskı 1992'den 1997'ye kadar yayımlanmıştır. "Yenileme" diye adlandırılan ikinci seri 2003 yılında, live action series gösterimdeyken yayımlanmıştır.Kodansha, yenilenen konuşma balonları ve resimlerle,düzenlemeler ve güncellemelerle dolu mangayı tekrar yayımlamıştır. Bu yayımlanan yeni manga, tamamen yeni bir cilt kapağı ve yeni karakter çizimleri içeriyordu. Yeni basım ayrıca 12 cilt ve 2 ayrı hikâye içeriyordu. 1995 yılının sonuna doğru, 13. cilt yayımlandı ve milyondan fazla kopya sattı. Japonya; Çin, Meksika, Avustralya, çoğu Avrupa ülkesi ve Doğu Amerika içinde olmak üzere 23'ten fazla ülkeye ihracat yaptı. Kodansha, "Orijinal Resim Koleksiyon"u adında her 5 hikâyenin resimlerini içeren bir "resim kitabı"( artbook) yayımladı. Kitap, cilt kapakları, promosyon materyalleri ve Naoko Takeuçi tarafından yapılan birçok şeyi içeriyordu. Birçok resim, Takeuchi'nin fikirlerini nasıl geliştirdiğini,her resmi nasıl yaptığını, neyi sevip sevmediğini ve hikâyesinin animeye çevirilişi hakkında yorumları içeriyordu. 1997 senesinin sonuna doğru,manga serisinin bitiminden sonra "Volume Infinity" adında yeni bir resim koleksiyonu yayımlandı. Ama bu koleksiyon, Takeuchi'nin çizimlerinin yanı sıra; arkadaşlarının ve anime için çalışan seslendirme sanatçılarının resimlerini de içeriyordu.1999 yılında Kodansha, karakterlerin kabataslak çizimlerinin olduğu ve daha önce hiç görülmeyen karakterlerin barındılırdığı "Materials Collection" adlı resim kitabını yayımladı. Her resim yanında Takeuchi'nin yorumlarını içeriyordu. Ve en sonda da "Paralel Ay Savaşçısı" adlı kısa manga yayımlandı. 2013 yılında, yeni bir düzenleme ile Japonya'da yeniden yayımlanmaya başladı, 12 ciltten oluşmakta ve her birine Naoko ,takeuchi tarafından yeni bir kapak resmi çizilmiştir. 2012 yılında resmi siteden yapılan bir duyuru ile yeni bir anime serisi yapılacağı duyrulmuş ve birkaç kere ertelenmiştir. Çalışmalarda bir değişiklik olmazsa 2014 yazında niconico web sitesinde yayınlanacaktır. Ay Savaşçısı Kristal Japonya’da olarak bilinen ve 2014 yılında original serinin 20. yılı nedeniyle net üzerinden yayınlanmaya başlamış anime. Anime serisi 5 Temmuz 2014'ten 18 Temmuz, 2015 yılına kadar dünya çapında Niconico tarafından yayınlanmış olup, animasyonu Toei Animation tarafından yapılıp Munehisa Sakai ve Chiaki Kon tarafından yönetilmektedir. 1992-1997 yılında yayınlanmış klasik animenin aksine Ay Savaşçısı Kristal Naoko Takeuchi’nin mangasına çok daha sadık bir şekilde ilerlemektedir. Manga’nın İnfinity isimli hikâyesini konu alan bölümler 6 Nisan 2016 yılında yayınlanmaya başlamıştır. Ay Savaşçısı Kristal'in Niconico üzerinden yayınlanan ilk bölümü 1 milyonun üzerinde kişi tarafından izlenmiştir. Bozkurt H Anime Listesi Hentai anime listesi: Kurt (anlam ayrımı) Anime ve manga ile ilgili oyunlar listesi Anime ve manga ile ilgili bilgisayar oyunlarÄ± listesi: and many more... Vampir Prenses Miyu Çizgi dizi ilk kez 1988'de, AnimEigo lisansı altında 4 bölümlük bir OVA (Orijinal Video Animasyonu) olarak gösterilmiş ve daha sonra TOKYOPOP lisansı altında 26 bölümlük bir televizyon dizisine uyarlanmış ve yeni versiyonuyla 1997'de gösterime girmiştir. Başlıkta kullanılan furigana başlığın okunuşunun "Vampir Miyu" veya "Miyu Vampir" şeklinde olduğunu gösterir. Kanji Japonca vampir sözcüğü üzerine bir kelime oyunu meydana getirmektedir; 吸血鬼 kyūketsuki, 鬼 karakterinin yeri değiştirildiğinde "şeytan", 姫 karakteriyle birlikte "prenses" anlamına gelir. Her iki karakter de "ki" şeklinde okunabilir. (Not : Aşağıdakiler TOKYOPOP tarafından verilen bölüm isimleridir:) Psikrometri Psikrometri, nemli havanın termodinamik özellikleri ile, bu özellikleri kullanarak nemli havadaki işlemler ve şartlar ile ilgilenen, termodinamiğin bir dalıdır. ESM ESM kelimesinin farklı anlamları: Bağımsız Kamu Görevlileri Sendikaları Konfederasyonu Kısa adı BASK olan Bağımsız Kamu Görevlileri Sendikaları Konfederasyonu, 3 Nisan 2002 tarihinde Ankara Valiliğine kuruluş dilekçelerini vererek faaliyetlerine başlayan Bağımsız Haber-Sen, Bağımsız Sağlık-Sen, Bağımsız Büro Çalışanları Sendikası (BÇS), Bağımsız Enerji-Sen, Bağımsız Ulaşım-Sen (BUS), Bağımsız Yapı-İmar Sen ve Bağımsız Tarım Orman Sen’in bir araya gelmesi ile 11 Nisan 2002 tarihinde, Ankara ‘da kuruldu. Konfederasyonun kuruluşu, aynı gün Ankara Keykan Otel’de düzenlenen bir basın toplantısı ile, BASK Genel Başkanı Resul Akay tarafından kamuoyuna ve kamu görevlilerine duyuruldu. BASK, Temel İlkeleri arasında saydığı, • Kamu çalışanlarının, siyasi partilerin vesayetini ve boyunduruğa karşı çıkan, piyon ve payanda olmayan, gücünü çalışanlardan alan bağımsız bir sendikacılık, • Sendikal hakları; örgütlenme, toplu pazarlık, grev, siyaset ve yönetime katılma haklarının bir bütünü olarak gören çağdaş sendikacılık... • Çalışanlarını aile sorumluluklarını yerine getirebilecekleri bir gelire sahip olmalarını sendikal örgütlenmenin asgari şartı sayan refah sendikacılığı... • Emeği ve alın terini en yüce değer kabul eden, üyelerini arkasında değil yanında gören ve onlarla birlikte yürüyen hak sendikacılığı... • Çalışanlarını aile sorumluluklarını yerine getirebilecekleri bir gelire sahip olmalarını sendikal örgütlerinin asgari şartı sayan refah sendikacılığı... • Üyelerinin haklarını hükümetlere peşkeş çeken sarı sendikacılık anlayışı ve üyelerini ideolojik amaçlarla sokağa dökerek kamu düzenini zaafa uğramayı amaçlayan ideolojik sendikacılık anlayışını tarihe gömecek gerçek sendikacılık... mücadelesini benimsemiştir. Konfederasyonun amacı, Tüzüğünün 4. maddesinde “Kamu görevlilerinin ortak ekonomik, sosyal ve mesleki hak ve çıkarlarını korumak ve geliştirmek, üye sendikalar arasında karşılıklı dayanışma ve yardımlaşmayı sağlamak, çalışma ve toplumsal barışın sağlanması ve devam ettirilmesi için çaba göstermek ve mücadele etmektir. Bunun için demokratik esaslar çerçevesinde Türkiye Cumhuriyeti Devletinin bağımsızlığına, Devletin Ülkesi ve Milleti ile bölünmez bütünlüğüne, milli egemenliğe, insan haklarına, demokratik, laik ve sosyal hukuk devleti ilkelerine bağlı kalarak, faaliyet göstermek” olarak yer almaktadır. Kurucu genel başkanlık ile I., II. Ve III. dönem genel başkanlık görevi Resul Akay tarafından yürütülen BASK’ın genel başkanlık görevine, 22-23 Şubat 2014 tarihlerinde gerçekleştirilen IV. Olağan Genel Kurulda Bayram ZENGİN seçildi.. Faaliyetlerini ülke geneline yayan BASK’a, Bağımsız Eğitim Çalışanları (BEÇ-SEN), Bağımsız Diyanet Vakıf-Sen, Bağımsız Yerel-Sen ve Bağımsız Kültür Sanat-Sen’in katılmasıyla 11 hizmet kolunda sendikaların kuruluşu gerçekleştirilmiş oldu. 2012 yılında kurulan Bağımsız Eğitim-Sen ile onikiye çıkan BASK üyesi sendika sayısı, Mayıs 2014’te AND-SEN’in (Anadolu Eğitim Çalışanları Birliği Sendikası) katılımıyla onüçe. Ağustos 2014'te BUSEN'in katılımıyla ondörte, Ocak 2015'te Yerel Birlik-Sen ve AES (Anadolu Eğitim Sendikası)'nın katılımı ile onaltıya yükseldi. Halen “İzmir 2. Cadde, TURTES İş Merkezi, No: 34, Kat: 4 Kızılay/ANKARA’ adresinde faaliyet gösteren BASK halen 11 hizmet kolunda kurulu 16 sendika 48 ilde örgütlenmiş bulunmaktadır. Bağımsız Ulaştırma Hizmetleri Kamu Çalışanları Sendikası Bağımsız Ulaşım-Sen, Devletin veya diğer kamu tüzel kişilerinin yürütmekle görevli oldukları kamu hizmetlerinin görüldüğü Ulaştırma Bakanlığı, Sivil Havacılık Genel Müdürlüğü, Devlet Hava Meydanları İşletmesi Genel Müdürlüğü, Denizcilik Müsteşarlığı ve Türkiye Cumhuriyeti Devlet Demir Yolları gibi kamu kurumlarında işçi statüsü dışında çalışan devlet memurları, kamu görevlilerinin bir araya gelerek oluşturdukları bir sendikadır. Bağımsız Ulaşım Sen, 11 Nisan 2002 tarihinde 4688 sayılı Kanunun 5. maddesinde sayılan hizmet kollarında kurulan kamu görevlileri sendikalarını kapsayan Bağımsız Haber-Sen, Bağımsız Sağlık-Sen, Bağımsız Büro Çalışanları Sendikası (BÇS), Bağımsız Enerji-Sen, Bağımsız Yapı-İmar Sen ve Bağımsız Tarım Orman Çevre–Sen (BATOÇ-SEN), Bağımsız Eğitimciler Sendikası, Bağımsız Diyanet Vakıf-Sen, Bağımsız Yerel-Sen ve Bağımsız Kültür Sanat-Sen ile birlikte 11 adet Bağımsız sendikanın birleşimi ile Bağımsız Kamu Görevlileri Sendikaları Konfederasyonu nu oluşturmaktadır. SIGINT SIGINT (Ä°ngilizce signal intelligence) sinyal istihbarat sistemi olup, ELINT ve COMINT sistemlerinin ikisini de kapsar. Theo JÃ¶rgensmann Theo Jörgensmann (d. 29 Eylül 1948, Bottrop), Alman caz klarnet müzisyeni ve bestecisidir. COMINT COMINT (communication intelligence) ses ve veri içeren radyo dalgaları trafiğini hedef alan kominikasyon istihbarat sistemidir. Askeri haberleşme, radyo, telefon, telgraf, e-posta, fax