araziler üzerinde günümüzde Fas, Cezayir, Tunus ve Libya ülkeleri bulunmaktadır. Tüm bu arazileri Tunus'ta yeni yaptırdığı başkenti olan Mehdia'dan yönetmekte idi. Fatimi Halife -İmamları olan El-Mansur Nasrillah () ve El-Muizz Lainallah () Fatimiler halifeleri olarak hüküm süre dönemlerinde önce başkentleri Kayrevan'dan; sonra Tunus yakınlarında bulunan (kurucusu olan "Mansur" lakaplı "İsmail Ebu Tahir İsmail Billah"'in lakabına atıfla) Mansuriye adı taşıyan başkentten devlet idaresini devam ettirdiler Mısır o zaman ismen Bağdat'ta bulunan Abbasiler Devleti'ne bağlı olan ama gerçekte her şekilde bağımsız olan İksitler tarafından yönetilmekte idi. Fatimiler birkaç kere bu ülkeye ele geçirmek için saldırılar yapmışlardı ama başarı kazanamamışlardı. Fatimiler halifesi El-Muizz La Dinallah adına ünlü Fatimi generali Cevher es-Sıkıllî 959'da Mısır'ı eline geçirdi. Cevher o zaman Mısır'ı idare etmekte olan İkşitliler devletini ortadan kaldırdı. Cevher es-Sıkıllî İfrikkiye'de bulunan Halife Muizz Li-Dinillah'ın naibi olarak 969-973 döneminde Mısır'da hüküm sürdü. Bu dönem Mısır'da Fatimiler tarihinin en önemli dönemlerinin başında olduğu kabul edilmektedir. Cevher İfrikkiye'de bulunan halife Muiz'in talimatına uyarak klasik Fustat şehri kuzeybatısında yeni bir saray şehri olarak (aynı ismi taşıyan diğer bir şehir olarak) Mansuriye ismini de tasiyan bir başkent şehri inşa ettirdi. Kahire ismı "kahır" sözcüğünden geliştirlmiş olup Mars planetine atıfla verildiği iddia edilmektedir. Anlatıldığına göre Kahire şehri Fatimiler tarafından kurulmakta iken gök kubbede akşam "Mars" gezegeni gayet bariz olarak görünmekte idi. Kahire yaptırıldığı zaman Fatimi halifesi sarayı olarak ve bu halifenin muhafızı orduyu barındırmak için bir hükümdarlık mahalli olarak öngörülmüştü. Bir Şii İsmailiyye imamının adına halkın çoğunluğu Sünni olan Mısır'da naiplik ile hüküm süren Cevher es-Sıkıllî döneminde Mısır'da bazı önemli değişiklikler yapıldı . Mısır'da verilen hutbelerden Abbasiler halifesinin ismi çıkartıldı ve yerine Fatimiler halifesi Muizz Li Dinillah'ın adı ikame edildi. Abbasilerin sembolü olan siyah renk değiştirilip Fatimiler sembolü rengi olan beyaz kabul edildi. Böylece mescit ve camilerde vaiz ve hatiplerin beyaz renkli cübbeler giymeleri şartı konuldu. Cevher'in devlet hükmü ile şu dinsel değişiklileri de uygulamaya başlattı: Ramazan ayının ve Ramazan Bayramı'nın tespit edilmesi ayın hilalinın gözümlemesi ile yapılmaya başlanması; müezzinlerin ezanda "hayye ala hayri;'amel" ibaresini ek olarak söylemeleri; namaz kıldıran imamların besmeleyi açıktan okumaları; Cuma namazı ikinci rekatında "kunut duaları"nın okunması. Ekonomik alanda da Cevher önemli reformlar yaptı. Mısır'da köprülerin onarılıp ve yeni köprüler yapılması için büyük devlet harcamaları yaptı. Cevher devlet gelirlerini artırmak için toprak kullanımı vergisini "bir fidan alan arazi için" 3.5 dinardan 7 dinara yükseltti ve toprak sahiplerinden alınan sahiplilik ücretlerini (kabaletu'l-arazf) de artırdı. Mısır'da para reformu uygulamaya başladı. Mısır'da kullanılan "ed-dinaru'r-radi" ve "eddinaru'i- ebyaz" olarak anılan altın dinar sikkesi yerine İfrikiyye'de geçerli daha yüksek ayarlı altın ihtiva eden "ed-dinaru'l-Muizzi" adıyla anılan yeni altın dinar sikkeleri bastırdı. Fatimiler egemenlik alanlarını Abbasilerin bulunduğu tüm arazilere genişletmek; bu alanlarda egemen olan Buveyhîler idaresine ve Abbasiler hilafetine son vermek ve Şii mezhebini yüceltmek amaçlı idiler. Bu amacı geliştirmek için Cevher Suriye'ye Mısır'dan büyük bir Fatimiler ordusu ile istila için sefer açtı ve Suriye'yi istila etti. Fakat 31 Ağustos 971'e Fatimilerin Suriye bölgesi emiri olan olan Cafer bin Fellah Şam yakınlarında o bölgede egemenlik iddiasında olan Karamatiler ile yaptığı bir muharebede yenik düşüp öldürüldü. Böylece Fatimiler'in Suriye'de egemenliği son buldu ve Karmatiler tüm Suriye ve Filistin'i ellerine geçirip Mısır'a doğru ilerlediler. Hatta Fatimiler onların Kahire'ye ilerlemelerinden korkmaya başladılar. Cevher 973'te şartlar daha iyiye gittiğinde İfrikiyye'de bulunan Fatimiler Halifesi Muizz Ladinallah'ı Mısır'a gelmeye çağırdı. Halife Muizz tüm mal varliği ile Mısır'a göç etti. İfrikiyye'nin Fatimilere bağımlı olarak yönetimi Berber asıllı Beni Ziri sülalasıne verildi. Bu sülalenden ilk İfrikiyye valisi olan Yusuf Bulukkin bin Zırı'nın kurduğu bağımlı devlet Zîrîler olarak anılmaya başlandı. Sicilya'ya Beni Kelb kabilesinden bir Arap aile; Trablus'a da Abdullah bin Yahlif ei-Kutamı vali ve bağımlı devlet hükümdarı olarak tayin edildi. Bulukkin, Zendler ile mücadele etti. Sebte'ye kadar bütün Mağrib'i zaptetti. 973'te Mısır'a gelip yeni şehrinde yeni sarayına yerleşen Muizz Li Dinilah ilk iş olarak Cevher'e buyuk iltifatlar ve ovgüler vererek onu naiplip görevinden uzaklaştırdı. Yerine Yahudilikten dönme Ya'kub bin Killis'i getirdi. Bin Killis'in mali islerde yardimciligi Uslüc bin Hasan'a verildi. Bu iki devlet yöneticisi Mısır'daki Fatımi idaresinin düzenlenmesi ile uğraşmaya basladı. Halife Muizz 973-975 döneminde bundan sonra Fatimiler Devletinin baskent olarak kabul edilen Kahire'den hüküm sürmeye başladı. Bu tarihten sonra 1169'a kadar Fatımiler devletinin gerçek idari ve ekonomik merkezi 1169'a kadar Fustat ve diğer şehirlerde idi. 975'te Halife Muizz öldüktenn sonra yerine geçen oğlu El-Aziz Billah babasının doğuya önem veren stratejisini devam ettirdi. Onun halifelik döneminde bu strateji Fatımiler'in Orta ve Güney Suriye, daha sonra da Halep emirlikleri üzerindeki nüfuzunu güçlendirme amaçlı idi. Suriye'yi ele geçirilmesini diğer müslüman arazileri, özellikle Sünni müslümanlığın merkezi olarak görülen Bağdat'ın, ele geçirilip kontrolünün ön şartı olarak görmekteydiler. Halife Aziz Billah, imtiyazlı durumlarını kaybetmekten korkan Beberilerin buna karşı çıkacağını bilmesine rağmen, bu amaçla doğu müslüman bölgelerinden, özellikle Türk'lerden ve Deylamiler'den, asker toplayıp yeni bir ordu kurmaya başladı. Mısır'ı ellerine geçirdikten sonra Fatımiler Akdeniz etrafında ve Kızıl Deniz etrafında fetihlerine devam ettiler. En geniş sınırları içinde doğuda Suriye'den batıda Tunus'a kadar Akdeniz kıyılarını, yani Kuzey Afrika, Sicilya, Filistin, Ürdün, Lübnan, Suriye'yi ihtiva etmekte idi. Ayrıca Afrika'da Kızıl Deniz kıyıları; Arabistan yarımadasının batısı da Kızıl Deniz kıyıları olan Timaha ; Hicaz ve Yemen'i de içine almaktaydı. Mısır, Fatımiler devleti arazilerinin iktisadi merkezi de olmuştu. Fatimiler, Mısır'dan tüm sahillerine ve Hint Okyanusu kıyılarına yayılan gayet geniş ve büyük bir dış ticaret ağı kurmuşlardı. Fatımilerin ticaret ve diplomasi ilişkileri Song Hanedanı yönetimde bulunan Çin'e de yetişmekteydi. Bu ticari ve ekonomik yayılıp genişleme, sonunda yaklaşık 1001–1300 dönemini kapsayan "Yüksek Ortaçağ" döneminde, Mısır'ın gelecekteki ekonomik yörüngesini de tespit etti. Fatımilerin uzun mesafeli dış ticarete verdikleri önem (özellikle Mısır'da) Nil Nehri sulama sisteminin geliştirilmesini ihmal ederek tarım üretimini umursamayıp tarımın gerilemesine yol açmıştır. O zamana kadar doğu ve güney Akdeniz'de kurulmuş devletlerin yönetimi içinde bir idarecinin ilerlemesi o kişinin yakınlarına ve cedlerine dayanmakta olmasına karşıt, Fatımiler devleti içinde bir idarecinin ilerlemesi şahsi yeteneklere ve liyakate göre olmakta idi. Bu nedenle devletin hükümdarı ve devlet idare prensiplerine göre resmen Şii müslüman olmakla beraber diğer Müslüman mezhep (özellikle Sünni) mensupları da devlet yönetimi için önemli idareci rollerine seçilebilmektediydiler. Bu tolerans sadece diğer Müslümanlara değil, Müslüman olmayan Hristiyanlar ve Yahudilere de gösterilmiş ve gayri-mülsümanlar da yetenek ve liyaket gösterdikleri halde önemli ydevlet yöneticisi mevkilere getirilmişlerdi. Fatimiler halifelerinin orduları da Ceneviz tüccarlarin kuzey Karadeniz kıyıları ve Kafkaslardan köle olarak getirdikleri Çerkesler ve Kıpçak Türkleri tarafından oluşturulmuşlardı. Askeri görevde yetenek gösteren kölemenler de askeri rütbeler arasında yeteneklerine göre en yüksek rütbelere çıkabilmakteydiler. Ama bu tolerans Fatimiler devlet tarihi içinde zaman zaman gösterilmemiştir. Özellikle gayet toleranssız tutum için altıncı Fatimi Halifesi Hakim'in Hristiyanlara karşı gayet hoşgörüsüz davranması örnek olarak verilmektedir. Fatimiler ordusunun nüvesi genel olarak Fatımilerin Tunus'tan yürüyüşle Mısır'a getirdikleri Berber aşiretlerinden Kutama aşiretinden olan toplanmış askerlerden oluşmuştu. Tunus Fatımiler devletinden ayrılmaya başlamasına rağmen Fatımiler ordusunun bu nüve birliklerinin niteliği değişmedi ve Berber asıllı birlikler Fatımiler ordusunun önemli bir kısmı olmayı korudular. Fatımiler Devleti Mısır'da başarı ile iyice yerleşince toplanan yerel askerlerden oluşan birlikler de Fatımiler ordusuna katıldılar ama Mısır'da Fatımilar devletinin bulunduğu dönemde bu yerel toplanan birlikler Fatimiler ordusunda nispeten küçük bir rol oynadı. Fatımiler ordusundan temelden değiştiren değişiklik 15. yüzyılı ikinci yarısı sonlarında Fatımilerin Suriye'ye fethetme girişimlerinden ortaya çıktı. Buralarda Fatımiler ordusu Abbasiler halifelerinin kurdukları ve o devlete bölgelerinden önemli rol oynayan Türk asıllı askerlerin önemli rol oynadıkları ordularla karşılaştı. Bu Türk asıllı askerlerden oluşan orduların savaşma üstünlüğüne Fatimi ordusunun topladığı askerlerle karşı durmanın imkânsız olduğu hemen anlaşıldı. Fatımiler halifelerinden Mansur ve Hakim dönemlerinde Türk asıllı askerlerden oluşan birlikler kurulup bunlara Fatımiler ordusunda önemli görevler verilmeye çalışıldı. Bundan sonra diğer kökenlerden birlikler de Fatımiler ordusuna eklenmeye başlandı. Bunlar arasında Mısır'ın güneyinden toplanan Siyahi Afrikalı askerler ve Güney Kafkasya ve doğu Anadolu'dan toplanma Ermeni asıllı askerler de önemli roller oynamışlardır. Fatimiler ordularının önemli bir niteliği de ordu birlikleri içlerindeki askerler benzer toplanma mevkilerinden gelmekte ve aynı ırktan olmalarıdır. Değişik ırktan olan askeri birliklere değişin tıp askeri görevler verilmekte idi. Örneğin Berberi asıllı askerlerden birliklere genellikle hafif süvari ve savaşçı piyade görevleri; Türk asıllı askerlerden oluşan birlikler ok atıcı süvariler ve ağır süvari birlikleri; siyahi Afrikalılar, Suriyeliler ve Araplardan oluşan birliklerin ise ağır piyade ve piyade okçuluk görevleri bulunmaktaydı. Arap olmayan ırklardan toplanmış olan askerlerin büyük bir kısmının hukuki hüviyetleri "kölelik" idi. Fatımi ordusunun birliklerini içlerinde etnik olarak homojen olması ve değişik ırktan birliklere değişik görevler verilmesi sadece Fatımiler Devleti'nin askeri niteliği olmadı ve Fatımiler yıkılıp onların Mısır'da yerini alan diğer devletler de Fatımiler ordusu niteliklerini aldılar. Müslüman bölgeler ve halklar tehlikeler ve tehditler altında kalıp savunmaları gerektiğinde Fatimiler bütün askeri güç ve imkânlarını bu halkların savunmasına yöneltmişlerdir. Orndin Fatimi halifesi Muiz döneminde Bizans İmparatorluğu imparator I. Nikiforos tarafından yönetilmekteydi. İmparator Nikiforos eski Doğu Roma'ya ait olan arazileri geri almayı hedeflenmişti. Önce 961'de Girit'teki Müslüman Girit Emirliği ile savaşa girdi. Sonra Doğu Akdeniz'in kuzey sahilleri ve yakınlarında bulunan Tartus, El Masaisa, Ayn Zerbe gibi kale ve şehirlerini eline geçirdi. Bu başarılarına bir neden de buralarda birbirine komşu bulunan Müslüman hükümdarlarının aralarının gayet kötü olması ve birbirleriyle devamlı silahlı mücadele içinde olmalarıydı. Bizans İmparatoru Müslüman arazilerini yakıp yıkıp harabeye döndüre hedefliydi. Uyguladığı taktik küçük köy ve kasabalara hücum etmek, yağmalamak, yakıp yıkmak, halkı yıldırıp korkutup yerleşkelerini ve arazilerini böylece bıraktırmaktı. Bir zaman sonra Bizanslı (belki Balkanlı) göçmenleri buralara yerleştirmeyi de planlamaktaydı. İmparator bunu Irak kuzeyinde ve Suriye kuzeyinde uygulamayı başarmıştı. Müslümanlar onun Suriye, Filistin, El Jezire, Diyarbakır, Kuzey Irak, Irak ve hatta Mısır'a gözlerini diktiğini anlamışlerdı. Fatimiler orduları ve donanmalarına büyük gayretlerle ekler yapıp bunların harp eğitimlerine dikkat ve önem vererek bu Bizans tehlikesini karşı koyabildiler ve Bizans imparatorunun emellerini sıfıra indirdiler. Değişik etnik unsurların değişik askeri görevlere verilmesi ile oluşturulan Fatımiler Devleti ordusu genel olarak savaş alanında başarılı olmakla beraber, bu çeşit kurulan ordu Fatımi Devleti içişleri politikasına negatif aksi etkiler ortaya çıkardı. Önceleri gelenek olarak Fatımiler ordusunda bulunan Berber asıllı birlikler devlet içişleri politikasında önemli rol oynamaktaydı. Fakat Türk asıllılardan kurulan birlikler ordu içinde önem kazanmaya başlayınca, bunlar Berberlerin önemine karşı olmaya başladılar. 1020'li yıllarda ise Siyahi Afrikalılardan oluşturulan ordu birlikleri Berber asıllı ve Türk asıllı birliklerin siyasi arenada üst rol oynamasına karşı gelip bunların politik etkilerini azaltmak için bir seri ayaklanmaya önayak olmaya başladılar. 1060'li yıllara gelince Mısır çok ciddi bir kuraklık ve açlıktan dolayı büyük bir buhran içine girdi ve bu buhranlı yıllarda değişik etnik unsurlardan oluşan değişik ordu birlikleri arasında daha önce bulunan zayıf bir denge ortadan kayboldu. Kaynakların çok az bulunur hale gelmesi ile bu az bulunur kaynakları kendi ellerine geçirmek için değişik etnik gruplara ait değişik ordu birlikleri arasında yapılan mücadele bir iç savaşa dönüştü. Bu iç savaşa Türk asıllı ile siyahi Afrika asıllı birlikler arasında yapılan çarpışmalar halinde oldu ve Berber asıllı birlikler ise bazen bir tarafı bazen de diğer tarafı tutar olarak göründüler. Fatimi ordusunda bulunan Türk asıllı birlikler Kahire'nin büyük kısımlarını kendi kontrollerı altına aldılar ve şehri ve bu şehirde yaşayan Fatımi halifesini ellerinde bir rehine olarak tutmaya başladılar. Buna karşılık Berber asıllı ordu birlikleri ve çoğu Sudan'lı olan siyahî Afrikalı birlikler Mısır ülkesine diğer bölgelerinde değişik araziler arasında dolaşarak birbirleri ile mücadele ederek kendi kontrolleri altında araziler oluşturmayı ve bu araziler üzerinde kontrollerini pekiştirmeye başladılar. Böylece sanki devlet merkezinde olan karışıklık yetişmezmiş gibi bu karışıklık Mısır ülkesinin tümüne de yayıldı. 1072'de bu duruma bir çare arayan Fatımi Halifesi Mûstensir Mısır'ı kurtarmak için gayet cüretli girişim yaparak o zaman Fatımi devletinin kuzey sınır kapısı olan Akka şehri valisi olan Emir Bedr el-Cemâli'yi Kahire'ye çağırdı. Bedr el-Cemâli emri altında bulunan sınır ordusu ile Mısır'ın içine girdi ve bu orduyu kullanarak kısaca bir süre için değişik grup ordu ayaklanmacıların ordularını başarı ile tepeledi. Bu harekatta en büyük kaybeden asker grubu Türk asıllılar oldu. Bu harekatla Fatimi Halifeliği gayet acil olan ortadan kalkma tehlikesinden kurtarıldı. Fakat uzun asker ayaklanmaları ve mücadeleleri Mısır ülkesi arazilerine büyük zarar vermekle kalmamış, devlet kurumlarını sanki içten çürütmüş idi. Bu çürük yapılı devlet kurumlarının Fatimi halifelerinin eline geçmesi, eğer köklü reformler yapılmazsa, onlara yapabilecek pek efektif icraat bırakmamıştı. Bu başarısından dolayı ordu komutanı bir asker olan Bedr el-Cemâli'ye o zamana kadar bir sivil idareci tarafından yüklenilen Vezir yetkileri de verildi. Bu hem sivil devlet yönetim yetkileri hem de askeri başkomutanlık yetkileri olan Vezirlere Fatimiler Devleti içinde "Vezir-ül-Juyuş" adı verildi. Bu tip Vezir-ül-Juyuş" nitelikli devlet idarecileri bundan sonra Fatimiler Devleti son dönemlerinde diğer idarecilerin tümüne baskın tek büyük idareci olarak politik rol oynamaya başladılar. "Vezir-ül-Juyuş" olarak görev verilen Vezirler neredeyse bir devlet hükümdarı rolü aldılar ve Halifeler ise yönetim gücünden yoksun senbolik rol almaya başladılar. Fatimi Devleti'nin politik idaresinin değişmesinin bir göstergesi Vezir-ül-Juyus Bedr el-Cemâli'nin Kahire içinde yaptırdığı "Cami El-Juyuşî (Ordularını Camii)" olmaktadır. Bu camii 1085'te Halife ve İmam Ma'ad al-Mûstensir Billah 'in adına yaptırılmıştır. Aynı zamanda Halife Mustansır'ın ayaklanmacılara karşı galip gelmesinin anısına yapılan bir zafer anıtıdır. Bu zafer anıtı Halife'nin iktidar gücü göstergesi olarak Kahire'nin güneydoğusunda bulunan en yüksek tepe olan Mukattam Tepesi'nin şehre bakan ucunda kayalıklar üzerinde kurulu olup, şehrin her semti bu camiden görülebilmekte ve sehrin her semtinden de yüksek tepedeki camii görülebilmektedir İlk "Vezir-ül-Juyuş" olan Bedr el-Cemâli öldükten sonra yine "Vezir-ül-Juyuş" yetkileri ile oğlu El-Efdâl Şehinşâh Vezir olmuştur. 1040'li yıllarda Fatımiler Devleti'nin Kuzey Afrika'da babadan oğula geçen valileri olan Berber asıllı Ziriler Mısır'da bulunan Şii Fatımiler halifelerinden bağımsızlık ilan edip Bağdad'da bulunan Sünni Abbasiler halifelerinin Müslümanların halifesi olduğunu ilan ettiler. Buna misilleme olarak Fatımiler Devleti Kuzey Afrika'yı tekrar eline geçirmek için Banu Hilal Savaşı adı verilen bir istila savaşını başlattılar. Bu istila savaşı Akdeniz'in Kuzey Afrika kıyılarının yakılıp yıkılıp yaşanamayacak hale gelmesine yol açtı. Fatımi Devleti'nin merkezi idaresi yörel idare için ikta sistemine çok dayandığı için ülkenin uzak köşelerine gönderilen askerî komutanlar gittikçe kendilerine verilen ikta arazilerinde yarı-bağımsız yaşamaya başladılar ve merkezi devlet idaresi için büyük sorunlar ortaya çıkarttılar. Fatımiler Sicilya adasındaki idarelerini önce müslüman bağımsız Sicilya Emirliği'ne sonra da güney İtalya'dan gelen Norman I. Ruggero'ya kaybettiler ve 1190'da Sicilya adası tümüyle tekrar Hristiyan Normanlar eline geçmişti. 1070 civarlarında Fatımilerin Doğu Akdeniz ve Suriye üzerindeki arazileri Türk asıllı Büyük Selçuklu Devleti ve bunlara bağlı Türkmenlerin hücumlarına maruz kaldı ve bu araziler Fatımiler idaresinden çıktı. Birinci Haçlı Seferi'ne yol açan olaylar başında Kudüs'ün Artuklular Sökmen Bey ve İlgazi Bey tarafından ele geçirilmesi gelmekteydi. Ama Temmuz 1098'de Fatımi Devleti Veziri El-Efdâl Şehinşâh komutasında bir büyük Fatımi ordusu Kudüs'ü tekrar Fatımiler eline geçirmiş idi. Birinci Haçlı Seferi Frank Haçlılar ordusu Küdus önüne geldiğinde Kudüs'ü Haçlıların kuşatmasına karşı savunan Fatımiler ordusu ve komutanı İftikar el-Devla idi. Fatımiler Komutanı 15 Temmuz 1099'da Kudüs'ü anlaşma ile Haçlılara terk etti. Bundan sonra Fatımi Devleti, orada kurulan Frank Haçlı Kutsal Kudüs Krallığı ve aynı bölgedeki diğer Frank Haçlı devletlerine tüm Filistin arazilerini terk etmek zorunda kaldı. Fatımi Devleti elinde 1088'den itibaren sadece Mısır kalmıştı. 1160'larda Fatımilerin siyasi sistemi artık sanki çürümüştü. Fatımiler veziri olan Şavar çeşitli entrikalarla kendi siyasi gücünü koruma peşinde idi. Son Fatımi halifeleri devletin idaresini Vezirler eline bırakmışlardı. 1163 ile 1169 arasında birkaç kere Fatımiler Veziri olan Şavar, Selçuklu Şam Emiri olan Nureddin Zengi ile Kudüs Kralı I. Amalrik arasında büyük siyasi oyunlar oynadı. I. Amalrik komutasındaki Frank Haçlı orduları ile bazen Fatımilere müttefik bazen onlara karşı olarak Mısır'ı dört defa işgal etti. Nureddin Zengi ise bir Suriye ordusu ile Emir Esedüddin Şirkuh'u dört kez Suriye'den Mısır'a sefer yapmaya teşvik edip destek sağladı. Şirkuh'un 1169'daki son seferinde Şirkuh Mısır'ın idaresini Şavar elinden zorla aldı. Şirkuh son Son Fâtımî Halifesi genç Sultan El-Âzıd tarafından Vezir olarak görevlendirildi. Fakat bu görevde iki ay kaldıktan sonra Şirkuh beklenmedik bir şekilde öldü. Yerine yeğeni olan Selahaddin Eyyubi 1169'da 31 yaşındayken Mısır'daki Suriye birliklerinin komutanlığına, melik unvanıyla Mısır vezirliğine atandı. 1169-1171'de Selahaddin Eyyubi Fatimi halifesi genç Sultan Âzıd altında Vezir olarak görev yaptı. Ama tüm iktidar gücü kendi elinde idi. Çok geçmeden kendine bağlı kişiler devletin en kilit noktalarında görevlendirdi ve Fatimilere bağlı olanlar bu görevlerden uzaklaştırıldı. Selahaddin Eyyubi Mısır’ın tek yöneticisi durumuna geldi. 1171'de Fatımi Halifesi genç Âzıd 21 yaşında iken öldükten sonra Selahaddin Eyyubi camilerde hutbeyi kendi adına okuttu. Böylece Mısır'da Şii Fâtımîler Halifeliğine son vererek Sünnilige dönüldüğünü ve Bağdat'taki Abbasiler Halifeliğine bağlılığını ilan etti. Bu olay ile Fatimiler Devleti resmen son buldu. Şahkulu İsyanı Şahkulu İsyanı, 1511 yılı Nisan ayında, Şah İsmail'i kurtarıcı olarak kabul eden Şahkulu önderliğindeki Kızılbaşlar tarafından II. Bayezid yönetimindeki Osmanlı İmparatorluğu'na karşı gerçekleştirilmiş bir isyandır. Safevi Tarikatı'nın şeyhi olan Şeyh Haydar'ın müridlerinden olan ve onun eğitiminden geçen Hasan Halife'nin, oğlu olan Şah Kulu Halife, babasının ölümü üzerine yerine geçmişti. Osmanlı'nın, kendilerini çok iyi gizleyen Safevi Tarikatı mensubu bu halifelerin başlangıçtaki faaliyetlerinden haberdar olmadıkları, hatta onlara para gönderdikleri biliniyor. Şeyh Bedrettin İsyanı sırasında Anadolu ilk defa dini içerikli bir ayrışmaya tanıklık etmişti. Ancak bu ayrışma ilk ve tek olmayacak daha sonraki yıllarda da devam edecekti. Kızılbaşlar, ekonomik ve sosyal sebeplerden ziyade mürşidi kamil olarak kabul edip büyük bağlılık gösterdikleri şeyhleri Şah İsmail'le savaşmak için can atıyor dinî coşku ve fanatizmle hareket ediyorlardı. Şah İsmail'in şah olma yolunda başkaldırdığını duyan Kızılbaşlar makam ve mevkiden ziyade şeyhleri Şah İsmail'in başarmasını sağlamak, hiç değilse bu yolda ölmek için isyan ediyor, İran'a gidiyorlardı. Venedikli bir tüccarın anlattığına göre Kızılbaşlardan birinin başına bir bela gelse Allah yerine Şah'a dua ediyor, savaşta belden yukarı çıplak olarak savaşıyor ve "Şah! Şah!" diye bağırarak, canlarını Şah'ın yolunda vermeyi bir şans olarak kabul ediyorlardı. Nitekim vergi düzeninde yapılan adaletsizlikler ve devlet yönetiminde Türkmenlerin dışlanmaya başlaması yeni sorunlara zemin hazırladı. Ayrıca İran'da hanedan değişikliği olmuştu. Yeni hanedan Safevîler Şii idi ve etki alanlarını arttırmak istiyorlardı. Nitekim Anadolu'ya gönderdiği dailer aracılığıyla Şii propogandası yapmaktaydı. Osmanlı o sıralar taht kavgalarıyla meşguldü. Bu da Şah İsmail'in işini kolaylaştırıyordu. Safevi ailesinden olan ve Anadolu'ya göç eden Hasan Halife uzun yıllar Alevî Türkmenlerle bağlantı içindeydi. İleriki yıllarda yerine oğlu Şahkulu Baba Tekeli geçti. Şahkulu'nun diğer lakabı da "Han"'dır. Şahkulu Han sadece babasının tekkesini değil gösterdiği ilmi ve dini başarılar sayesinde Abdal Musa tekkesinin de lideri olmayı başardı. Şahkulu önemli miktarda taraftar topladıktan sonra, Batı Anadolu ve Rumeli'de halifeler vasıtasıyla halkı Şah İsmail'e biate davet etmişti. Bu sırada Osmanlı şehzadeleri arasındaki hoşnutsuzluk ve devlet erkanının kayıtsızlığından istifade ederek ayaklandı. Emrindeki kuvvetlerle Manisa sancağına gitmiş olan Şehzade Korkut'un hazinesini taşıyan kafileye saldırıp ganimet ele geçirdikten sonra Şah İsmail'in halifesi iddiasıyla etrafa saldırdı. Antalya'yı basıp kadıyı öldürdükten sonra Kızılcakaya, İstanos (Korkuteli), Elmalı, Burdur ve Keçiborlu'yu basıp kadılarını ve bir kısım halkını öldürtüp Kütahya önlerine gelmiştir. Kendi üzerine gönderilen Anadolu Beylerbeyi Karagöz Ahmed Paşa yönetimindeki Osmanlı kuvvetlerini mağlup edilerek paşayı esir alınmıştır. Şahkulu Kütahya'yı kuşattı ve kale önünde Karagöz Ahmed Paşa'yı öldürdüyse de şehri alamadı. (22 Nisan 1511) Şahkulu bundan sonra Bursa üzerine yürümeye başlamış, kendisine karşı gönderilen Subaşı Hasan Ağa'yı da yenerek öldürmesi üzerine Bursa'da heyecan artmış, Şehzade Korkut Manisa kalesine kapanmıştır. Bursa kadısının durumu İstanbul'a bildirmesi üzerine Vezir-i Azam Hadım Ali Paşa isyanı bastırmakla görevlendirildi. Şahkulu kuvvetleri Karaman Beylerbeyi Haydar Paşa'yı öldürdükten sonra kuzeye ilerlediler. Sefere görevlendirilen Şehzade Ahmet ile diğer şehzadeler Altıntaş mevkiinde Hadım Ali Paşa ile birleştiler ve asileri sarp bir dağda kuşattılar. Bu esnada Şehzade Ahmet asilere saldıracağı yerde saltanat iddiasıyla yeniçerileri kendisine biat etmeye davet etti, fakat red cevabı aldı. Bu sırada kuşatılan Şahkulu kuvvetleri bir yolunu bularak kaçmayı başardılar. Hadım Ali Paşa isyancıları takibe koyulduysa da yeniçerilerin kendisine biat etmemesine küsen Şehzade Ahmet kendi sancağına çekildi. Hadım Ali Paşa Sivas civarındaki Çubukova ya da Gökçay mevkiinde Şahkulu kuvvetlerine yetişti ve iki taraf çarpıştı. Savaşta Şahkulu'nun ölmesi üzerine isyancılar arasında kargaşa çıktı. Bu esnada Hadım Ali Paşa da okla vurularak öldürüldü.(2 Temmuz 1511) Galip gelen Osmanlı güçleri Hadım Ali Paşa'nın ölümü üzerine ilerleyemediler, kalan isyancılar da İran'a doğru gittiler. İsyanın bastırılmasından sonra Osmanlı yönetimi Isparta ve Antalya taraflarında ele geçirdiği Kızılbaşları Mora'da zaptedilen Modon ve Koron taraflarına tehcir etmiştir. Dorak yoÄŸurdu Dorak yoğurdu, Orta Asya'dan Anadolu ve Doğu Avrupa'ya yayılmış eski bir Türk boyu olan Dorakların, peyniri gibi ün kazanmış bir diğer süt ürünüdür. Dorak peyniri ve Dorak yoğurdu bugün birçok Anadolu köy ve kasabasında özel olarak üretilmektedir. Bu ürünler çok sayıda Dorak köyünde, özellikle Tarsus ve Bursa gibi illerde olduğu gibi, farklı isimlerdeki köylerde de bilinmektedir. Tangsudo Tangsudo, Dangsudo, Tang Soo Do veya Tangsoodo ("Tang Hanedanlığının El Sanatı) geleneksel bir Kore Dövüş sanatıdır ve büyük ölçüde modern Tekvando'nun kaynağıdır. Yaklaşık 2000 yıl önce Kore'de ortaya çıkan antik bir savaş sanatı ve günümüzde uygulanan en eski karate formlarından biridir. Japon hakimiyeti altındaki Kore'de halkın savaş sanatları uygulaması yasaklandığından çoğu uygulayıcı eğitimlerini gizli gerçekleştirmekteydi. Çoğu çağdaş savaş sanatlarının tersine tangsudo'nun kurucusunu tam olarak tespit etmek olanaksızdır. tangsudo tarihinde bilinen en eski kişi Won Kuk Lee'dir. Bununla birlikte tangsudo'nun Moo Duk Kwan stilinin kurucusu Büyükusta Hwang Kee'dir. Hwan Kee Mançurya'da iken Çin savaş sanatlarını öğrendiğini ve Japon Okinava karatesinden ve yerli Kore savaş sanatları Taekkyon ve Subak 'tan etkilendiğini iddia etmiştir. Onun bu iddiaları Kore Taekkyon Birliği Büyükustası Yong Bok Lee tarafından doğru olmamakla itham edilmiştir. Munzur Vadisi Munzur Vadisi, Tunceli-Ovacık arasında, 42.000 Hektarlık bir alan 1971 yılında Milli Park olarak ilan edilmiştir. Türkiye’nin en büyük milli parklarından biri olan “Munzur Vadisi Milli Parkı”, Tunceli kent merkezine 8 Km. uzaklıkta başlayıp, vadi boyunca Munzur Dağlarına kadar uzanmaktadır. Kuzeyde 3300 metreye kadar yükselen Munzur Dağları, Mercan ve Munzur Suyu vadileri tarafından parçalanmıştır. Bu bölgenin milli park olarak ilan edilmesinde etken olan veriler, başta akarsu kaynakları ve gözeler olmak üzere zengin doğal veriler, endemik bitki türleri ve yöreye özgü hayvan türleri ile zenginleşen bitki örtüsü ve yaban hayvan varlığıdır. Milli parkın kuzeyinde, Munzur Dağlarının üzerinde 2000-3000 metrelik zirvelerde yer alan krater gölleri, Ovacık düzlüğünde kaynayan gözeler ve kanyonlar ile vadi boyunca dökülen şelaleler parkın doğal değerlerini zenginleştirmektedir. Munzur Vadisi Tunceli ilinde bulunan vadi. Tunceli'nin Ovacık ilçesi Munzur Gözelerinden doğan Munzur Çayının, sarp vadileri aşarak aktığı çığırları kapsamaktadır. Yaklaşık olarak 1518 çeşit bitkiye evsahipliği yapmaktadır ve bunlardan 43 tanesi sadece bu bölgede bulunan endemik bitkilerdir. Hayvan varlığı açısından da oldukça zengindir. Munzur ve Mercan sularında kırmızı pullu alabalıklar bulunmaktadır. Başta ayı, kurt, tilki, vaşak, su samuru, yaban domuzu, tavşan, sincap, sansar, çengelboynuzlu dağ keçisi keklik, çil keklik, bıldırcın, toy, üveyik, tahtalı güvercin, akbaba, kaya kartalı, turna olmak üzere onlarca memeli, kuş ve sürüngene ev sahipliği yapar. Dağlar sık meşe ormanları ile kaplıdır. 2500 metreden sonrası çıplak kayalıktır. Bu nedenle Mercan bölgesinde kaya tırmanışı yapılabilmektedir. Vadide meşe dışında; huş, dişbudak, çınar, kızılağaç, kavak gibi çeşitli ağaçlar mevcuttur. Tunceli-Ovacık karayolu vadiden geçmektedir. Munzur Çayı üzerinde yapımına başlanan ve planlanan 8 adet baraj bulunmaktadır. Korfu Korfu (Yunanca: "Kérkira", Latince: "Corcyra", İtalyanca: "Corfù").Yunanistan'ın kuzeybatısında Akdeniz'in kolu olan İyon Denizi'nde bir ada. Etrafındaki küçük adacıklarla bereber nüfusu bugün 100 binin üzerindedir. Yeşilyurt, Alaplı Yeşilyurt, Zonguldak ilinin Alaplı ilçesine bağlı bir köydür. Köy Osmanlı zamanında kurulmuştur. Zonguldak iline 68 km, Alaplı ilçesine 13 km uzaklıktadır. Yeniköy, Alaplı Yeniköy, Zonguldak ilinin Alaplı ilçesine bağlı bir köydür. Kimin kurduÄŸu bilinmemektedir. Zonguldak iline 75, Alaplı ilçesine 18 km. uzaklıktadır. Yenidoğanlar, Alaplı Yenidoğanlar, Zonguldak ilinin Alaplı ilçesine bağlı bir köydür. Zonguldak iline 76 km, Alaplı ilçesine 16 km uzaklıktadır. Banu Çiçek Banu Çiçek, Dede Korkut hikâyelerinde geçen mitolojik karakter. Bamsı Beyrek'in beşik kertmesidir. Oğuz boylarında kadınların eşit haklara sahip olduğunun en önemli, en belirgin simgesidir. Bağnu Çiçek diye de geçer. Bileşik yapılı Banu çiçek antroponiminin birinci parçası olan Banu/Banı sözcüğü Fars kökenlidir ve "Hanım" anlamına gelir. Destandaki «Banuçiçek» isminin oluşmasında «hanım» yani «kral karısı» anlamında olan Banı sözcüğü aslında bu manada bir unvandır. Güzellik belirten, köklü bir geçmişe sahip olan, bugün de kadın adı olarak işlenen "Çiçek" adının çok eski bir tarihi vardır. Moğol-Türk dillerinde ortak olan bu kelime "Orhun-Yenisey" yazıtlarında "Çeçek" şeklinde işlenir ve güzellik içerikli olduğu için eski Türk isim sisteminde önemli bir yere sahiptir. Yedigelli, Alaplı Yedigelli, Zonguldak ilinin Alaplı ilçesine bağlı bir köydür. Zonguldak iline 70 km, Alaplı ilçesine 10 km uzaklıktadır. Hatuniye Camii Ahmed Sencer Ahmed Sencer veya Sultan Sencer ya da Muizzeddin Ahmed Sencer (d. 1086 - ö. 8 Mayıs 1157), 1097-1118 tarihleri arası Horasan Selçuklu Sultanı, 1118-1157 döneminde Büyük Selçuklu Sultanı. Babası Melikşah annesi cariye kökenli Taceddin Seferiyye Hatun'dur. Babasının bir seferi sırasında, 1086 yılında Sincar’da doğdu. Babası öldüğünde 1092'de henüz küçüktü. Melikşah'ın ölmesi ile Büyük Selçuklu Devleti bir anarşi içine girdi. Melihşah'ın eşi Terken Hatun, Melikşah'ın küçük yaştaki oğlu ve Sencer'in kardeşi I. Mahmud'un sultanlığını ilan etti. Melihşah'ın büyük oğlu olan Berkyaruk taraftarları tarafından Rey şehrine kaçırılıp Sultan ilan edildi ve Berkyaruk ve I. Mahmud güçleri arasında 17 Ocak 1093 Burûçird'de yapılan savaşta Berkyaruk galip geldi. Ahmet Sencer ve Berkyaruk'un amcası olan Tutuş Suriye'ye ilerleyerek Şam ve Halep şehirlerini eline geçirip Suriye Selçuklu Devleti'nin kurucusu oldu. Tutuş Berkyaruk elinde bulunan İran arazilerini de ele geçirmek üzere Berkyaruk'a hücum etti ise de 26 Şubat 1095'te Rey'de Berkyaruk ile Tutuş arasında yapılan savaşta Tutuş yenildi ve öldü. Böylece Berkyaruk tek sultan oldu ama zaman zaman ya kardeşleri ya da onların varislerinin ayaklanmaları tehditleri veya gerçekleşmeleri ile karşılaştı. Bundan sonra Büyük Selçuklu Devleti üçe bölünmüş olarak görülmeye başlandı: 1097'de Sultan Berkyaruk 12 yaşında olan kardeşi Ahmed Sencer'e Merv şehrinde merkezi olan Horasan valiliğini verdi. Ahmed Sencer bundan sonra 1097-1118 döneminde hemen hemen 20 yıl devamlı olarak Horasan'ı idare etti ve Horasan'da bağımlı Horasan Selçuklu Devleti sultanı oldu. Ahmet Sencer Horasan valiliği sırasında 1102'de Kaşgar'dan ilerleyen Ebrail Arslan Han'ı Tirmiz civarında yendi ve Kaşgarlı istilacıyı geri püskürtmeyi başardı. 26 Şubat 1105'te Sultan Berkyaruk öldü. Sultan olmak için kendine varis olarak daha yaşı küçük oğlu olan Müizzeddin Melikşah'ı seçmişti ve o II. Melihşah olarak Selçuklu Sultanı oldu. Ama iktidar amcası olan Muhammed Tapar elinde idi. O yıl geçmeden Muhammed Tapar kuzenini tahttan indirip Büyük Selçuklu Devleti Sultan'ı olarak devleti idareye başladı. Muhammed Tapar 4 Nisan 1118'de ölünce Büyük Selçuklu Devleti'nde anarşi ve taht kavgası tekrar başladı. Muhammed Tapar yerine Irak'ta oğlu olan II. Mahmud Büyük Selçuklu Devleti Sultanı ilan edildi. Horasan Valisi olan Ahmet Sencer yeğeni II. Mahmut'un Sultan olmasını ve kendisinin de yeğenine bağımlı olarak Horasan'ı idare etmesini kabul etmedi. Horasan'da Ahmet Sencer Sultan olarak ilan edildi. Sencer Horasan ordusuyla Irak'a II. Mahmut üzerine yürüdü. Sencer ve Sultan II. Mahmut arasında yapılan muharebede Sencer galip geldi ve kuzenine büyük zayiat verdirdi. II. Mahmud önce çok iyi savunmalı "Saveh" şehrine kaçtı. Fakat amcası Sencer ile bir anlaşmaya girmesinin elzem olduğunu anladı. Önce Vezir'ını Sencer ile müzakerelere gönderdi ve bir anlaşma ortaya çıktıktan sonra da şahsen Sencer huzuruna çıktı. Bu anlaşmalara göre II. Mahmud, Sencer'in Büyük Selçuk Sultanı olduğunu kabul etti ve ona biat etti. Sultan Sencer'de II. Mahmud'u Irak, Azerbaycan ve batı İran üzerinde kendine tâbi alt sultan olarak tayin etti. II. Mahmud kendi idaresi altından bulunan arazilerde hutbelerde isminin Sultan Sencer'den sonra söylenmesini kabul etti, Böylece II. Mahmud 1118'de, sonradan Irak Selçuklu Devleti adı verilen tabi devletin alt hükümdarı oldu. Ancak Sultan Sencer 1157'de öldükten sonra Irak Selçuklu Devleti bağımsız oldu. Bağdat'ta bulunan Abbasi halifesi Mustarşid Sultan Sencer'e "Emir-i Müminin (Müminler Emiri)" unvanını verdi 1128'de Harezmşahlar Devletinde Şah Atsız Harezmşah babası olan Kutbeddin Muhammed yerine geçti. Babası döneminde Harezmşahlar Devleti Büyük Selçuklu Devleti'nin vasal devleti idi; ama Atsız Harezmşah'ın bağımsız bir devlet olmasını hedef almıştı. Atsız Harezmşah ilk faaliyeti Hazar Denizi ve Aral Gölü arasındaki bozkırdaki daha Müslümanlığı kabul etmemiş olan Kıpçak ve Oğuz göçebe Türklerine karşı savaşmak oldu. Önce Atsız Harezmşah Sultan Ahmed Sencer'e çok sadık bir alt-hükümdar olarak göründü. Sultan Ahmed Sencer'in 1130'da Ceyhun Nehrini geçip Maveraünnehir'da Semerkant'ta yıllık tazminatı ödemeyen şehir valisi üzerine bir sefer yaptı. Bu sefere Atsız Harezmşah da ordusuyla katıldı. Sultan Sencer Semerkant valisini önce görevden aldı ve yerine bir kölesini vali yaptı. Vali sonradan Sultan Sencer'e özürlerini bildirip af dileyince onu tekrar valiliğe getirildi. 1133'de de Sultan Sencer, Atsız Harezmşah'ın ordusuyla birlikte tekrar Maveraünnehir'e hücum yaptı. Atsız Harezmşah bu seferde Aral Golü ile Seyhun Nehri arasında yaşayan Kıpçaklar'a karşı büyük bir askeri galibiyet kazandı. Bu arazide en korumalı mevki olan "Cend" kalesin eline geçirdi. 1153'de Selçuklu Sultanı Ahmed Sencer, aralarında ittifak etmiş bir müttefik Oğuz boyları grubuna karşı, daha önceki anlaşmalara uymayarak yıllık 20 bin koyun tazminatı vermedikleri için, bir sefere çıktı. Fakat Sultan Ahmed Sencer Oğuz müttefikler ordusu ile yaptığı muharebeyi kaybedip bu Oğuzlar ittifakına esir düştü. Oğuz ittifakı Horasan'ı eline geçirdi. Sultan Sencer ise Oğuz ittifakının esiri olarak tutuklu olarak esaretini geçirmeye başladı. Horasan bir keşmekeş içine büründü. Bu keşmekeş döneminde Horasan büyük bir nüfus kaybına sahne oldu ve Horasan'ın nüfusunun eski seviyesine yetişmesinin 40 yıl aldığı belirtilir. Sultan Sencer esaret altındayken eşi olan Türkan Hatun onun yerine hükûmeti yürütmeye çalıştı. Oğuzlar, Sultan olarak eski Karahanlılar hükümdarı ve Ahmed Sencer'in yakın akrabası olan Mahmud Han'ı Sultan olarak ilan ettiler. Fakat Selçuklu ordusunun önemli bir kısmı Mahmud Han'ı Sultan kabul etmedi. Bu sefer Mahmud Han Oğuzlara karşı çıktı. Atsız Harezmşah Oğuzlar ittifakına katılmamış ve Selçuklulara sadık kalmıştı. Mahmud Han Atsız Harezmşah ile bir ittifak kurdu. Atsız Harezmşah aracılığı ile Selçuklu ordusundan Horasan'a dönmeyenlerin geri gönderilmesi için müzakereler başladı. Fakat diğer Harezmşahlar bu keşmekeşten faydalanmayı fırsat bildiler. 1154'te bir Atsız Harezmşah'ın kardeşi İnal Tekin komutasında bir Harezm ordusu Horasan'a bir talan hücumu yaptı. Önemli bir tarım alanı olan Bayhak'a (günümüzde Sebzevar'a) kadar ilerleyip bu arazileri talan etti. 1156'da Türkan Hatun öldü. Bundan hemen donra Sultan Ahmed Sencer esaretten kaçtı. Sultan Sencer Büyük Selçuklu Devleti idare dizginlerini tekrar eline aldı. Tekrar Horasan'da idareyi eline geçirdi.. Bu arada Sultan Sencer Atsız Harezmşah'ın tekrar tabi devlet olarak yine Selçuklu devletine bağlanmasını sağladı. Sultan Sencer tekrar bir Oğuz ittifakı hücumuna uğramamak için Gurlular ve Bâvendîler ile antlaşmalar da yaptı. 1156 başlarında, Sultan Sencer kendini esir almış olan Oğuzlara karşı bir askeri sefer açtı. Atsız Harezmşah, Sultan Sencer'in bu seferine tabi bir devlet Sultanı olarak iştirak etmesi gerekti. Sultan Sencer'in karısı Türkan Hatun Sultan Oğuzlar tarafından salıverilmesinden hemen önce 1156'da ölmüştü. Sultan Sencer ile Türkan Hatun'un iki kız çocuğu bulunmaktaydı ve her ikisi de kuzenleri olan II. Mahmut ile evlenmişlerdi. Sultan Sencer sonra Sultan Mesud Demirek'in dul karısı olan ve Gürcistan Kralı I. Demetre'nin kızı olan Rusudan ile evlilik yaptı ama bu evlilikten çocuğu olmadı. Harezmşah Atsız ise, oğlu II. Arslan'ı varisi olarak seçtikten sonra, 1156'da vefat etti. Sultan Ahmet Sencer 8 Mayıs 1157'de hayata gözlerini kapadı ve Merv'de bulunan türbesine gömüldü. Sultan Sencer'in ölümünden hemen sonralarında Horasan ve Maveraünnehir arazileri Harezmşahlar kontrolü altına girmiş bulunmaktaydı. Sultan Sencer'in türbesi (günümüzde Türkmenistan'da olan) eski Merv şehrinde bulunmaktadır. Bu türbe 1221 yılında Cengiz Han'ın emrindeki Moğollar tarafından Merv'in yağma edilmesi ve halkının tamamının neredeyse öldürülmesi sırasına Moğollar tarafından yıkılmıştır. Sultan Sencer'in türbesi Sovyetler'in dağılmasından sonra Türkiye Cumhurbaşkanı Süleyman Demirel'in ziyaretinde bakımsız ve dökük durumda olması nedeniyle Türkiye tarafından restore edildi. 20. yüzyılda Türkmenistan SSCB'ye bağlı iken bu türbe birkaç defa restore edilmiştir. Fakat bu restoresyonlarda hatalar yapıldığı iddia edilmiştir. Bu türbe son olarak UNESCO idaresi altında ve UNESCO fonları ile restore edilmiştir. Bu restorasyonla SSCB döneminde yapılmış olan daha önceki restorasyonlarda yapılmış hataların kaldırılmasına dikkat edilmiştir. Sultan Sencer Türbesi Eski Merv'de çok bariz görünüşlü bir eserdir. Eni, boyu ve yüksekliği 38er metre olan tuğla duvarlardan yapılmış olup bu küp şeklinde olup üzerinde bir kubbe bulunmaktadır. Bu türbe eski Merv şehrinin konumlandığı ovalık arazide etraftan epeyce uzaktan çok açıkça görülebilmektedir. Sofullu, Alaplı Sofullu, Zonguldak ilinin Alaplı ilçesine bağlı bir köydür. Zonguldak iline 71 km, Alaplı ilçesine 11 km uzaklıktadır. Kuzey Ã‡in Kuzey Çin (), Çin'in coğrafi bölgelerinden biridir. Bölge, Pekin ve Tientsin şehirleri, Hebei ve Shanxi eyaletleri ile kısmen İç Moğolistan Özerk Bölgesi'ni kapsamaktadır. Kuzey Çin Ovası veya Sarı Nehir Ovası bölgenin kalbini oluşturur. Kuzey Çin, Çin'in siyasi, askeri ve kültürel merkezidir. Cihadiye, Kargı Cihadiye, Çorum ilinin Kargı ilçesine bağlı bir köydür. Çorum il merkezine 144 km, Kargı ilçesine 28 km uzaklıktadır. Çoban Adası Çoban Adası (Yunanca: Kassos) Ege Denizi'nin güney ucundaki son ada. 2001 yılı sayımlarına göre nüfusu 990. Türkiye Lozan Antlaşması'nda bu adaları İtalya'ya bırakmışsa da sonradan İtalya 14 büyük ada ve bunların küçük adacıklarını Yunanistan'a devretmiştir. OrnatÄ±k Organik kimyada bir ornatık ("substitent") bir hidrokarbon zincirindeki hidrojen atomlarından birinin yerini almış bir atom veya atomlar grubudur. Bir ornatığa sahip olan bir organik bileşikler isimlendirilirken "-il" soneki ("bağlı olan" anlamında) kullanılır. Ornatığı olan bir hidrokarbon adlandırılırken, ornatığın bağlı olduğu karbon atomunun yer numarası da belirtilir, eğer bu bilgi yapısal izomerleri ayırt etmek için gerekliyse. Bir ornatığın polar etkisi endüktif etki ile mezomerik etkinin bileşimidir. Ornatığın işgal ettiği hacim sterik etkilere de yol açar. En çok ornatılmış ve en az ornatılmış terimleri molekülleri betimlemek ve onların ürünlerini tahmin etmek için sıkça kullanılır. Örneğin: 3,043,941 molekül analiz edilerek, içindeki hidrojen-harici atom sayısı 12'ye kadar olan ve yalnızca C,H,N,O,S,P,Se ve halojenürler içerebilen tüm olası ornatıkların sayısı 849,574 olarak belirlenmiştir. Bu sayının %1'i en yaygın 50 ornatıktan oluşur; 438 ornatık, moleküllerin %0,1'inde bulunur. İlk beşte olanlar fenil, klorür, metoksi, hidroksil ve etil ornatıklarıdır. Organik kimyadaki tüm ornatıkların sayısının yaklaşık 3,1 milyon olduğu ve bunlarla 6.7x10 molekül meydana gelebileceği hesaplanmıştır. Biyoaktif moleküllerde bulunmuş 21.000 ornatık ve 49.000 bağlacın veritabanı Devlet ve Devrim Devlet ve Devrim, Vladimir İlyiç Lenin'in 1917 yılının Ağustos ve Eylül ayları arasında yazdığı kitaptır. Lenin bu kitabında Devlet organının varlık nedenlerini ve sosyalist devrim sonrası kurulacak bir proletarya diktatörlüğünde devlet organının nasıl ve neden sönümleneceği üzerine varolan marksist teorileri geliştirmiştir. Kitap 6 bölümden meydana gelmekte ve (aslında 7 kısımdan oluşması düşünülüyordu) marksist devlet teorisini açıklamakta ve proleter devrimin devlet sorununa bakış açısını incelemektedir Lenin, İlk iki bölümde devleti, Marx ve Engels'ten yaptığı alıntılarla sınıf mücadeleleri ve karşıtlıkları sebebiyle ortaya çıkan ve bir sınıfın diğer sınıf üzerine baskı uygulayan mekanizma olarak tanımlamıştır. Sınıflı toplumlarda varolan devlet organizmasının hakim sınıfın ezilen sınıf üzerindeki baskı mekanizması olduğunu ve toplumda sınıflar olduğu sürece bir devlet organizmasının varolacağını belirtmiştir. Sınıfsız toplumu kurma amacında olan sosyalist devlet yapısını ise İşçi sınıfının burjuvazi üzerindeki diktatörlüğü olarak tanımlamış ve burjuvazinin ve sınıfların tarihe karışması ile birlikte devlet organın da yokolacağını (söneceğini) anlatmıştır. Daha sonraki bölümlerde 19.yy devrimlerinin devlet mekanizmasina karşı tutumu ve proleter devrimin (Paris Komünü) devlet sorununa bakış açısını incelemiş, proletarya diktatörlüğündeki devlet organlarının nasıl olması gerektiğini Marx ve Engels'in 1871 Paris Komünü üzerine yaptığı çıkarsamalarla pekiştirmiştir. Lenin bu kitabında, proleter devrimin eski burjuva devlet mekanizmasina karşı tutumunu Marx'ın ""İşçi sınıfı yalnızca devlet erkliğini ele geçirip onu hesabına kullanmakla yetinemez"" ilkesinden yola çıkarak açıklamıştır. Kitap 2 adet devrimi devlet sorununa bakış açısıyla incelemektedir. Birincisi 1848 alman devrimleri ve 2 aralık 1851'de Napolyon Bonaparte'ın cumhuriyetçi hükûmete yaptığı askeri darbenin devlet sorununa bakış açısını, ikincisi ise 18 mart 1871'de Paris'li işçilerin kapitalist Versailles hükûmetine karşı giriştikleri 3 aylık Paris Komünü deneyimidir. 7. Bölüm olması için tasarlanan ama tamamlanamayan son kısım Lenin tarafından, 1905 ve 1917 (Şubat) Rus devrimlerinin devlet sorunu ile ilişkilerini ele alacaktı. Ama araya Ekim Sosyalist Devriminin girmesi neticesinde, bu son kısım hiçbir zaman yazılamadı. "Devlet ve Devrim", 2000 yılında Ankara Devlet Güvenlik Mahkemesi tarafından Türkiye'de yasaklanmış kitaplar listesine alındı. 1963 Dünya Üniversite Yaz Oyunları 1963 Yaz Üniversite Oyunları, 3. Yaz Üniversite Oyunları'ydı ve de Brezilya'nın Porto Alegre şehrinde düzenlendi. Jill Esmond Jill Esmond (d. 26 Ocak 1908 - ö. 28 Temmuz 1990) İngiliz sinema ve tiyatro oyuncusu. Esmond Londra'da, tiyatro oyuncuları Henry V. Esmond ve Eva Moore'un çocuğu olarak doğdu. Anne ve babası tiyatro gruplarıyla tura çıkarken Esmond çocukluğunu yatılı okulda geçirdi. 14 yaşında oyuncu olmaya karar verdi. İlk sahne deneyimini Gladys Cooper'ın yönettiği Peter Pan oyununda, Wendy rolüyle yaşadı ama başarısı kısa sürdü. Babası beklenmedik bir şekilde 1922 yılında ölünce okula geri döndü ve o sıralar oyunculuğu tamamen bırakmayı da düşündü. Fonksiyonel grup Organik kimyada fonksiyonel grup, içinde bulundukları moleküllerin karakteristik kimyasal tepkimelerinden sorumlu belli atom gruplarıdır. Aynı fonksiyonel grup aynı veya benzer kimyasal tepkimere girer, ait olduğu molekülün büyüklüğünden bağımsız olarak. Aşağıda en yaygın fonksiyonel grupların bir listesi bulunmaktadır. Bu formüllerde R ve R' sembolleri bir alkil grubunu temsil eder. Temel biyolojide sözü geçen gruplar için temel fonksiyonel gruplar listesine bakınız. Fonksiyonel grupların isimlerini alkanlarınkiyle birleştirmek organik bileşikleri isimlendirmek için güçlü bir adlandırma sistemi yaratır. Fonksiyonel grupların hidrojen olmayan atomları birbirleriyle ve molekülün geri kalanı ile kovalent bağlarla bağlıdır. Atomlar grubu molekülün kalan kısmıyla iyonik kuvvetle bağlanmışsa bu atom grubu çokatomlu iyon veya kompleks iyon olarak adlandırmak daha doğrudur. Bu atom gruplarına toplu olarak radikal denir, serbest radikal terimi bundan türetilmiştir. Fonksiyonel grubun bağlı olduğu karbona alfa karbon denir. Fonksiyonel gruplar organik moleküllerin omurgalarına bağlı olurlar. Molekülün özelliklerini ve kimyasal tepkimelerini belirlerler. Fonksiyonel gruplar karbon omurgadan daha az kararlıdır ve kimyasal tepkimeye girmeye daha eğilimlidirler. FN P90 P90Oz , FN Herstal tarafından üretilen bir kişisel Yarı otomatik savunma silahı (SDW)'dır. 45 adet 5.7x28mm mermi alan şarjörü silahın üzerine yatay biçimde yerleştirilmiştir. 1990 yılında Churchill tarafından belirtilen standartlara (kurşun geçirmez yeleklere karşı etkili olacak hafif makinalı bir silah) göre dizayn edilmiştir. MP5K ve benzeri silahların tabanca mermileri kullanmasından dolayı kurşun geçirmez yelekler karşısında çok etkisiz olması sebebiyle böyle bir silaha ihtiyaç duyulmuştur. Bu sınıfta P90'ın rakibi olarak HK MP7 bulunmaktadır. Ayrıca bu iki firma (Heckler Koch ve FN Herstal) bu silahlarla birlikte kullanılacak olan tabancalar için de yarışmaktadırlar. Heckler Koch'un adayları HK MP7 ve HK UCP'dir. (her ikisi de 4.6mmx30 mermi kullanır), FN Herstal'ın ülkelere sunduğu ikili ise P90 ve Five-Seven'dır (her ikisi de 5.7x28mm'lik mermi kullanır). P90'ın tam otomatik ve yarı-otomatik olarak iki atış seçeneği vardır. Son derece kompakt bir silahtır. Fakat şarjörü özel olarak üretildğinden dolayı 140 gramlık bir şarjörü vardır. Normalde ise 50 tane 5.7'lik mermi 320 gramdır. Bu yüzden silah ağırlığı 2.76 kg yerine 3 kg'e kadar artmıştır. Silahın, özellikle hedefe tekli atış yapıldığında çok düşük bir geri tepmesi vardır. 5.7x28 mm'lik merminin geri tepmesi 5.56 x 45 mm NATO'nun yaklaşık yarısı kadardır. SS190 5.7x28 mm mermisi kurşun geçirmez yelekler üzerinde çok etkilidir,rahatlıkla bir Varşova Paktı kurşun geçirmez yeleğini (bir kat titanyum ve birkaç kat kevlar) delebilir. Ancak henüz bu merminin ya da 4.6x30 mm merminin etkisi tam anlamıyla kanıtlanmadığından SAS ya da Navy SEALs gibi özel kuvvetler bilinen silahları kullanmaya devam etmektedirler. P90 LAM çıplak gözle ya da sadece gece görüş gözlükleriyle görülebilen lazerler ile taktik fenerlerle geliştirilebilir, ayrıca askeri versiyonu ve SBR versiyonu Gemtech tarafından üretilen susturucuyla kullanılabilir. PS90 versiyonu ise susturucu ile kullanılamaz. Havers kanalÄ± Havers kanalları, kemiğin kompakt kısmının içinde nörovasküler yapıların bulunduğu kanalcıklardır. Havers kanalını kuşatan konsantrik lamellere Haversian Kanal Sistemi (Osteon) denir. Komşu osteonların santral kanalları birbirleriyle Perferan kanallarla (Volkmann kanalları) bağlantılıdır. Haversian kanal sistemi kompakt kemikte, "cavitas medullaris" (ilik boşluğu) ise spongioz kemiktedir. I. Afonso Portekiz Kralı I. Afonso (daha çok kullanılan ifade ile Afonso Henriques)(d. 25 Temmuz 1109, Guimarães – ö. 6 Aralık 1185 Coimbra), Leon Krallığı'ndan bağımsızlığını ilan ederek Portekiz Krallığı'nın ilk hükümdarı olmuştur. Portekiz'de "o Conquistador" olarak yani Fatih sıfatı ile bilinir. 1147 yılında Reconquista dahilinde I. Afonso önderliğinde Fransız, İngiliz, Alman, İspanyol ve Portekiz şövalyelerinden oluşan bir grup Lizbon’u kuşatarak, şehri Endülüsler'in elinden aldı. Bu tarihten sonra Lizbon tekrar hristiyanların egemenliğine girmiştir. Bu olaydan sonra Portekiz çevresinde Arapça, günlük hayattaki önemini yitirmiş, yerine Portekizce geçmiştir. Çoğunluğu oluşturan müslüman nüfus, Katolik hristiyanlığa döndürülmüş ve camiler kiliseye çevrilmiştir. 1964 Dünya Üniversiteler Kış Oyunları 1964 Kış Üniversite Oyunları, 3. Kış Üniversite Oyunları'ydı ve de Çekoslovakya'ın Špindlerův Mlýn şehrinde düzenlendi. Smosh Smosh çocukluk arkadaşları olan Anthony Padilla (d. 16 Eylül 1987) ve Ian Hecox (d. 30 Kasım 1987) tarafından YouTube'da ün kazanmış iki kişilik bir ekiptir. Smosh'un videoları milyonlarca kişi tarafından izlenmiş ve televizyonlara çıkmıştır. Padilla ve Hecox aynı evde, Sacramento'da yaşamaktadır. 21 milyondan fazla takipçileri vardır. 2002 ortalarında, Smosh.com serbest forum olarak kurulmuştur. Smosh'un "Pokemon Theme Music Video" adlı videosu YouTube'da 24 milyondan fazla kez izlenmesi ile o zamanlarda YouTube'un en çok izlenmiş olan dördüncü videosu olmasına rağmen telif hakları nedeni ile silinmiştir. Ama Smosh, her şeyi başlatan videoları için, 2010 yılında onun revanjını alıp, neredeyse aynı hareketlerle ama çok daha iyi bir şekilde "Pokemon Theme Song Revenge" videolarını YouTube'a koymuşlardır. Haziran 2017'de Anthony Padilla Smosh'tan ayrıldı. Smosh, 2006 senesinden beri, her yıl "Food Battle" adlı bir gösteri yaparlar. Bu gösteride, Padilla ve Hecox, en sevdikleri yiyecekleri seçer ve onları değişik eşyalar olarak kullanmaya çalışırlar. Fakat yiyeceği en çok başarılı kullanan değil, gösterinin sonunda yaşayan kazanır. Hecox her sene pembe ve gökkuşağı serpintili donut seçse de, Padilla her sene yiyeceğini değiştirir. Food Battle 2016'da gösteri serisini bitirme kararı almışlardır. Smosh, 2010 senesinde ilk albümleri olan "Sexy Album"ü sunmuşlardır. İçinde Renaissance Love, Firetruck!, Pokemon Theme Song Revenge, Hardcore Max, Transformers Rap, Cute Furry Kittens, My Fanny Pack, Teleporting Fat Guy, Boxman, Milky Milkshake, Hawking's Gonna Drop a Phat Remix, Milky Milkshake (Hawking Remix), Predicate Rap, Vader Is My Friend, Boxman's Christmas, Christmas With Billy ve Bow to the Unicorns adlı şarkıları bulunmaktadır. 2011 senesinde ise, ikinci albümleri olan "If Music Were Real" adlı albümleri çıkmıştır. İçinde The Legend of Zelda Rap, Meat in Your Mouth, Hardcore Max 2, Most Epic Vacation Ever (Cannon Penis), Segway Polo, Boxman's Girlfriend, Boxman for President, Boxman's Happy Song, Boxman 2.0, I Heart Burgers, Happy Cow ve Anthony's Gone adlı şarkıları bulunmaktadır.2013 yılında ise "Sweet Sound Of Smosh" adlı albümleri çıkmıştır. Smosh, videolarında değişik karakterler yaratmıştır. Mesela; Antoinette Padilla (Anthony'nin kız kardeşi), Billy (Genç bir çocuk), Brad (Antoinette'in eski erkek arkadaşı), Pierre (Hecox'un fransız kuzeni), Sparky (Hecox'un köpeği), Sarhoş Kobay Charlie, Justin Bieber (Justin Bieber ile dalga geçmek için "Leave It To Bieber" adlı videolarında, saçı onunkine benzediği için Hecox tarafından oynanmıştır), Boxman (Hecox tarafından oynanmıştır. Mısır gevreği yerken, yanmak isteyerek makasını alıp koşmuştur. Fakat merdivenden düşmüştür ve yüzü darmadağan olmuştur. Sonra da jiplerin altında ezilmiştir. Ve sokakta yaşayan bir adam (Padilla) tarafından bulunmuştur. Adamın insan organı olmadığı için ona bir kutu vermiştir. Boxman de böyle yaşamaya çalışmaktadır.). Padilla ve Hecox, aynı zamanda Smosh2ndChannel adlı bir kanalda, "Ian Is Bored" adlı bir program daha işletmektedirler. Ian'ın kendi kendine -Bazen de Padilla ile- yaptığı videoların yanı sıra, bu kanalda 3 ayrı gösterileri bulunur. Bu gösteride, Padilla ve Hecox, hayranlarının karşısında, değişik yerlerden yemek alırlar. Padilla, Twitter'dan hayranlarının attıkları soruları okur ve birlikte cevaplarlar. En sonunda ise, yemeklere puan verirler. Smosh, evlerine yollanan hediyeleri, resimleri açarlar. Arada, hem hediye, hem resim, hem de kendileriyle dalga geçerler. Smosh, bu gösteri için bir seçme yapmıştır ve kazanan Japon Mari'dir. Mari, Smosh'un sitesinde bulunan "Smosh Pit" adlı bölümden en sevdiklerini seçer ve paylaşır. Smosh, bu kanalda, videolarının İspanyolca'larını paylaşır. Bu kanaldan ayrı olarak, normal Smosh videolarında da İspanyolca kullanılmıştır. Örnek: Meksikalı olan Padilla'nın, Meksikalı olduğunu "yeni öğrendi" bölüm olan "Anthony's Mexican". Smosh, bu kanalda oyunlar oynamaktadır.Kanaldaki kişiler Anthony,Ian,Mari,JovenShire,LaserCorn,Sohinki'dir.Back Seat Gaming,Gametime with Smosh,Game Bang,vb. şovlar yayınlamaktadırlar. Alfama Alfama, Portekiz'in başkenti Lizbon'un São Jorge Kalesi ile Tejo Nehri arasındaki yokuşta kurulmuş en eski mahallesidir. Mahallenin adı Arapça'da hamam anlamına gelen "Al-hamma" 'dan gelmektedir. Oldukça fazla sayıda tarihi binalar olan bölgede, pek çok da Fado barları ve restaurantları vardır. İber Yarımadası'ndaki İslamiyet döneminde Alfama şehrin tamamını oluşturuyordu. Daha sonra şehir batıya, Baixa bölgesine doğru genişlemiştir. 1755 Lizbon Depremi şehrin diğer semtlerine göre Alfama'yı daha az etkilemiştir. Bu sayede dar ve tarihi sokaklar günümüze kadar kalabilmiştir. Demirli, Atkaracalar Demirli, Çankırı ilinin Atkaracalar ilçesine bağlı bir köydür. Demirli Köyü'nün Oğuz'ların Üçoklar Gök Han Oğullarından 21. Boyu olan Çepni Türkleri tarafından kurulduğu şeklinde tarihi kaynaklarda bilgiler mevcuttur. Çankırı il merkezine 109 km, Atkaracalar ilçesine 3 km uzaklıktadır. Agamemnon Agamemnon, Yunan mitolojisinde Miken Kralı, Sparta Kralı Menelaos’un büyük kardeşi, orduları Truva (Troya) savaşına götüren kumandan. Atreus ve Aerope’nin oğludur. Yunan orduları Avlid’de Truva’ya yola çıkmak için toplandıklarında hiç rüzgâr olmadığı için Agamemnon Av Tanrıçası Artemis rüzgârları serbest bıraksın diye kızı İphigenia’yı kurban vermeye yönelir. Ancak İphigenia, kurban olarak kesileceği sırada Artemis, bir dişi geyik göndererek kızın yerine onu kurban ettirtti ve kızı Artemis tapınağına rahibe yaptı. Böylece Artemis rüzgârları serbest bıraktı. Truva savaşında kazanılan zaferden sonra Agamemnon güzel Kassandra’yı da yanına alıp evine döndü. Agamemnon'un kızları İphigenia'yı öldürmeye teşebbüs etmesini ve Kassandra'yla dönmesini sindiremeyen, Agamemnon’un karısı Clytemnestra, sevgilisi Aigisthos ile birlikte Agamemnon’u öldürdüler. Homeros'un Odysseia destanında baş karakter İthake kralı Odysseus, ölüler ülkesinde Agamemnon'un ruhuyla konuşur, Agamemnon ölümünden şöyle bahseder:""Çok kurnaz Odysseus, tanrıya denk Laertesoğlu," "gemilerimde alt etmiş değil Poseidon beni" "uğursuz yellerin azgın soluğunu salıp üstüme," "beni düşman adamlar da yok etmiş değil karada," "Aigisthos'tur hazırlayan bana ölümü ve eceli," "o öldürdü beni hain karımın yardımıyla," "evine buyur etmiş oturtmuştu beni sofrasına," "öldürdü yemek yerken, boğazlar gibi ağılda bir sığırı." "Ben yürekler acısı bir ölümle böyle öldüm işte."" Oğlu Orestes sonradan babasının intikamını aldı ve annesi ile sevgilisini öldürdü. Başka bir rivayete göre ise de Tantalos gibi havuzda boğularak öldürüldü. Sean Bean Shaun Mark Bean (d.17 Nisan 1959) İngiliz film ve tiyatro sanatçısı. Londra’da bulunan Royal Academy of Arts’ta eğtim gören Bean, aktör olmaya karar vermeden önce babasının yanında kaynak dükkanında çalışıyordu. Sahneye ilk kez Romeo ve Juliet tiyatro oyunuyla çıktı. 1995 yılında BAFTA ödülleri törenini sundu. Sean Bean 1997 yılında Sheffield-Hallam Üniversitesi'nden fahri doktora unvanı kazandı. İngiltere'nin Sheffield United FC futbol takımının sadık bir taraftarı. Sol Omuzunda 100% BLADE yazılı bir dövme var. Film çekimleri sırasında dövme yara izi haline getiriliyor ya da üstüne başka bir dövme yapılıyor. Bir aksiyon sahnesinde Harrison Ford onu gözünün kenarından yaralandı. Patriot Games (1992) filminin çekimleri sırasında yaşanan bu kazada Ford onu çengelli bir bot sırığıyla yaralamıştı. Film ve tiyatronun yanı sıra başta Sharpe olmak üzere televizyon dizisi ve reklamlarda rol almıştır. Özellikle Yüzüklerin Efendisi adlı gişe rekortmeni filmde Boromir'i canlandırıp büyük kitlelerce tanınmıştır. Birkaç sene sonra Truva filminde yine önemli bir karakteri canlandırmıştır. Electronic Arts tarafından çıkartılan video oyunlarında seslendirme yapmıştır. Kitaa Kitaa/Vestgrønland (Batı Grönland) Grönland'ın üç bölgesinden nüfusu en kalabalık olan bölgesidir, toplam nüfusun %90'ı bu bölgede yaşamaktadır. Bölge merkezi Grönland'ın başkenti Nuuk'dur. Bölgenin batısında Baffin Körfezi, Davis Boğazı, Labrador Denizi ve Kuzey Atlantik Okyanusu, doğusunda ise Doğu Grönland bulunmaktadır. Bölgede bulunan şehirler: Jagdpanzer IV Jagdpanzer IV, Sd.Kfz. 162, Nazi Almanyası ordusu Wehrmacht tarafından II. Dünya Savaşı sırasında kullanılan Panzer IV tankı şasesi üzerine yapılmış tank imha edicidir. Panzer IV şaseli olarak 3 değişik model de üretildi. Zırhlı araçlardan sorumlu General Heinz Guderian tarafından Stug III yerine düşünülmüştür. General "Guderian"a göre Stug III ve Stug IV taarruz topları Panzer IV tankına göre daha verimliydi. 1942 yılında Wehrmacht a bağlı silah ofisi "Waffenamt" Panzer IV şasesi üzerine kurulu ve aynısı Panther tankında kullanılan 7.5 cm KwK 42 L/70 model topla donatılmış yeni bir tank imha edici üzerinde çalışıldığını duyurdu. Marder serisi tank imha edicilerin aksine bu araçta silah doğrudan aracın üstyapısına dahildi. Böylece araç olabildiğince alçak bir yapıya sahip olacaktı. Jagdpanzer IV Panzer IV tankına ait ana yapıyı korudu. Sadece ön tarafındaki çıkıntı kısım değiştirilerek eğimli bir zırhla kaplandı. Daha önceden aracın iç kısmında bulunan yakıt tankı ve mühimmat rafları aracın içerisinin dar olmasında ötürü üst yapıya asıldı. Yeni üst yapımın 100 mmlik ön eğimli zırhı araca dikey zırhlara nazaran çok daha fazla koruma sağlıyordu. Araç üretilirken üst yapının yapılabildiğince basit olması istenmişti. Araçta kullanılan 7.5 sm lik ana top, PaK 42 L/70 topunun araç için değiştirilmiş haliydi. İlk model olan 7.5 cm PaK 39 L/48 daha kısa ve daha güçsüzdü. Haliydi. Sonraki modellerinde , daha uzun PaK 42 topve aracın kalın ön zırhından ötürü aracın ön kısmı oldukça ağır oldu. Bu ağırlı aracı daha az hareketli ve engebeli arazide iş göremez bir yapıya dönüştürdü. Bu sebpten aracın mürettebatı bu araca Almanca "Guderian-Ente"; (Guderian’ın Ördeği) adını taktı. Son prototip Jagdpanzer IV Aralık 1943 te üretildi ve Ocak 1944 yılında üretime başlandı. Araç Kasım ayına kadar PaK 39 L/48 kullanılarak üretildi. Ağustos ayından Mart/Nisan 1945 yılına kadar PaK 42 L/70 topla üretildi. Kafalarda tasarlanan 1944 yılında Panzer IV üretimine son vermek ve yalnızca Jagdpanzer IV modeli yoğunlaşmaktı. Ancak bu düşünce gerçekleştirilemedi. Ufak modifikasyon ve değişiklikler tüm modeller üzerinde çalışıldı. En çok yapılan değişiklik ise yan zırhla ilgiliydi. Jagdpanzer IV/48 modelinin topunun namlu ucuna ağızlık takılmıştı. Araç yere çok yakın olduğundan topun ateşlenmesinden sonra namludan çıkan gazlar yerdeki toprağı havalandırıyordu. Bu da aracın düşman tarafından fark edilmesini kolaylaştırıyordu. Bu ağızlık sayesinde namlu ağzından çıkan gazlar sağa sola ve yukarıya dağıtılıyordu. İleriki modellerde bu ağızlıktan vazgeçildi İlk üretilen L/48 ve L/70 topuna sahip araçlar zimmerit adında manyetik olmayan bir zırhla kaplandı. Ancak Eylül 1944 tarihinde bu işleme son verildi. Jagdpanzer IV Panzer ve SS Panzer birliklerinin tanksavar bölümlerinde görev aldı. Bu araçlar Normandiya Çıkarması, Bulge Harekatı ve Doğu Avrupa Harekatı sırasında kullanıldı. Tank imha edici olarak başarılıydı ancak tank ve taarruz toplarının görevini üstlenebilecek bir araç olarak ise berbattı. Savaşın ilerleyen dönemlerinde elde yeterince tank kalmadığından tanklara ait görevlerde kullanıldılar. Bütün bunların ışığında Jagdpanzer başarılı sayılabilir. Savaştan sonra başarıları göz önüne alınarak Almanya Federal Cumhuriyeti tarafından Kanonenjagdpanzer adı altında üretimlerine devam edildi. Aracın ön kısmının da namludan ötürü büyük bir ağırlık bulunmaktaydı. Bu sebepten aracın ön kısmında bulunan tekerleklerde lastik çerçeve bulunmuyordu. Ağırlıktan ötürü bu lastikle kaplı tekerlekler işe yaramaz bir hal alıyordu. Telsiz operatörü ve sürücüde aracın ön tarafında bulunuyordu. Jagdpanzer 4 ün arka tarafında bulunan motor kısmı bile aracın ağırlık noktasını ön kısımdan ortaya ilerletmeye yetmemiştir. Hamza bin Abdülmuttalib Hamza bin Abdülmuttalîb (Arapça: حمزة بن عبد المطلب) (d. 568 – ö. 625), Muhammed'in amcası ve ilk Müslümanlardandır. Künyesi, Ebu Umare ve Ebu Ya'la olup, lakâbı "Esedullah", yani Allah'ın Aslanı'dır. Aynı zamanda Muhammed'in süt kardeşidir. Annesi Hale, Muhammed'in annesi Âmine'nin amcasının kızıdır, Muhammed'den iki ya da dört yıl önce doğmuştur. Hicretten yedi yıl önce 615'te Müslüman oldu. 625 yılında Uhud Savaşı'nda vefat etti. Muhammed, yakınlarına İslam'ı tebliğ etmiş olmasına karşın Hamza henüz Müslüman olmamıştı. Avcı olan Hamza, bir gün av dönüşü, yeğeni Muhammed'in Amr bin Hişam tarafından hakarete uğradığını duyunca Amr bin Hişam'ı bularak yaralar ve artık kendisinin de Müslüman olduğunu bildirir. Bu olay sırasında bütün Mekkelilere meydan okuması ve kimsenin karşısına çıkmaya cesaret edememesi, ne kadar usta bir savaşçı ve korkunç derecede güçlü olduğu hakkında ufak bir kanıttır. Usta bir savaşçı olduğundan, İslam'ı seçişi Müslümanları biraz daha kuvvetlendirmiştir. Hicrete katıldı. Bedir Savaşı'nda yer aldı. Bedir'de, çarpışmalardan önce yapılan "er dileme" hadisesinde, karşısına çıkan paganlardan Şeybe, Utbe ve Tuayma bin Adiyy'i öldürdü. Müslümanların Bedir Savaşı'nı kazanmasında büyük rolü olduğu rivayet edilir. Hamza'nın öldürdüğü Utbe'nin, Hind adında bir kızı vardı. Hind, babası Utbe ve amcası Şeybe'nin Hamza tarafından öldürüldüğünü haber alınca intikam almak için Vahşi adlı Habeşli bir köleyi görevlendirdi. Hamza, Uhud Savaşı'nda, sonradan Müslüman olacak olan Vahşi tarafından savaşın en kızgın anında mızrak darbesi ile öldürüldü. Hamza ve diğerlerinin cenâze namazları kılındı. Abdullah bin Cahş ile Hamza'nın cenâzeleri aynı kabre konuldu. Hamza, Abdullah'ın dayısı idi. Kendisine "Seyyidüş-şüheda" (Şehitlerin Efendisi) denildi. Hamza, kılıcını çok iyi kullanır ve mükemmel ok atardı. Muhammed'in onun kabrini ziyaret edip selâm verdiği, mezardân "Ve aleykümselâm yâ Resûlallah" diye cevap geldiği rivayet edilir. Boeotia Boeotia, Beotia ya da Bœotia (Yunanca: "Βοιωτία") Antik Yunanistan´da Korint Körfezi´nin kuzeydoğusunda yer alan bir bölge adıdır. Günümüz Yunanistan´ında aynı adla anılan il de geçmiş dönemlerdekiyle hemen hemen aynıdır. Bulunduğu yer bakımından çok büyük bir politik öneme sahip olan Boeotia iyi ve yeterli limanlarının bulunmaması nedeni ile hiçbir zaman Tebai ya da Atina kadar gelişememiştir. Merkezi Tebai şehri olan Boeotia´da komşu şehir devletleri ve Persler ile çetin mücadeleler yaşanmıştır. MÖ 335 yılında Büyük İskender´in merkez Tebai´yi yıkıp, yok etmesinin ardından Boeotia halkı tekrar toparlanamamış ve bağımsız bir devlet kuramamışlardır. Maria Anna Mozart Maria Anna Walburga Ignatia Mozart (d. 30 Temmuz 1751 - ö. 29 Ekim 1829), Avusturyalı piyanist. Wolfgang Amadeus Mozart'ın ablasıdır. Babası Leopold Mozart, ona 7 yaşından itibaren klavye kullanmayı öğretmiş ve kardeşi gibi çocukluğunda üne kavuşmuş ve birçok şehirde gösteriler düzenlemiştir. Kardeşi Wolfgang Amadeus Mozart ile birçok kez piyano düetleri çalmış, tarihin bilinen ilk ünlü kadın piyanistleri arasındadır. Maria Anna Mozart'ın takma adı ise Nannerl'dir. Zimmerit Zimmerit, Nazi Almanyası ordusu Wehrmacht tarafından II. Dünya Savaşı sırasında kullanılan zırhlı araçların dış yüzeyine uygulanan bir tür manyetik zırh kaplamasıdır. II. Dünya savaşı sırasında Alman ordusuna bağlı piyade birlikleri düşman tanklarına yapışabilen manyetik mayınlardan kullanıyordu. Savaşın ilerleyen safhalarında bu mayınların kendi tankları için de tehlike oluşturabileceğini düşünen ordu, Alman Chemische Werke Zimmer AG. firmasından buna bir çare bulmasını istedi. Firmada bazı kimyasal maddeleri bir araya getirerek manyetik olmayan bir malzeme buldu. Ancak bu malzeme anti-manyetik bir özelliğe sahip değildi. Bu malzeme şu bileşenlerden oluşuyordu: Ağustos 1943 ile Eylül 1944 yılları arasında tank ve taarruz toplarına uygulandı. Ancak 09 Eylül 1944 tarihinde gelen bir emir ile bu işleme son verildi. Çıkan bir dedikoduya göre bunun sebebi bu malzemenin bir yangın durumunda alevlenmeyi hızlandırması ve tankın tamamına yayılmasıydı. Her ne kadar bu söylenti doğrulanamasa da bu işlemden vazgeçildi. Bu malzeme ile kaplanan araçlar şunlardı: Elis Elis ya da Eleia (Yunanca: "Ήλιδα - İlida", /Katharevousa: "Ἤλις") Yunanistan´da bugünkü Elis iline eşdeğer olan antik bir şehirdir. Mora Yarımadası üzerinde bulunan şehir İyon Denizi´nin kıyılarına kurulmuştur. Antik Elis şehrinin bulunduğu yerde bugün, aynı adı taşıyan, içinde 150 kişinin yaşadığı küçük bir köy bulunur. Eski kalıntıların üzerine kurulmuş köyün müzesinde son dönemlerde gün yüzüne çıkarılmış pek çok değerli eser de bulunur. Elis : Eski Yunanistan'da at yetiştirmekle ün kazanmış ovalık bir bölge. Panzerjäger Panzerjäger (Almanca "tank avcısı") Nazi Almanyası ordusu Wehrmacht tarafından II. Dünya Savaşı sırasında kullanılan tank imha edici olarak kullanılan zırhlı savaş araçlarına verilen genel addır. Bu sınıfa giren Panzerjager araçları şunlardır : Panzergrenadier Panzergrenadier terimi 1942 yılına kadar kabul edilmiş değildi. 1939 tarihinden beri zırhlı tümenlerdeki piyade birlikleri "Schützen" Alayları olarak biliniyordu; bu personel üniformalarına aynı tank mürettebatı gibi gül pembesi renginde spolet takıyordu. Özel Motorize Piyade (Motorisierte Infanterie veya Motorisierte Schützen) birliklerindeki askerler Piyadenin standart beyaz renkli spoletini kullanıyordu. 1942 yılında, Piyade Alayları Hitler tarafından - II. Friedrich'in ordusuna tarihsel bir saygı adına- "Grenadier" (el bombası atan asker) Alayları olarak yeniden isimlendirildi. "Schützen" Alayları (ve askerleri) Motorize Piyade birlikleri ve askerlerinde yapıldığı gibi Panzergrenadier alayları olarak yeniden isimlendirildi. Bu birliklerin spolet rengi ("waffenfarbe") beyaz (Motorize Piyade) veya gül pembesi (aynı rengi kullanan tank ve tanksavar birliklerinden ayırt etmek için "Schützen" kelimesine atfen yuvarlak içinde bir "S" harfi bulunuyordu) olarak değil de önceden motosiklet birlikleri tarafından kullanılan çimen yeşili rengine çevrildi. Bununla beraber bazı birlikler 1943 yılına kadar teçhizatları üzerindeki birlik adını ve/veya spolet rengini ("Waffenfarbe") değiştirmemişlerdir. Panzergrenadier terimi, Panzergrenadier Tümenleri olarak bilinen yeni tümenlere olduğu gibi Panzer Tümenlerindeki piyade birimlerinin her ikisine de eşit olarak uygulanmıştır. Heer PzGren. tümenlerinin çoğu normal piyade tümenlerinin geliştirilmeleri ile oluşturulmuş, ilk olarak Motorize Piyade tümenlerine ve ardından PzGren. tümenlerine dönüştürülmüşlerdir. Bu süreçte piyade tümenleri dizisi içindeki kendi birlik numaraları muhafaza edilmiştir. Bu durum 3., 10., 14., 15., 16., 18., 20., 25. ve 29. tümenler için geçerlidir. "Großdeutschland Tümeni" gibi diğerleri, savaş boyunca sürekli olarak mümtaz bir tabur ya da alayın çapının büyütülmesiyle teşkil edilmiştir. "Waffen SS" de aynı yöntemle ya da savaşın sonlarında olduğu gibi sıfırdan yeni tümenler teşkil ederek birkaç PzGren. tümeni oluşturmuştur. Hem Heer (kara kuvvetleri) hem de Waffen SS içindeki birkaç PzGren. tümeni savaş ilerledikçe Panzer tümenlerine dönüştürülmüştür. Panzergrenadier tümenleri değişik birliklerin "göreve yönelik" olarak bir araya getirilmesiyle teşkil edilmiştir. Genellikle kamyonlarla taşınan toplam altı taburlu iki veya üç piyade alayından, bir tank taburundan ve standart tümen kuruluşundaki topçu, keşif unsurları, istihkam, tanksavar, uçaksavar vb. birliklerden meydana gelir. Bir PzGren. tümeninde tüm bu destek unsurları da mekanizedir. Topçu, tanksavar ve uçaksavar unsurlarının nispeten çoğunluğu nadir zırhlı ve kundağı motorlu modeller yerine kamyonlarla çekilen silahlarla teçhiz edilmiştir. Uygulamada PzGren. tümenleri Alman silahlı kuvvetlerinin tamamında görülen kronik tank sıkıntısı nedeniyle sıklıkla tanklar yerine "ağır saldırı silahları" ile donatılmıştır. Öte yandan, birkaç seçkin birlik, tanklara "ilaveten" tanksavar unsuru olarak ağır saldırı silahları ile donatılmış bir tabura ve piyade taburlarının bazılarını taşımak üzere zırhlı personel taşıyıcılarına da sahip olabiliyordu. Bir Panzergrenadier tümeni kâğıt üzerinde, Panzer tümeninden bir adet tank taburu eksiktir. Fakat fazladan iki adet piyade taburu vardır ve özellikle savunmada neredeyse bir Panzer tümeni kadar kuvvetlidir. Eylül 1943'te Alman Ordusu, Luftwaffe (hava kuvvetleri) ve Waffen SS olarak toplam 226 panzergrenadier taburu bulunmasına karşın bunlardan sadece 26 adedi ya da %10'dan biraz fazlası zırhlı yarı tırtıllı araçlarla teçhiz edilmişti. Geriye kalanlar kamyonlar ile donatılmıştı. Alman Ordusunda zırhlı "yarı tırtıllı" araçların kullanımı fazlasıyla enderdir ve hatta mümtaz Großdeutschland Tümeni'nin iki panzergrenadier alayından toplamda yalnızca birkaç bölük genellikle Sd.Kfz. 251 personel taşıyıcı araçları ile donatılmıştır. Schützen/Panzergrenadier askerlerinin büyük çoğunluğu kamyonlara bindirilmiştir. Ayrıca, savaşın erken döneminde araçlar zayıf yol dışı ("off-road") performansından da muzdariptiler. Günümüzde Almanya'da Panzergrenadier birliklerinin asıl Piyade Savaş Aracı Marder Zırhlı Muharebe Aracıdır (ZMA). Bu araç 2009 yılında yerini Puma Zırhlı Muharebe Aracına bırakacaktır. 2000 yılında, İsviçre Ordusu İsveç'in Hägglunds firmasından Panzergrenadier birliklerinde kullanılmak üzere 186 adet CV 90 piyade savaş aracı satın almıştır. Army Technology - CV 90 OpenStreetMap OpenStreetMap (kısaca OSM) özgür yazılım şartları altında oluşturulan özgür ve açık kaynaklı bir dünya çapında harita oluşturma projesidir. GPS alıcılarıyla ve diğer kamu malı kaynaklardan toplanan bilgiler ile oluşturulur. OpenStreetMap özgür olan ve dünyanın her yerinden gönüllü olarak katılımcıların oluşturdukları bir dünya haritası projesidir. OpenStreetMap tıpkı Vikipedi (ki Vikipedi'den esinlenmiştir) gibi kullanıcıların içeriklerini oluşturduğu bir yapıya sahiptir. Haritalar kullanıcıların sunmuş olduğu GPS izleri, uydu fotoğrafları ve yerel yönetimler tarafından sağlanan çeşitli veriler doğrultusunda oluşturulmaktadır. Yapılan değişiklikler "anında" yayınlanır. OpenStreetMap'de bütün içerik Open Database License lisansı ile korunmaktadır. Katkılar üreticilerine ait olmaya devam etmekle birlikte, "telif feragatlı" lisansı, içeriğin serbestçe dağıtımına olanak sağlamaktadır. Tamamen ücretsiz ve reklamsızdır. Avrupa'da, ABD'de ve Güney Amerika'da birçok şirket ve yerel yönetim tarafından desteklenen bir projedir - fakat Türkiye'den henüz herhangi bir yerel yönetiminden destek olmadı. Dünya üzerinde pek çok ülkeden gönüllülerin katılımıyla büyümeye devam eden OpenStreetMap, bugün pek çok şehrin özgür haritasını barındırmaktadır. Son güncellemesi yönlendirme imkanları sunmaktadır. 24.02.2020 itibarı ile gönüllü kullanıcı sayısı; 6.137.451 kişidir. OSM uluslararası konferansları her yıl farklı bir ülkede yapılmaktadır. Yatak odasÄ± Yatak odası, kişilerin uyuma, dinlenme ve kişisel etkinliklerinden bir kısmına gerçekleştirdiği hemen her evde bulunan temel bölümlerden biri. Birçok kültürde evin diğer kısımlarından ayrı oluşturulan yatak odalarının sayıları batı kültüründe hemen her evde birden fazladır. Türkçede genelde ebeveynlerin paylaştığı kısmı karşılayan yatak odası terimi, çocuk ve misafir odalarını da kapsayan bir kavramdır. Yatak odası mobilyasını yatak, gardırop, komodin, şifonyer, tuvalet aynası ve aydınlatma ögeleri oluşturur. Birçok doğu kökenli kültürde yer yatağı kullanımı yaygındır. Tunu Tunu/Østgrønland (Doğu Grönland) Grönland'ın üç bölgesinden biri. Bölge merkezi Tasiilaq'dır. 2005 yılındaki nüfusu 3,800. Yerli halkı Doğu Grönland İnuitleridir. Bölgenin diğer iki şehri Ammassalik ve Illoqqortoormiut'dır, bölgenin kuzey kesiminde Kuzeydoğu Grönland Ulusal Parkı'nın bir bölümü bulunmaktadır. Doğusunda Grönland Denizi, Norveç Denizi, Danimarka Boğazı ve Kuzey Atlantik Okyanusu, batısında ise Batı Grönland bölgesi bulunmaktadır. Hive Hive, (; ‎; ), Özbekistan'da Harezm vilayetinde kent.Ceyhun Irmağının batısında yer alır. Kentin adı ilk kez 10. yy.'da yaşamış iki Arap gezginin seyahatnamelerinde geçmekle birlikte, arkeolojik bulgular, tarihinin 6. yüzyıla kadar indiğini gösterir.17. yy'ın başlarında Hive Hanlığı'nın başkenti oldu.1873'te Rusya'nın kontrolüne giren Hive, Ekim Devrimi sırasında Kızıl Ordu tarafından devrilen Hive Hanlığının yerine kurulan Harezm Sovyet Halk Cumhuriyeti'nin merkezi yapıldı.1924'te Özbekistan Sovyet Sosyalist Cumhuriyeti'ne bağlanmasıyla politik önemini kaybetti. İçan (İç) Kale olarak bilinen surlarla çevrili eski kentte saraylar, camiler, medreseler ve anıt mezarlar vardır.SSCB döneminde, 1970 ve 1980'lerde uygulanan koruma programı sonucu müze-şehir görünümü kazanmış, 1991'de Dünya Miras Listesi'ne alınmıştır. SturmgeschÃ¼tz Sturmgeschütz (Almanca→"taarruz topu") , kısaca ‘’’StuG’’’ Nazi Almanyası'nın ordusu Wehrmacht tarafından II. Dünya Savaşı sırasında kullanılan taarruz toplarına verilen genel addır. Bu araçlar piyade, panzer ve panzergrenadier birliklerine destek sağlamak üzere tasarlanmıştır. Araç genellikle 75 mmlik uzun namlulu bir top ve bunun üzerine monte edildiği bir tank şasesinden oluşuyordu. Taretleri bulunmuyordu. Bunun nedeni uzun namlulu topa ve bunu kullanacak mürettebata yer açmaktı. Ancak yanal atış açısı çok dardı ve hareket halindeki bir hedefi vurmak için bütün araç sağa veya sola dönüyordu. II. Dünya Savaşının sonlarına doğru Alman ordusu tanklardan daha çok taarruz topu üretmiştir. Bunun sebebi Alman ordusunun artık önceliği, stratejik taarruz yerine stratejik savunmaya vermiş olmasıdır. Ayrıca bu araçlar tanklara nazaran üretimleri daha ucuz ve daha çabuktu. Ayrıca yere yakın olmalarından ötürü vurulmaları güçtü. Bu sebepten neredeyse tanklar kadar iş gördüler. İşe yaramayan tankların şaselerinden de üretilebildiklerinden bu tanklara yeniden işlev kazandırdılar. Neredeyse tüm StuG III ve StuG IV taarruz topları Panzer III ve Panzer IV şaselerinden üretildi. Başlıca modelleri şunlardır : Qeqertarsuaq Qeqertarsuaq veya Godhavn Dan şehridir Qeqertarsuaq'ın (Disko Adası) güneyinde yer alır, Grönland'ın batı kıyısında bir adadır. 1773 yılında bulundu. Kopenhag Üniversitesi'nin merkezidir. Delfi Delfi (Yunanca: "Δελφοί", [ðe̞lˈfi]) Yunanistan'da Parnasos Dağı'nın güneybatısında bulunan arkeolojik bir alan ve modern bir kasabadır. 1987 yılında UNESCO tarafından Dünya Mirası olarak listelenmiştir. Antik çağlarda Yunan halkları için önemli bir dinî merkezdi. Tarih öncesi devirlere kadar eskilere dayandırılan varsayımlarda Yunan tanrıları Apollo ve Athena´ya ibadet edilen bir alandı. Delfi bütün Yunan dünyası içinde Omphalos taşı (dünyanın göbeği, kosmozu yani düzenli evreni simgeleyen)sitesi, Dünyanın ve evrenin merkezi olarak yüceltiliyordu. Hestia'nın (Ocak tanrıcası) ruhunda veya onun ocağında Apollon delfi tapınağı olacaktı; bir sonsuzluk (ebedi) ateşi yanıyordu. Plataea Savaşı'ndan (MÖ 479, Yunan-Pers savaşı) sonra, Yunan şehirleri ateşlerini söndürdüler. Ve yeni ateşi Delfi'de Yunan ocağından getirdiler. Pek çok Yunan kolonilerinin kuruluş hikâyelerinde, kolonide yerleşen insanlar ilk defa Delfi'ye adandı. Delfi adı çukur, oyuk ile bağlantılı olup, Gaia'nın (toprak tanrıçası) sitede büyük anne toprağı, toprak tanrıçası saygınlığını belirtir. Apollon siteye, lakabı olan "Delphinidae" veya memelilerden biri ile bağlantılıdır. Lakap memeli bir hayvan olan yunus ile ilişkilidir. Apollon için yazılan şarkılarda, Apollon'un Delfi'ye yunus şeklinde, sırtında Girit papazlarını taşıyarak nasıl geldiğini anlatır. Diğer bir efsanede kuzeyden Delfi'ye yürüyen Apollon, Tempe'de (Teselya'da bir şehir) kutsal olan defne yaprağını toplamak için durur. Bu efsanenin kutlamasında, Apollon'a ait oyunlarda kazananlar Tempe'de toplanmış defne yaprağı taçı alır. Delfi,Parnassus dağının yokuşundaki platoda Antik kahin sitesi Apollo tapınağından sonra yer alır. Bu yarı daire şeklindeki çıkıntı "Phaedriades" (parlayan bir şey) olarak bilinir. Ve "Pleistos" vadisine yukarıdan bakar. Delfi'nin güney batısı, Korint Körfezi'ndeki "Kirma" liman şehrinin 15 km uzağındadır. Delfi klasik dönem süresinde Apollon'a adanan kahin tapınağının belki de en iyi bilinenidir. Tarih öncesi orijini ve Gaia'ya tapınımı ile, MÖ sekizinci yüzyılın son çeyreğinde. Delfi'deki yerleşim sitesinde insan eliyle yapılan tesislerde bir süreklilik var. Olimpia'ya kıyaslandığında çanak çömlek bronz işi, üç ayaklı tabure adanmasında olduğu kadar devam eden düzenli bir akım var. Ne objelerin seçme mal oluşu ne de adanan prestijin varlığı