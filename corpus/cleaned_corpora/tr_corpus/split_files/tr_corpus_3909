Osman Bey'in oğlu Orhan Bey tarafından alınmıştır. 1335 yılında başkent Bursa'ya taşınmış ve kentte büyük imar hareketleri yaşanmıştır. Osmanlılar Bursa'yı aldıklarında kent sadece hisar içinden ibaretken, Orhan Gazi şehri hisarın dışına çıkararak Orhan Gazi Külliyesini kurdurtmuştur. Surlar dışında mevcut yerleşmeye yakın, hakim noktalarda cami, hamam, imarethane, darüşşifa, medrese gibi kamu yapıları inşa edilerek bu külliyelerin çevrelerinde konut alanları yaratılmış ve böylece bir yerleşme geleneği başlamıştır. Başkent, 1363 yılında (I. Murad Hüdavendigâr döneminde) Edirne'ye taşınmıştır. Fatih Sultan Mehmed'in İstanbul'u fethetmesinden sonra ise Bursa'nın faal rolü son bulmuş ve yönetim merkezi niteliğini kaybetmiştir. Bursa'da Osmanlı Devleti hakimiyetinde, 1922 yılına kadar, "Müslüman", "Rum", "Ermeni" ve "Yahudiler" birlikte yaşamışlardır. Tanzimat sonrası dönemde "Hüdavendigar Vilayeti merkezliği" yapan Bursa'ya 1900'lü yılların başında Biga (merkezi Çanakkale), Bilecik, Kütahya, Karesi (Balıkesir), Karahisar (Afyon) sancakları bağlı bulunmaktaydı. Millî mücadele dönemlerinde çeşitli ayaklanmaların yaşandığı Bursa, 8 Temmuz 1920 de Yunanlarca işgal edilmiş; Başkomutanlık Meydan Muharebesi'nden sonra 11 Eylül 1922'de Türk birliklerince geri alınmıştır. Bursa, 1987 yılında çıkarılan 3391 sayılı kanun ile büyükşehir unvanı kazandı. Başlangıçta üç ilçe (Nilüfer, Osmangazi ve Yıldırım) Bursa Büyükşehir Belediyesi'nin sınırlarına dahil edildi. 2004 yılında çıkarılan 5216 sayılı kanun ile büyükşehir belediyesinin sınırları valilik binası merkez kabul edilerek yarıçapı 30 kilometre olan dairenin sınırlarına genişletildi. Bu sınırlar içinde kalan 7 ilçe, büyükşehir ilçe belediyeleri hâline geldi. 2012 yılında çıkarılan 6360 sayılı kanun ile 2014 Türkiye yerel seçimlerinin ardından büyükşehir belediyesinin sınırları il mülki sınırları oldu. 21 Ekim 2014 tarihinde, Bursa Valiliği ve Bursa Kültür Tanıtma Birliği tarafından Bursa şehir logosu tanıtılmıştır. Logo Bursa şehrinin markalaştırılması amacıyla tasarlanmıştır. Logoda Türk islam sanatının bilinen motiflerinden olan çintemani desende lale motifi yer almaktadır. Genelde ılıman bir iklime sahiptir. Ancak, iklim bölgelere göre de değişiklik göstermektedir. Kuzeyde Marmara Denizinin yumuşak ve ılık iklimine karşılık güneyde Uludağ'ın sert iklimi ile karşılaşılmaktadır. İlin en sıcak ayları Temmuz - Ağustos , en soğuk ayları ise Aralık- Ocak'tır. 52 yıllık gözlem süresi itibarı ile yıllık ortalama yağış miktarı 70,6 cm.dir. İlde ortalama nispi nem % 69 civarındadır. Bursa İl Nüfusu:3.056.120'dir (2019 sonu). İlin yüzölçümü 10.811km'dir. İlde km'ye 283 kişi düşmektedir. (Yoğunluğun en fazla olduğu ilçe: 5.982 kişi ile Yıldırım'dır) İlde yıllık nüfus artış oranı % 2,06 olmuştur. Nüfus en çok artan ilçe: Nilüfer (% 5,59) Nüfusu en çok azalan ilçe: Büyükorhan(-%3,74) 4 Şubat 2020 TÜİK verilerine göre 17 İlçe ve belediye, bu belediyelerde toplam 1.060 mahalle bulunmaktadır. 2007 yılı nüfus sayımı resmî kesin sonuçlarına göre Türkiye'nin 4. büyük kentidir. Brookings Institution ve JP Morgan'ın 2014 yılı baz alınarak oluşturulan ekonomide yükselen kentler sıralamasında Bursa 300 şehir arasında İstanbul'un ardından 4. sırayı aldı. Aynı listede Türkiye'den İstanbul ve Bursa dışında İzmir 2 ve Ankara 9. sırada yer almıştır. Bursa; otomotiv, tekstil, makine, gıda sanayi sektörlerinde söz sahibidir. Tarihte ilk havlu üretiminin Bursa'da gerçekleştiği söylenir. Hâlen de havlu üretimi ve ihracatı gerçekleştirilir. İpek üretimi ve bıçakçılık Bursa'nın eskiden dünyaca tanınmasını sağlamasına rağmen şu anda bitme noktasına gelmiştir. 1961 yılında kurulan Türkiye'nin ilk organize sanayi bölgesi Bursa Organize Sanayi Bölgesi ile daha sonra oluşan Demirtaş Organize Sanayi Bölgesi ve özellikle İzmir ve Ankara yollarının çevresi Bursa'da sanayileşmenin yoğun olduğu yerlerdir. Kaplıcaları, Uludağ'ı, İskender Kebabı,Kestane Şekeri, İnegöl Köftesi,Şeftalisi, Havlusu ile meşhurdur. Türkiye'nin ilk zeytinyağı laboratuvarı Bursa'ya kurulmuştur. Bursa'da otomotiv sanayi kuruluşları, otomobil, otobüs, metro, hafif metro ve tramvay vagonları ve bunlara ait yedek parçaların imalatını yapmakla birlikte, yurt içine ve yurt dışına satış yapmaktadır. Fiat (TOFAŞ), Renault, Bosch fabrikaları ve bu fabrikalara parça sağlayan diğer fabrikalar sayesinde Bursa önemli bir otomotiv kentidir. Şehrin göç almasındaki en büyük etkenlerin başında bu fabrikalar gelir. İnegöl İlçesinde Organize sanayi bölgesinde faaliyet göstermektedir. Ayrıca İnegöl ilçesinde sadece mobilya üzerine satış yapan İnegöl Mobiliyum AVM bulunmaktadır. Türkiye'deki birçok yerli tekstil markasının fabrikaları ve Bursa Uluslararası Tekstil Ve Ticaret Merkezi Bursa'da bulunmaktadır. Ayrıca tekstil sanayi olarak da Türkiye'nin en gelişmiş şehirlerinden biri konumundadır. 2000'de UNESCO tarafından Dünya Mirası Geçici Listesi'ne dahil edilen Bursa, 2014'te ise Dünya Mirası olarak tescil edildi. Türkiye'nin ilk tekstil müzesi Bursa'dadır. Uluslararası Bursa Festivali 1962 yılından beri, Bursa Kültür Sanat ve Turizm Vakfı'nın (BKSTV) koordinasyonunda düzenleniyor. Bursa Bölge Senfoni Orkestrası, temeli 1997 yılında atıldı. Bursa Botanik Parkı, 1998 yılında hizmete açılmıştır. Bursa Hayvanat Bahçesi, 1998 yılında hizmete açılan Avrupa standartlarındaki hayvanat bahçesidir. Karagöz Gölge oyunu, tarihte Bursa'nın Türk kültür yaşamına kazandırdığı en önemli etkinliklerden birisidir. Cumhuriyet tarihinin ilk modern sinema-tiyatro-konser salonları arasında yer alan Tayyare Kültür Merkezi, mimar Arif Hikmet Koyunoğlu'nun projesi doğrultusunda Tayyare Cemiyeti (Türk Hava Kurumu) tarafından yaptırılmış ve 1932 yılında Bursa'da hizmete açılmıştır. Bursa Devlet Tiyatrosu 1957 yılında kuruldu. Bursa Devlet Türk Sanat Müziği Korosu 1991 yılında kuruldu, Kültür Bakanlığı’na bağlı. Kılıçkalkan, yörenin ünlü halkoyunudur. Bunun yanı sıra Uludağ yöresi Türkmen oyunları olan Güvende, Sekme, Çiftetelli, Düz Oyun, Büyük Oyun ilgi çekicidir. Bursaspor 2009-10 sezonunda Süper Lig şampiyonu olmuştur. Süper lig tarihinde şampiyon olan 5. takımdır. Anadolu kulüpleri içinde Trabzonspor'dan sonra şampiyon olmuş tek futbol kulübüdür. Bursaspor'un müzesinde çeşitli kupaların yanı sıra bir adet Türkiye Kupası da vardır. Ayrıca UEFA Şampiyonlar Liginde gruplara kalan ilk Anadolu kulübüdür. Kulübün Teksas adıyla Türkiye çapında tanınan taraftar grubu vardır. 2018-19 Sezonu sonunda, Bursaspor süper ligden 1.lige düşmüştür. İnegölspor 2. ligde, Karacabey Birlikspor 3.ligde yer almıştır. BAL'daki 5 takımından ikisi küme düşmüştür. Türkiye Kupası'nda 3 lig takımı katıldıkları turlarda elenmişlerdir. Basketbol Tofaş 1998-99 ve 1999-2000 sezonlarında Türkiye Basketbol Ligi şampiyonu olmuştur. 2017-2018 sezonunda Avrupa kupalarına basketbol erkekler "EuroCup"’ da "Tofaş" grup 5.si olarak elenmiştir. 2018-19 Sezonu sonunda Tofaş, play-off maçları yarı finalinde elenerek lig 3.sü olmuştur. Bursaspor Erkek basketbol takımı ligi şampiyon bitirerek süper lige çıkmıştır. Bursa BŞB (1.lig K.) ve Final Gençlik (1.lig E.) liglerinde kalmıştır. 2.ligde 1, EBBL'de 2 takımı yer almıştır. Federasyon kupasında Bursaspor, kupa 2.si olmuştur. Tofaş, EuroCup'da başarılı olamamıştır. Bayanlar Voleybol 1. Liginde Nilüfer Belediyesi mücadele vermektedir. Bu alanda Bursa Büyükşehir Belediyespor (kadın voleybol takımı) Cev Challenge Kupasını alarak Avrupa Şampiyonu olmuştur. 2017-2018 sezonunda "Challenge Cup"’ da "Bursa Büyükşehir Belediyespor", geçen yıl şampiyon olduğu kupada bu yıl 2.olmuştur. 2018-2019 Sezonu sonunda Nilüfer Belediye ve İnegöl Belediyespor süper liglerde yer almışlardır. Erkekler 1.liginde yer alan Bursa BŞB, süper lige yükselmiştir. 2.liglerdeki 5 takımından İnegöl Belediyespor (E) 2.takımı, 1.lige, Bölgesel ligden Nilüfer Belediye (K) 2.takımı 2.lige çıkmıştır. Kupa Voley K.adınlar 'da Nilüfer Belediye çeyrek finalde elenmiştir. 2018-2019 sezonunda hentbol süper liglerinde erkeklerde Nilüfer Belediyespor, kadınlarda Osmangazi Belediyespor yer almıştır. 2.lig kadınlarda Mudanya Belediye SK ligi tamamlamıştır. Ã–nemli spor tesisleri: Bursa Büyükşehir Belediye Stadı (43.331), Tofaş Spor Salonu (7.500), Cengiz Göllü Spor Salonu (5.000), Atıcılar Kapalı Yüzme Havuzu-olimpik (2.500), Bursa Osmangazi Hipodromu (2.690) ve Uludağ Kayak Merkezidir. Büyükşehir illerinde Merkezi yönetim Vali, İl Müdürleri ve İl Danışma Kurulundan oluşur. Bursa, bir ‘büyükşehir’dir. Bu özelliğine göre yönetimi belirlenmiştir. Protokolde ilk sırada yer alan Vali, merkezi yönetimi temsil eder ve Cumhurbaşkanı tarafından atanır. Büyükşehir yapılan illerde, İl Genel Meclisi, yetki ve görevlerini Büyükşehir Belediye Meclisi’ne devretmiş ve kaldırılmıştır. Bursa Valisi 1969-Alaca doğumlu Yakup CANBOLAT 7 Kasım 2018'de tarihinde Konya Valisi iken atanmıştır. Vali ve Kaymakamlara ait bilgiler Bursa'nın ilçeleri sayfasında gösterilmiştir. Büyükşehir belediyelerinde yerel yönetim, Büyükşehir Belediye Başkanı, Büyükşehir Belediye Meclisi ve Büyükşehir Belediye Encümeni'nden oluşur. Yerel yönetimi temsil eden Büyükşehir Belediye Başkanı, ildeki tüm seçmenlerin oy çokluğu ile seçilir. Yerel seçimlerde İlçe Belediye Başkanı ve İlçe Belediye Meclisi için de oy kullanılarak ilçelerin belediye meclisleri oluşur. İlçe Belediye meclislerinden alınan üyelerle (başkan kontenjanı, ilçe nüfusu ve parti oy oranına göre) de Büyükşehir Belediye Meclisi oluşur. Bu mecliste ilçe belediye başkanları da yer alır. Meclisin başkanı Büyükşehir Belediye Başkanı'dır. Büyükşehir belediye encümeni, belediye başkanının başkanlığında, belediye meclisinin kendi üyeleri arasından bir yıl için gizli oyla seçeceği beş üye ile biri genel sekreter, biri malî hizmetler birim amiri olmak üzere belediye başkanının her yıl birim amirleri arasından seçeceği beş üyeden oluşur.(5216 saylı kanun 16.madde) Büyükşehir yapılan illerde, İl Genel Meclisi, yetki ve görevlerini Büyükşehir Belediye Meclisi’ne devretmiş ve kaldırılmıştır. Bursa Büyükşehir Belediye Başkanı, 1970-İnegöl doğumlu Alinur Aktaş (AK Parti), 31 Mart 2019 seçimlerinde %49,63 oy oranıyla seçilmiştir. İlçe belediyeleri, 2019 Türkiye yerel seçimleri sonuçlarına göre, üç değişik parti tarafından yönetilmektedir. AK Parti 13, CHP 3 ve MHP 1 ilçe belediyesi kazanmıştır. Bursa Büyükşehir Belediye Meclisi üye sayısı 102’dir (Büyükşehir Belediye Başkanı, 17 ilçe belediye başkanı ve 84 üye). AK Parti 59, CHP 22, İYİ Parti 11 ve MHP 10 üyeye sahiptir. Büyükşehir ve ilçe belediye başkanlarına ait bilgiler Bursa'nın ilçeleri sayfasında gösterilmiştir. Bursa sınırları dahilinde çok sayıda ilk ve orta dereceli eğitim kurumu bulunmaktadır. Bursa, yerel medya kuruluşlarının en fazla olduğu illerden biridir. Bursa'da 27'si merkezde olmak üzere toplam 38 yerel radyo kanalı, 6 yerel televizyon kanalı, 20'si merkezde toplam 46 yerel gazete bulunmaktadır. Bunun yanında kentin cemiyet hayatını ve gece yaşantısını anlatan magazin dergileri ve yerel ekonomi dergileri de Bursa'nın diğer yerel basın kuruluşlarıdır. Yerel basın kuruluşları haricinde tüm ulusal radyo ve TV kanalları da Bursa'da farklı frekanslarda yayın yapmaktadır. Şehirde ayrıca, Anadolu Ajansı, İhlas Haber Ajansı, Demirören Haber Ajansı gibi önemli haber ajanslarının büroları bulunmaktadır. Şehir içi ulaşım 1998'e kadar Taksi, Dolmuş ve Belediye otobüsü gibi klasik sistemlerle karşılanıyordu. 1998'de Bursa metrosu'nun temeli atıldı ve 2002'de işletmeye açıldı. Bursa ile Uludağ arasında ulaşımın sağlanması amacıyla bir Teleferik hattı kullanılmaktadır. Bu teleferik hattı, Türkiye'nin ilk ve en uzun teleferik hattıdır. Heykel - Kent Meydanı arasında T1 tramvay hattı ve Cumhuriyet Caddesi - İncirli Caddesi üzerinde bir tramvay hattı bulunmaktadır. Bursa tramvay hatlarında ASELSAN tarafından üretilen ve Türkiye'de üretilen ilk tramvay olan İpekböceği, 2013'ten beri işlemektedir. Bursa, İstanbul ve İzmir illeri arasında bir köprü gibidir. Bu köprü otoyolu ve karayoludur. Bursa'daki otoyollar ve 'dir. Şehir içi ulaşım ise BURULAŞ'a aittir. Bursa'da çok sayıda belediye otobüsü, halk otobüsü minibüs, dolmuş ve taksi bulunur. Otobüs, tramvay ve metroda ücretler Bursakart adı verilen manyetik kartla tahsil edilir. 75 dk. içinde metro-otobüs aktarmalarında ücretlendirmede indirim olur. Bursa'da hava ulaşımı Bursa Yenişehir Havalimanı aracılığıyla yapılır. Anadolu da birçok merkeze Ankara aktarmalı sefer düzenlenmektedir. Havalimanı Yenişehir ilçesinde bulunur. Hava yolunun şehrin merkezinde bulunmamasının sebebi eskiden askeri amaçla kullanılan yedek hava meydanının sivilleştirilmiş olmasıdır. Ayrıca İstanbul'da bulunan Sabiha Gökçen Havalimanı'na BURULAŞ tarafından otobüs seferleri düzenlenmektedir. Bursa Büyükşehir Belediyesi'nin İDO'ya karşı çıkarmış olduğu BUDO Mudanya'dan İstanbul'a deniz otobüsü seferleri yapmaktadır. İDO aracılığıyla da Güzelyalı, Mudanya'dan İstanbul'a deniz otobüsü ve feribot ulaşımı yapılır. Ayrıca BURULAŞ yaz aylarında körfez seferleri düzenlemektedir. Türkiye'de demir yolu ulaşımı ilk olarak 1892'de yapılan Mudanya demir yollarının 1931'de satın alınmasıyla gelişse de 10 Temmuz 1953'te Bursa-Mudanya demiryolu hattının kapatılması sonrasında TCDD tarafından Bursa'ya demiryolu ulaşımı, 1928-1932 arasında inşa edilen Kütahya-Balıkesir demiryolu kapsamında 1930'da açılan Harmancık istasyonu haricinde sağlanmamıştı. 30 Aralık 2011 tarihinde Bursa-Osmaneli yüksek standartlı demiryolu hattının sözleşmesi imzalandı. Projenin 2015 yılına kadar bitmesi bekleniyordu. Ancak inşaat çalışmaları hâlâ bitirilemedi. Bursa'da demiryolu ulaşımını BursaRay yapar. Yapımına 1998'de başlanmıştır. Bursa'nın merkez ilçe ve semtlerini çoğu noktada doğu-batı doğrultusunda birbirine bağlar. BURULAŞ isimli Bursa Büyükşehir Belediyesi'ne bağlı şirket tarafından işletilmektedir. Belirli etaplar halinde yapıldığından henüz tamamen bitirilmemiş bir projedir. 2002'de ilk olarak iki hat halinde işletmeye açıldı. Şu anda bu hatlar Emek'ten başlanan ve Kestel'de sona eren 1 no'lu hat ve Uludağ Üniversitesi'nden başlayan ve yine Kestel'de sona eren 2 no'lu hattır. Toplam uzunluğu 51 km'dir. Bursa Cumhuriyet Caddesinde Zafer Meydanı ile Çınarönü arasında nostaljik tramvaylar hizmet vermektedir. Hem ulaşım hem turizme katkı sağlayan 1,5 km'lik hat, 28 Mayıs 2011 günü törenle hizmete açılmıştır. Nostaljik tramvayın ilgi görmesinden dolayı mevcut hatta ilave yapılmıştır. 20 Temmuz 2011 tarihinde başlayan inşaat çalışmasıyla nostaljik tramvay, Yıldırım'ın Davutkadı semtine uzatıldı. İlave hat, 5 Kasım 2011 günü törenle hizmete açılmıştır. Hattın uzatılmasıyla birlikte hem nostaljik hem de normal tramvaylar hizmet vermektedir. Günde 7.000'den fazla yolcu bu hattı kullanmaktadır. T1 hat numaralı Heykel-Kent Meydanı tramvay hattının çalışmaları 07.08.2012 tarihinde başlamıştır. Stadyum Caddesi-Altıparmak Caddesi-Atatürk Caddesi-Heykel-İnönü Caddesi-Kıbrıs Şehitleri Caddesi-Kent Meydanı-Darmstad Caddesi güzergahında sefer yapacak olan tramvayda hat boyunca 13 İstasyonu bulunan T1 tramvay hattı 12 Ekim 2013 tarihinden itibaren yolculu seferlere başlayarak Heykel-Osmangazi-Darmstad Caddesi arasında ring sefer yapmaktadır. Uludağ ile Bursa arasındaki ulaşımı kolaylaştıran bir sistemdir. Türkiye'nin en uzun teleferiği olan Uludağ Teleferiği, Bursa'dadır. Yıldırım'daki Teferrüç semti ile Uludağ'daki Sarıalan yaylası arasında 1963'te kurulmuştur. Kadıyayla istasyonundaki aktarma ile toplam 4766 metre uzunluğundadır. 374 metrelik rakımdan başlayan yolculuk, yaklaşık 20 dakika sonra 1634 metrelik rakımda sona erer. Bu teleferik aynı zamanda Türkiye'nin ilk teleferiğidir. 2014 yılı itibarı ile tamamen yenilenen teleferik Sarıalan'a 12 dakikada ulaştırmaktadır. 2015 yılında oteller bölgesine açılan teleferikle Bursa teleferiği, Dünya çapında en uzun mesafeli teleferik hattı olmuştur. Bursa sağlık açısından çok gelişmiş bir şehirdir. Çok sayıda özel ve devlet hastanesi barındırır. Hastanelerden bazıları aşağıdadır. Kemalettin Tuğcu Kemalettin Tuğcu (d. 27 Aralık 1902 - ö. 18 Ekim 1996), Türk yazar. 200'den fazla Türkçe romana imza attı. İstanbul'da doğdu. Ayaklarındaki bir özür nedeniyle, uzun süreli eğitim görmedi. Kendi kendini yetiştirmiş olan Tuğcu, 13 yaşlarında şiir ve öykü yazmaya başladı. Özellikle, acıklı konuları ve melodramatik olay örgüleri olan romanlarıyla tanındı. 1928 yılında Türkiye Yayınevi'nde çalışmaya başlayan Tuğcu'nun ilk romanı, 1936 yılında yayımlandı. Türkiye'nin hızlı bir değişim geçirdiği, özellikle köyden kente göçle birlikte kentlerin büyüdüğü, şehir merkezlerinde ahşap evler yıkılıp apartmanlar inşa edilirken kentlerin çevresinde kenar mahallelerin oluştuğu 1960'lı yıllarda Kemalettin Tuğcu'nun kısa romanları çok sayıda okura ulaştı. Okurları çoğunlukla çocuklardan ve gençlerden oluşan Kemalettin Tuğcu'nun 300'den fazla romanı yayımlandı. Kemalettin Tuğcu, Türk sinemasında çocuk yıldızların rol aldığı filmlerin ilki olan Ayşecik'in senaryosunu kaleme almıştır. "Baba Evi" adlı romanı, aynı adlı televizyon dizisine ilham vermiştir. 1990'lı yılların sonlarında Star TV'de aynı adlı kitaplarından uyarlanarak yayınlanan Üvey Baba, Küçük Besleme, Mercan Kolye, Babamın Günahı ve Altın Saçlı Kız filmleri ile filmlerin devamı niteliğinde aynı kadroyla çekilen Üvey Baba, Küçük Besleme, Mercan Kolye dizileri büyük başarı kazanmıştır. 18 Ekim 1996 tarihinde vefat eden Kemalettin Tuğcu Çengelköy mezarlığı'nda toprağa verilmiştir. Kurumsal kimlik Kurumsal kimlik, pazarlamada (marketing), bir kurumun görünen yüzüne verilen isimdir. Kurumun kendini ifade etme şeklidir. Bu ifade belli sınırları çizilmiş ve genellikle değişmez bir ifadedir. Kurumu anımsatacak bir tasarımın ne ölçülerde ve nasıl kullanılması gerektiğini belirten kurumsal kimlik kitabı bu sistemin vazgeçilmez öğesidir. Öyle ki bir kurumsal kimlik tasarımı içinde amblem (logo) den ofis dizaynına, çalışanların giyim kuşamından araç üstü giydirmeye, antetli kâğıttan, tabelaya, web sitesinden vefat ilanlarına, ambalaj dizaynından faaliyet raporuna kadar her şeyin ne ölçülerde ve nasıl kullanılacağı belirtilmiştir. Kurumsal kimlik kurumun imzasıdır ve bu yönüyle değişime kapalıdır. Belli dönemlerde firma ve tasarımcıların ortak çalışmasıyla değiştirilebilmesine rağmen firma kurumsal kimlik ile oluşturduğu imajı sıklıkla değiştirmek istemez. Kurumsal kimlik çalışmalarında hiç şüphesiz çalışmanın temeli firma amblemi üzerine kurulmuştur. Amblem renklerinin her durumda aynı değerde basılması, yazı tiplerinin hiçbir zaman değişmemesi bu çalışmanın temelini oluşturur. Özellikle renk bilgisinin taşınması, değişmemesi için renklerin pantone numaraları belirtilir. Kurumsal kimlik firma için oluşturduğu imajla, tüketicinin aklına kazınır. Bu yönüyle firmanın reklam yatırımlarının başarılı olmasının sağlayan çalışmalardan biridir. İkinci Çağ İkinci Çağ veya Güneşin İkinci Çağı, J. R. R. Tolkien'in hayalî evreni Orta Dünya'da bir zaman dilimidir. Kurgusal Orta Dünya Tarihi'de, aslında gerçek Dünya'nın tarihinin kadim zamanları ima edilmiştir. İkinci Çağ, Manwë'nin habercisi Eönwë'nin komuta ettiği Batılı Efendiler'in Morgoth'u Boşluk'a yollaması ile başlamıştır. 3441 yıl süren bu periyot, Númenor'un Çöküşü'nden bir süre sonra İnsanların ve Elflerin Son İttifakı tarafından Sauron'un mağlup edilmesi ile sona ermiştir. Bu çağın belirleyici olayları Númenor'un Yükselişi, Sauron'un Yükselişi, Yüzüktayflarının yaratılışı ve Yüzükler için Elfler ve Sauron arasında yaşanan ilk savaşlardır. İkinci Çağ, Silmarillion'da anlatılan Birinci Çağ ve Yüzüklerin Efendisi'nin de yer aldığı Üçüncü Çağ'dan farklı olarak kronolojisi ayrıntılı olarak kaydedilmemiştir. Bununla birlikte, "Yüzüklerin Efendisi"'nde İkinci Çağ hakkında bazı bilgiler verilir. Bu bilgiler arasında, Morgoth'un son yenilişi ile Birinci Çağ'ın sona ermesi ve Sauron'un ilk yenilişi ile Üçüncü Çağ'ın başlaması vardır. "Yüzüklerin Efendisi" "Ek B"'de geçen "Yılların Hikâyesi" başlıklı yazıda, İkinci Çağ hakkında bazı bilgiler verilir, bunlar özellikle Yüzüklerin Efendisi'ndeki olaylar ve kişilerle ve/veya Güç Yüzükleri ile alakalı bilgilerdir. "Yüzüklerin Efendisi Ek A", Númenor'un kraliyet ailesinin şeceresi bulunmaktadır. Ayrıca "Unfinished Tales"'de, Númenor ve bazı kralları ile ilgili daha ayrıntılı bilgi mevcuttur. İkinci Çağ ile ilgili başka birkaç yazı daha mevcuttur ancak birçok hikâye bilinen olaylara dair bilgiler verip hiç bilinmeyen bazı dönemleri boşlukta bıraktığı için İkinci Çağ 'ın bütünü ile ilgili bilgiler, eksik kalmaya devam etmektedir. II. Ioannes Paulus'a yönelik suikast girişimi II. Ioannes Paulus'e yönelik suikast girişimi, 13 Mayıs 1981'de, 17.00'ı az geçe Mehmet Ali Ağca tarafından Browning marka 9 mm. yarı otomatik tabanca ile ateşlenen 3 mermi ile gerçekleştirilmiştir. Girişim sonucu Papa II. Ioannes Paulus, elinden ve karnından vurulmuştur. Saldırı sırasında II. Ioannes Paulus, Vatikan'ın Aziz Petrus Meydanı'nda 10 bini aşkın izleyicisini üstü açık arabası ile selamlamaktaydı. Tetikçi Ağca hemen olay yerinde yakalandı. II. Ioannes Paulus 3 km ötedeki Gemelli Hastanesi'nde 5.5 saat süren bir ameliyata alındı. Yoğun kan kaybına rağmen II. Ioannes Paulus ameliyattan başarı ile çıktı. 1 Şubat 1979'da gazeteci Abdi İpekçi'nin öldürülmesi olayının firari sanığı Mehmet Ali Ağca olayın sanığı olarak yakalanmıştır. Suikast girişimi İtalya'da diplomat olarak görev yapan iki Bulgar'ın tutuklaması üzerine Soğuk Savaş'ın iki süper gücünü karşı karşıya getirmiştir. Vurulmasından 4 gün sonra Ağca'yı affettiğini bildiren II. Ioannes Paulus, Ağca'yı 27 Aralık 1983'te bizzat İtalyan cezaevinde ziyaret etti. Suikast soruşturması boyunca 128 kez ifadesi alınan Ağca her seferinde farklı bir ifade verdi. 22 Mart 1986'da İtalya yasalarına göre ömür boyu hapis cezasına çarptırıldı. Soruşturmada eylemin arkasında kimin olduğu belirlenemedi. Berlin Duvarı'nın yıkılması ile İtalyan istihbaratının 1999'da 600 sayfalık eski Çekoslovakya gizli polis dosyalarını ele geçirmesi üzerine eylemi planlayanlar üzerine tartışmalar yeniden hareketlendi. Dosyalarda 13 Kasım 1979 tarihinde Sovyet otoritelerinin anti-komünist aktivitelerinden ötürü II. Ioannes Paulus'un yerinden indirilmesi ön görülmekteydi. Devam eden İtalya soruşturmalarında Rus Askerî Gizli Servisi'nin bu işin arkasında olduğu öne sürülmüşse de talimatı kimin verdiği hâlâ meçhuldur. Suikast girişimiyle yaralanan II. Ioannes Paulus o dönemden itibaren eski sağlıklı konumunu yitirdi. Kendisini ölümden kurtaranın Meryem olduğuna inanan II. Ioannes Paulus, Katolik inancında Meryem kültünün hararetli savunuculuğunu yapmıştır. Aslen Polonyalı olan Papa, Amerikan tezine göre Sovyet Gizli Servisi KGB ve Bulgaristan tarafından öldürülmek istenmişti. Bulgarlar bu amaçla sağcı bir Türk eylemci olan Ağca ile anlaşmış ve suikastı düzenlemişlerdi. Bu iddia ABD ve Batı dünyası tarafından uzun süre kullanıldı ve Bulgar Bağlantısı olarak anıldı. Sovyet tezine göre ise suikast Bulgar diplomatlara ve Doğu Blokuna yönelik bir komploydu. Amerikan Gizli Servisi CIA, Polonya'da örgütlenen ve Sovyet karşıtı bir muhalefetin önderliğini yürüten Dayanışma Sendikası'na destek veren Polonya asıllı Papa'ya suikast düzenletmiş, bu amaçla da Türkiye'de ülkücü militan olarak tanınan Ağca'yı kullanmıştır. Her iki tez de bazı yanlışlar içeriyordu. Ağca ABD'nin iddia ettiği gibi solcu değildi, Sovyet gazetecilerin ileri sürdüğü gibi ülkücü bir militandı ve Bulgar gizli servisi ile ilişkisi vardı. İpekçi cinayeti sonrası hapisten kaçmış ve sahte pasaport ile Bulgaristan'a geçmişti. Orada Bulgar Gizli Servisi ile ilişkili Türk Mafyası tarafından saklanmış, bir süre sonra Avrupa'ya gönderilmişti. Ağca'nın suikastte kullandığı silah 76C23953 seri numaralı Belçika yapımı Browning Hi-Power tabanca, Zürih'teki bir silah dükkanından alınmıştı. Sovyetler Birliği, Polonya asıllı Karol Josef Wojtyla'nın II. Ioannes Paulus adıyla papa seçilmesinden sonraki komünizm karşıtı söyleminden oldukça rahatsızdı. Ağca, Papa suikastı sonrasında yargı sürecinde sürekli olarak değişik ifadeler verdi ve akıl sağlığından yoksun bir karakter görüntüsü çizdi. Mahkeme ve soruşturmalarda 128 farklı ifade veren Ağca, kendisinin beklenen İsa Mesih olduğunu ilân etti. Mahkeme heyeti 22 Mart 1986'da Ağca'yı ömür boyu hapse mahkûm etti. Ancona cezaevinde yatmakta iken 13 Mayıs 2000'de İtalyan hükûmeti tarafından Türkiye'ye gönderildi. Adi şimşir Adi şimşir ("Buxus sempervirens"), Buxaceae (şimşirgiller) familyasından genellikle 1 m'ye kadar boylanan bir şimşir türü. Kabuk pürüzlü, sarımsı kahverenginde sürgünler önce tüylü sonra tüysüz, 4 köşe, zeytin yeşili rengindedir. Yapraklar elips biçiminde, tam kenarlı, 1–3 cm uzunluğunda, derimsi üst yüzü parlak yeşil renkli, alt yüzü sarımsı açık yeşil renklidir. Yaprak sapı kısadır. Yapraklar karşılıklı dizilmiştir. Çiçekler zor görünür. Erkek çiçekler sarımsı yeşil, dişi çiçekler beyazımsı renklidir. Meyvesi küremsi veya ters yumurta biçiminde, kapsül meyve durumdadır. Olgunlaştığında siyahımsı-kahverengidir. Tohum üç köşeli parlak ve siyahtır. Besince zengin, nemli serin, gevşek, humuslu kireçli yerlerde iyi gelişir. Donlara karşı hassastır. İklimi ılımlı ve nemli olan yerlerde, gölgeye dayanıklı olduğundan ağaç altlarında yetiştirilir. Dünya'da İspanya, Portekiz, Fransa, Sardunya Adaları, Almanya ve Bulgaristan'da yayılış gösteriri. Türkiye'de Kuzey Anadolu'da nemli ve ılıman iklim yapısına sahip dağların kuzeye bakan yamaçlarında görülür. Ester Handali Ester Handali ya da Ester Kira (ö. 1590) önce Hürrem Sultan'ın sonra da Nurbanu Sultan'nın kirası olan Yahudi bir kadındı. Bu sultanların saray dışı meselelerini ve sultanlara mücevher sağlama işini üstlenmiştir. Ebelik konusundaki uzmanlığı sayesinde Kanuni Sultan Süleyman döneminde hareme kabul edilmeye başlandı. Ester Handali ve kocası Eliya Handali Osmanlı haremindeki kadınlara mücevher, kozmetik ve pahalı giyecekler sağlama görevini üstlenmişlerdi. Kocasının ölümünden sonra Ester bu görevi tek başına yürüttü. Önce Hürrem Sultan'ın sonra da Nurbanu Sultan'ın sırdaşı ve sekreteri görevini yaptı. Osmanlı haremindeki kadınlar haremden dışarı çıkamadıkları için dış dünyayla ilişkilerini çoğu Yahudi olan bu kadınların yürütmesi gelenek haline geldi. Bu kadınlara "kira" adı verilirdi. Kanuni, II. Selim ve III. Murat zamanında yaşayan Ester, özellikle III. Murat döneminde İtalya Krallıkları ve Venedik ile ilişkilerde önemli rol oynadı. Araştırmacı Moshe Sevilla-Sharon'un anlattığına göre: Enflasyon yükselince Yeniçeri maaşlarının satın alma gücü azaldı ve bu gidişatın sorumlusu olarak Ester Kira ve onun oğulları olarak gören sipahiler, bu kişilerin kendilerine teslim edilmesini istedi. Olaylardan haber alan Ester, çocuklarıyla birlikte Kaymakam Halil Paşa'nın konağına sığındıysa da sipahiler tarafından yakalanan Ester ve bir oğlu katledildiler ve bedenleri At Meydanı (Sultanahmet Meydanı)'na kadar sürüklendi. Ester'in diğer oğlu ise Aksak Mustafa Çavuş adını alarak Müslümanlığa geçince sağ kurtuldu. Yardımseverliğiyle ün yapan Handali'nin yetimlere ve dullara para yardımı yaptığı, Yahudi din adamlarına, İbranice kitap yazan yazarları desteklediği bilinmektedir. 1569'daki büyük İstanbul yangını sonrasında evlerini kaybedenlere yardımcı olmuştur. Yeşiller - Yeşil Alternatif Yeşiller – Yeşil Alternatif (Almanca: "Die Grünen - Die grüne Alternative"), kısaca Yeşiller, Avusturya'daki siyasî partilerden biri. 1986 yılında Tuna havzasına yapılmak istenen baraja karşı yapılan sert bir protestoya önayak olmuş "Vereinte Grüne Österreichs (VGÖ)" - Avusturya Birleşmiş Yeşiller ve "Alternative Liste Österreich (ALÖ)" - Avusturya Alternatif Listesi üyelerinin ve partilerinin birleşmesi ile kurulmuştur. 15 Ekim 2017'de yapılan seçimlerin parti; Avusturya Millî Meclis’inde temsil edilme hakkını elde edememiştir. Parti, "Planet" yayınını yayınlamaktadır. 1 Ocak 2020 tarihinde yapılan açıklamada 29 Eylül 2019 tarihinde yapılan seçimlerin ardından Avusturya Halk Partisi ile uzlaştığı açıklandı. Yeşiller Adem-i merkeziyetÃ§ilik Adem-i merkeziyetçilik, devlet merkezinin gücünü azaltarak yerel yönetimlerin yetkilerinin artırılmasını savunan siyasi görüş. Adem-i merkeziyet, "merkezin yokluğu" manasına gelir. Liberal ideolojinin savunduğu görüşlerden biridir. Osmanlı Devleti'nde başlıca savunuculuğunu Prens Sabahattin ve onun liderliğini yaptığı Ahrar Fırkası yapmıştır. Prens Sabahattin'in görüşleri yerinden yönetim ve bireysel girişim ilkelerine dayanıyordu. Buna göre, merkezi hükûmetin yetkileri azaltılacak, buna karşılık imparatorluktaki çeşitli unsurların yönetime katılma yetkileri arttırılacak, liberal ekonomi uygulanacaktır. Alfred North Whitehead Alfred North Whitehead, (15 Şubat 1861 – 30 Aralık 1947) İngiliz bir matematikçi ve filozoftur. Mantıksal pozitivizm olarak bilinen felsefi akımın ve Viyana Çevresi olarak adlandırılan filozoflar grubunun içinde yer alan önemli isimlerden birdir. Ramsgate, Kent, Birleşik Krallık'ta doğdu, Cambridge, Massachusetts, ABD'de öldü. 1880–1910 arasında matematik üzerinde çalıştı. 1910–24 arasında fizik, bilim felsefesi, eğitim pratik ve teoriği üzerine çalışmalarda bulundu. 1924–47 arasında daha önce hiç düşünmediği bir dalda Harvard Üniversitesi'nde felsefe profesörü oldu, metafizik hakkında yazdı. Bertrand Russell'la beraber "Principia Mathematica" kitabını yazdı. Tanrı'yı İbrahimi dinlerden daha farklı bir şekilde anladığı iddia edilse de, eserlerinde semavi dinlerden esintiler mevcuttur. William Ewart Gladstone William Ewart Gladstone (d. 29 Aralık 1809 – ö. 19 Mayıs 1898), Britanyalı li bir politikacı ve Birleşik Krallık Başbakanı (1868–1874, 1880–1885, 1886 ve 1892–1894). Önemli bir politik reformcudur, popülist konuşmalarıyla tanınır, yıllarca Benjamin Disraeli ile bir politik yarış içinde olmuştur. Liberaller seçimi kaybedince Benjamin Disraeli'yi yıpratmak için Osmanlı yönetimindeki Bulgarlar hakkında 5 Eylül 1876 tarihinde basılan, "Bulgarian Horrors and the Question of the East", başlıklı 64 sayfalık bir broşür kaleme alan ve Osmanlıların bağımsızlık isteyen Bulgarlara yaptıklarını alçakça ve eşi görülmemiş bir zulüm olarak sayan Gladstone, Türklerin dünyadan tasfiye edilmesi gerekliliğini anlattı. Gladstone'a göre Türkler, ""insanlığın dev bir insanlık dışı örneği""dir. ""Türk hükûmeti"" olarak adlandırdığı Osmanlı hükûmeti için ise ""hiçbir hükûmetin işlemediği kadar günah işlemiş, hiçbir hükûmet onun kadar günahkârlığa saplanmamış, hiçbiri onun kadar değişime kapalı olmamıştır"" der. William Ewart Gladstone hakkında en kapsamlı çalışma: Taha Niyazi Karaca, İngiltere Başbakanı Gladstone'un Osmanlı'yı Yıkma Planı: Büyük Oyun, Timaş Yayınevi, İstanbul 2011. https://web.archive.org/web/20110221092244/http://www.timas.com.tr/Icerik/Kitaplar/Tarih/Osmanli-Tarihi/Buyuk-Oyun.aspx Moskova Konferansı (1944) Moskova Konferansı (1944): 9-20 Ekim 1944. Normandiya çıkarmasının başarılı olması üzerine Sovyetler Birliği de 23 Haziran 1944'te Doğu cephesinde genel bir karşı taarruza başladılar. Bu taarruz, Rus ordularının Balkanlar ve Orta Avrupa'yı işgali ile sonuçlandı. Bu durum Birleşik Krallık Başbakanı Churcill'i endişelendirdi. Churcill, Sovyet yayılmasını önlemek için Stalin'le anlaşmak üzere Moskova'ya gitmesine sebep oldu. 9-20 Ekim 1944'te Moskova'da Stalin ile yapılan görüşmeler sonucunda: Veraset Savaşları İspanya Veraset Savaşı İspanya Veraset Savaşı, İspanya kralı II. Carlos'un veliaht bırakmadan ölümünden sonra Avrupa ülkeleri arasında İspanya topraklarının paylaşımı konusundaki anlaşmazlıktan dolayı ortaya çıkan ve 1702-1714 yılları arasında yaşanan savaştır. Büyük bir miras bırakacak olan İspanya Kralı II. Carlos'un 1700 yılında ölümü Avrupa'yı yeni bir savaş tehdidi ile karşı karşıya bıraktı. Çünkü Hollanda Cumhuriyeti ve İtalya'nın bir bölümü ile Brezilya dışında Güney Amerika, Büyük Antiller, Kanarya Adaları ve Filipinler'e kadar uzanan İspanya Sömürgeler İmparatorluğunun paylaşılması söz konusuydu. 1700-1715 yılları arasında birçok savaş ve mücadelelere sebep olan İspanya Veraset Savaşı'nın Avrupa ve dünya tarihi açısından önemli özellikleri ve sonuçları vardır: Avrupa'ya yeni bir statü kazandıracak ve ülkelerin geleceğini yakından etkileyecek olan İspanya Kralı II. Carlos'un ölümünden önce yazdığı Vasiyetname şöyle idi: İspanya topraklarının bütünlüğü bozulmadan XIV. Louis'nin torununa kalacak, ancak Fransa ve İspanya tahtları birleştirilmeyecektir. XIV. Louis bu teklifi kabul etmezse, taht, aynı koşullarla Habsburg İmparatoru'nun oğluna verilecektir. XIV. Louis teklifi kabul ettiğini açıkladı, ancak varis olarak tayin edilen torunu V. Felipe'yi Fransa tahtının varisleri arasından çıkarmayarak tahtların birleşmemesi sözünü tutmadı. Bu ileride tüm İspanyol topraklarının Fransız hanedanı altında birleşmesi ve Avrupa'daki güç dengelerini bozacak çok büyük bir gücün ortaya çıkması anlamına geliyordu. İmparatorluğun diğer varisi durumunda olan İngiltere, Kutsal Roma Cermen İmparatorluğu, Hollanda Cumhuriyeti, Portekiz, Brandenburg ve Savoy Dükalıkları aralarında anlaşarak Fransa'ya karşı "Büyük İttifak"ı kurdular. 1702 yılında başlayan savaşlar, 1715 yılına kadar devam etti. Fransa'nın yenilgisiyle sonuçlanan İspanya Veraset Savaşı, Utrecht Barışı ve İspanya'nın paylaşılmasıyla sona erdi. Sonuç olarak, XIV. Louis'in torunu V. Felipe İspanya tahtında kaldı. Avusturya, İtalya ve Hollanda'daki birçok İspanyol bölgesini elde etti. Kıta Avrupası üzerindeki Fransız hegamonyası ortadan kalktı ve güç dengesi düşüncesi, uluslararası düzenin bir parçası oldu. 19. yüzyılın büyük çaplı siyasi olayları açısından çok önem taşıyan Utrecht Barışı, Westphalia Barışı ile birlikte "Modern Dünya"nın temellerini atan iki önemli tarihsel olaydır. Günümüz Avrupa'sının temelleri özellikle Utrecht Barışı ile atılmıştır. Mesut Bakkal Mesut Bakkal (d. 19 Mart 1964, Kırıkkale), Türk eski futbolcu ve teknik direktör. 1978'de Kırıkkale΄de MKE Kırıkkalespor altyapısında futbola başladı. MKE Kırıkkalespor oynarken 18 yaşında ümit millî takıma çağrıldı. 1982-1994 yılları arasında profesyonel olarak Denizlispor΄da oynadı. 5 kez millî takımlara çağrılan Mesut Bakkal, 3 kez Türkiye U-18 ve 2 kez de Türkiye U-21 forması olmak üzere toplam 5 kez millî formayı giymiştir. 1995-1997 arasında antrenör, Denizlispor altyapı 1997 yılından bu yana Denizlispor, MKE Ankaragücü, Gençlerbirliği ve millî takımda antrenörlük yaptı. Ziya Doğan'ın ayrılmasından sonra 30 Ağustos 2005'te Gençlerbirliği ile anlaşmıştır. Mesut Bakkal direktörlüğünde Gençlerbirliği, Süper Lig'inde oynadığı 30 maçtan 14 galibiyet, 7 beraberlik ve 9 mağlubiyet alarak 2005-2006 sezonunda ligi 6. sırada bitirmiştir. 2007-2008 sezonunda Gaziantepspor'a gelen Mesut Bakkal 15. haftada teknik direktörlükten istifa etmiştir. 19. Haftada ise 2006-2007 sezonunun sonunda ayrıldığı Gençlerbirliği ile tekrar anlaşmıştır. Daha sonra tekrar Gençlerbirliği teknik direktörlüğünden istifa edip Denizlispor'u çalıştırmaya başlamıştır. Denizlispor tarafından sözleşmesi feshedildikten sonra 2009-2010 sezonunda Manisaspor ile anlaşmış, fakat takımın kötü gidişi nedeniyle 2009-2010 sezonunun 17. haftasında Manisaspor ile yollarını ayırmıştır. 24 Mart 2010 tarihinde Sivasspor'la anlaşmıştır ve 22 Ekim 2010 Cuma Sivasspor ile yolları ayrıldı. Teknik direktör Ümit Özat'in teknik direktörlükten istifasından sonra MKE Ankaragücü teknik direktörlüğünü üstlenmiştir. Görevine gelmesiyle beraber takımla başarılı sonuçlar almaya başlamıştır. 2011-12 sezonunun başlamasına 10 gün kala yeni yönetiminle çalışamayacağını açıklayıp istifa etmiştir. Sezonun ikinci yarısının 5. haftasında ise Samsunspor'da göreve başlamıştır. Daha sonra Kardemir Karabükspor anlaştığı duyurulmuştur. 6 Mayıs 2013'te yönetimin aldığı kararla sözleşmesi feshedilmiştir ve ayrılmıştır. Aralık 2013'te ise Konyaspor'da Uğur Tütüneker'den boşalan teknik direktörlük görevine getirilmiştir. İlk maçına Kayserispor karşısında çıkmış ve 0-0 berabere kalmıştır. 2014-15 sezonu başında Konyaspor kulübü ile 1 yıllık sözleşme uzatmıştır. 25 Ekim 2014 tarihinde Konyaspor yönetimiyle masaya oturan Bakkal'ın sözleşmesi karşılıklı olarak feshedilmiştir. 1 Temmuz 2015 tarihinde Mersin İdman Yurdu ile 1+1 yıllık sözleşme imzalamıştır. 18 Eylül 2015 tarihinde Mersin İdman Yurdu'ndaki teknik direktörlük görevinden istifa etti. 24 Nisan 2017 tarihinde Kayserispor ile sözleşme imzalamıştır. Ligin son 6 haftasında Kayserispor'u çalıştıran Bakkal, takımı ligde tutmayı başardıktan sonra yeni sezon öncesi kırmızı sarılarla yollarını ayırdı. 2017-2018 sezonunun 3. haftası sonrasında, 31 Ağustos'ta kariyerinde 4. kez Gençlerbirliği'ni çalıştırmaya başladı. Başakşehir ve Beşiktaş galibiyetlerine rağmen bir beraberlik ve 6 mağlubiyet alan Bakkal, ligin 12. haftasının sonunda Gençlerbirliği ile yollarını ayırdı. 28 Şubat 2018 tarihinde Aytemiz Alanyaspor ile sözleşme imzalamıştır. Paris Barış Konferansı Paris Barış Konferansı, I. Dünya Savaşı'nı sona erdiren antlaşmaların hazırlandığı uluslararası bir konferanstır. Müttefik, kısmen müttefik ve ortak devlet gibi farklı gruplara ayrılmış 32 devletin temsilcileri katılmıştır. Bu devletler, İttifak Devletleri ile savaşmış veya onlara savaş ilan etmiş devletlerdi. Konferans 18 Ocak 1919'da, yani Alman İmparatorluğu'nun kuruluşunun yıldönümü günü açıldı. Fransızlara Urfa, Antep ve Maraş verildi. Batı Anadolu başta İzmir'in işgali olmak üzere Yunan işgaline maruz kalmıştır. Konferansın kararlarına hakim olan devletler; İngiltere, Fransa, ABD ve İtalya ise Macaristan ile 4 Haziran 1920 tarihinde Trianon Antlaşması imzalanmıştır. Konferansta savaş sırasında imzalanmış olan gizli antlaşmaların uygulanması karara bağlanmış, İngiltere ve Fransa Wilson İlkeleri'ne tamamen ters düşmemek için “savaş tazminatı” yerine “savaş onarımı”, “sömürgeciliğin” yerine ise “manda-himaye sistemini “ gündeme getirerek uygulanmasını sağlamışlardır. I. Dünya Savaşı'nın askeri safhası ateşkes antlaşmalarıyla sona erdikten sonra galip devletler imzalanacak olan antlaşmaların maddeleri üzerinde karşılıklı olarak anlaşmak ve kendi aralarındaki siyasi, ekonomik problemleri çözümlemek amacıyla 18 Ocak 1919’da Paris’te bir araya gelmiş, konferansa İttifak Devletleri'ne karşı savaş açmış olan başta İtilaf Devletleri olmak üzere toplamda 32 devlet katılmıştır. Konferansa katılan devletlerin tamamının üye olacağı Milletler Cemiyeti kurulmuş, cemiyetin amacının; dünya devletlerinin haklarını eşit olarak korumayı amaçlayacağı savunulmuş ancak bu cemiyetin sadece İtilaf Devletleri tarafından kurulmuş olması cemiyetin fiilen taraflı davranmasına neden olmuştur. İtilaf Devletleri'nin konferansta savaştan galip ayrılmalarının verdikleri rahatlıkla Wilson İlkeleri'ni göz ardı ederek yenilen devletlere imzalatmak amacıyla çok ağır şartlar taşıyan antlaşma taslakları hazırlamaları sonucunda İtilaf Devletleri'nin tarafından olan ABD bu konferanstan sonra Avrupa ile olan ilişkilerini en alt düzeye indirmiştir. Konferansta Almanya, Avusturya-Macaristan İmparatorluğu ve Bulgaristan ile imzalanacak olan barış antlaşmalarının taslakları hazırlanmasına rağmen Osmanlı Devleti ile imzalanacak olan antlaşmanın esaslarının daha sonra belirlenmesi kararlaştırılmış bunda daha önce Rusya’ya verilmesi planlanan bölgelerin Rusya’nın savaştan çekilmesi nedeniyle yeniden paylaşımının gerektiği fikri etkili olmuştur. Konferansa katılan Ermeni temsilcileri Doğu Anadolu’da bağımsız Ermenistan kurulması fikrini ilk kez bir uluslararası konferansta dile getirmişler, bu istekleri de İtilaf Devletleri tarafından destek görmüştür. İngiltere ve Fransa daha önce İtalya’ya vermeyi tasarladıkları İzmir ve çevresinin Yunanistan tarafından işgal edilmesini kabul etmişler, bu kararın alınmasında “Yunanistan’ın İzmir çevresindeki Rumların Müslüman-Türkler tarafından öldürüldüğü” şeklinde propagandasının etkili olması yanında, asıl neden Boğazlara çok yakın olan bu bölgede İtalya’nın İngiliz çıkarlarını tehdit edebilecek bir güç olmasından çekinilmesi olmuştur. Bu nedenle İtalya ile İtilaf Devletleri arasında Paris konferansı sırasında ilk görüş ayrılıkları ortaya çıkmıştır. Milletler Cemiyetinin temel ilkelerini karara bağlayan, Almanya ile Versay Barış Antlaşması, Avusturya ile Saint-Germain Antlaşması, Bulgaristan ile Neuilly Antlaşması'nı imzalayan İtilaf Devletleri, 22 Nisan 1920'de Osmanlı Devleti'ni, Paris Barış Konferansı'na çağırmışlardır. Versay Barış Antlaşması Versay Barış Antlaşması, I. Dünya Savaşı sonunda İtilaf Devletleri ile Almanya arasında imzalanan barış antlaşmasıdır. 18 Ocak 1919'da başlayan Paris Barış Konferansı'nda müzakere edilmiş, 7 Mayıs 1919'da son metin Almanlara deklare edilmiş, 23 Haziran'da Alman Parlamentosu'nca kabul edilmiş ve 28 Haziran'da Paris'in Versay banliyösünde imzalanmıştır. İçerdiği ağır koşullardan ötürü Versay Antlaşması Almanya'da büyük tepkiye yol açmış ve "ihanet" olarak kabul edilmiştir. Birçok tarihçi Almanya'da 1920'lerde yaşanan ekonomik ve siyasi istikrarsızlığa, Nazi Partisi'nin iktidara gelişine ve II. Dünya Savaşı'na nihai olarak Versay Antlaşması'nın neden olduğu düşüncesindedir. Alman hükûmeti 1918 yılının Ekim ayında, dönemin ABD başkanı Woodrow Wilson'un adil bir barış için önermiş olduğu on dört maddeyi kabul ettiğini bildirmiş, Başkan'dan bu çerçevede bir antlaşmaya gidilmek üzere ateşkes sağlanması yönünde girişimlerde bulunmasını talep etmişti. Bu on dört maddenin dokuz maddesi yeni toprak düzenlemeleriyle ilgilidir. Ancak savaşın son yılında gerek İngiltere, Fransa ve İtalya arasında, gerekse de bu ülkelerle Romanya ve Yunanistan arasında imzalanmış olan gizli antlaşmalar daha farklı bir toprak düzenlemesini gerektirmekteydi. Paris Barış Konferansı'nda "Üç Büyükler" olarak bilinen İngiltere Başbakanı David Lloyd George, Fransa Başbakanı Georges Clemenceau ve İtalya Başbakanı Vittorio Emanuele Orlando etkin olmuş ve Versay Antlaşması'nın maddeleri taslak haline getirilmiştir. Bu taslakla ateşkes görüşmeleri sırasında verilen güvenceler arasındaki uyumsuzluk Alman heyetince protesto edilse de Alman Meclisi antlaşma şartlarını 9 Temmuz 1919'da, Almanya üzerinde abluka kalkmadığı ve başka yapılacak bir şey olmadığı için onayladı. Genel hatlarıyla, 10 Ocak 1920'de yürürlüğe giren Versay Antlaşması, Bismarck (Bismark)'ın kurduğu Almanya'yı yıkıyor ve yeni bir Avrupa düzeni kuruyordu. Almanya, Alsas-Loren'i Fransa'ya, Eupen (Öpen), Malmedy (Malmedi) ve Monschau (Monşo)'nun bir bölümünü Belçika'ya, Memel'i (bugün Klaipeda) yeni kurulan Litvanya'ya, Yukarı Silezya'nın güney ucunu ve Batı Prusya'nın büyük bölümünü Polonya'ya, Yukarı Silezya'nın bir parçasını Çekoslovakya'ya bırakıyordu. Danzig (bugün Gdansk) serbest şehir oluyor ve Milletler Cemiyeti'nin himayesine terkediliyordu. Saar (Sar) bölgesi Fransa'ya bırakılacak, bölgenin esas kaderi ise on beş yıl sonra yapılacak halk oylaması ile belirlenecekti. Almanya, Ren kıyılarındaki ve Helgoland'da mevcut tahkimatları yıkacaktı. Ayrıca 1920'de Schleswig Holstein bölgesinin Schleswig kısmında plebisit yapılacaktı. Bu plebisit sonucu Orta Schleswig Almanya'da kalırken; Apenrade (Aabenraa), Sonderburg (Sonderborg), Hadersleben (Haderslev) ilçelerinin tamamıyla Tondern (Tønder) ve Flensburg ilçelerinin kuzey kısımlarından oluşan Kuzey Schleswig (Güney Jutland) Danimarka'ya geçiyordu. 15 Haziran 1920'de Almanya, Danimarka'ya Kuzey Schleswig'i resmen devretti. Almanya'nın, Çin'deki hakları ve Büyük Okyanus'taki adaları Japonya'ya devredildi. Almanya, Avusturya ile birleşmemeyi taahhüt etmekte; ayrıca Avusturya, Çekoslovakya ve Polonya'nın bağımsızlığını tanımaktaydı. Tarafsızlığı savaş içinde çiğnenen Belçika'nın hukuki bakımdan da tarafsızlığı kaldırılmakta, Almanya da bunu kabul etmekte idi. Almanya, mecburi askerliği kaldırıyor, en çok 100 bin kişilik bir ordu bulundurmak yetkisine sahip oluyordu. Ayrıca, Almanya denizaltı ve uçak da üretemeyecekti. Bütün gemilerini de İtilaf Devletleri'ne teslim edecekti. Almanya, ödeme kabiliyetinin çok üstünde bir savaş tazminatıyla da yükümlü tutuluyordu. Almanya, ekonomik ve siyasi bakımdan ağır yükümlülükler altında idi. Birçok Alman da yeni kurulan devletlerin sınırları içinde kalmıştı. Bu durumun doğal bir sonucu olarak azınlık meselesi, Barış Antlaşmasının uygulanması ile ortaya çıkmıştır. Gottfried Feder Gottfried Feder (27 Ocak 1883, Würzburg - 24 Eylül 1941, Murnau), Adolf Hitler'in de katıldığı NSDAP'nin 6 kurucusundan biridir. Gottfried Feder bir ekonomist ve sonradan NSDAP adını alan Alman İşçi Partisi'nin (DAP) ilk üyelerinden biri ve ekonomik teorisyeni idi. Feder aynı zamanda inşaat mühendisidir ve NSDAP Programını yazmıştır. Ansbach ve Münih hümanist okullara devam ettikten sonra, Berlin ve Zürih'te (İsviçre) mühendislik okudu; mezun olduktan sonra, resmi binaların inşa edildiği Bulgaristan'da özellikle aktif olduğu 1908 yılında bir inşaat şirketi kurdu. 1917 tarihinde, Feder kendi başına mali politika ve ekonomi okudu. I. Dünya Savaşı sırasında zengin bankacılara karşı düşmanlığı geliştirilen ve 1919 yılında bir manifesto olan "Brechung der Zinsknechtschaft"ı yazdı; yakında tüm bankaların devletleştirilmesi ve faizlerin kaldırılmasını talep etti. Adolf Hitler ile 1919 yılının yaz ayında tanıştı ve Feder, finans ve ekonomi alanında Hitler'in akıl hocası oldu. Hitler'in "Yahudi finans kapitalizmi" konusunda muhalefetinin ilham kaynağı oldu. Feder 1923 yılında partinin Birahane Darbesi'ne katıldı. Hitler tutuklandıktan sonra partinin liderlerinden biri olarak kaldı ve 1924 yılında Reichstag'a seçildi. 1936 yılına kadar görevde kaldı. Haziran 1934 yılında Uzun Bıçaklar Gecesi'nde Ernst Röhm ve Gregor Strasser gibi sol eğilimli parti yetkilisi olan SA liderleri öldürüldü. Feder, nihayetinde Aralık 1936'da Berlin Technische Hochschule'ye profesör olarak atandı ve hükümetten çekildi. 24 Eylül 1941'de Murnau'da ölümüne kadar bu görevde kaldı. Stratovarius Stratovarius, 1984 yılında Finlandiya'nın başkenti Helsinki'de kurulmuş bir power metal grubudur. Kurulduklarından bu yana 16 stüdyo albümü, 4 DVD ve 1 canlı albüm yayımladılar. Alman grupları Helloween, Blind Guardian ve Gamma Ray ile birlikte power metal türünün hem öncülerinden hem de en etkili gruplarından birisi sayılır. Grup, kimisi tartışmalı olmak üzere birçok kadro değişikliği yaşadı ve 1995'ten itibaren kurucu üyelerin tamamı gruptan ayrılmış oldu. Şu anda grubun en uzun soluklu üyesi, 1994'te gruba katılan vokalist Timo Kotipelto'dur. Stratovarius 1984 yılında ilk olarak Black Water ismiyle kuruldu. Yaşanan birçok eleman, tarz ve isim değişikliğinden sonra grup kendi sesini bulabildi. Grubun ilk dönem üyeleri davul ve vokallerde Tuomo Lassila, gitarda Staffan Stråhlman ve bas gitarda John Vihervä olmak üzere 3 kişiden oluşuyordu. 1984 yılının sonlarına doğru bas gitarist Vihervä grubu bıraktığını açıkladı, yerine Jyrki Lentonen geldi. 1985 yılında isimlerini Stratovarius (bir gitar markası olan Stratocaster ile keman markası Stradivarius sözcüğünün kombinasyonu olan bu ismi bulanın Lassila mı yoksa Stråhlman mı olduğu konusu şaibelidir) olarak değiştiren grup, Lassila'nın Stråhlman'ı gruptan atması üzerine Timo Tolkki'yi Danimarka’nın Aalborg şehrinde verecekleri konserden birkaç gün önce gruba dahil ederek vokal ve gitarı ona devretmiştir. Tolkki’nin gruba girmesiyle Stratovarius şu anki şeklini almıştır. Tolkki kadroya dahil olduktan sonra 1987’de 3 parçalık (Parçalar Future Shock, Fright Night ve Night Screamer idi) bir demo kaydeden grup, Helsinki’deki Tavastia Club’da verdiği bir konser esnasında CBS Finland adlı plak şirketinin dikkatini çekmiş, plak şirketi grubun performansını beğenerek anlaşma imzalamak istemiştir. Grup CBS Finland ile anlaştıktan sonra kadrosuna klavyeci Antti Ikonen’i dahil etmiştir. 1988’de “Future Shock” ve “Black Night” teklilerini piyasaya süren grup, 1989’da ilk albümü olan Fright Night’ı çıkararak Avrupa’da küçük bir turne ile ilk albümlerini tanıtmıştır. Giants of Rock adlı festivalde Anthrax gibi gruplarla aynı sahneyi paylaşmaları ise bu turnenin en dikkat çekici noktalarından birisidir. 1989 yılı turnesinden sonra bas gitarist Lentonen gruptan ayrıldığını duyurmuştur. 1991 yılında grup, Stratovarius II adını verdiği ikinci albümünü kendi çabalarıyla yayınlamak zorunda kaldı; çünkü CBS Finland gruba olan ilgi ve alakasını kaybetmişti ve anlaşma bozulmuştu. Albümdeki “The Hands of Time” adlı şarkıyı duyan Shark Records grup ile anlaşmış ve 1992 yılında albüm, Twilight Time adıyla ve bu sefer farklı bir kapak dizaynıyla tekrar piyasaya sürülmüştür. Bas gitarist Lentonen’in grubu bırakması üzerine albümdeki vokal ve elektro gitarların yanı sıra bas gitar da Tolkki tarafından çalınmıştır. Ne var ki albüm yayınlanmadan kısa sıra önce gruba dahil olan Jari Behm, bu albümde çalmamış olsa dahi albüm bilgilerindeki bas gitarist kısmında adı geçmektedir. Twilight Time yayınlandıktan sonra gruptan kovulan Behm’in yerine Jari Kainulainen gelmiştir. 1993 yılında yeni şarkı yazımına başlayan grup, 1994 yılında Dreamspace adlı üçüncü albümünü çıkardı. Albüm kaydının %70’i tamamlanmışken davulcu Lassila’nın her iki elinde de strese bağlı bir sakatlık olunca grup, 2 ay boyunca davuldan uzak kalan Lassila’nın yerine, kalan 4 parça için Kingston Wall davulcusu Sami Kuoppamaki ile anlaştı. Diğer iki albüme nazaran daha fazla popülarite kazanan ve birçok olumlu eleştiri alan bu albüm, vokallerde Tolkki’nin yer aldığı sonuncu albümdür. Ayrıca Tolkki aynı yıl içerisinde, uzun zamandır yapmak istediği solo albümünü “Classic Variations and Themes” adıyla yayınlamıştır. Grup, Dreamspace’ten sonra yeni bir vokal arayışına girmiş, kadrosuna 1994 yılının ortalarında Timo Kotipelto’yu dahil ederek 1995 yılında Fourth Dimension adlı dördüncü albümünü çıkarmıştır. Grup, yeni vokalistiyle power metalden ziyade daha çok neo-classical bir havaya bürünmeye başlamıştır. Albümdeki “Twilight Symphony” adlı şarkı bu değişmenin ilk sinyallerini veriyordu. Yeni tarzıyla popülaritesini iyice artıran grup, bu albümden “Against the Wind” adlı şarkıya bir de klip çekmiştir. 11 yıldır grupta yer alan ve kurucu üye olan Tuomo Lassila, grubun gidişatı ve tarz değişikliğinden duyduğu rahatsızlık ve üzüntüden dolayı Antti Ikonen’i de yanına alarak gruptan ayrılmıştır. Yeni bir davulcu ve klavyeci arayışına giren grup, Yngwie Malmsteen ile çalışmışlığı olan İsveçli klavyeci Jens Johansson’ı ve Rage adlı gruptan Alman davulcu Jörg Michael’ı kadrosuna dahil etmiştir. Yeni kadrosuyla 1996 yılında Episode adlı beşinci albümünü çıkaran grup, “Season of Change” ve “Forever” adlı şarkılarda açıkça fark edilebilen orkestral ve senfonik öğelerle, yeni tarzını pekiştirme fırsatı bulmuştur. Grup bu kadrosuyla 2009 yılında çıkacak olan Polaris albümüne kadar devam etmiştir. 1997 yılında Visions adlı altıncı albümünü çıkaran grup, bu albümden “The Kiss of Judas”, “Black Diamond” ve 10 dakikalık “Visions (Southern Cross)” gibi şarkılarla dikkat çekmeyi başarmıştır. En sevilen şarkıları Black Diamond, Visions albümünün çıkışından günümüze kadar grubun konser repertuvarında sürekli yer edinmiştir. Aynı yıl içerisinde Destiny adlı yedinci albümünü kaydedip 1998'de albümü piyasaya süren grup, bu albümle Finlandiya müzik listelerinde 1. sıraya ulaşmıştır. 2000 yılında Infinite adlı sekizinci albümünü çıkaran grup, bir önceki albüm Destiny gibi Finlandiya müzik listelerinde 1. sıraya ulaşmıştır. 2011 yılında çıkacak olan Elysium adlı albüme kadar bir daha 1. sıraya ulaşamayan grup, bu albümde yer alan 9 dakikalık “Infinity” adlı şarkısıyla senfonik öğelerin sayısını artırmıştır. Infinity ile aynı kulvarda yer alan diğer iki şarkı da “Hunting High and Low” ve “A Million Years Light Away” olmuştur. Grup bir sonraki yıl bonus ve cover parçalar ile canlı performansların yer aldığı “Intermission” adlı toplama albümünü çıkarırken, Tolkki de “Hymn to Life” adlı ikinci solo albümünü çıkarmaya fırsat bulmuştur. Aynı dönem içerisinde Avantasia’nın The Metal Opera albümünde konuk gitarist olarak yer alan Tolkki, bir sonraki Avantasia albümü olan The Metal Opera II’da da yine konuk gitarist olmuştur. Vokalist Kotipelto ise soyadını verdiği solo projesinin “Waiting for the Dawn” adlı ilk albümünü 2002 yılında çıkarma şansı bulmuştur. 2003 yılında grup, yeni albümü Elements üzerinde çalışmaya başladı. Double olarak çıkması belirlenen albüm, sonradan iki parçaya bölünerek “Elements Pt. 1” ve “Elements Pt. 2” adlarıyla aynı yıl içerisinde piyasaya sürülmüştür. Albümle aynı ismi taşıyan 12 dakikalık “Elements” adlı parça grubun 2011 yılında çıkan “Elysium” albümüyle aynı adı taşıyan 18 dakikalık şarkının çıkışına kadar en uzun süreli şarkı olarak kalmıştır. Elements Pt. 1 ve 2’nin çıkışından sonra grup üyeleri arasında yükselen tansiyon, grubun 2004 yılında Tolkki’nin geçirdiği sinirsel yıkımdan dolayı dağılmasına sebebiyet vermiştir. Birkaç ay sonra Tolkki’ye depresyon teşhisi konulmuş ve bir müddet rehabilitasyona girmiştir. 2004 yılı içerisinde de vokalist Kotipelto, solo projesini devam ettirerek Coldness adlı albümünü çıkarmıştır. Aynı dönem içerisinde Stratovarius üyeleri Kotipelto’yu gruptan kovarak yerine “Katrina K” adlı bayan bir vokalisti almak gibi bir takım kurnazca sayılabilecek davranışlar içine girmiştir (Ancak Katrina K, grupla hiçbir kayıt yapamadan Kotipelto gruba tekrar alınmıştır). Bu dönem içerisinde yaşanan diğer talihsizliklerden birisi de Tolkki’nin 2004 yılında İspanya konseri sonrası bir hayran tarafından bıçaklanmasıdır. Grubu tekrar toplayan Tolkki, 2005 yılında, grupla aynı adı taşıyan “Stratovarius” adlı 11. albümü piyasaya sürmüştür. Hayranlardan birçok olumsuz tepki alan bu albüm, grubun diğer çalışmalarına nazaran neredeyse hiç neo-classical ya da senfonik öğe taşımamakla beraber ne Tolkki ne de Johansson soloları da barındırmıyordu. Şarkı sözleri de bir o kadar eskiye nazaran değişik olan bu albümde, ayrıntılı ve anlamlı şarkı sözleri bulunmuyordu. Albüm, adeta grup elemanlarının nasıl birbirinden kopuk hareket ettiğinin ve artık bir bütün içinde çalışmadıklarının göstergesiydi. Tolkki birçok eleştiriye maruz kalmasının yanı sıra albümün çıkışından sonra Jari Kainulainen’i gruptan atarak bunun açıklamasını “O kadar garip sebepler var ki açıklamaya çalışmayacağım bile” diyerek yapmıştır. Kainulainen’in yerine gelen Lauri Porra ile çalışmalarına başlanan yeni albüm geçici olarak “R… R…” olarak adlandırılsa da grup içi meseleler projenin askıya alınmasına sebep olmuştur. Grup içi ayrılıkların had safhaya geldiği bir noktada Kotipelto ve Michael tarafsız dururken, Johansson ve Porra Tolkki’yi desteklemiştir. En sonunda, 4 Mart 2008’de bu bölünmeye daha fazla dayanamayan Tolkki, grubu dağıttığını şu sözcüklerle duyurmuştur: Stratovarius’un bütün isim haklarını elinde bulundurmasına rağmen Tolkki, Mayıs ayında Stratovarius adını ve bütün haklarını Kotipelto, Michael, Porra ve Johansson’a vermeye ve grubu onsuz sürdürmelerine razı olmuştur. R… R… için yazdığı şarkıları alarak “Revolution Renaissance” adlı yeni grubunda kullanan Tolkki, Stratovarius’un yeni albümü için düşündüğü bu ismi yeni grubuna vermiştir. Bu esnada Tolkki’nin yerine Matias Kupiainen’i alan Stratovarius üyeleri, yeni albümleri için stüdyoya girmiştir. Polaris adlı 12. albümünü 2009 yılında çıkaran grup, Finlandiya müzik listelerinde 2. sıraya yerleşme şansı bulmuştur. Albüm, 2010 yılında canlı performanslarla beraber tekrar piyasaya sürülmüştür. 2010’un Eylül ayında 13. albümünü çıkaracağını duyuran grup, albümün çıkışından önce Darkest Hours adlı bir EP çıkarıp iki eski şarkının da canlı performansını da buna eklemiştir. Helloween ile turlayan grup, turne esnasında Jörg Michael’a kanser teşhisi konulması üzerine gruba geçici olarak Alex Landenburg’u dahil etmiştir. 2011 yılında Elysium adlı albümünü çıkaran grup, Finlandiya müzik listelerinde 1. sıraya yükselmiştir. 1996 yılında çıkan Destiny albümünden bu yana bu başarıyı elde edemeyen grubun, albüm ile aynı adı taşıyan 18 dakikalık Elysium adlı şarkısı, bu zamana kadar kaydettiği en uzun şarkısıdır. 2011 yılının Eylül ayında kişisel sebeplerden dolayı gruptan ayrılma planlarını duyuran Michael, 31 Ocak 2012’ye kadar grupla beraber çalmaya devam etmiştir. Sadece Finlandiya’da düzenlenen “Farewell Jörg” adlı mini turnede de 18 Kasım’dan 26 Kasım’a kadar yer almıştır. 2012 yılının Mart ayında yeni bir davulcu arayışına girdiğini Facebook sayfasından ve resmi sitesinden duyuran grup, 20 Haziran 2012 tarihinde kadrosuna 24 yaşındaki davulcu Rolf Pilve'yi kattığını ilan etmiştir. Yeni albüm Nemesis'i 22 Şubat 2013'te çıkaran grup, ilk olarak Unbreakable adlı tekliyi piyasaya sürmüştür. Şu anki üyeler Eski Ã¼yeler Eski dönem üyeleri Orduspor Orduspor, 1967 yılında Ordu'da Ali Ataoğlu tarafından kurulan spor kulübüdür. Mor ve beyaz renkleri benimseyen kulüp bir dönem Süper Lig'de bulunan futbol takımı ile tanınmaktadır. İtalyan Fiorentina, Türkiye'de Samsunspor, Adana Demirspor, Karşıyaka SK, Ankaragücü ile kardeş takım olan Orduspor son olarak 2018-19 sezonunda Ordu 1. Amatör Ligi B Grubu'nda boy göstermiş, 2019-20 sezonunda Ordu 2. Amatör Ligi'ne düşürülmüştür. 2019-20 sezonunda bu lige katılmama kararı alınmış, tüm operasyonları Yenimahalle 52'ye kaydırılarak bu kulübün adı da Orduspor 1967 olarak değiştirilmiştir. Futbol haricinde dönem dönem kadın basketbol, tekvando, judo gibi spor dallarında da faaliyet göstermiştir. Orduspor 1978-79 sezonununda Türkiye 1. Futbol Ligi'ni 4. sırada bitirerek UEFA Kupası'na katılmaya hak kazanmıştır. Birinci turda o dönemin Avrupa'da en çok ses getiren takımlarından Baník Ostrava ile eşleşen Orduspor, ilk maçı Ordu'da 2-0 kazanma başarısı göstermiştir. Ancak deplasmanda 6-0 gibi farklı bir skorla mağlup olarak UEFA Kupası'na veda etmiştir. 2010-11 1. Lig'de Play-off şampiyonu olarak Süper Lig'e yükselmiştir. Kulüp 2011-12 Süper Lig'i 42 puanla 14. sırada noktalamıştır. Kulüp 2012-13 Süper Lig'de de yer almıştır. Ancak istikrarsız bir performans sergileyip lig bitimine 2 hafta kala sahasında Bursaspor'a 4-2 mağlup olmuş ve Mersin İdman Yurdu'nun ardından Süper Lig'den düşen ikinci takım olmuştur. 2013-14 sezonununda son haftalara dek yükselme mücadelesini sürdüren ekip, 1. Ligi 3. sırada tamamlamış ancak Play-Off'ta Mersin'e yenilerek yeni bir Süper Lig macerasına atılamamıştır. Takip eden sezonlarda maddi sıkıntıları aşamayarak önce 2. Lig'e, 2015-16 sezonu sonunda da 3. Lig'e düştü. 2016-17 sezonuna ise geçmiş borçlarından dolayı -9 puan ile başladı. 2016-17 sezonu sonunda küme düşen Orduspor, 2017-18 sezonuna Bölgesel Amatör Lig'de -12 puan ile başladı. Orduspor, 2018-19 sezonunda Ordu 1. Amatör Ligi B Grubu'nu 2. sırada tamamlayarak küme yükselmek için play-off oynasa da elenmiştir. Ordu 1. Amatör Ligi'nde oynayan Yenimahalle 52'nin adı Orduspor 1967 olarak değiştirilerek Orduspor'un tüm sporcuları bu takıma kaydırılmıştır. 2019-20 sezonundan itibaren Orduspor liglere katılım sağlamama ve Orduspor 1967'nin desteklenmesi kararını almıştır. Orduspor 1979-80 sezonunda, o zamanki adı UEFA Kupası olan Avrupa'nın kulüpler düzeyinde ikinci büyük kupasında mücadele etmiştir. "*Tabloda ikinci maç" koyu "yazılmıştır". 2019-20 sezonundan itibaren kulübün tescilli sporcusu bulunmamaktadır. 1975-1981, 1983-1986, 2011-2013 1967-1975, 1981-1983, 1986-1996, 1997-2000, 2005-2011, 2013-2015 2002-2005, 2015-2016 1996-1997, 2000-2002, 2016-2017 2017-2018 2018-19 Åžampiyonluk (2) : 1974-75, 1982-83 Åžampiyonluk (1) : 2004-05 *2015-2016 ve 2016-2017 sezonunda dokuzar puan silme cezası verildi. 2017-18 sezonunda 12 puan silme cezası verildi. 2018-19 sezonunda 6 puan silme cezası verildi. *Kademe-Klasman grubu olan sezonlar birleştirilerek yazılmıştır. *Play Off maç sonuçlarıda dahildir sezona *2001 den önce şu anki 1. Lig, 2. Lig ismiyle oynanıyordu. Fidangör, 2005 yılında Orduspor taraftarları tarafından kurulan, adını Ordu'nun en işlek caddesi olan Fidangör'den alan taraftar grubudur. Fidangör ismi, Ordu'nun Beyoğlu'su diye, diğer illerden gelenler tarafından yakıştırılmış, resmiyette Sırrı Paşa ve İsmet Paşa caddeleri olarak geçen caddelere verilen isimdir. Fidangör'ün Üniversiteli Ordusporlular, Liseli Ordusporlular, Fatsa Fidangör, soL serbest, Sinyal Tayfa, Bahçelievler, Yenimahalle ve İstanbul Fidangör adında alt grupları bulunmaktadır. 1841 Boğazlar Sözleşmesi 1841 Boğazlar Sözleşmesi, Avusturya İmparatorluğu, Fransa Krallığı, Birleşik Krallık, Prusya, Rus İmparatorluğu ve Osmanlı İmparatorluğu'nun 13 Temmuz 1841'de Londra'da imzaladığı uluslararası sözleşme. Mısır isyanı sonunda Osmanlı İmparatorluğu'nin tam bir çöküntü içine düştüğü ortaya çıkınca Boğazlar meselesi önemli bir konu olarak ön plana çıktı. Çünkü, Akdeniz'in doğu kapısı durumunda olan İstanbul ve Çanakkale Boğazları, devletlerarası ilişkiler ve dengeler açısından hayati önemi haizdi. Aslında, bu safhada boğazlar, Birleşik Krallık veya Rusya'nın kontrolüne girebilirdi. Fakat, bu güçler karşı karşıya gelmemek için ve dengelerin muhafazası maksadıyla bu türden uygulamaya teşebbüs etmediler. (a) 1535 kapitülasyonlarıyla Fransız bayrağı taşıyan ticaret gemilerine tüm Türk limanlarına girip çıkmak müsaadesi verildi. Bu müsaadeler zaman zaman diğer devletlere de tanındı. (b) 1774 Küçük Kaynarca Antlaşması Rus ticaret gemilerine Boğazlardan serbestçe geçebilmek hakkını tanıdı. (c) 1798 ve 1805'te Rusya ile yapılan ittifak antlaşmalarında Rus savaş gemilerinin Boğazlardan geçeceğine dair hükümler konuldu. 1806'da iki devlet arasında çıkan savaş bu antlaşma hükümlerini geçersiz kıldı. (d) 1809'da Birleşik Krallık ile imzalanan Kale-i Sultaniye Antlaşması'nda Boğazların tüm devletlerin savaş gemilerine kapalı tutulması prensibi kabul edildi. (f) 1833 tarihli Hünkar İskelesi Antlaşmasının gizli maddesinde, Osmanlı Devleti'nin Çanakkale Boğazını Rusya lehine kapatacağına, yani hiçbir yabancı savaş gemisinin hiçbir sebep ve bahane ile Çanakkale'den giriş yapmasına müsaade etmeyeceği hususuna yer verildi. Bundan da anlaşılıyor ki, Osmanlı Devleti bu dönemlerde Boğazlar Statüsünün sorumluluğunu Avrupa büyük devletleri ile paylaşma durumuna girmiştir. Mısır meselesinden sonra ise Boğazlar, Rusya'nın kontrolünden alınmış ve tekrar Avrupa büyük devletlerin taahhüdü altına verilmiştir. Bu antlaşma ile Boğazların barış zamanında savaş gemilerine kapalılığı uluslararası yükümlülük altına alınmıştır. Boğazların kapalılığı kavramı yalnız barış zamanı ile sınırlıdır. Osmanlı Devleti savaşa girdiği takdirde Boğazlan istediği gibi tasarruf edebilecektir. Yani, dilediği devletin savaş gemilerine açabilecektir. Nitekim, bu prensip Kırım Savaşı'nda uygulanacak, İngiliz ve Fransız savaş gemilerinin Karadeniz'e geçmelerine izin verilecektir. Sonuç olarak; 1841 yılında Osmanlı İmparatorluğu üzerindeki Rus nüfuzu ve baskısı gerilemiş; Fransa'nın Mısır üzerindeki etkinliği ortadan kalkmış; Hünkar İskelesi Antlaşması hükümleri sona ermiş; İngiltere ise en kazançlı ülke durumuna gelmiştir. Konveksiyon Konveksiyon (veya taşınım), katı yüzey ile akışkan arasında gerçekleşen ısı transferinin bir çeşididir. Akışkan içindeki akımlar vasıtası ile ısı transfer edilir. Akışkan, içindeki veya akışkanla sınır yüzey arasındaki sıcaklık farklarından ve bu farkın yoğunluk üzerinde oluşturduğu etkiden doğabilmektedir. Yoğunluk değişimlerinin diğer kaynakları, değişken tuzluluk oranı veya dış kaynaklı zorlayıcı kuvvet uygulaması gibi sebepler de olabilir. Konveksiyon ile ısı aktarımı, ısı aktarımının üç mekanizmasından biridir. Diğerleri iletim (kondüksiyon) ve yayınımdır. Konveksiyonunun oluştuğu yerler, atmosfer, okyanuslar ve gezegenle ilgili örtüdür. "Doğal konveksiyon", akışkan içinde varolan sıcaklık farkları sebebi ile akışkanın hareket etmesi ile ortaya çıkan konveksiyondur. Örneğin ısınan sıcak havanın radyatör yüzeyinden yukarı doğru yükselmesi. Doğal konveksiyonun temel dayanak noktası, ısınan akışkanın daha yukarı (yüzeye) çıkmaya yatkın hâle gelmesi, yani yükselmesi ve daha soğuk akışkanın aşağı (dibe) hareket etmesidir. Kütleçekimi veya santrifüj gibi ivme alanları içinde çeşitli sıcaklıklarda sıcaklık değişimleri yüzünden gaz veya sıvı genişleme veya kısılmaya uğradığında doğal konveksiyon oluşur. Kütleçekimi olmadığında yükselme faktörü olmayacağından doğal taşınım olmaz. "Zorlanmış konveksiyon" ise akışkan hareketi dıştan gelen bir etki ile (bir pompa veya fan gibi) olduğunda oluşur. Örneğin fanlı ısıtıcılar, fan soğuk havayı ısıtma elemanına üfler ve hava ısınırsa yine benzer şekilde bir insan yemeğini soğutmak için üflediğinde, zorlanmış konveksiyon kullanmış olur. Zorlanmış ya da doğal konveksiyon olsun, her ikisinde de mühendislik yaklaşımı genelde sıcak "ısı kaynağı" olan yüzeyden akışkan ortama olan ısı transfer oranı ile ilgilenmektir. Bir yüzey üzerinden geçen akışkanın "bölgesel konveksiyonel ısı akısı" şu şekilde ifade edilir: formula_1 Burada: Toplam ısı transferi, formula_6 yüzey alan üzerinden formula_2'nun integralinin alınması ile hesaplanır. formula_8 Bu ifade, daha sonra "ortalama konveksiyon katsayısının", formula_9, tanımlanmasında kullanılır. formula_10 CINHAN CINHAN, NATO Savunma Planlama Komitesi'nin 12 Mayıs 1992 tarihli kararıyla kurulan Manş Müttefik Komutanlığı'dır. Teşkilatı ve sorumluluk sahası tadil edilerek 1 Temmuz 1994 tarihinden itibaren "Afnortwest" adıyla Avrupa Yüksek Komutanlığı'na bağlanmıştır. Louis Ignarro Louis J. Ignarro (d. 31 Mayıs 1941) Amerikalı farmakolog. Nitrik oksitin etkileşimlerini gösteren çalışmasıyla Robert F. Furchgott ve Ferid Murad ile birlikte 1998 Nobel Fizyoloji veya Tıp Ödülü'nü almıştır. 1985 yılından beri UCLA Tıp Fakültesi'nde farmakoloji profesörü olarak çalışmaktadır. Araştırmaları konusunda birçok makale yayınlamış olan Ignarro, kardiyovasküler bilimin ilerlemesine yaptığı katkılar nedeniyle 1998'de Amerikan Kalp Derneği'nin Temel Araştırma Ödülü'nü de almıştır. Aynı yıl ABD Ulusal Bilimler Akademisi'ne, bir sonraki yıl ise Amerikan Sanat ve Bilimler Akademisi'ne kabul edilmiştir. Anti-Komintern PaktÄ± Anti-Komintern Paktı, 1936 yılında Almanya, Japonya daha sonra İtalya'nın (6 Kasım 1937) katılımıyla imzalanan bir garantörlük antlaşmasıdır. Japon ordusu, Sibirya ve Moğolistan sınırlarında Sovyetler Birliği ile sürtüşmektedir. Bu gerilim Almanya'ya Japonya'yla yakınlaşma şansı tanır. 25 Kasım 1936 tarihinde Anti-Komintern Paktı'nı imzalarlar. Buna göre, her iki ülke, içlerinden birisi SSCB tarafından saldırıya uğrarsa diğerine destek sözü verir. Berlin, İtalya'nın da bu antlaşmaya katılımı için baskı yapar. Mussolini bir sene sonra, 6 Kasım 1937'de antlaşmayı imzalar. 1939 Şubat ayında Macaristan da Anti-Komitern Paktı'na katılır. Franco'nun İspanya'sı da bu ittifaka 27 Mart 1939'da katılır. Türkiye hükûmeti 1941 yılında Anti-Komintern Paktı'na gözlemci olarak katılmış ve Türk-Alman Dostluk Paktı kapsamında Almanya ile dostluk ilişkilerini geliştirmiştir. Perdesiz gitar Perdesiz gitar, tarihi M.Ö. 5000'lere uzanan perdesiz lavta türü çalgı. Klasik gitar versiyonu, yaptığı müzikte Türk, Arap ve Acem makamlarını caz modlarıyla ve blues dizileriyle harmanlayan Erkan Oğur tarafından 1976'da icat edilmiştir. Perdesiz gitarın elektrik versiyonu, batı tampere sistemiyle ifade edilemeyen özel dizi ve makamları çalmak için değil, daha çok bu sisteme göre oluşturulan ve perde düzeninde elde edilemeyen ses renklerini yakalamak için oluşturulmuştur. KÃ¢tibi destar Osmanlı Devleti'nde katip sınıfından yazı işleriyle meşgul olanların sardıkları sarığın adıdır. Beyaz tülbentten düz olarak sarılırdı. Aynı grubun mezar taşlarında da kullanılırdı. Kavisname Okçuluk ve okçular hakkında yazılan eserler hakkında kullanılan bir tabirdir. Arapça kavs, yay demektir. Bosnalı Kemankeş Mustafa Efendi'nin aynı adlı eseri de vardır. SerdengeÃ§ti Serdengeçti, Osmanlı askeri sisteminde; Akıncılar içinde düşman ordusu içine girmek ve muhasara altındaki kalelere dalmak için gönüllü yazılanlar hakkında kullanılan bir tabirdir. Bunlar ellerinde kılıçları tehlikeli işlere daldıkları için "yalınkılıç” ya da "dalkılıç" olarak da anılır. Düşman ordusunda kilit noktalara hücum ederek savaştıkları için dönmelerinden ziyade şehadetleri muhakkak olduğu için Serdengeçti ismi almışlardır. Anadolu parsı kürkünden kıyafetleriyle akıncılar içerisinde kolaylıkla tanınabilirler. Ayrıca düşman askerlerini korkutmak için taktıkları kuş tüyleriyle süslenmiş miğferleriyle bilinirler. Efirli, PerÅŸembe Efirli, Ordu ilinin Perşembe ilçesine bağlı bir mahalledir. Mahallenin bilinen yakın tarihi hakkında herhangi bir bilgi bulunmamaktadır. Eski adı Perşembe olan Efirli mahallesi, Vona’nın adının değiştirilerek Perşembe yapılması nedeniyle adı "Efirli" olarak değiştirilmiştir. Efirli Köyü sahil kesiminde 150 yıllık tarihi bulunan Efirli Camii bulunmaktadır. Ordu iline 6 km, Perşembe ilçesine 9 km uzaklıktadır. Efirli , Ordu iline bağlı Perşembe ilçesinin bir sahil mahallesi olmakla birlikte Ordu ilinin önemli bir mesire yeridir. Karadeniz Bölgesi'nin en uzun kumsallarından birine sahip olan yerleşim yeri, yazın yerli turistleri kendisine çekmektedir. Akçaova Deresi ile Ordu İl Merkezinden; Çerli Deresi ile de Beyli ve Çerli Mahalleninden sınır olarak ayrılır. Mahallede yerleşim tarzı tipik Karadeniz yerleşimi gibi dağınık ve geniştir. Melek Girmez Sokağı Melek Girmez Sokağı, Osmanlı İmparatorluğu'nda Yeniçeri Ocağı'nın bozulup önüne geçilemez hale geldiği dönemde İstanbul Bahçekapı'da bulunan fuhuş ve cinayet yuvası olan bir sokaktır. İki tarafında ahşap dükkânlar, kahvehaneler ve kayıkhaneler bulunur, bunların üst katları da bekâr odaları olarak kullanılırdı. Bölge II. Mahmud döneminde Yeniçerilerin otuzbirinci bölüğünün sorumluluğunda idi ve Yeniçeri ağası Süleyman Ağa'nın arpalığıydı. 1813 kayıtlarında "Melek Girmez" fuhuş yatağı olarak yer alır. 1812 yılındaki büyük veba salgınında, tarihçi Şânizâde Atâullah Efendi'ye göre, ""Hastalığın zinâ ve ahlâksızlığın çoğalmasının eseri olduğunu düşünen bazı dindar insanlar, bunların ortadan kaldırılması yönünde görüş bildirdiler."" Bu nedenle II. Mahmud'un emriyle Galata, Üsküdar ve Tophane'deki bütün bekâr odaları yıktırıldı. Melek Girmez Sokağı'ndaki yıkımda sadrazam vekili Rüşdü Paşa, mimar ağa ve yeniçerilerden bir grup kolluk kuvveti ve pek çok amele hazır bulundu. Bu yıkım sırasında sokaktaki ve kayıkhanenin üzerindeki bütün odalar birkaç saatte yıkılarak ortadan kaldırıldı. Yıkım sırasında bazı odalarda vebaya yakalanmış ya da yeni ölmüş birkaç kadına da rastlandı. Ahmet Rasim, Fuhş- i Atik kitabındaki makalelerinden birinde şöyle der: ""Yeniçeriliğin son yıllarında, bu asker ocağı bir haşarat haline gelmiş ve kayıkçı, mavnacı, hammal gibi berâk uşakları yeniçeri yazılıp, Bahçekapı iskelesi ve civarını türlü fuhuş ve rezaletin sokaklara taşdığı bir semt haline getirmişlerdi. Kayıkhaneler ve kahvehanelerin üzerinde bekar odaları bulunurdu. Buraya 'Melek Girmez Sokağı' den­mişti. Veba salgını çıkınca buralara baskın yapıldı ve kapatıldı."" Aynı yere yaptırılan camiye, bu dönemin anısına Hidayet Camii adı verildi. Orhan Pamuk, neden tarihî romanlar yazdığı yönündeki bir soruya cevap verirken, Reşad Ekrem Koçu'nun kitabındaki resimlerden söz eder: ""Böylece her gün saatlerce tozu alınan karanlık apartman katında tozlar gölgeler gibi gene birikirken, ben, fuhşa alet oldukları düşünüldüğü için Azapkapı'daki maymuncu dükkânlarından alınarak ağaçlara asılan biçare maymunların hikâyesini okurdum. Öfkeli çamaşır makinasıyla birlikte herkesin bir kaynar su ve arap sabunu öfkesine kapıldığı çamaşır günlerinde bir deliğe sıkışır, vebaya yakalanarak cezalanan Melek Girmez Sokağı'nın fahişelerinin karakalem resimlerine bakardım."" İnegölspor İnegöl Spor Kulübü; İnegöl'de, 1954'te kurulmuştur. Futbol şubesi 2. Ligde mücadele eden takımın renkleri Bordo-Beyazdır. 1968'den bu yana iç saha maçlarını, İnegöl İlçe Stadyumu'nda oynamaktadır. 1923'te İdmanyurdu Spor Kulübü, 1947'de Demir Spor Kulübü ve 1954'te İnegöl Spor Kulübü'nün kurulması sonrası 1984 yılında birleşmesi ile profesyonelliğe geçmiştir. Kulübün amblemindeki 3 yıldız, kurucu takımları ve onların renklerini temsil etmektedir. İlk Kulüp Başkanı Hasan Bilge olmuştur. Aynı yıl 3. Profesyonel Lige dahil edilen İnegölspor büyük başarıya imza atarak profesyonel olduğu ilk yılda şampiyon olmuş ve 2. Profesyonel Futbol Ligi'ne yükselmiştir. İki kez Birinci Lig'e yükselme maçlarında final oynayıp kaybetmiştir. Ön önemli dönemi ise 1987-88 sezonunda Süper Lig'i son maçta 1 puanla kaybetmesidir. Bu sezondan sonra 3 yıl üst üste Play-Off oynamıştır. Bir sezonda Türkiye millî futbol takımına 3 Futbolcu veren İlk ve Tek İlçe Takımı olma unvanını almıştır. 1992-1993 sezonunuda 8 sezon oynadığı 2. Profesyonel Futbol Ligi'nden 3. Lige düşmüştür. 1995-1996 Sezonunda 3. Profesyonel Futbol Ligi'nde Şampiyon olan takım 2. Profesyonel Futbol Ligi'ne yükseldi. Aynı sezon küme düşerek tekrar 3. ligde oynamaya başlayan takım 2001 yılına kadar burada oynadı. 2000-2001 Sezonunda 3. Ligde grubunu 3. sırada bitiren İnegöl, 2. Lige yükselme başarısı gösterdi. 2004-05 sezonunda 2. ve yükselme grubunda ise son maçta 1. Lig'i kaybetmiştir. 2006-2007 sezonunda tekrar yükselme grubuna kalma fırsatını son maçta kaybetmiştir. 2005-06 ve 2006-07 sezonlarında Eskişehirspor, Kasımpaşa, Bucaspor, Türkiye Kupası'nda Sivasspor, Bursaspor, Kocaelispor, Hacettepe, Elazığspor, Beşiktaş, gibi üst liglerde mücadele eden birçok takımı yenme başarısını göstermiştir. 7 sezon bu ligde mücadele eden takım 2007-2008 sezonunda 2. Ligden 3. Lige düştü. 2011-12 sezonun Taşkın Güngör önderliğinde 3. Ligde Şampiyon olarak tekrar 2. Lig'e yükselmiştir. 2012-13 sezonunda 2. Ligde grubunu 2. sırada tamamlayarak 1. Lige yükselmek için Play Off oynamaya hak kazandı. Play Off çeyrek final maçında Fethiyespor'a yenilerek şansını yitirdi. 2014-15 sezonunda 2. Ligde grubunu 4. sırada tamamlayarak 1. Lige yükselmek için Play Off oynamaya hak kazandı. Play Off çeyrek finalinde Hatayspor, yarı finalinde Bandırmaspor'u geçen takım, Alanya'da oynanan final maçını penaltılar sonucu 1461 Trabzon'a kaybederek 1. Ligin kapısından döndü. 2019-2020 sezonunda 2. Lig Beyaz Grupta mücadele eden takım sezonu 5. sırada tamamlayarak 1. Lige yükselmek için Play Off oynamaya hak kazandı. Play Off çeyrek final maçında Manisa FK'ya 3-0 yenilerek yarı finale yükselemedi. GÃ¼ncel kadroda yoktur İnegölspor Altyapısı Türkiye'nin en iyi 25 Altyapı takımı arasında gösterilmektedir. Uzun yıllardır katıldıkları turnuvalar, şampiyonalarda yapmış oldukları başarılarla önemli bir yer edinmiştir. Türkiye futboluna futbolcu ticareti yapan bir kulüp olarak gösterilen İnegölspor Altyapısı'nın şu an da birçok sporcusu Süper Lig, 1. Lig'de top oynamış ve hala oynayanlar bulunmaktadır. 1954'ten bu döneme yaklaşık 300'ün üzerinde profesyonel sporcu yetiştirmiştir. Menajerler ve kulüpler için genç yetenek bulma yeri olarak adlandırılan İnegölspor Altyapısında Kültür,medeniyet ve kişilik eğitimi de verilmektedir. Ayrıca 1987-88 sezonunda 1. Lig'de oynayan İnegölspor, Türkiye millî futbol takımına bir sezonda 3 futbolcu yollayan ilk ve tek ilçe takımı unvanına sahiptir. 1968 yılında İlçe Spor Tesisi olarak kurulmuştur. İlçe Gençlik Hizmetleri Müdürlüğü bünyesinde bulunan stadyumun kullanımı 2008 yılında 1 TL’lik sembolik bir bedelle İnegöl Belediyesi'ne devredilmiştir. 1985 yılında kapalı tribünü, 1993’te çatısı, 2007’de diğer bir kapalı numaralı tribünü yapılmıştır. 1995 yılında ise stadyumun sulanması ve fazla suyun dışarı atılmasıyla alakalı drenaj sistemi kurulmuştur. 1995 yılında yapılmış drenaj sistemi bugüne kadar kullanılmıştır. 300 Bin TL para ile 2012-2013 sezonu için yenilenen İnegöl Şehir Stadyumu'nun saha zemini, İnegöl Belediyesi tarafından, Galatasaray Türk Telekom Stadyumu'nun çim zemini ile aynı özelliklerle yapılmıştır. Avrupa standardına uygun şekilde yenilenen Stadyum sahası Türkiye Futbol Kulüplerinin çoğunda olmayan özelliği ve yeniliği taşımaktadır. Ayrıca 41 noktaya yerleştirilen, hidrolik ve sensörle çalışan rotor başlıklı spring sulama sistemi ile farklı bir drenaj modeli uygulanmıştır. Stadyumun son haline göre 4.500 kişilik koltuklu numaralı tribünü vardır. Bu numaralı tribüne sadece Kombine sistemi ile girilmektedir. Stadyum kapasite ise 8.000 kişi civarındadır. 250.000 nüfusu aşkın şehir olan İnegöl'de takıma destek ve sahip çıkma üst seviyededir. Şehrin birçok bölgesi Bordo-Beyaz renklere bürünmüş haldedir. Takımın yıllarca Bursa'dan soyutlanması ve başka bir şehir görülmesi İnegöl halkının desteğini arttırmasına sebep olmuştur. "İnegöl'de İnegölspor Tutulur, Biz İnegöllüyüz İnegölsporluyuz" sloganı ile her geçen gün daha büyük destek bulan İnegölspor'un karşılaşmalarında büyük bir potansiyel sağlayan halk gittiği deplasmanlarla da nam salmıştır. Bilinen birkaç önemli deplasman ise (100 Otobüslük Kütahya, 90 Otobüslük Yalova, 60 Otobüslük Çanakkale, 50 Otobüslük Ankara, 50 Otobüslük İstanbul, 40 Otobüslük Sapanca, 30 Otobüslük Antalya) deplasmanlarıdır. Kulübün Resmi Olarak, Efsane Maraton, Hooligans Crew isimleri altında 2 ana Taraftar Grubu bulunmaktadır. 1986 yılında 46'lılar ismi ile Maraton tribünde kurulan tek bir grup oluşumu bulunmaktadır. İnegölspor Taraftarlar Derneği bünyesinde toplanıp İçerdeki ve dışardaki maçlarda yoğun bir atmosfer yaşatmasıyla bilinen bu grup yüksek sayılarda gittikleri deplasmanlarıyla göze çarpıştır. Milenyum'lu yıllara gelindikçe grup sorumlularının tribünlerden etkisini çekmesi ve şehrin birkaç yıl içinde binlerce göç alması yeni insanların oluşuma katılmasını sağlamış ve bu durum grubu parçalamaya, fikir ayrılıklarına götürmüştür. 2003-2004 sezonunda İnegölspor - Eskişehirspor karşılaşmasında çıkan büyük çaplı olaylar, göz altıları ve grup içi sorunları sonrasında grup bölünme ve feshetme dernek ise kapanma kararı almıştır. (16.5) ve Biz İnegöllüyüz davasını savunma altında İrriducibili ve Hooligans Crew grupları kurulmuştur. Diğer tarafta ise başka bir düşünceyle Efsane grubu kurulmuştur. Efsane Maraton Grubu, 2005 yılında Efsane ismiyle kurulmuştur. Maraton tribünlerin efsanesi olarak bilinen 46'lılar'ın hatırasını canlandırmak adına 2007 yılında isimlerini Efsane Maraton değiştirmişlerdir. Kurulduğu günden bu yana İnegölsporluların vazgeçilmezi maraton tribünde aktif tribün hayatlarını devam ettirmektedirler. İçinde Hooligans Crew, Üninegöl, Ultras İnegöl gruplarını barındırmaktadır. 81 ile deplasman yapması ve Türk futbolunun önemli tribün gruplarıyla dostlukları ve bağlantılarıyla nam salmışlardır. Şehrini ve vatanını savunan bir kimliğiyle birlikte, İnegöl'de senenin 12 ayı sosyal, çevre, millî bütünlük, yardımlaşma, kutlama gibi