listedeki dördüncü ve Rihanna'nın altıncı şarkısı oldu. Böylece Rihanna da Mariah Carey, Beyoncé ve Lady Gaga gibi sanatçılara yetişmiş oldu. Şarkı ayrıca Radio Songs ve Digital Songs listelerinde de bir numara olmayı başardı. Aynı hafta Hot Latin Songs'a 48 ve Hot Latin Pop Songs'a 34 numaradan giriş yaptı. Şarkı bu listelerde sırasıyla 35 ve 30 numaraya yükseldi. 4 Eylül haftası Adult Pop Songs listesine 36. sıradan giriş yapan "Love the Way You Lie", Rap Songs listesinde de bir numaraya ulaşmayı başardı. İngiltere'de UK Singles Chart'a 4 Temmuz 2010'da yedi ve R&B listesine üçüncü sıradan giriş yaptı. Yalnızca indirilme miktarlarıyla ana listede iki ve R&B listesine bir numaraya yükseldi. Yıl sonu itibarı ile "Love the Way You Lie", ülkenin listesinde bir numara olmadığı halde 854.000 kopya satarak ülkede 2010 yılının en çok satan şarkısı oldu. "Love the Way You Lie" Avustralya'da altı, Kanada'da ve Danimarka'da yedişer, İrlanda'da üç, Yeni Zelanda, Norveç, İsveç'te dörder hafta bir numarada yer aldı. Şarkı, toplamda 26 ülkenin listesinde zirveye yerleşti ve Avusralya'da beş ve Yeni Zelanda'da iki kez platin plak aldı. Şarkı, Güney Kore'de 1.200.653 kez indirilerek, ülkede en çok satan üçüncü yabancı şarkı oldu. Ayrıca Kanada'da 318.000 kopya sattı ve 2010 yılının en çok satan ikinci single'ı oldu. Eminem şarkıyı İrlanda'da Oxegen 2010 festivalinde ve İskoçya'da T in the Park festivalinde canlı seslendirdi. Rapçi, Rihanna'nın Last Girl on Earth turnesi kapsamında Los Angeles'taki Staples Center'da 21 Temmuz 2010'da gerçekleşen konserde sürpriz bir şekilde sahneye çıkarak şarkıyı Rihanna ile birlikte söyledi. İkili şarkıyı 2010 MTV Video Müzik Ödülleri'nde de birlikte seslendirdi. Bu performans, gecenin en iyisi seçildi. Rihanna ayrıca şarkıya Diamonds World Tour ve Anti World Tour repertuvarlarında da yer vermiştir. Şarkı için çekilen video klibin tanıtımı 5 Ağustos 2010'da YouTube'da yapıldı. Klipte Dominic Monaghan ve Megan Fox'un canlandırdığı bir çiftin bir dargın bir barışık ilişkisi anlatılmaktadır. İkili devamlı olarak kavga etmekte, türlü şeyleri kırmakta, sonra tekrar barışmakta ve bu sırada çiftin mutlu oldukları zamanlardan görüntüler gösterilmektedir. Klibin sonlarında Monaghan ve Fox'un karakterleri ve Eminem alevler arasında görülmektedir. Klip internet ortamında bir fenomen hâline geldi. VEVO üzerinden ilk 24 saat içinde 6.6 milyon kez izlenen klip, YouTube'da 24 saatte en çok izlenme rekorunu kırdı. Beş günde 18 milyonluk izlenme sayısına ulaştı. 17 Ocak 2014 itibarı ile klip 650.400.000'lik izlenme miktarını aştı. "Love the Way You Lie"nun alternatif versiyonu 3 Kasım 2010'da internette yayınlandı. Bu versiyon, Rihanna'nın "Loud" albümünde yer aldı. Şarkı 2011 Grammy Ödülleri'nde Yılın Kaydı, Yılın Şarkısı ve En İyi Rap İş Birliği dalları dahil olmak üzere beş ödüle aday gösterildi. Airbus Military Airbus Military（"Airbus Military Sociedad Limitada"), Avrupa havacılık kurumu EADS'a bağlı Airbus şirketinin askeri amaçlı üretim birimidir. 16 Aralık 2008'de EADS Military Transport Aircraft Division ve CASA uçakları üreticisi Airbus Military Sociedad Limitada (AMSL)'in birleşmesiyle oluşmuş bir konsorsiyumdur. Konsorsiyum Türk Havacılık ve Uzay Sanayi A.Ş.'nin de yapımına katkıda bulunduğu A400M askeri nakliye uçaklarını üretmektedir. 2014 yılında Türk Silahlı Kuvvetlerine ilk A400M uçağının teslimatı yapılmıştır. 1 Ekim Anti-Faşist Direniş Grupları 1 Ekim Anti-Faşist Direniş Grupları (), İspanya' da kurulmuş anti-faşist, anti-kapitalist ve anti-emperyalist bir silahlı devrimci örgüttür. Örgütün amacı, ETA öncülüğünde bir bağımsız Bask devletinin kurulması ve geriye kalan İspanya'da Marksist-Leninist ilkelere dayalı sosyalist bir devletin kurulmasıdır. Şenol Ulusavaş Şenol Ulusavaş (d.10 Kasım 1962, Eskişehir) Türk futbolcudur. Bursaspor'da golcü kimliği ikle dikkat çekti ve Hasan Vezir'in Galatasaray'a transferinden sonra forvet mevkisine takviye yapmak isteyen Fenerbahçe tarafından 1989-90 sezonunun başında transfer edildi.. Fenerbahçe'de Şenol Çorlu'nun "Büyük", Şenol Ustaömer'in ise "Küçük" lakaplarıyla anılmasından dolayı, Şenol Ulusavaş da çoğunlukla Şenol 3 olarak anıldı. 30 lig maçında görev yapan Ulusavaş sadece 3 gol attı ve bekleneni veremedi. Sarı-lacivertli forma ile 15 Nisan 1990 tarihinde Fenerbhaçe'nin Galatasaray'ı 5-1 yendiği Türkiye 1. Ligi maçında takımının dördüncü, bu maçtan sadece dört ay sonra Fenerbahçe'nin Galatasaray'ı TSYD Kupası'nda bu defa 5-2 yendiği maçta takımının beşinci golünü kaydetmesi Ulusavaş'ın Fenerbahçe kariyerinde ilginç anlar olarak tarihe geçti. Bekleneni veremeyen Ulusavaş 1990-91 sezonunda ligde yaşam mücadelesi veren Zeytinburnuspor'a kiralandı, sezon sonunda da Antalyaspor'a transfer oldu. Daha sonra Sarıyer, Adana Demirspor, MKE Kırıkkalespor ve Avcılar Belediye takımlarında oynayan Ulusavaş, 1997 yılında aktif sporculuk yaşantısını noktaladı . Hiçbir düzeyde millî olma şansını bulamayan Ulusavaş, 2008-09 sezonunda Bursa Nilüferspor'u çalıştırdı. All Nippon Airways All Nippon Airways Co., Ltd. (, , , Türkçe: All Nippon Havayolları), ayrıca veya ANA olarak da bilinir, Japonya'daki havayollarından biri. Genel merkez binası, Minato, Tokyo, Japonya'daki Shiodome bölgesindedir. Mayıs 2009 tarihi itibarıyla, Japonya'da 49 ve uluslararası 35 sefer noktası bulunmakta, ve 14.000'den fazla çalışanı vardır. Mayıs 2010'da, ANA'nın bir önceki yıla göre toplam yolcu sayısı %7,8 yükseldi ve uluslararası servis büyümesi %22 büyüyerek 2010'nun ilk beş ayında 2,07 milyon yolcuya yükseldi. ANA'nın öncüllerinden biri olan adlı havayolu şirketi 27 Aralık 1952'de kuruldu. Nippon Helicopter, daha sonra ANA'nın IATA havayolu kodu olacak "NH" kodunun kaynağıydı. NH, Şubat 1953'te helikopter servislerine başladı. 15 Aralık 1953'te, Osaka ve Tokyo arasında ilk kargo uçusunu gerçekleştirdi. Bu, savaş sonrası Japonya'da, Japon bir pilot tarafından uçurulan ilk tarifeli uçuştu. Aynı rotada yolcu hizmetleri 1 Şubat 1954'te başladı. ANA'nın diğer öncülü şirketiydi. 26 Aralık 1952'de, NH'den bir gün önce, kuruldu. Ancak şirket, 20 Ocak 1954'e kadar uçuşlara başlamadı, ve bu tarihte Osaka ve Tokyo arasında gece kargosu uçuşu gerçekleştirdi. Mart 1958'de NH ile FEA birleşir. Şirketlerin birleşmesiyle, şirketin toplam piyasa değeri 600 milyon yen oldu ve Japonya'nın en büyük özel havayolu oldu. Birleşme sonucunda oluşan yeni şirket "All Nippon Airways" olarak adlandırıldı. Aralık 2015 itibarıyla, (bağlı ortaklıklar hariç) ANA yolcu filosu şu uçaktan oluşur ANA adlı Boeing müşteri kodu Örneğin, Boeing 787 hariç tüm Boeing uçakları için 81 olan bir Boeing 777-200ER model numarası 777-281ER taşıyacak ANA yeni emretti. Yeni Halk Ordusu Yeni Halk Ordusu (Filipince: "Bagong Hukbong Bayan"), 29 Mart 1969'da Filipinler Komünist Partisi'nin askerî kanadı olarak kurulmuştur. Filipinler hükümetine karşı gerilla savaşı veren örgütün amacı, Filipinler'de sosyalist halk iktidarını kurmaktır. Nurettin Yıldız (futbolcu) Nurettin Yıldız (d. 2 Ekim 1957, Sivas), Türk futbolcudur. Kaleci olarak forma giydi. 1981 yılında Edirnespor'da Fenerbahçe'ye transfer oldu . 1981-87 yılları arasında Yaşar Duran ile dönüşümlü olarak Fenerbahçe kalesini korudu. 1986-87 sezonunda Zivan Lukovcan'dan kaleyi hiç devralamadı ve sezon sonunda Fenerbahçe'den ayrııldı. Bu süre içinde 1982-83 ve 1984-85 lig şampiyonluğu, 1982-83 Türkiye Kupası, 1984 ve 1985 Cumhurbaşkanlığı Kupası, 1982, 1985 ve 1986 TSYD Kupası ve 1982, 1983, 1984 ve 1985 Donanma Kupası şampiyonluklarını yaşadı. 1987-88 sezonunda Adanaspor'a transfer oldu. 1989-90 sezonunda Harald Schumacher'in sarılık olması, yedek kaleci Neşhet Muharrem'in sakatlanmasının ardından Adanaspor'da oynarken apar topar sözleşme yapıldı ve tekrar Fenerbahçe kalesine geçti. Birçok maçta başarılı oyunuyla takımının birçok sakatlığa rağmen şampiyonluk yarışının içinde kalmasında ve sezonu ikinci kapamasında pay sahibi oldu. 30 Mayıs 1990 tarihinde Fenerbahçe'nin lig ve kupa şampiyonu Beşiktaş'ı 3-2 yenerek kazandığı son Cumhurbaşkanlığı Kupası'nda sarı-lacivertli takımın kalesini korudu. 1990-91 sezonunda Gaziantepspor'a transfer olan Nurettin Yıldız, 1992-1994 arasında Sakaryaspor'da oynadıktan sonra futbolu bıraktı. Zeytinburnuspor (1994-95, İzmirspor (1995-96), Türkiye millî futbol takımı (1998-2000) ve Fenerbahçe'de (2000-03) kaleci antrenörlüğü yaptı Mersinlik, Ä°skele Mersinlik (), "de jure" olarak Kıbrıs Cumhuriyeti'nin Mağusa Kazası'na, "de facto" olarak ise Kuzey Kıbrıs Türk Cumhuriyeti'nin İskele İlçesi'ne bağlı olan köy. Büyükkonuk Belediyesi'ne bağlıdır. Köyün rakımı 311 metredir. Arazisi dağlıktır ve köy ormanlık alan içindedir. Bol bol harup ve zeytin ağaçları mevcuttur. Hayvancılık da geçim kaynakları arasındadır. Topçuköy'ün komşu yerleşim birimleri ve coğrafi bölgelere göre konumu aşağıda gösterilmiştir. Köyün 2006 yılındaki nüfusu 169 idi. Bunun 87'si erkek, 82'si ise kadındı. Köyün 1946 yılındaki nüfusu 366, 1960 yılındaki nüfusu ise 299 idi. Devrimci BirleÅŸik Cephe Devrimci Birleşik Cephe (İngilizce:Revolutionary United Front veya kısaca RUF), Sierra Leone'de 1991-2002 yılları arasında, 11 yıl boyunca deva eden iç savaş sırasında ABD'ye karşı savaşan; fakat kaybeden direniş güçleridir. NH NH ÅŸu anlamlara gelebilir: FEA Fea, ÅŸu anlamlara gelebilir: Deep, Deep Trouble "Deep, Deep Trouble", "Simpsonlar" albümü "The Simpsons Sing the Blues"'tan bir rap şarkısı. Albümün yayınlanan ikinci single'ı oldu. Yapımcılığını, John Boylan ve DJ Jazzy Jeff yaptı. "Simpsonlar"'ın 1. sezonundan ses klipleri örneklerinin yanı sıra Slick Rick ve Doug E. Fresh'in "La Di Da Di" adlı eserinden "and we go a little something like this" gibi dizeler içerir. Bir video klip yayınlandı. Klipte, Simpsonlar kısaları'ndan "Bart's Haircut" kısasında gözüken berber dükkânına yer verildi. Hey, Brother, Pour the Wine Hey, Brother, Pour the Wine, Dean Martin'in 1964 tarihli bir derleme albümü. Martin'in Reprise Records'tan Capitol Records şirketine geçmesinden sonra yayınlandı. Albüm, Martin'in Capitol şirketindeyken kaydettiği birçok non-LP single'ı ve albüm parçalarını toplamaktadır. Gregg Vanzo Gregg Vanzo, Amerikalı animatör. Aralarında "Simpsonlar" ve "Futurama"'ın da bulunduğu yapımlarda çalıştı. Ayrıca Rough Draft Studios'un kurucusudur. Gregg Vanzo kariyerine, Steven Spielberg'ın "Amazing Stories" dizisi ve "Box Office Bunny" kısa filminde animatör olarak başladı. Ardından "Simpsonlar"'da çalıştı. Bundan sonra, "The Critic"'in denizaşırı supervisorı oldu. "Futurama"'ın idari yapımcısı olarak çalıştı. 1991'de, Gregg Vanzo eşi Nikki ile beraber, Seul, Güney Kore'de Rough Draft Studios'u kurdu. "The Simpsons", "Futurama", "King of the Hill", "Beavis and Butthead" ve "The Maxx" gibi programların da aralarında bulunduğu yapımlar için animasyon yaptı. Rough Draft Studios'un daha sonra, Glendale, Kaliforniya'da kardeş bir stüdyosu da açıldı. Imola Imola (Yerel lehçe Iômla), Kuzey Doğu İtalya'da Emilia-Romagna bölgesinde Santerno nehri üzerinde bulunan ve Bologna ilinde yer alan bir şehir ve komündür. Sehir, geleneksel bir şekilde, tarihi bölge Romagna'nın batı girişi olarak kabul edilir. Günümüzde bu bölge, Enzo e Dino Ferrari Uluslararası Pisti ve Formula 1 San Marino Grand Prix in evi olarak kabul edilmektedir. Yarış, yakınlarda bulunan fakat bir grand prix yarışmasına ev sahipliği yapamayacak kadar küçük olan bağımsız cumhuriyet San Marino için adlandırılmıştır. Şehir, yaklaşık M.Ö.82 yılında Roma diktatöru, Lucius Cornelius Sulla tarafından kurulduktan sonra, Forum Cornelii olarak adlandırıldı. Bir tarım ve ticaret merkezi olan İmola, seramikleriyle ünlü oldu. İmola ismi ise ilk olarak 7. yzy. da Lombardlar tarafından, Lombard kralı Clefi adına yaptırılan ve şimdiki ismi Castellaccıo kalesi olan kale için kullanıldı. Paul Deacon'a göre İmola 412 yılında Vizigotların Kralı Ataulf ile İmparator Theodosius'un kızı Galla Placıdıa'nın evlenmelerine sahne olmuştur. Gotik Savaşında (535-552) ve Lombard işgalinden sonra, Bizanslılar ve barbarlar tarafından dönüşümlü olarak kullanıldı. Bizanslılara ait olan Ravenna Ekşarjliği papalık devleti eline geçtiğinde İmola da Papalık hakimiyeti altına girdi. 9. yüzyılda Fausto Alıdösi tarafından Macarlar ve Araplara karşı cesurca savunuldu. 10. yüzyılda Troilo Nordığlio büyük bir güç elde etti. Bu ve sonraki yüzyıllarda şehir Castrimolesi kalesi (bugünkü İmola kalesi) ve Sancassianesi (bugünkü San Cassiano bölgesi) için, Ravennalılar, Faenzalılar ve Bolognalılar arasında ardı arkası kesilmeyen ve her taraf için de ölümcül olan mücadelere tanık oldu. Bu çatışmaların ortasında kentin bağımsız cumhuriyet anayasası kuruldu. Papa ve Kutsal-Roma Germen imparatorları arasındaki çatışmalarda İmola şehri imparator tarftarı olan Ghibellinolar taraftarı idi. Fakat çok kere, 1248 örneğindeki gibi, papa taraftarlığına da geri dönüş sağladı. Birçok kez, güçlü lordlar şehrin hakimiyetini elde etmek için çalıştı (Alıdösi, 1292; Maghinardo Pagano, 1295). Papa Xİİ. Bendikt şehri ve şehre bağlı etrafındaki bölgeyi, papalık vekili, olarak kabul ettiği Lippo II Alıdösi'ye bağışladı ve Alıdösi sülalesi böylece 1424'e kadar bu şehri idare ettiler. 1424'te "Filippo Maria Visconti"'nin "capitano" unvanını verdiği paralı askerler lideri "Angelo della Pergola" Lombardı'yı ve İmola'yı Viscontiler adına eline geçirdi. 1426'da ise şehir tekrar Papalık Devleti eline geçti ve papa temsilcisi (sonradan Kardinal) Capranıca bu rejimin idarecisi oldu. Bundan sonra şehir tekrar Viscontilere bağlı paralı askerler tarafından ele geçirilip idare edildi ve bu dönemde yaptırılan birkaç önemli kale günümüze kadar gelmiştir. 1434, 1438 ve 1470'da İmola Milano'da hakim olan Sforza'lara verildi. Ama Papa İV. Sixtus'un yeğeni olan Giralamo Riario, Catherin Sforza ile evlenince, İmola kalesi bir "çeyiz" olarak tekrar Papalık hakimiyeti altına geçti. Riario Papa tarafından "Forli ve İmola Prensi" yapıldı. Bu dönemde İmola çok güzel saraylar ve diğer binalarla imar edildi ve birçok güzel sanatlar eserleri ile donatıldı. 1488'de Forli'li komploculara tarafından öldürülen Giralamo'nun katedral içindeki mezar ve lathi bunlara güzel örnektir. Şehirde bir Riario hanedanı idaresi kurulamadı; çünkü Papa Vİ. Alexander Girolamo'nun oğlu Ottavio'yunun presliğini kabul etmedi ve şehir ve prenslik 25 Kasım 1499'da Cesare Borgia'ya teslim edildi. Onun ölümünden sonra ise şehrin idaresi için Riario taraftarları ve Papalık taraftarları arasında mücadele başladı. Papalık taraftarları bundan üstün çıktılar ve 1504'te İmola Papa II. Julius eline geçti. Bu mücadele sonradan Vaini ve Dassatelli sülaleleri arasındaki ölümcül rekabete akış buldu. 1789'da Devrimci Fransa orduları İmola'ya girerek orada bir geçici hükûmet kurdular. 1799'da şehir Avusturya orduları eline geçti. 1800'de ise Fransız tesiri altında bulunan güya bağımsız "Cisalpine Cumhuriyeti"'ne ilhak edildi. Bundan sonra İmola Romagna bölgesinin bir parçası olarak bu bölgenin tarihine karıştı. II. Dünya Savaşı sırasında İmola savaştan büyük hasar gördü. İlk defa müttefiklerinin ilk uçak bomdarımanı 13 Mayıs 1944'te oldu. İtalya'yı işgal eden Nazi Alman kuvvetlerinin kurduları savunma hattı olan "Gotik Hattı"'nın 15 km kuzeyinde bulunan İmola, şehrin 14 Nisan 1945'te işgalden kurtulmasına kadar, bu hatta hücum eden müttefik kuvvetlerinin uçak, top ve piayade hücumlarına maruz kaldı. Imola'nin belediye sınırları içinde nüfusu (30.11.2010 itibarıyla) 68.997 kişidir. 19. yy ve 20.yy da Imola'nin nüfusunun gelişmesi şu gösterimde görülebilir: Imola komünü şu komünlerle sınır komşusudur:Argenta (FE), Bagnara di Romagna (RA), Borgo Tossignano, Casalfiumanese, Castel Bolognese (RA), Castel Guelfo di Bologna, Conselice (RA), Dozza, Massa Lombarda (RA), Medicina, Mordano, Riolo Terme (RA), Solarolo (RA) Imola'nin şu kentlerle kardeş şehir bağlantıları bulunmaktadır: Aşk Hikâyesi Yakın anlamlılar San Severo 1580'den beridir "Sehir (Citta d'Italie)" statüsüsünü taşımaktadır; tarihsel "Capitanata" ve "Contado di Molise" bölgelerinin merkezliğini yapmıştır ve eski bir Katolik Kilisesi başpiskoposluk merkezidir. San Severo Gargano Dağı'nın bir uzantısının eteklerinde bulunan nispeten düşük rakımlı (86 m) bir mevkide kurulmuştur ama şehrin rakımı batıda 125 m'den doğuda 26 m arasında değiştir. Jeolojik olarak şehir toprakları deniz altında oluşup kıl, kum ve deniz canlıları fosilleri ihtiva eder. Şehrin altındaki alt-tabakalardan tuzlu su çıkar. Şehir civarında hızlı debili Candelaro çayı ile buna karışan Triolo ile Salsola dereleri bulunur. Şehir civarında bulunan tarımsal alanlar şu kıtlığı çekilmesi dolayısıyla az nüfusludur ve birbirinden nispeten uzak münferit çiftliklerle doludur. Bu tarımsal alanda genellikle düzgün ağaç sıralı birçok çeşit meyve bahçeleri; çeşitli üzüm yetiştirilen büyük alanlı bağlar ve yapılan sulama kanalları ile sulu ziraat yapılan büyük zahire tarlaları bulunur. Şehirdeki iklim mutedil Akdeniz iklimidir. Kışlarda, pek ender olarak kar yağar ve mevsim ılık geçer; yazlar ise yağışsız ve çok sıcaktır. Zaman zaman hızlı rüzgâr fırtınaları ortaya çıkar. San Severo'nin belediye sınırları içinde nüfusu (30.11.2010 itibarıyla) 55.425 kişidir. 19. yy ve 20. yy. da San Severo'nun nüfusunun gelişmesi şu gösterimde görülebilir: San Severo komünü şu komünlerle sınır komşusudur:Apricena, Foggia, Lucera, Rignano Garganico, San Marco in Lamis, San Paolo di Civitate, Torremaggiore San Severo'nun şu kentlerle kardeş şehir bağlantıları bulunmaktadır: Robin Hood (film, 2010) Robin Hood, 2010 yılında, yönetmenliğini Ridley Scott'ın gerçekleştirdiği, İngiltere ve Amerika ortak yapımı macera filmi. Filmin başrollerinde Russell Crowe, Cate Blanchett ve Mark Strong gibi isimler bulunmakta. Fransa'da Kral Richard'ın ölmesiyle, okçu Robin Longstride ve arkadaşları İngiltere'ye geri dönerler. Fransızların İngiltere'yi işgal etmesine karşılık Nottingham'daki Walter'ın babasıyla karşı isyan ederler. Bu arada Robin dul bir kadın olan Lady Marion'a aşık olur fakat Lady Robin'e karşı aynı duyguları besleyemez. Yaşadığı bölgedeki kötülükler karşısında Robin, çete kurmaya kalkışır bu çeteyle hem Lady Marion'u kazanmak isteyecek hem de baronlara suikast etmeyi planlar. Film 2007 yılında Universal Studios tarafından çalışmalara başlanmıştır. Oyuncu Russell Crowe $20 milyona Robin Hood rolünü oynaması konusunda anlaşılmıştır. Filmin çekimleri 2009 yılında, Avusturya'daki Sherwood Ormanı'nda gerçekleştirilmiştir. No Love "No Love", Amerikalı rapçi Eminem'in yedinci stüdyo albümü "Recovery"den yayımlanan üçüncü tekli ("single") çalışmasıdır. Lil Wayne'in Eminem'e eşlik ettiği parçanın yapımcılığını Just Blaze üstlendi. Radyolara 5 Ekim 2010'da verilen şarkı, "Billboard" Hot 100 listesinde 23 numaraya yükseldi. Şarkı Amerika Birleşik Devletleri'nde bir milyondan fazla kez indirildi. Şarkı, geçmişte Eminem ve Lil Wayne'i yüzüstü bırakan insanlar hakkındadır. İki bölümden oluşan şarkının ilk yarısını Lil Wayne, ikinci yarısını Eminem seslendirmektedir. Haddaway'in "What Is Love" parçasından sample'lar kullanılan nakaratı iki rapçi beraber söylemektedir. Eminem, kendisi Wayne'in "Drop the World" parçasında yer aldıktan sonra bu şarkıyı yaptıklarını ifade etti. Klibin yönetmenliğini daha önce "Drop the World"ü yönetmiş olan Chris Robinson üstlendi. Klibin dünya tanıtımı 30 Eylül 2010'da Eminem'in resmî sitesi ve VEVO kanalı üzerinden yapıldı. Just Blaze ve rapçi Kurupt da klipte cameo yaptı. Lil Wayne'in kısmı, o hapse girmeden önce çekildi. Klipte, okulunda zorbaların itip kaktığı bir çocuğun hikayesi yansıtılmaktadır. Klibin sonunda onların karşısında duracak cesareti gösterir. Bu sırada Eminem, stüdyoda şarkıyı söylerken görülmektedir. İki rapçi şarkıyı 18 Aralık 2010'da "Saturday Night Live" programında seslendirdiler. Lil Wayne, hapisten çıktığından bu yana ilk kez bir televizyon programına katılmış oldu. "No Love", "Recovery" albümünün yayımlanmasının ardından "Billboard" Hot 100 listesine 23 numaradan giriş yaptı. Single olarak yayınladıktan sonra 89. sıradan listeye tekrar giren "No Love", sonraki haftalarda listede 29. sıraya ulaştı. 21 Ekim Protokolü 21 Ekim Protokolü, 27 Mayıs Darbesi sonrası İstanbullu bir grup general ve albayın imzaladığı darbeye teşebbüs protokolü. Adnan Menderes'in idamından üç hafta sonra 15 Ekim 1961'de Demokrat Parti'nin oy tabanının "mirasçıları" Adalet Partisi, Cumhuriyetçi Köylü Millet Partisi ve Yeni Türkiye Partisi oyların % 62'sini alarak 277 milletvekili çıkarmışlardır. Buna karşı Cumhuriyet Halk Partisi 173 milletvekili çıkarabilmiştir. Bu seçim ""Menderes'in zaferi"" olarak nitelendirilmiş ve ordu durumdan rahatsız olmuştur. Ordu içinde Millî Birlik Komitesi kadar etkili olmaya başlayan Silahlı Kuvvetler Birliği, seçimlerin millî iradeyi tam olarak yansıtmadığı ve yeni bir darbenin gerektiğini savunmuştur. 21 Ekim'de MBK'nın İstanbul kanadına bağlı 10 general ve 18 albay toplanmış ve en geç 25 Ekim'e kadar yönetime el koyacağını kararlaştıran "21 Ekim Protokolü" imzalamıştır. 22 Ekim'de MBK'nın Ankara kanadı aynı içerikteki "Mürted Protokolü" imzalamıştır. Protokolü imzalayan subayların 25 Ekim 1961 tarihinde 12. dönem TBMM toplanmadan önce kararları uygulatmak istemelerinin sebebi, parlamento açıldıktan sonra harekete geçip "anayasayı ihlal suçu" işleyeceklerini ancak bu tarihten önce yönetime el koyarlarsa ise anayasayı ihlal suçu işlemeyecek olmalarını düşünmeleridir. Fakat SKB onursal başkanı durumunda bulunan Cevdet Sunay'ın müdahalesiyle protokoller askıya alınmış ve siyasi parti liderleriyle uzlaşma yolu tercih edilmiştir. Bunun için 24 Ekim'de Çankaya'da Ragıp Gümüşpala (Adalet Partisi), Ekrem Alican (Yeni Türkiye Partisi), İsmet İnönü (Cumhuriyet Halk Partisi), Osman Bölükbaşı (Cumhuriyetçi Köylü Millet Partisi), Cevdet Sunay, Cemal Gürsel ve generallerın önünde Yassıada mahkûmlarına af çıkarılmayacağına, Emekli İnkılap Subaylar Derneğine bağlı subayların orduya geri alınmayacağına ve Cemal Gürsel'in cumhurbaşkanı seçilmesi için çalışacaklarına dair protokolü imzalamışlardır. 25 Ekim 1961'de 12. dönem TBMM toplandı ve askeri rejim sona erdi. Ali Fuat Başgil'in MBK üyeleri tarafından ölümle tehdit edilerek adaylıktan çekilmesiyle 26 Ekim 1961'de yapılan seçimle tek aday Cemal Gürsel cumhurbaşkanlığına getirildi. Tersine DÃ¼nya PES Pes veya PES aşağıdaki anlamlara gelebilir: Ta'anit Taanit, Aşkenazların deyişiyle taanis veya Klasik İbranice'de ta'anith, Yahudilik'te oruç anlamına gelir. Yahudilik'te orucun bir veya birden çok amacı olabilir. Orucun gerekçeleri arasında şunlar bulunur: Yahudilik'te en çok bilinen oruç, Kefaret Günü anlamına gelen Yom Kippur'da tutulur. Bu, Tevrat'ta adı geçen tek oruçtur. Yom Kippur, tam bir oruçtur yani gün batımından ertesi gün karanlık çökene kadar tutulur. Başka bir tam oruç ise 9 Av'dır. Bu oruçlarda, yemek yememe dışında fazladan dört kısıtlama daha bulunur: kişi vücudunu yıkayamaz, deri ayakkabı giyemez, parfüm veya kozmetik kullanamaz, cinsel ilişkide bulunamaz. Diğer bütün oruçlar küçük oruçlardır yani şafak vaktinden gün batımına kadar sürer ve yemek yememe dışında fazladan kısıtlamalar bulunmaz. 9 Av orucu, Tapınağın yıkılışıyla ilgili tutulan dört oruçtan biridir. Diğer üç oruç ise şunlardır: Dördüncü küçük oruç ise Ta'anit Ester denen Ester Orucu'dur ve Purim'den bir gün önce tutulur. Ester, kralın yanına davetsiz olarak çıkmadan önce onun ve Şuşan'daki Yahudi cemaatinin tuttuğu orucun anısına tutulur. Buna ilaveten, Yahudi gelenekleri, Pesah'tan bir gün önce ilkdoğanların Ta'anit Behorot yani İlkdoğan Orucu'nu tutmasını şart koşar. Modern zamanlarda bu oruç ender olarak tutulur; bunun yerine ilkdoğanlar Talmud'un bitişini kutlama amaçlı şölen yemeği siyum'a katılmayı tercih eder. Bu, orucu "bozmak" için uygun sayıldığından ilkdoğanlar günün geri kalanında da yiyebilirler. Geleneksel olarak selihot denen özel bir dua bu oruç günlerinin çoğunda sabah dualarına eklenir. Orucu bozmak için yenen yemek bir şölen yemeği olarak görülür. Oruçtan sonra kişi fazladan yemeğe meğillidir ve bundan kaçınılmalıdır. Oruç zamanında sindirim sistemi yavaşladığından et gibi ağır yiyecekler hazımsızlık yaratmaktadır bu nedenle sütlü mamüller gibi hafif yiycekler tercih edilir. Tersine Dünya (anlam ayrımı) Marie Dauphin Marie-Hélène Dauphin yada Marie Dauphin (1965, Paris), Fransız şarkıcı ve oyuncu. Dauphin 1965'te Paris, Fransa'da doğdu. Jacqueline Joubert tarafından 1983'te keşfedildi. Türkiye'de TRT kanalında ve bazı özel kanallarda yayınlanan 1980'li yıllarda büyük ses getirmiş çizgi filmlerin "Bibifoc" (1985), "Clémentine" (1985), "Lady Oscar (1986) " vb. jenerik müziklerini seslendirmiştir. City Records City Records (Sırpça tüm resmî adı: Предузеће за издавачко-пропагандно делатност City Records д.о.о. Београд, "Preduzeće za izdavačko-propagandno delatnost City Records d.o.o. Beograd", Türkçe karşılığı: Belgrad Yayın ve Promosyonal Faaliyetler LLD Şirketi), Sırbistan'da faaliyet gösteren bir müzik yapım, yayın ve promosyon şirketidir. 1997 yılında kurulmuş olan prodüksiyon markası, günümüzde alanında Balkanların en başarılılarındandır. Şirket, RTV Pink televizyon kanalının da sahibi Pink Medya Grubu'nun bir parçasıdır. Balkanların en çok satan pop müzik şarkıcıları bu şirketle çalışmaktadır. Şirket, bir LTD olarak değil LLD olarak tescillenmiştir ve 14 adet full-time çalışan bulundurmaktadır. City Records'un sözleşme imzaladığı birçok sanatçı vardır. Şirket, sanatçıların projelerinin müzik marketlerde dağıtımcılığını yaparak tanıtımlarına katkı sağlamaktadır. Listedeki kişiler, City Records'un sözleşme yaptığı güncel ve eski ses sanatçılarını içermektedir. Faenza Faenza, İtalya'da Emilia-Romagna Bölgesi'nde, Ravenna ili'ne bağlı ve İmola ve Forli şehirleri arasında Bologna'nın 50 km güneydoğusunda bulunan bir kent ve bir komün. Faenza yüzyıllardır kendi ismini verdiği "fayans" veya "Majolika" tipi üzeri sırlanmış ve resimler ve süslerle boyanmış pişmiş kilden seramikleri ile meşhurdur. Faenza antik Roma yolu olan "Via Wmilia" üzerinde olup Apeninlerin önlerinde bulunan tepeler üzerinde kurulmuştur. Şehrin yerleşim yeri etrafındaki tarımsal alanlara hakim bir mevkidedir. Etrafında bulunan tarım alanları ta antik Romalılar döneminden kalma teraslanmış tepelerde bulunan bağlar; meyvalıklar ve diğer tarımsal ürünler ile düzlük yerlerde mümbit sebze üretim bahçelerinden oluşur. Yakınlarında bulunan yeşil vadilerden Samoggia Çayı ve Lamone Çayı geçer. Bu akarsular kıyılarında 18. ve 19. yüzyılda etrafında büyük bahçeleri olan ve yanlarında uzun selviler dikilmiş giriş yolları bulunan büyük malikaneler yapılmıştır. Faenza'nin belediye sınırları içinde nüfusu (30.6.2010 itibarıyla) 57.929 kişidir. 19. yüzyıl ve 20. yüzyılda Faenza'nin nüfusunun gelişmesi şu gösterimde görülebilir: Faenza'da görülebilecek turistik yerler şunlardır: Faenza komünü şu komünlerle sınır komşusudur:Bagnacavallo, Brisighella, Castel Bolognese, Cotignola, Riolo Terme, Russi, Solarolo, Forlì (FC) Faenza'nin şu kentlerle kardeş şehir bağlantıları bulunmaktadır: Vila Vila (çev. "Peri") Emina Jahović'in üçüncü stüdyo albümüdür. 21 Mayıs 2009 tarihinde yayınlanmıştır. Albüm PGP RTS ile imzalanan kontrat ile çıkarılmıştır çünkü kendisinin sürekli birlikte çalıştığı prodüksiyon şirketi olan City Records ile şirket grubunun RTV Pink televizyon kanalında geçici olarak yasaklı olduğundan dolayı anlaşma imzalamamıştır. Emina Sandal, albüm kayıtlarını iki yılın üzerinde bir zaman zarfında tamamlamıştır. Albümde bir şarkı dışında tüm şarkıları kendisi yazmıştır. İstisna olan şarkı ise Aleksandra Milutinović tarafından yazılan "Ne zaboravi" adlı şarkı idi. Emina Sandal, Milutinović ile daha önceki albümlerinde ve "Zver" adlı yapımcısı ve bestecisi Dino Merlin olan şarkı projesinde de çalışmıştı. Albümde Merlin ile "Med" adlı, Sandal tarafından yazılan, bir düet vardır. Bu şarkı, Dino Merlin'in hayatında söylediği kendisi tarafından yazılmayan tek şarkıdır.. Diğer bir düet olan "Još Ti Se Nadam" ise Mustafa Sandal ile 2006 yılında yaşanan bir ayrılık sonucu Emina Sandal tarafından yazılmıştır. Ayrıca Emina Sandal, "Vila" adlı şarkının kendisi tarafından yazılmış en iyi şarkı olduğunu düşündüğünden dolayı albüm için "Vila" adını seçtiğini ve bu şarkıya özellikle ilgi gösterilmesini istediğini belirtmiştir.. ""Şarkı, bir peri gibi olmak isteyen ancak olamayan bir kadın hakkında yazılmış güçlü bir ballad."" Emina Jahović, Sırbistan "Blic" Gazetesi demeci. Albüm 21 Mayıs 2009 tarihinde yayınlanmıştır. Doris Leuthard Doris Leuthard (d. 10 Nisan 1963, Merenschwand, İsviçre), İsviçreli siyasetçi ve avukat. 1 Ağustos 2006 tarihinden beri İsviçre Federal Konseyi üyesidir. 1 Ağustos 2006 - 31 Ekim 2010 tarihleri arasında Ekonomi Bakanı olarak görev yaptı. 1 Kasım 2010 tarihinden beri Çevre, Ulaştırma, Enerji ve İletişim Bakanı'dır. 2010 yılında İsviçre Konfederasyonu Başkanı seçildi. 2016 yılında İsviçre Konfederasyonu Başkan Yardımcısı seçildi. 2017'de tekrar İsviçre Konfederasyon Başkanı oldu 1999-2006 yılları arasında İsviçre Ulusal Konseyi üyesi oldu ve 2004-2006 yılları arasında İsviçre Hristiyan Demokrat Halk Partisi'nin başkanlığını yaptı. Anna Vajda Anna Vajda (d. 3 Eylül 1984, Budapeşte), Çek Cumhuriyeti'nden ZVVZ USK Praha'da oynayan bir profesyonel basketbolcudur. 1.90 m boyundadır ve mevkisi uzun forvettir. Vajda, Macaristan millî bayan basketbol takımının en iyi oyuncusudur. Mizo Pécs ve Fenerbahçe takımlarında sırasıyla 2009-10 Macar Ligi Kupası'nı ve İstanbul 2010 Türkiye Süper Kupası'nı kazandı. Mustafa Nail Bey Mustafa Nail Efendi (1861, İstanbul - 1922), Osmanlı devlet adamı. II. Meşrutiyet’in ilanından sonra kısa bir süre maarif nazırlığı yapmış ve bu süre içinde daha sonraki İkinci Meşrutiyet eğitiminin temellerini atmıştır. 1861 yılında İstanbul’da dünyaya geldi. Babası Mehmet Emin Efendi’dir. Mekteb-i Mülkiye’de öğrenim gördü. 1881 yılında Mekteb-i Sultani Türkçe Öğretmeni, 1891'de de Dârülmuallimîn Coğrafya Öğretmeni oldu. Bu arada Ticaret, Hâriciye ve Mâliye Nezâretlerinde memurluk yaptı. Meclis-i Maarif Başkâtipliği (1892); Mekteb-i Mülkiye Usul-ü Mâliye müderrisliği (1894), Maarif Nezaretinde Mekâtib-i İdadiye müdürlüğüü (1897), Meclis-i Maarif başkanlığı (1905) yaptı. Mayıs 1909'da Hüseyin Hilmi Paşa kabinesinde Maarif Nazırlığına geldi. Bakanlığı sırasında ilk işi İstanbul Dârülmuallimîn (İstanbul Öğretmen Okulu)’in öğretmen sorununu çözmek idi. Eski öğrencilerinden Mustafa Satı Bey’i okulun müdürlüğüne getirdi ve kendisine geniş yetkiler tanıdı, yaptığı yenilikleri destekledi. Okullar için yeni müfredat programları hazırlattı. Azınlık okulları sorununu çözmek üzere Osmanlı okullarında eğitimi birleştirmek istedi. Gençlere bir vatan kültürü verecek bir eğitim verilmesine ilişkin görüşleri, azınlıklar ve yabancı basın tarafından öğretim özgürlüğünü kısıtlamak olarak algılandı. Bakanlığın hazırladığı "Tedrisât-ı Âliye Nizamnamesi"’nde tüm Osmanlı ülkesindeki okullarda ortak eğitim öngören 18. maddenin kabulü, özellikle Rumlar tarafından tepki ile karşılandı. İdadi ve yükekokullarda öğretimin Türkçe yapılması gerektiği hakkındaki demeçleri tepkiyi daha da arttırdı. 1909’da nedeni belirsiz bir şekilde istifa ederek bakanlıktan istifa etti ancak sadrazamın kabul etmemesi üzerine 28 Aralık 1909’da kabinenin düşmesine kadar bakanlıkta kaldı. Kendisinden sonra bakan olan Emrullah Efendi, onun temellerini koyduğu eğitim politikasını izledi. Mustafa Nail Bey, 1911’de Mâliye Nazırı olarak kabinede görev yaptı ve aynı yıl Âyân Meclisi'ne de seçildi. Mütareke yıllarında Posta ve Telgraf Nazırlığı ve Damat Ferit Paşa kabinesinde Dâhiliye Nazırlığı yaptı. 1922 yılında hayatını kaybetti. Foligno Foligno (Latince: "Fulginia", "Fulginium" veya "Fulginıae"; Umbria lehçesi: "Fuligni"), merkezî İtalya'da Umbria Bölgesi'nde, Perugia ili'ne bağlı ve Perugia şehrinin merkezinin 10 km güneydoğusunda bulunan bir kent ve bir komün. Foligno Umbria bölgesinin merkez doğusunda olup "Topino Nehri"'nin Apeninler'den inip "Clitunno" akarsu sisteminin içinde bulunduğu bir geniş ovaya girdiği mevkide konumlanmıştır. Şehir bağlı olduğu il merkezi olan Perugia'nın 40 km güneydoğusunda; Trevi şehrinin 10 km kuzey-kuzey-batısında ve Spello kasabasının 6 km güneyinde bulunur. Etrafındaki arazi ve şehre bağlı bazı semt ve köyler genellikle dağlık engebeli olmakla beraber şehrin merkezi bir düzlükte kurulmuştur. Şehir bağlı bir semt olan "Curascı" köyü 1016 m rakımlı bir tepe üzerindedir ve Budino köyü ise 196 m rakımlıdır. "Umbra Vadisi" içinde bulunan şehir "Topino Nehri" ile "Menotre Çayı"'nın birbirine katıldığı mevkidedir. Bu akarsular Tiren Denizi'ne akan Tiber Nehri havzasına dahil olurlar. Fogliano şehri yüksek deprem rizikosu olan bir alandir ve tarihsel olarak şehir, en önemlileri 1832 ve 1997'de ortaya çıkan, depremlerden etkilenmekte ve hasar görmektedir. Foligno'nun belediye sınırları içinde nüfusu (30.4.2010 itibarıyla) 57.917 kişidir. 19. yüzyıl ve 20. yüzyılda Foligno'nin nüfusunun gelişmesi şu gösterimde görülebilir: Foligno bir demiryolu merkezidir. Şehir Roma-Ancona anahattı üzerindedir. Foligno Perugia ili içinde bulunan en önemli demiryolu kavşağıdır. Bu da merkezi İtalya'da demiryolu tesis ve makinelerinin bakımı ve tamiri için atölye ve fabrikalarin bu şehirde kurulmasına neden olmuştur. Bu nedenlerle II. Dünya Savaşı'nda müttefik uçak bombardıman hücumlarına uğramış ve şehir de hasar görmüştür. Şehir bugünkü modern görümünü bu hasardan sonra şehrin yeniden yapılması dolayısıyladır. Şehir merkezi İtalya'da bulunan otoyol ve karayolları sisteminin de bir kavşak düğüm noktasıdır. Şehirde şeker fabrikaları; tekstil fabrikaları; yapım malazemeleri imalatı; kâğıt fabrikaları; kereste fabrikaları ve metalürji industrileri bulunmaktadır. Şehir II. Dünya Savaşı'nden sonra genişlemiş ve yeni varoşlar kazanmıştır. Fakat bu varoş gelişmesi ile sanayileşmesi Umbria'da bulunan ıslak arazilere negatif etki yapmış ve şehrin sık trafiği ile geniş endüstrisi çevresel sorunlar ortaya çıkmasına neden olmuştur. Foligno'da görülebilecek turistik yerler şunlardır: Foligno komünü şu komünlerle sınır komşusudur:Bevagna, Montefalco, Nocera Umbra, Sellano, Serravalle di Chienti (MC), Spello, Trevi, Valtopina, Visso (MC) Foligno'nun şu kentlerle kardeş şehir bağlantıları bulunmaktadır: Mahmut Acar Mahmut Acar, 20 Ekim 1946 tarihinde Kalecik, Ankara'da doğmuştur. Ankara Gazi Lisesi'ni bitirmiş, Ankara Üniversitesi Hukuk Fakültesi'nden 1970 yılında mezun olmuş ve askerlik görevini yerine getirdikten sonra Ankara Hakim adayı olarak mesleğe başlamıştır, sırasıyla Alucra hakimliği, Gümüşhacıköy ve Kuyucak ceza hakimliği Zonguldak Ağır Ceza Mahkemesi başkanlığı, Ankara Asliye Ceza Hakimliği ve Ankara Ağır Ceza Mahkemesi Başkanlığı görevlerinde bulunmuştur. 2 Kasım 2000 tarihinde Yargıtay Üyeliğine seçilmiştir. 6 Temmuz 2004 - 14 Şubat 2008 tarihleri arasında HSYK üyeliği ve 2006-2008 yıllarında da HSYK Başkanvekilliği yapmış ve 14 Şubat 2008 tarihinde HSYK'daki görevlerinden istifa ederek üyesi bulunduğu Yargıtay Dokuzuncu Ceza Dairesi Başkanlığına seçilmiş ve 20 Ekim 2011 tarihinde emekli olmuştur. Evli ve iki çocuk babasıdır. Ayrıca bir dönem YARSAV üyesi olmuştur. Fırlatma koltuğu Fırlatma koltuğu, genellikle savaş uçaklarında acil durumlarda pilot veya mürettebatı kurtarabilmek için tasarlanmış bir sistemdir. Çoğu tasarımda pilotun oturduğu koltuk pilotla beraber patlayıcı veya roket motoru yardımıyla uçağın dışına fırlatılır. Uçaktan ayrılan koltuk bir paraşüt açarak pilotun güvenle yere inmesini sağlar. Paraşüt tasarımcısı ve mucit Everard Calthrop 1916 yılında sıkıştırılmış havayla fırlatılma prensibiyle çalışan bir fırlatma koltuğu tasarımının patentini aldı. Modern fırlatma koltuğu tasarımının ilk adımı ise Romanya’lı mucit Anastase Dragomir tarafından atılmıştır. Bir uçak veya araçtan ayrılabilen paraşütlü bölümü içeren tasarım ilk kez 25 Ağustos 1929 tarihinde Paris Orly Havaalanında test edilmiş ve başarılı olmuştur. Fırlatma koltuğu tasarımı II. Dünya Savaşı sırasında oldukça geliştirilmiştir. Bundan önce kontrol edilemez hale gelmiş bir uçaktan kaçmanın tek yolu uçaktan atlamaktı ancak sıkışık durum, pilotun üzerindeki g-kuvveti ve hava akımı gibi olumsuz koşullar yüzünden çoğunlukla başarısızlıkla sonuçlanıyordu. İlk fırlatma koltukları birbirinden bağımsız şekilde Heinkel ve SAAB tarafından geliştirilmiştir. İlk tasarımlarda sıkıştırılmış hava itici kuvvet kaynağı olarak kullanılmaktaydı. 1940 yılında Heinkel He 280 jet savaş uçağında bir prototip denenmiştir. Test pilotlarından Helmut Schenk 13 Ocak 1942 uçuş sırasında zorunlu kalarak uçaktan fırlatma koltuğu sayesinde çıkmak zorunda kalan ilk kişi olur. Ancak prototipten memnun kalınmayınca üretimi iptal edilen uçaktan sonra fırlatma koltuğunun standart olarak uygulandığı ilk uçak 1942 yılında Heinkel He 219 Uhu savaş uçağı olur. Fırlatma koltuğunun amacı pilotun kaza sırasında ve sonrasında hayatta kalmasıdır. Fırlatma koltuğunu çalıştıran bir pilot 12 ila 14 arasındaki bir değer g-kuvvetine maruz kalır. 1960-70 dönemindeki Sovyet tasarımı fırlatma koltuklarında bu değer 20-22 g değerlerini bulmaktaydı. Fırlatma koltuğundaki ani ve şiddetli ivmelenme iskelet yapısında kalıcı hasarlar bırakabilmekte, pilotların uçuş kariyerini sona erdirecek derecede sakatlanmalara yol açabilmektedir. Fırlatma koltuk tasarımı konusunda önde gelen devletlerden ABD ve Sovyetler Birliği ile takipçisi konumundaki Rusya'nın farklı tipteki modelleri geniş ölçüde tüm dünyada kullanılmaktadır: Fırlatma koltuklarında asgari fırlatma yüksekliği değişmektedir. ACES II fırlatma koltuğunda 43 metre olan bu değer Zvezda K-26DM tipi fırlatma koltuğunda 0 metreye kadar geri çekilebilmiştir. Martin-Baker firması kendi fırlatma koltuğu sayesinde kurtulanlara özel bir kravat ve yaka iğnesi vermektedir. 2011 yılı Haziran ayı itibarıyla 7358 kişi bu fırlatma koltuğu sayesinde kaza esnasında başarılı bir şekilde uçaktan ayrılmıştır. Standart fırlatma sistemi iki aşamalıdır. İlk aşamada pilotun üzerindeki kısım tamamen açılır veya dışarıya doğru fırlatılarak atılır, sonraki aşamada ise açık yerden pilot ve koltuğu uçağın dışına fırlatılır. İlk tasarımlarda her iki aşamada da pilotun müdahalesi gerekirken, artık pilotun tek müdahalesiyle iki işlem arka arkaya yapılmaktadır. Özellikle B-52 Stratofortress gibi uçakların alt kısımlarında nişancılık yapan askerler için sadece kapak atılır, askerler tehlike durumunda yerçekiminin etkisiyle uçaktan tahliye edilir. Alçak uçuş yapan uçaklarda pilotun üzerindeki kapak kısmının ayrıca fırlatılması için çok süre olmadığından dolayı pilotun üzerindeki kısmı fırlatmayla eş zamanlı olacak şekilde patlatan sistemler de mevcuttur. Kapak açıldıktan sonra pilotun hava akımıyla uçaktan ayrılmasını sağlayan sistemlerde ise pilota bağlı bir paraşüt açılarak pilotu uçaktan dışarıya doğru çeker. Bazı uçaklarda pilotların yüksek hızdan dolayı yaralanmamaları için pilot kabini tamamen uçaktan fırlatılır. Kapsül kısmı uçuş sırasında pilotun rahatlıkla uçağı kontrol edebileceği şekilde tasarlanmıştır. Ayrıca son dönemlerde yere çok yakın durumlarda pilotu roketler sayesinde oldukça yukarı fırlatan ve sonrasında paraşütle güvenli bir şekilde yere inmesini sağlayan sistemler geliştirilmiştir. Bedrettin Demirel Bedrettin Demirel, (1917, Elazığ - 10 Kasım 1988), Türk asker. 1938 yılında Kara Harp Okulu'ndan, 1948 yılında Kara Harp Akademisi'nden mezun oldu. 1966 yılında Tuğgeneral rütbesine terfi etti. 1974 yılında 39. Piyade Tümen komutanı olarak Kıbrıs Harekâtı'na katıldı. Aynı yıl Korgeneral rütbesine terfi etti ve Kıbrıs Türk Barış Kuvvetleri komutanı olarak atandı. 1978 yılında Orgeneral rütbesine terfi etti. Bu rütbede Harp Akademileri Komutanlığı ve 2. Ordu Komutanlığı görevlerini yürüttü. Emekliye ayrıldığı 1982 yılından 1986'ya kadar cumhurbaşkanı Kenan Evren'in danışmanlığını yaptı. Lefkoşa'daki Bedrettin Demirel Caddesi onuruna adlandırıldı. 12 Eylül Darbesi sırasında 2. Ordu Komutanlığı görevinde bulunan Demirel, 12 Eylül'ün içinde olup öz eleştiri yapan nadir askerlerden biri oldu. Ölümünden kısa süre önce "Milliyet Gazetesi"'nden Yener Süsoy'a verdiği mülakatta, 12 Eylül'ün daha sonra rayından saparak sağa kaydığını ve Atatürk ilkelerinden ödün verildiğini belirterek, "Gelecek kuşaklar bizi lanetleyecek" dedi. Ayrıca yine aynı mülakatta "12 Eylül'ün geç yapıldığına inanıyorum. Arkadaşlarımın çoğu 'Tam olgunlaşsın, millet tarafından tasvip edilsin' dediler. Bana kalsaydı en az bir yıl önceden yapardım. Bir yıl çok kan aktı" sözleri 2012'de kabul edilen 12 Eylül iddianamesinde aktarılarak "Bu sözlerden, şüphelilerin darbe yapmaya yaklaşık bir yıl önceden karar verdikleri, yapılacak askeri darbenin halkın gözünde meşru görülebilmesi için terör ve anarşi olaylarının üzerine bilerek gitmedikleri, şüphelilerin darbe yapmak için bir yıl şartların olgunlaşmasını bekledikleri, darbe için fırsat kolladıkları anlaşılmaktadır" denilerek Kenan Evren ve Tahsin Şahinkaya aleyhinde kullanıldı. Guillermo Ochoa Francisco Guillermo Ochoa Magaña ya da kısaca Guillermo Ochoa (d. 13 Temmuz 1985, Guadalajara), Málaga CF ve Meksika millî takımının formasını giyen Meksikalı kaleci. "FIFA 08" ve "FIFA 09" oyunlarının Kuzey Amerika kapağında yer almıştır. Ochoa, 2004'ten beri formasını giydiği CF América'daki ilk maçını 2004 Clausura Turnuvası'nda Monterrey'e karşı oynadı. O maçta sakatlanan tecrübeli kaleci Adolfo Ríos’un yerine oynamıştı. 2004 Apertura öncesi Ríos emekli oldu. Artık 1. kalecinin Ochoa olacağı düşünülüyordu, ancak o zamanki América teknik direktörü Oscar Ruggeri, Sebastien Saja'yı transfer etti. Ruggeri kararlarıyla takımda tartışmalara sebep olunca, Ruggeri kovuldu ve yerine Mario Carrillo getirildi. Carrillo, Ochoa’ya ilk 11’de şans vermeye başladı. Ochoa, Mario Carrillo yönetiminde 2005 Clausura sezoununda CF América’yla ilk şampiyonluğunu yaşadı. 2007 yılında Ochoa’nın Edwin van der Sar’ın yerine Manchester United’a transfer olacağı iddia edildi. Hatta İngiliz The Daily Telegraph gazetesi M. United’ın Ochoa için 7,5 milyon £ bonservis bedeli ödeyeceğini yazdı. Ancak transfer gerçekleşmedi. 2008 yılına formda başlayarak takımının InterLiga Turnuvası'nı kazanmasına yardım etti. Aynı yıl Dünya Karması’nın Irak ile yapacağı yardım maçı için Dünya Karması kadrosuna alındı. 2011 yazında América ile sözleşmesi sona ermiştir ve Ajaccio'yla anlaşmıştır. Ochoa, 4 Temmuz 2011 tarihinde Ligue 1 takımlarından AC Ajaccio ile 3 yıllık kontrat imzalamıştır. Korsika ekibi Ochoa için bir transfer bedeli ödememiştir. Ochoa. FİFA 2014 FIFA Dünya Kupası'nda sergilediği performansla birçok kulübün dikkatini çekmiştir. Uzun süren transfer görüşmelerinden sonra Málaga'nın teklifini kabul eden Ochoa 8 milyon € karşılığında La Liga'ya transfer olmuştur. Ochoa, Meksika U-23 takımında 6 maç oynamıştır. Ochoa, daha 20 yaşındayken o zamanki Meksika millî takımı teknik direktörü Ricardo Lavolpe tarafından Meksika millî takımının 23 kişilik 2006 FIFA Dünya Kupası kadrosuna 3. kaleci olarak çağrıldı. Ochoa ondan sonra Meksika’nın 2007 CONCACAF Altın Kupa, 2007 Copa América ve 2009 CONCACAF Altın Kupa kadrolarında yer aldı. Ochoa Meksika’nın 2010 FIFA Dünya Kupası kadrosunda da yer aldı. Ochoa’nın 2010 FIFA Dünya Kupası’nda Meksika’nın 1. kalecisi olması bekleniyordu, ancak Javier Aguirre Ochoa’yı yaptığı bazı büyük hatalar sonucunda Oscar Perez’in yedeği yaptı. Meksika’nın 2011 CONCACAF Altın Kupa kadrosunda da yer aldı. Yapılan doping testi pozitif çıkınca, diğer doping testi pozitif çıkan futbolcular Rodríguez, Naelson, Bermúdez ve Dueñas ile birlikte Meksika’nın 2011 CONCACAF Altın Kupa kadrosundan çıkarılmıştır. Bu futbolcularda Clenbuterol adlı bir madde bulunmuştur. Ancak Meksika Futbol Federasyonu bu futbolculara bir ceza vermemiştir ve beş futbolcu yeniden millî takımda oynama hakkı elde etmiştir. FİFA 2014 FIFA Dünya Kupası'nda çok iyi maçlar çıkarmış, Brezilya-Meksika maçında maçın adamı seçilmiştir. Turnuvanın en iyi kalecilerinden olmuştur. FishVille FishVille, Amerikalı Zynga şirketi tarafından yapılmış bir simülasyon oyunudur. Facebook üzerinden oynanan oyunun şu anda 875.000 aktif kullanıcısı vardır. Oyunda kullanıcılar bir ya da birden fazla sanal akvaryumda balık yetiştirmektedirler. 5 Kasım 2012 tarihinde oyunun yayını bitmiştir. Oyunun amacı, marketten balık yumurtaları alıp, içinden çıkan balıkları besleyip, büyüyünce satarak kum paraları "(Sand Coins)" ve deneyim puanları "(Experience Points)" kazanmaktır. Oyuncu görevleri tamamlayarak ve komşularına yardım ederek de kum paraları ve deneyim puanları kazanabilir. Oyuncu gerekli deneyim puanına ulaşınca level (seviye) atlar. Level atlandıkça bazı kilitli öğeler de açılır. Oyuna belirli bir süre için farklı temalar gelir. O süre boyunca temayla ilgili öğeler markette satılır. The Pioneer Trail FrontierVille Zynga tarafından geliştirilen bir oyundur. Facebook üzerinden oynanmaktadır. 9 Haziran 2010’da yayınlanmıştır. Oyunun yaklaşık 14 milyon kullanıcısı vardır. 30 Nisan 2015 tarihinde sona ermiştir.. FrontierVille Vahşi Batı’yı konu alan bir oyundur. Daha çok FarmVille'ye benzemektedir. Marketin Special bölümünde özel ürünler bulunur. Marketin bu bölümünde tohumlar bulunur. Tohum ekerek besin kazanılabilir. Besinlerle de enerji elde edilir. Oyunda toplam 17 tohum bulunmaktadır. Marketin Trees bölümünde ağaçlar bulunur. Ağaçlardan da besin elde edilebilir. Oyunda toplam sekiz ağaç vardır. Bunlardan 5’i her zaman, 3’ü belirli bir süre markette bulunmuştur. Bu ağaçlar; Marketin bu bölümünde hayvanlar bulunur. Marketten 9 çeşit hayvan alınabilir. Bunlar; tavuk, keçi, koyun, domuz, inek, kaz, öküz, katır ve attır. Bu hayvanlar baştan yavru haldeyken, onları besleyince yetişkin hale gelirler. Marketin bu bölümünde binalar bulunur. Oyunda birçok bina bulunmaktadır. Marketin bu bölümünde dekorasyonlar bulunur. Oyunda birçok dekorasyon bulunmaktadır. Bu dekorasyonların çoğu marketten alınabilir, dekorasyonların bir kısmı da hediye olarak gelir. Marketin Energy bölümünden besinlerle yiyecek alınmaktadır. Oyunda iş yapabilmek için enerji gerekir. Bu yiyecekler tüketilince de oyuncunun enerjisi artar. Oyunda 46 tane tamamlanabilir koleksiyon vardır. Bir koleksiyon tamamlandığında ödül kazanılır. Oyunda ‘Goal’ adı verilen görevler vardır. Bir ‘’goal’’ tamamlandığında ödül kazanılır. Şu anda oyunda 359 goal vardır. Oyunda ‘badge’ adı verilen rozetler bulunur. Oyunda birçok rozet vardır. Farklı rozetlerin farklı ödülleri bulunur. Şu anda FrontierVille’de 150 level vardır. 1970 Başbakanlık Kupası 1970 Başbakanlık Kupası, Türkiye 2. Futbol Ligi'in 1969-70 sezonunu şampiyon olarak tamamlayan Boluspor ile aynı sezonun Türkiye Amatör Futbol Şampiyonası şampiyonu Muhafızgücü arasında oynanan 10. Başbakanlık Kupası maçıdır. 13 Eylül 1970'te, Ankara 19 Mayıs Stadyumu'nda oynanan maçı 8-1 kazanan Boluspor, ilk kez kupanın sahibi oldu. Maç ayrıca, aynı sonuçla biten 1986 sezonuyla birlikte kupa tarihinin en farklı galibiyeti olarak tarihe geçti. CF América Club de Fútbol América, 1916 yılında Meksika’nın Meksiko şehrinde kurulmuş bir futbol kulübüdür. Ev sahibi maçlarını Latin Amerika’nın en büyük stadı olan 115.000 kişilik Aztek Stadyumu’da oynamaktadırlar. Kulübün sahibi Emilio Azcárraga Jean'dır. Club América’nın ezeli rakibi Guadalajara’dır. Oynadıkları derbi maçlarına El Súper Clásico adı verilir. 2010 yılında, IFFHS tarafından 21. yüzyılın ilk on yılının Kuzey ve Orta Amerika’daki en başarılı kulübü olarak seçilmişlerdir. Bu sıralamadaki 2. kulüp ise ezeli rakipleri Guadalajara’dır. "Güncellenme:10 Kasım 2015" Kulüp tarihinde en çok maç oynayan futbolcu 711 maçla Meksikalı Cristóbal Ortega, en çok gol atan futbolcu ise 162 golle yine bir Meksikalı olan Luis Roberto Alves'dir. Big L Lamont Coleman (30 Mayıs 1974 - 15 Şubat 1999), sahne adıyla Big L, Amerikalı rapçi. Mensubu olduğu D.I.T.C. grubuyla 1990'larda New York hip hop müzik sahnesine büyük katkıları oldu.Freestyle becerisi ile tanınırdı, Şubat 1999'da vurularak öldürüldü. Lamont bir Hip Hop klasiği olan "Lifestylez Ov Da Poor & Dangerous" adlı ilk albümüyle yer altında büyük şöhret kazanmıştı. Harlem, New York'ta doğan Lamont, rapçi Cam'ron'un çocukluk arkadaşıydı. 1990'da rap yapmaya başladı. İlk kayıtlarını Lord Finesse ile birlikte aldı ve 1992'de Finesse'in "Party Over Here" "single"ının B yüzündeki "Yes You May"de yer aldı. Bu dönemde Finesse'in Bronx temelli hip hop oluşumu Diggin' in the Crates Crew'a katıldı. Lamont ayrıca Killa Cam, Murda Mase gibi MC'lerle birlikte Children of the Corn adındaki grubu kurdu. Killa Cam'in kardeşi Bloodshed'in 1997'de bir trafik kazasında ölmesi sonrasında grup dağıldı. Lamont 1993'te Columbia Records'la sözleşti ve ilk "single"ı "Devil's Son"ı çıkardı. Ardından Mart 1995'te ilk albümü "Lifestylez ov da Poor & Dangerous" geldi. Albümden yayınlanan iki "single" "Put It On" ve "M.V.P.", "Billboard"un Hot Rap Tracks listesinde ilk yirmi beşin içine girmeyi başardı. Albümün satış miktarlarının düşük kalmasıyla Lamont'ın Columbia ile sözleşmesi sonlandırıldı. 1997'den 1999'a dek kendisine ait Flamboyant Entertainment şirketi altında ikinci albümü üzerinde çalıştı. Çıkardığı "Ebonics (Criminal Slang)" adlı parça başarılı olurken; aynı yıl D.I.T.C.'nin ilk "single"ı "Dignified Soldiers"da yer aldı. "The Big Picture", Ağustos 2000'de piyasaya çıktı. Fat Joe, Gang Starr'dan Guru, Kool G Rap ve Big Daddy Kane gibi isimler albüme konuk oldu. Jay-Z, Lamont'ın öldürülmeseydi bir hafta sonra Roc-A-Fella ile sözleşme yapacağını ifade etti. "The Big Picture"ın içeriği Lamont'ın menajeri ve iş ortağı Rich King tarafından bir araya getirildi. Rapçinin daha önceden kaydettiği akapella kayıtlar, saygı duyduğu ya da daha önceden çalıştığı prodüktörler ve MC'lerin katkısıyla tamamlandı. Albüm, çıkışından bir ay sonra altın plak aldı. Lamont 15 Şubat 1999'da başından ve göğsünden birkaç kez kurşunlandı. Cesedi Harlem'deki evine yakın bir noktadaki 139. Sokak ile Lenox Bulvarı'nın köşesinde bulundu. Mayıs 1999'da 29 yaşındaki Gerard Woodley, Lamont'ın ölümüyle ilgisi bulunduğu gerekçesiyle tutuklandı ve ikinci derece cinayetle suçlandı. Polis, olayın bir intikam olabileceğini belirtti. Vurulma olayının, esasında Lamont'ın o dönemde hapiste olan ağabeyi Leroy'un sorun yaşadığı kişiler tarafından Leroy'dan intikam alınmak amacıyla yapıldığı ya da Leroy yerine yanlışlıkla Lamont'ın vurulduğu sanılmaktadır. Woodley daha sonraları serbest bırakıldı ve dava sonuçsuz kaldı. Atilla Arcan Atilla Arcan (doğum adı: Atilla Gürses; d. 1945, İstanbul - ö. 16 Kasım 2015, Kartal, İstanbul), Türk aktör ve komedyen. Gerçek adı Atilla Gürses olan Atilla Arcan, 1945 yılında İstanbul’da doğmuştur. Tiyatro ve sinema oyuncusu, yönetmen ve senarist Muharrem Gürses’in oğludur. Kardeşinin adı Kemal Gökhan Gürses’dir. Atilla Arcan tiyatro eğitiminin bir kısmını İngiltere’de almıştır. TV ekranlarında 1994'ten itibaren bir dönem yayınlanmış ünlüleri taklit ettiği "Binbir Surat" adındaki TV parodisindeki gösterileri ile tanınan Atilla Arcan birçok sinema filmlerinde, tiyatrolarda ve televizyon dizilerinde de rol aldı. Ayrıca 90'lı yıllarda Patbom ciklet reklamında da yer alıp dönemin en iyi reklamlarından oldu. Atilla Arcan, oyuncu Gül Arcan ile 1984 yılından beri evli olup, Şebnem Sevgi Gürses adında bir kızı ve Barış, Özgür ve Çağrı adlarında 3 oğlu vardır. 16 Kasım 2015 tairihinde vefat etmiştir. Cenazesi Erenköy Galippaşa camii'nden kaldırılarak, Küçükyalı Mezarlığı'na defnedildi. Ümmü Eymen Ümmü Eymen, Muhammed'in babası Abdullah bin Abdulmuttalib'den miras kalan Habeşli bir cariyedir. Muhammed'e dadılık yapmıştır. Hatta bir rivayete göre Ümmü Eymen Muhammed'i emzirmiş ve süt anası olmuştur. Asıl adı Bereke’dir ve oğlunun ismine dayanarak Ümmü Eymen lakabıyla anılmıştır. Muhammed'e yaptığı çok hizmetten dolayı Muhammed ""Ümmü Eymen, anamdan sonra anamdır"" demiştir. Muhammed onu daha sonra azat etmiş ise de, Ümmü Eymen ayrılmayıp onun hizmetinde devam etti. Ümmü Eymen Muhammed'in babasına cariye olmadan önce nasıl yaşadığı, ne zaman doğduğu veya nasıl köle olduğu hakkında bilgiler bilinmemektedir. Muhammed doğmadan önce Abdullah'ın cariyesi olduğu bilinmektedir, dolayısıyla İslam peygamberinin doğumuna şahit olmuş ve ona küçük yaştan itibaren hizmet etmiştir. Muhammed daha doğmadan önce babası vefat etti ve annesi hem eşinin kabrini, hem de akrabalarını ziyaret etmek üzere Medine'ye gittikten sonra, dönüşü sırasında vefat etti, o sıralar İslam dininin peygamberi altı yaşlarındaydı. Bunun üzerine Ümmü Eymen Muhammed'i alıp onu dedesi Abdulmuttalib'in yanına Mekke'ye götürdü. İslam öncesi kendisi bir evlilik yapıp Ubeyd bin Zeyd ile evlendi ve bu evlilikten Eymen adında bir erkek çocuğu dünyaya getirdi. Bunun üzerine ismi Bereke olduğu halde Eymen’in annesi anlamına gelen ""Ümmü Eymen"" adını aldı. İslam dini doğmadan önce Ümmü Eymen eşini kaybetti ve dul kaldı, bunun üzerine oğlunu yalnız başına büyütmeye başladı. İslamiyet'in doğuşundan sonra oğlu ile birlikte Müslüman oldu. Daha sonra oğlu Eymen Hayber Gazasında hayatını kaybetti. Muhammed Haticeyle evlendikten sonra, Hatice, Muhammed'e Zeyd bin Hârise adındaki bir köleyi hediye etti. Zeyd bin Hârise'yi Muhammed kendisine oğul edinmişti ve onu sonraları azat ederek özgürlüğüne kavuşturmuştu. Bir gün Muhammed; ""Cennet ehlinden bir kimseyle evlenmek isteyen Ümmü Eymen ile evlensin"" dedi. Bunun üzerine Zeyd bin Hârise Ümmü Eymen'e talip oldu ve Muhammed onunla evlendirdi. Bu evlilikten İslam tarihine sahabenin büyüklerinden ve kahraman kumandanlarından biri olarak sayılan Usame adında bir oğlu oldu. Usame, İslam tarihine Sahabenin büyüklerinden ve kahraman kumandanlarından biri olarak tarihe geçti. Müslümanlara yapılan işkencelerden Ümmü Eymen de nasibini almış ama hiçbir zaman dininden taviz vermemişti. Müslümanlara hicret etme izni çıktıktan sonra Habeşistan’a giden kafile içinde o da yer almıştı. İslam adına yapılan savaşlara Ümmü Eymen de katıldı. Uhud Savaşı sırasında İslam ordusunun bozulmaya başlayıp içlerinden bazılarının Medine’ye dönmelerine çok üzüldü ve bunun üzerine kendisi savaşa katılma arzusunu dile getirdi. Savaş sırasında yaralıların tedavisine yardım etti, sahabelere su dağıttı ve ağır yaralıların Medine’ye taşınmasına yardımcı oldu. Hayber Gazasında da bulunup aynı hizmeti gördü. Kocası Zeyd, Mute’de İslam ordusu kumandanı olarak katıldığı savaşta öldü. Böylece İslam uğruna hem oğlu, hem de eşi hayatını kaybetti. Osman bin Affan'ın halifeliğinin ilk yıllarında vefat ettiği belirtilmektedir. Pomezia Pomezia, merkezi İtalya'da Lazio Bölgesi'nde, Roma ili'ne bağlı ve Roma şehrinin merkezinin 39 km güneyinde bulunan bir şehir ve bir komün. Pomezia bir yeni şehir olarak 1930'lu yıllarda kurutulan eski "Pontine bataklıkları" üzerinde kurulup 1939'da açılmıştır. Pomezia'ya 1 Ocak 2005 tarihinde çıkartılan bir İtalyan Cumhurbaşkanı kararnamesi ile "Şehir (Citta d'Italie)" şeref statüsü verilmiştir. Şehrin deniz kıyısında bir bağlı semt-köyü olan "Pratica del Mare"'de hemen deniz üzerinde bir tepede antik "Lavinium" şehri kalıntıları bulunmaktadır. Bu kalıntıların yakındaki düz arazide İtalyan "Aeronautica Militare (Askeri Hava gücü)" uçak usu olan "Practica del Mare Üssü" bulunmaktadır. Bu hava üssü Roma'dan seyirci çeken birçok uçak yarışlarına ve uçak gösterilerine sahne olmaktadır. Pomezia Roma yakınlarında şehrin güneyinde uzanan "Agro Romano" adı verilen arazide kurulu olup Tiren Denizi sahilinde Castelli Romano ve "Castel Porzino" cumhurbaşkanlık arazisi ile sınırlanır. Pomezia'da günümüzde eski arazi örneklerinden pek azı kalmıştır. Eskiden bu arazi (meşe ve karağaç gibi) büyük yaprak döken ağaçlarla kaplı ormanlar; üzerleri maki çalıları ile dolu kumluklar ve özellikle ıslak bataklıklarla kaplı idi. 1930'lu yıllarda Faşist Parti tarafından yapılan büyük yatırımlarla bu doğal çevre büyük bir insan yerleşkesi ve sanayi çevresine dönüştürülmüştür. Pomezia 1950'lu yıllarda Benito Mussolini idaresindeki Faşist Parti tarafından uygulanan "Pontine Bataklıkları" kurutma politikası sonunda yeniden kurulan yeni şehirlerden en sonuncusudur. Pomezia'dan önce "Littoria" (şimdi Latina), Sabaudia Pontinia, Aprilia, İtalya ve Guidonia Montecelio şehirleri kurulmuştu. Pomezia antik Roma döneminde Tiren Denizi sahilinde kurulmuş ama sonra savunmasız olduğu için ve limanı alüvyonlarla dolup şehir 6 km kara içinde kaldığı için terk edilmiş olan eski "Lavinium" şehri kalıntıları yakınlarında kuruldu. Önce bu şehre "Ansonia" ismi verilmesi düşünülmüştü ama şehrin inşasına başlanmadan önce isim "Pomezia"'ya dönüştürüldü. Şehrin inşası görevi eski savaşçılara sosyal yardım sağlayan bir kuruma verildi. Bu kurum 1 Ekim 1937'de şehrin planlanması için mimarlar arasında bir yarışma açtı ve bunu "Petrucci, Tufaroli, Paolini ve Silenzi" adlı mimarlar grubu kazandı. 25 Nisan 1938'de şehirdeki ilk bina için temel törenle atıldı ve 29 Ekim 1939'da yapılan bir törenle şehir ikamete açıldı. Bu yeni şehre yerleştirilen halk Romagna, Veneto ve Friuli bölgelerinden getirilen fakir çiftçilerdi. Fakat hemen o yıl II. Dünya Savaşı patlak verdi. İtalya hükûmeti 1943'te savaştan çıkma ve müttefiklerle anlaşma kararı aldıktan sonra Alman 3. Reich askerleri tarafından işgal altına alındı. Özellikle Anzio'da karaya çıkmaya çalışan müttefikler ve onlara güçlü ve efektif savunma yapan Alman güçleri arasında yapılan Anzio Muharebesi sırasında Pomezia çok büyük müttefik hava hücumlarına hedef oldu ve büyük hasar gördü. Buna bir neden de günümüzde Pomezia'nın bir semti olan "Pratica di Mare"'de bir askeri hava meydanı bulunması idi. Savaştan sonra Pomezia hem bir sanayi merkezi hem de bir tatil merkezi olarak çok hızla gelişti. Özellikle Pomezia'da gelişen sanayiler ilaç-eczacılık ve tıp eşyaları sanayileri idi ve bunlar 20. yy. sonlarında diğer tekstil, konfeksiyon, kimya maddeleri ve ağır sanayiler gibi büyük piyasa zorluklarıyla karşılaşmadı. Pomezia'nın "Practica di Mare" semtinde bulunan hava alanı da hala günümüzde "Aeronautica Militare (İtalyan Hava Kuvvetleri)"nin bir uçak üssü olarak kullanılmaktadır. Pomezia'nin belediye sınırları içinde nüfusu (30.11.2010 itibarıyla) 60.975 kişidir. Şehir 1939da yeni kurulmasından sonra Pomozia'nin nüfusunun gelişmesi şu gösterimde izlenebilir: Pomezia komünü şu komünlerle sınır komşusudur:Aprilia, Ardea, Roma Pomezia'nin şu kentlerle kardeş şehir bağlantıları bulunmaktadır: Duets (Glee) "Duets", Amerikan televizyon dizisi "Glee"'nin ikinci sezonunun dördüncü ve toplamda 26. bölümüdür. Ian Brennan tarafından yazıldı, Eric Stoltz tarafından yönetildi ve 12 Ekim 2010 tarihinde Fox kanalında yayınlandı. Sırasıyla, Barbra Streisand ve Judy Garland tarafından seslendirilen "Happy Days Are Here Again" ve "Get Happy" şarkılarının bir mash-upı dahil olmak üzere bölümde yedi şarkıya yapılan cover yer aldı. Bölümde, glee kulübü yöneticisi Will Schuester (Matthew Morrison), kulüp üyelerine bir diğer kulüp üyesiyle düet yapma görevi verir. Yeni kulüp üyesi Sam Evans (Chord Overstreet), kulübe resmen katılır ve Quinn (Dianna Agron) ile partner olurlar. Pratik yaparlarken karakterler arasındaki ilişkiler gelişir. "Duets", şarkıların seçimi ve karakterlerin gelişiminden ötürü genellikle olumlu eleştiriler aldı. Bölümde ayrıca eleştirmenlerin ilgisini çeken bir konusu ise Santana (Naya Rivera) ile Brittany (Heather Morris)'nin öpüştüğü bir sahneydi. Öpüşme, AfterEllen.com'dan Christie Keitn'e "şimdiye kadar herhangi bir dizideki en eşcinsel ("queerest")" bölüm olarak yorum yapmasını sağladı. İlk yayınlanışında 11.36 milyon Amerikalı tarafından seyredildi ve 18-49 yaş yetişkinler içinde gecenin en çok izlenen programı oldu. Hem izlenme oranı hem izleyici sayısına göre önceki bölüme, "Grilled Cheesus", göre yükseliş meydana geldi. Duets Duets, ÅŸu anlamlara gelebilir: The Rocky Horror Glee Show "The Rocky Horror Glee Show", Amerikan televizyon dizisi "Glee"'nin ikinci sezonunun beşinci ve toplamda 27. bölümüdür. Ryan Murphy tarafından yazıldı, Adam Shankman tarafından yönetildi ve 26 Ekim 2010 tarihinde Fox kanalında yayınlandı. Bölümde glee kulübü üyeleri, 1973 müzikali "The Rocky Horror Show" ile bu müzikalin 1975 film uyarlaması "The Rocky Horror Picture Show"a hürmetlerini sunmaktadır. Amigo koçu Sue Sylvester (Jane Lynch), prodüksiyonu sabote etmeye çalışırken glee kulübü yöneticisi Will Schuester (Matthew Morrison), okulun rehber öğretmeni Emma Pillsbury (Jayma Mays)'a olan duygularını devam ettirmekte ve kulüp üyelerinden Finn (Cory Monteith) ile Sam (Chord Overstreet), beden görünüşleriyle ilgili sorunlarını aşmaktadır. Orijinal filmde yer alan Barry Bostwick ile Meat Loaf, bölümde cameo görüntü yapar. Şarkılar ve kostümler dahil "Rocky Horror" unsurları, dizi için arındırıldı. Beautiful Ohio (film) Beautiful Ohio, 2006 Amerikan yapımı komedi & dram filmdir. Yönetmenliğini Chad Lowe, başrollerde ise William Hurt, Michelle Trachtenberg ve Julianna Margulies oynamışlardır. Film 1970'lerde drama/komedi türünde kısa hikâyeler yazan Ethan Canin eserlerinden uyarlanmıştır. Dağ Zaman Dilimi Dağ Zaman Dilimi, Kuzey Amerika'da kullanılan, Eş Güdümlü Evrensel Zaman'dan sonbahar ve kış aylarında 7, yaz saati uygulamasının etkin olduğu ilkbahar ve yaz aylarında ise 6 saat geride olan zaman dilimi. 105. batı boylamındaki saati temel almaktadır. Bu zaman dilimi Amerika Birleşik Devletleri ve Kanada'da genellikle Dağ Zamanı olarak adlandırılmaktadır. Terim; adını, Kanada'nın güneybatısından ABD'nin New Mexico eyaletine değin uzanan Kayalık Dağlar'dan almaktadır. Meksika'da Pasifik Dilimi olarak adlandırlan zaman diliminin sınırları Federal Düzenlemeler Yasası'nın 49 CFR 71 adlı bölümünde açıklanmıştır. Pasifik Zaman Dilimi'nden bir saat ileride olan DaÄŸ Zaman Dilimi, Merkezi Zaman Dilimi'nden ise bir saat geridedir. 2007'de başlayan bir uygulamaya göre, bu zaman diliminin kullanıldığı bazı yerler mart ayının ikinci pazar gecesi yaz saati uygulamasına geçmekte ve kasım ayının ilk pazar gecesi saatleri bir saat geriye almaktadır. Arizona'nın büyük bölümünde yaz saati uygulaması etkin değildir. İlkbahar, yaz ve sonbahar aylarını Pasifik Zaman Dilimi'nde geçiren bu bölge yine de Dağ Zaman Dilimi'nde kabul edilmektedir. Dağ Zaman Dilimi'nin en büyük kenti Phoenix, Arizona'dır. Bu zaman diliminde yayın yapan TV kanalları yayın akışlarını bir saat geriletmektedir. Bu nedenle, altın saatlerde saat 19.00'da başlamaktadır. Dağ Zaman Dilimi'nde yer alan Amerika Birleşik Devletleri'nin eyaletleri şunlardır: Dağ Zaman Dilimi'nde yer alan Kanada eyaletleri şunlardır: Dağ Zaman Dilimi'nde yer alan Meksika eyaletleri şunlardır: Nestea Nestea, Nestlé & The Coca-Cola Company ortaklığıyla üretilen bir buzlu çay markasıdır. Alkolsüzdür. 1948 yılında İsviçrede yaratılmıştır. 1977 yılından itibaren Unilever & Pepsi ortaklığının ürettiği Lipton Ice Tea'ye karşı rekabet amacıyla üretilmeye başlanmıştır. Coca-Cola tarafından üretilir ve Nestlé tarafından dağıtılır. Bu, sıvı ve toz çay konsantreleri, buzlandırılmış çaylar ve satıcı veya satış makinesi tarafından dağıtılan hazır içecek şişeleri dahil olmak üzere düzenli ve diyet formları, çay ürünleri, çeşitlerini sağlar. İçecek farklı ülkeye bağlı olarak, çeşitli tatlarla geliyor. 2012 yılı Ocak ayında, Coca Cola ve Nestle arasındaki ortak girişimin, yıl sonuna kadar aşamalı olacağı açıklandı. Coca Cola başka bir marka olan Fuse Tea adı altında aynı içki imalatına devam ederken Nestlé, Nestea markası hakkını korudu.Nestea şimdi tüm dünyada sadece Nestleye ait bir markadır. Nestea dünyanın 120-den fazla ülkesinde satılmakda ve tüketilmekdedir. Türkiyede 2012 yılına kadar Coca-Cola İçecek A.Ş., Nestle ve The Coca-Cola Company arasındaki sözleşme esasında Nestea üretilirdi. 2012 yılının sonunda anlaşmanın bitmesi ile beraber, Nestea-ya Coca Cola taraından son verilmiştir. Coca Cola, onun yerine Fuse Tea İçecek markası sunmuştur.. Malzemeleri: Su, şeker, asitlik düzenleyiciler (sitrik asit, sodyum sitrat), doğal tatlandırıcılar, siyah çay ekstresi, limon suyu % 0.1, antioksidan askorbik asit. Nestea tüm dünyada farklı meyvelerden ve birkaç meyve karışımlarından hazırlanmakdadır: Gallarate Gallarate (Varese lehcesi: "Galaràa") kuzeybatı İtalya'da Lombardiya Bölgesi'nde, Varese ili'ne bağlı bir şehir ve bir komün. Gallarte şehri düzlük bir arazide kurulmuştur. Ortasından "Arnette Deresi" geçer. Komüne bağlı Crenna semti ve Ronchi kuzeyinde tepeler bulunur. Komünün güney-doğusundan ise "Rile Deresi" geçer. Kent Varese, Leveno ve Semplon Tüneli için Arona'ya giden demiryollarının kavşağındadır. Şehrin 10 km batısında Vizzola'da "Ticino Nehri" üzerinde kurulu bir baraj ve hidroelektrik santralı bulunmaktadır. Kent Milano'nun havaalanı olan Malpensa Havaalanı'na 5 km mesafededir. Şehir Galliler tarafından kurulmuştur. Sonra Romalılar Galya'yı işgal edince Roma idaresine geçmiştir. Romalıların "Galya Cisalpina" bölgesini ele geçirmesi sırasında hazırlanan belgelerde Gallarate'nin önemli bir "vicus (köy)" olarak ismi geçmektedir, Batı Roma İmparatorluğu yıkılıp kuzeybatı İtalya Frankların eline geçtiğinde bu şehirde (günümüzde hala Santa Maria Basilikası'nın yanında bir kısım yıkıntıları bulunan) orijinal antik Romalı surlarının kalıntılarının bir kısmı üzerine yeni bir şato yapılmıştır. Bu şatonun günümüzde bulunmamakla beraber şatonun mevkiine atıf yapan "Via Postcastello" Sokağı bulunmaktadır. Milano "Visconti Sülalesi" kurucusu ve Milano başpiskoposu olan Ottone Visconti antik Roma kalesi olan "Castelseprio"'yu yıktırdıktan sonra Gallarte şehrini, kurduğu büyük "Seprio Kontluğu"nun merkezi yaptı. Visconti Hanedanı Milano'da hüküm sürdüğü dönemde Gallarate çok refahlı yıllar yaşadı. Şehir büyük imar projelerine sahne oldu. Gallarte'nin bir endüstriyel şehir olmasının başlangıcı bu döneme rastlamaktadır. İtalyan Millî Arşivlerinde bulunan belgelere göre Gallarate pamuklular, perdelik kumaşlar, keten kumaşlar ve genel dokuma alanında İtalya ve yabancı ülkeler pazarları için üretim ve ticaret merkezi olmuştu. Şehirdeki Rosnatı, Reina, Masera, Palazzi, Macchi, Curioni, Mari ve Guenzatı adlı asıl ve tacir aileleri bu dönemde önemli oldular. Visconti ve Torriani aileleri arasında çıkan çatışmalar "Desio Muharabesi"ne yol açtı ve bunun sonunda Visconti ailesi üstün çıktı. Fakat bu sırada Gallarate şehri yabancı hükümü altına girdi. Böylece 1450'den ta 18. yüzyıl sonuna kadar Gallarte önce İspanyol, sonra Fransız, sonra yine İspanyol ve onları takiben Avusturya hakimiyeti altında kaldı. Bu politik istikrarsızlık döneminde bazı İtalyan güçlü asıl aileleri (Bentivoglio, Pallavicino, Caraçcıolo, Altemps, Visconti, Castelbarco vb.) Gallarate'yi kendilerinin bir malikanesiymiş gibi sömürdüler. Gallarate 1859'da İtalya Krallığı idaresi altina gecti. 1860 sonlarında bir İtalya Krallığı kararnamesi ile Gallarate'ye "Şehir (Citta d'İtalie)" şeref statüsü verildi. 19. yüzyıl ikinci yarısında kuzey İtalya'da ortaya çıkan sanayi devrimi sırasında 20-30 yıl içinde Gallarate büyük bir endüstri merkezi oldu. Özellikle tekstil endüstrisi bu şehirde gelişip şehre gayriresmî olarak "İtalya'nın Manchesteri" unvanı kazandırdı. Bu dönemde Gallarate'de sosyal gelişmeler ve özellikle işçi sınıfının ezilmesine karşı reaksiyon şehirde büyük sosyal karışıklarla yankılar gördü. Gallarate endüstri merkezi olmayı 20. yüzyılda korudu ve şehir özellikle güney İtalya'dan işçi göçüne hedef oldu. Fakat 1970'lı yıllardan sonra ekonomik gelişmaler, özellikle tekstil sanayinin büyük rekabet görmesi ile Avrupa'da çökmesi, Gallarte'de büyük ekonomik buhran yarattı. Şehrin büyük sanayi tesisleri kapılarını kapattılar. Şehirdeki büyük bacalı fabrika binaları ve eski "Liberty" mimarı stilli binaların çoğu yıkılmakla beraber hala da şehirde bu şekil yapı örnekleri hemen görülebilmektedir. Şehir büyük işsizliğe de sahne oldu. 20. yüzyıl sonları ve 21. yüzyılda şehirde önemli istihdam alanı hizmet sektörü ve ticaret sektörü oldu. Şehir büyük Milano şehri için birkaç katlı kapalı alışveriş-merkezleri ve şehir dışı büyük otoparklı ticaret satış alanlarının geliştiği bölge oldu. Gallarate'nin belediye sınırları içinde nüfusu (30.11.2010 itibarıyla) 51.668 kişidir. 19. yüzyıl ve 20. yüzyılda Gallarate'nin nüfusunun gelişmesi şu gösterimde izlenebilir: Gallarate şehri Varese ile Milano arasında bir endüstri merkezidir. 1980'li yıllara kadar şehrin ana sanayii tekstil ve konfeksiyondu. "İtalya'nın Manchester'i" lakabını taşımaktaydı. Ancak bu dönemden sonra bu sektörde ortaya çıkan rekabetle Avrupa'da konumlanmış tekstil sanayi büyük kayıplar verdi. Böylece Gallarate şehri de o dönemden beri bir ekonomik kriz içinde yaşayıp şehrin ekonomik bazının değişmesi için büyük gayretler sarfetmesi gerekti. Gallarate şehrinin bu gayretleri genellikle şehrin Lombarıya bölgesinin ve Milano şehrinin en büyük havalimanı olan Milano-Malpensa Havaalanı'na yakınlığı gerçeğine bağlanmıştır. Şehir bu kaynağı kulanarak büyük bir ikmal merkezi olmayı planlamıştır. Bu hedefle şehir enfrastruktürünü ve lojistik kanallarını yenileştirip geliştirmeyi hedef almıştır. Bu hedefe uyarak şehir Air Europe Volareweb, Air Canada ve Blue Panorama gibi hava uçak şirketlerinin; Hupac ve Swiss SBB Cargo demiryolu nakliyat şirketlerinin ve Yamamay ve Parah gibi çok uluslu şirketlerin ana idare merkezlerinin Gallarate'de yerleşmelerini sağlamıştır. Fakat 2002'den itibaren şehir bazı gerilemelere de şahit olmuştur: 2002'de Milupa şirketinin başka bir merkeze nakli ve 2007'de "Orlando" şirketinin iflas etmesi. Ayrıca Gallarate'de, çok önemli bir ağır sanayi mamulü olan sanayi kazanları üreten ve bu konuda dünya lideri olan "Ansaldo Çaldaie S.p.A" şirketinin bağlı olduğu "Sofiter SpA" holding şirketinin genel merkezi bulunmaktadır. Expo 2015'in Milano'da yapılması ve bu büyük serginin Gallarate şehri komşusu olan Rho'da kurulan yeni sergi ve fuar sahasında yapılması kararı Gallarate şehrine ve Milano-Malpensa havaalanına yeni ekonomik fırsatlar doğurması beklenmektedir. Şehirde diğer bir ekonomik gelişme de birçok çok-katlı alışveriş merkezlerinin açılması olmuştur. Gallarate'da görülebilecek turistik yerler şunlardır: Gallarate komünü şu komünlerle sınır komşusudur:Arsago Seprio, Besnate, Busto Arsizio, Cardano al Campo, Casorate Sempione, Cassano Magnago, Cavaria con Premezzo, Samarate Voronej Muharebesi (1942) Voronej Muharebesi, II. Dünya Savaşı'nın Doğu Cephesi'nda yaşanmış ve kesin Alman zaferiyle sonuçlanmış bir taarruz harekatıdır. Voronej şehri, Don Nehri üzerinde ve Moskova'nın yaklaşık 450 km. güneyinde olduğu için stratejik bir konumdaydı. 28 Haziran - 24 Temmuz 1942 tarihleri arasında süren Alman taarruzu, başarıya ulaşmış ve şehir ele geçirilmiştir. Şehir, Sovyet 40. Ordu ile savunulmuştur ve Nikolay Vatutin idare etmekteydi. Alman ordusu ise 4. Panzer Ordusu ile taarruz etmişti ve Hermann Hoth tarafından idare ediliyordu. 6 Temmuz'da nehrin batı kısmı ele geçirildi, Sovyet ordusu karşı taarruz girişiminde bulunsa da başarılı olamadı. Alman Panzer Ordusu'nun ardından VI. Ordu gelmekteydi ve Stalingrad'a yönelecekti. Voronej savunması esnasında Stalingrad güçlendirilmiş ve bölgedeki savaşlara zemin hazırlanmıştır. 24 Temmuz 1942 tarihinde Voronej direnişi tamamen kırılmıştır. Monte Kristo Kontu (anlam ayrımı) "Monte Kristo Kontu", Alexandre Dumas'nın romanı. Ian Brennan Ian Brennan (d. 1978), Amerikalı televizyon yazarı, oyuncu ve prodüktör. En çok, televizyon dizisi "Glee"'deki çalışmasıyla tanınmaktadır. Brennan, John ve Charman Brennan oğludur. Kız kardeşi Sarah Brennan, Chicago'daki Amandla Charter School'un kurucularından biridir. Dört yılının 1990'ların ortasında Mount Prospect, Illinois'taki Prospect Lisesi'nde geçirdi ve özellikle eğlenceli bulmadığı okul korosunun bir üyesiydi. Bir aktör olmayı arzuladı ve okuldaki müzikal yönetmeni ayrıca okul korosunun yönetmeniydi ve müzikale katılabilmek için koroya dahil oldu. Brennan, lisdeki tiyatro yönetmeni John Marquette'e kendisine rolü ilham verdiği için itibar etti. "Glee" dizisindeki Will Schuester karakteri, kısmen Marquette dayandırıldı. Brennan, Loyola University Chicago'ya tiyatro eğitimi için gitti. 2000 yılında mezun oldu, New York'a oyunculuk için gitmeden önce Steppenwolf ve Goodman Theatre'da çalışarak Chicago'da bir süreliğine oyunculuk yaptı Vineyard, Playwrights Horizons ve MCC tiyatrolarında Off-Broadway'deki oyunları sahneledi. İlk yazı deneyimler, lisedeki eskiz parçaları ile sınırlıdır ve kolej oyunlarını "korkunç" olarak tanımlamaktadır. UN-SPIDER UN-SPIDER (United Nations Platform for Space-based Information for Disaster Management and Emergency Response) (Türkçe: "Birleşmiş Milletler Afet Yönetimi ve Olağanüstü Halde Müdahale Amaçlı Uzay Kaynaklı Bilgi Platformu"), amacı uzay tabanlı enfermasyonlara ve afet yönetimiyle ilgili bilgilere evrensel erişim sağlamaktır. Afet yönetimi merkezleri ile uzay komiteleri arasında bir köprü görevi üstlenmektedir. 14 Aralık 2006 yılında Birleşmiş Milletler Genel Kurulu kararıyla kurulan UN-SPIDER'in misyonu olarak "tüm ülkelerin ve bölgesel ve uluslararası organizasyonların erişimine olanak sağlayan ve Afet yönetimiyle ilgili tüm uzay tabanlı enfermasyon sistemlerinin kapasitesini arttırmaktır." Viyana dışında (UNOOSA'ın merkezinin bulunduğu yer), Bonn, Almanya ve Pekin, Çin'de ofisleri bulunmaktadır. UN-SPIDER Bonn ofisi Ekim 2007'de Alman teknoloji ve ekonomi bakanlığına (BMWi) ve Alman Uzay Merkezi'ne (DLR) destek vermek amacıyla kurulmuştur. Bonn ofisinin görevleri tüm ilgili verileri kolay erişebilir ve afet yönetimi ve acil ve insancıl yardım kuruluşlarının erişimini sağlamaktır. Pekin ofisi 9 Kasım 2010'da faliyete geçmiştir. İklimlerin değişmesiyle doğal afetlere olan savunmasızlık artmaktadır ve etkileri dünya nüfusuna oranı hızla artmaktadır. Depremler, seller, kasırgalar ve diğer doğal afetler toplumda büyük zararlara yol açmakta ve ulusal ekonomik sisteme büyük yük getirmektedir. İyi dizayn edilmiş enfermasyon sistemi ile can ve mal kaybı ihtimali azaltılabilir, risk değerlendirmesi, erken uyarı sistemleri ve afet izleme sistemleri geliştirilebilir. Bu ihtiyaçlardan ötürü Birleşmiş Milletler Konseyi 14 Aralık 2006'da var olan uzay teknolojisinin (uydu gözetlemesi, meterolojik uydular, haberleşme sistemler, nevagasyon sistemleri gibi) Afet yönetiminde etkili bir rol alabileceğini beyan etmiştir. Bu sayede doğru ve zamanlı kararlar alınabilecektir. Kapasite arttırımı kişilerin, birimlerin afet durumlarında uzay teknolojileri kullanarak haberleşmesini kolaylaştırmak ve yapılacak yardımların daha iyi şekilde koordine edilmesidir Farkındalık artımı insan anlayışını ve onun alışkanlıklarını değiştirmeye teşvik etmektir. Bu çerçevede UN-SPIDER yeni teknolojik çözümler, yeni imkânlar ve olan projeleri kolaylaştırıp geliştirmede farkındalık artırımını sağlamaya çalışmaktadır. Sosyal yardım aktiviteleri Afet yönetimi ve UN-SPIDER ve benzer kuruluş aktivitelerine katkıda bulunmak ve uzay tabanlı afet yönetimi döngüsüne katkıda bulunmaktır. UN-SPIDER'in kapasite arttırımı hedefi tüm ülkelerin uzay tabanlı enfermatik sistemlerini afet durumlarında verimli şekilde kullanılmasını ve geliştirilmesini sağlamaktır. Ulusal seviyedeki afet-rist yönetimi ve acil yardımlar için uzay tabanlı enformatik sistemleriyle kapasitelerini arttırmak için UN-SPIDER'in 3 yöntemi vardır: 1. "'Kurumlar": UN-SPIDER afet yönetimi döngüsündeki fazlarda kurumların uzay tabanlı iletişime katkıda bulunması için gerekli düzenlemeri sağlar. 2. Bireyler: UN-SPIDER afet yönetimi döngüsündeki bireylerin eğitimini ve bilgi seviyesini arttırır. 3. Alt yapı: UN-SPIDER uzay tabanlı iletişim için altyapıya erişimi kolaylaştırır. SpaceAid, UN-SPIDER'in çerçevesinde ülkeler ve ulusal ve uluslararası örgütlerin daha hızlı ve verimli şekilde uzay tabanlı enfermasyona ulaşmasını sağlar. Dünya gözetleme uyduları, haberleşme uyduları ve global nevagasyon uydu sistemlerini kapsamaktadır. 1. UN-SPIDER Ulusal merkez noktası, bölgesel destek ofisi ya da bir BM örgütünden destek isteği alır. Kullanıcı UN-SPIDER uzmanından talep ettiği desteği belirtir. 2. UN-SPIDER tüm partnerlerine bu isteği iletir. Partnerler gönüllü olarak sağlayabileceği ürünü seçerler. Tüm partnerler herhangi bir isteği karşılayabilecek imkânlar sunar. Tüm imkânlar ücretsiz olarak kullanılır. İstenilen imkân fonksiyonel olduğunda talep edilen teknoloji SpaceAid otomatik olarak uyduyu talep edilen iş doğrultusunda atar. 3.Partnerler Kullandıkları haberleşme protalında yapacakları