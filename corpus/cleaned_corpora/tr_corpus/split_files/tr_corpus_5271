Paris 16. arrondissement belediye başkanı olmuştur. Yemen'de Husi Darbesi Yemen'de Husi Darbesi, 2014 yılının Eylül ayında başlayan çatışmalar sonrasında, 2015 yılının Ocak ayında başkent Sana'a'da hükûmetin ve cumhurbaşkanının istifa etmek zorunda kalmasıyla sonuçlanan çatışmalardır. Arap Baharı'nın Yemen'e de sıçramasıyla beraber 1990 yılından beri ülkeyi yöneten cumhurbaşkanı Ali Abdullah Salih istifa etmiş ve Suudi Arabistan'a sığınmıştır. 2012 yılında cumhurbaşkanlığı seçimi öncesi muhalefet partileri olan Ortak Toplantı Partileri ve iktidardaki Genel Halk Kongresi Abd Rabbuh Mansur al-Hadi'nin seçimlere tek aday girmesi için fikir birliğini varmışlardır. 21 Şubat 2012'de gerçekleştirilen seçimleri al-Hadi %99.8 oy ile kazanmış ve Yemen'in ikinci cumhurbaşkanı olmuştur. Ne var ki, bu seçimleri hem ülkenin kuzeyindeki Şiiliğin Zeydi koluna mensup Husi Hareketi hem de güneydeki ayrılıkçı Sünni Güney Hareketi boykot etme çağrısı yapmışlardır. Seçimlerde tek adayın çıkması ve oyların tamamına yakınını alması ve Hadi'nin eski rejimde devlet başkan yardımcısı olması, 2011 devriminin anlamının kalmadığı yorumlarına neden olmuştur. Yemen'de eski rejimin büyük oranda kendini koruması ve kuzey ile güneydeki ayrılıkçı faaliyetler 2014 yılının Ağustos ayında patlama noktasına gelmiş ve 18 Ağustos'ta Husiler hükûmetin petrol fiyatlarını yükseltmesi sonrası ayaklanmışlardır. Husiler, güçlü oldukları kuzeyden ülkenin merkezine doğru ilerlemeye başlamış ve 19 Eylül'de başkent Sanaa'ya saldırıya geçmişlerdir. 21 Eylül'de şehrin içlerine girmeye başlamışlar ve önemli noktaları ele geçirmişlerdir. Bunun sonucunda da Başbakan Basindawa istifa etmek zorunda kalmıştır. 22 Eylül'de Sanaa'da sert çatışmalar olmuştur. 13 Ekim'de Halid Bahah, Husiler ile olan anlaşma sonucu başbakan olarak atanmıştır. 19 Ocak'ta Husiler, başbakanlık binasını kuşatmışlardır. Bina çevresinde çatışmalar olmuştur. Ertesi gün ise Husiler cumhurbaşkanlığı sarayını kuşatmışlardır. Böylece hem başbakan hem de cumhurbaşkanı tamamen kuşatılmış ve Husiler tarafından istifa etmeleri için baskıya maruz kalmışlardır. Baskılar sonucu, 22 Ocak'ta başbakan ve cumhurbaşkanı istifa etmek zorunda kalmışlardır. Türkiye'de seçimlere katılım Seçimlere katılım oranı, kullanılan oy sayısının toplam kayıtlı seçmen sayısına oranıdır. Aşağıda, Türkiye'de seçimlere katılım oranları listelenmiştir. Yurt içi ve yurt dışı seçmen ayrı ayrı listelenmiştir. Yurt dışı seçmenin seçimlere katılımı genellikle daha düşüktür. AltyapÄ± sistemi Altyapı sistemi, takım sporlarında as takıma yeni oyuncular kazandırmak için gidilen yöntemdir. Alt takımlarda oynayan oyuncular, potansiyellerine göre kullanılmak üzere as takıma yükselirler veya düşük bütçeli diğer takımlara satılabilirler. ABD'deki yeni oyuncuların lise vb. okullarda yetiştirilmesi sistemine karşılık, genelde futbol kulüpleri (özellikle Avrupa ve Latin Amerika'da) gelecekte kullanmak üzere kendi oyuncularını kendileri yetiştirmektedir. Greta Bohacek Greta Bohacek (d. 23 Mayıs 2000), Alman çocuk oyuncu. Ricardo dos Santos Ricardo "Ricardinho" dos Santos (23 Mayıs 1990 - 20 Ocak 2015), Brezilyalı sörfçü. Super Bowl XLIX Super Bowl XLIX 2015 sezonunda National Football League NFL şampiyonunu belirlemek için American Football Conference (AFC) şampiyonu ile National Football Conference (NFC) şampiyonu arasında oynanan Amerikan futbolu karşılaşmasıdır. Karşılaşma 1 Şubat 2015 günü Arizona, Glendale'deki Phoeniz Üniversitesi Stadyumunda New England Patriots ile Seattle Seahawks takımları arasında oynanmış, maçı Patriots 28-24 alarak dördüncü kez Super Bowl şampiyonluğunu kazanmıştır. NFL yönetiminin 2005 yılı Kasım ayında aldığı bir kararla Kansas City Chiefs takımı sahibi Lamar Hunt anısına kentte bir Super Bowl organize etme iradesini ortaya koyar. Stadın elden geçirilmesine yönelik mali sorunlardan ötürü stadyum Super Bowl XLIX için adaylıktan çekilir. Kansas'ın ardından final maçı için üç stadyum aday olur. 11 Ekim 2011 günü açıklanan kararda final maçının Phoenix Üniversitesi Stadyumunda yapılmasına karar verildiği açıklanır. New England Patriots 2014 sezonuna sıkıntılı bir şekilde başladılar. 4 hafta geçildiğinde galibiyet-mağlubiyet oranı 2-2 oldu, dördüncü hafta Kansas City Chiefs takımına 41-14 gibi çok farklı bir şekilde yenildiler. Bu dönemde başta oyun kurucu Tom Brady olmak üzere tüm takım eleştirilerin hedefi oldu. Takım beşinci hafta Cincinati Bengals galibiyetiyle 7 maçlık bir galibiyet serisi başlatarak iyi yola girdi. Sezonu 12-4 galibiyet oranıyla tamamlayan takım AFC sıralamasında birinci oldu. Tüm NFL sıralamasında en çok sayı atan dördüncü takım, en çok sayı yiyen sekizinci takım oldular. Play-off aşamasında Baltimore Ravens'ı 35-31, AFC şampiyonluğu maçında ise Indianapolis Colts'u 45-7 ile geçtiler. Bir önceki sezonda Super Bowl XLVIII'i kazanmış olan Seahawks, sezon başında zor bir dönem geçirdi. İlk altı maçında 3-3 durumdaydı. Ancak ilerleyen maçlarda normal sezonun kalan on maçının dokuzunu kazanarak öne geçtiler. 12-4 oranla play-off maçlarına girdiler. Birinci seri başı olan takım en iyi savunma ve hücum yapan takım oldu. NFC Play-off maçında Carolina Panthers'ı 31-17, NFC Şampiyonluk maçında ise Green Bay Packers'ı 28-22 yendiler. İki takım play-off maçlarında ilk kez karşı karşıya geldi. Maçtan önce ev sahibi olarak belirlenen takım olan Seattle mavi formalarını giyerken, Patirots da beyza deplasman formalarını giydi. Maçın oynandığı stadın tavanı kapanabilir olmasına rağmen maç sırasında 19 °C olan hava sıcaklığı nedeniyle kapatılmamıştır. Her iki takımın da ilk iki hücumu başarısız olup oyun hakkı punt ile rakibe iade edildi. Oyunun ilk sayısı ikinci çeyrekte geldi. Brady'nin 17 yardalık pasını Danny Amendola yakaladı. Sonrasında Julian Edelman ile 23 yardalık bir pasta başarılı olan Brady sonunda 11 yardalık geçiş pasıyla Brandon LaFell'i buluşturmuştur. Seattle Russell Wilson ile ilk başarılı paslarını yaparak oyuna geri dönmeye çalıştı. 5 yardalık bir Marshawn Lynch koşusunun ardından Wilson 44 yardalık bir pasla Chris Matthews'ı buluşturdu. Lynch 3 yardalık koşuyla geçiş yaparak skoru eşitler. Bu geçişin ardından 2:16 süre kalmış durumdadır. Brady çok seri bir şekilde altı pasından beşinde başarılı olarak 59 yarda kazanıp bitime 31 saniye kala Rob Gronkowski ile 22 yardalık bir pası buluşturup geçiş yapar. Seattle kendi sahasındaki 20 yarda çizgisinden başlattığı hücumda başarılı paslar ve kazanılan faullerle Patriots 11 yarda çizgisine kadar gelir. İlk yarının son altı saniyesinde saha vuruşu yerine koşu oyunu tercih eden Seattle başarılı olur ve skor eşitlenir. İkinci yarıya başlayan Seattle 72 yardalık hücumla Patriots sahasında 8 yarda çizgisine kadar ilerledi. Lynch tarafından üçüncü hakta 1 yarda ilerleme sağlayamayan Seattle, Steven Hauschka tarafından yapılan saha vuruşuyla beraber maçta ilk kez öne geçti, 17-14. Bir sonraki hücumda top New England'dayken yaşanan top kaybı sonucu Seattle ortasahada oyuna yeniden başlama şansı yakaladı. hücumun sonunda 3 yardalık geçiş pasını başarıyla tamamlayan Doug Baldwin durumu 24-14 yapar, dördüncü devreye de bu sonuçla girilir. Bu maça kadar hiçbir Super Bowl maçında son çeyreğe 7 veya daha çok sayı geride giren hiçbir takım sonucu lehine çevirememişti. Bitime 12 dakika 10 saniye kala New England başlattığı 68 yardalık hücum sonucunda geçiş yaparak durumu 24-21'ye getirdi. Seattle bir sonraki oyunda hücum şansını kullanamayıp topu New England'a verdi. New England bitime 6 dakika 52 saniye kala kendi sahasındaki 32 yarda hizasında topa sahip durumdaydı. Başarılı geçen ücumun sonunda 2 dakika 2 saniye süre kala Edelman geçiş yaparak skoru 28-24'e getirdi. Kendi sahasındaki 20 yarda hizasından oyuna başlayan Seattle hücum sırasında maçı kazanabilecek fırsatı ele geçirdi. Başarılı hücumlardan sonra Patriots sahasındaki 5 yarda hizasına gelen Seattle 1 dakika 5 saniye kala maçı kazanmaya çok yakındı. Koşu oyunuyla Lynch topu Patriots 1 yarda çizgisine getirdi. New England mola almadığı için Seattle oyuna yeniden başladığında bitime 26 saniye kalmıştı. Pas seçeneği arayan Wilson marke edilmemiş gibi görünen Lokette'e attı ancak savunmadaki Butler oyunu iyi okuyarak topu kaptı. Topun el değiştirmesinden sonra çok sayıda sportmenlik dışı davranış yaşanan maç Patriots tarafından kazanılmış değildi. 1 yarda çizgisinden ilerlemek durumunda olan Patriots, Seattle savunmasının hatası sonucu çalınan faulden kazandığı 5 yardayla birlikte Brady dizini yere koyarak maçı bitirdi. Seahawks böylece arka arkaya şampiyonluk kazanamayan onuncu takım olmuş oldu. Başhakem: Bill Vinovich Hakem: Bill Schuster Çizgi başhakemi: Dana McKenzie Ã‡izgi hakemi: Mark Perlman Saha hakemi: Craig Wrolstad Yan hakem: Tom Hill Geri saha hakemi: Terrence Miles Jordi GÃ³mez Jordi Gómez (24 Mayıs 1985), İspanyol futbolcudur. Premier League takımlarından Sunderland forması giyen oyuncu, orta saha bölgesinde görev yapmaktadır. Haralambos Mavrias Charalampos Mavrias (21 Şubat 1994), Yunanistan vatandaşı futbolcudur. Premier League takımlarından Sunderland forması giyen oyuncu, orta saha bölgesinde görev yapmaktadır. Danny Graham Danny Graham (12 Şubat 1985), İngiliz futbolcudur. Premier League takımlarından Blackburn Rovers'ın formasını giyen oyuncu, forvet bölgesinde görev yapmaktadır. Profesyonel futbol kariyerine 2003 yılında Middlesbrough'ta başladı. Sahneye çıkışı, Birinci Lig'teki kulubünün Manchester United'e karşı maçıyla oldu. Ricardo Gabriel Álvarez Ricardo Gabriel Álvarez (12 Mart 1988), İngiliz futbolcudur. Premier League takımlarından Sunderland forması giyen oyuncu, orta saha bölgesinde görev yapmaktadır. Chavela Vargas Isabel Vargas Lizano (; bilinen ismi ile Chavela Vargas (17 Nisan 1919, Kosta Rika - 5 Ağustos 2012), Meksikalı şarkıcı. Özellikle Meksika rancheraları kendine özel yorumuyla tanınıyordu, ama aynı zamanda popüler Latin Amerika müziğik türlerine yaptığı katkılardan dolayı biliniyordu. Amerika ve Avrupa için etkili bir tercüman, unutulmaz performanslarını kutlayan Pedro Almodovar gibi figürlere ilham perisi olmuş ve ""la voz aspera de la Ternura"", hassasiyetin kaba sesi olarak tanınmıştı. 1933'te Meksika'ya firar etmiştir. "Firda" filminde "La Llorona" şarkısını seslendirmiştir. Ray Dolby Ray Milton Dolby (d. 18 Ocak 1933 – ö. 12 Eylül 2013), Amerikalı Ses kayıt teknolojisi mucidi mühendis ve iş adamı. 1965'te kurduğu kendi soyadını taşıyan firma ile ses teknolojisi ve ses mühendisliği alanlarında çok önemli yenilikler yapmış bu sayede iki "Oscar" ve bir "Grammy ödülü" sahibi olmuştur. Dolby'nin yaptığı en önemli yeniliklerden bir diğeri ise sinema teknolojisi için "Dolby Stereo" (1975), "Dolby Surround" (1982) ve "Dolby Digital" (1991) adını verdiği sistemleri geliştirmiş olmasıdır. Sinema ve ev sinemalarında kullanılan modern ses teknolojilerinin şekillenmesine ve standart haline gelmesine öncülük yapmıştır. Halam Geldi Halam Geldi, Erhan Kozan' ın yönettiği 2013 yılı yapımı sinema filmi. 50. Uluslararası Antalya Altın Portakal Film Festivali'nde özel bir gösterimle galası yapılan filmin senaryosu, gazeteci Evrim Kanpolat tarafından gerçek bir olaydan uyarlanarak yazıldı. Filmde Türk oyuncuların yanı sıra, Kuzey Kıbrıs Türk Cumhuriyeti'nde yaşayan oyuncular da yer alıyor. Kuzey Kıbrıs Türk Cumhuriyeti'nde medeniyetlerin iç içe geçtiği, birden fazla kültürün bir arada yaşadığı köylerden biri olan Akıncılar’da yaşayan Diyarbakırlı ve henüz 13 yaşındaki ikisi kız ve biri erkek olmak üzere üç çocuğun hazin öyküsünü anlatıyor ve Türkiye'nin halen kanayan yaralarından biri olan, "çocuk gelin" gerçeğini anlatıyor. Çocuk gelinlerin dramını, akraba evliliğinden doğan engelli çocukların yaşamını çocukların gözünden anlatan film, aynı zamanda sosyal sorumluluk projesi olarak hayat buluyor. Film, aynı zamanda Kıbrıs'ın kuzeyi ve güneyi arasındaki sınır sorununu da insani yönleriyle ele alıyor. 1896 FA Cup Finali 1896 FA Cup Finali, 18 Nisan 1896 tarihinde 1895-96 FA Cup şampiyonunu belirlemek için Crystal Palace Ulusal Spor Merkezi'nde, Sheffield Wednesday ile Wolverhampton Wanderers takımları arasında oynanan FA Cup finalidir. Sheffield Wednesday, maçtan 2-1 galip ayrılarak FA Cup şampiyonluğuna ulaştı. Pamukkale Ãœniversitesi Spor Salonu Pamukkale Üniversitesi Spor Salonu Pamukkale Üniversitesi, Denizli, Türkiye'de bulunan çok amaçlı kapalı spor salonu. 2014'te inşaatı tamamlanmış ve kullanıma açılmıştır. Salon 5000 seyirci kapasitesine sahiptir. Salon eski TBL takımlarından Sinpaş Denizli Basket'e ev sahipliği yapmıştır. Şu anda TBL takımlarından Merkezefendi Belediyesi Denizli Basket'e ev sahipliği yapmaktadır. https://tr-tr.facebook.com/pauspormerkezi/posts/660686483980627 Ocak 2015 Yunanistan genel seÃ§imleri Ocak 2015 Yunanistan genel seçimleri, Yunanistan'da 25 Ocak 2015 tarihinde Yunan Parlamentosu'nun 300 sandalyesini belirlemek için yapılan genel seçimlerdir. Seçim sonucunda Aleksis Çipras liderliğindeki Radikal Sol Koalisyon birinci oldu. 1894 FA Cup Finali 1894 FA Cup Finali, 31 Mart 1894 tarihinde 1893-94 FA Cup şampiyonunu belirlemek için Goodison Park'ta, Notts County ile Bolton Wanderers takımları arasında oynanan FA Cup finalidir. Notts County, maçtan 4-1 galip ayrılarak FA Cup şampiyonluğuna ulaştı. Sol popülizm Sol popülizm, solculuğun ve popülizmin birleştiği bir siyasi ideolojidir. Söylemleri sıklıkla anti-elitist duyguların açığa çıkarılması, sisteme muhalefet ve "geniş halk kitleleri" adına konuşmaktır. Sol popülistlerin genellikle sahip oldukları fikirler antikapitalizm, sosyal adalet, pasifizm ve küreselleşme karşıtlığı iken sınıf bilinci ve sosyalist teoriler geleneksel sol partilerde olduğu kadar önemli değildir. Kapitalizm ve küreselleşme eleştirisi ABD ordusunun özellikle Orta Doğu'ya müdahaleleri ve bu bölgede gerçekleştirdikleri eylemleri nedeniyle sol popülist hareketler içerisinde artan Amerikan karşıtlığı ile bağlantılıdır. Sol popülizmin eşitlikçi fikirlere dayandığı ve ötekileştirmeye karşı olduğu kabul edilir. Bazı akademisyenler Türkiye'deki Kemalizm gibi milliyetçi sol popülist hareketlerin de dikkatini çeker. Evo Morales ve Hernán Siles Zuazo gibi liderler ve iktidarları sol popülist deneyimlerdendir. Rafael Correa popülist söylemlerin önemini vurguladı ve bu bağlamda çalışmak için Ekvador halkı adına teknokratlar entegre etti. Yerli halklar ile hükûmet arasındaki çatışma sırasında Correa yabancı sivil toplum kuruluşlarını yerli halkları sömürmekle suçladı. Demokratik Sosyalizm Partisi özellikle Alman akademisyenler tarafından sol popülizm altında incelendi. Parti, Alman yeniden birleşmesi sonrasında kuruldu ve anti-elitizm ve medyanın ilgisi karizmatik liderlik ile elde edilir düşüncesinde olan sağ popülistler ile benzerlik gösteriyordu. Parti Doğu Almanya'da daha güçlü bir platforma sahip olmasına rağmen sağ popülistler ile hemen hemen aynı seçmen kitlesi için yarıştı. Demokratik Sosyalizm Partisi 2007'de Sol Parti ile birleşti ve yeni popülist fikirler Almanya'da sağa göre solda gelişmek için çok daha uygun bir ortam buldu. Sosyalist Parti 1991'de komünist rotasını kaybedince sol popülist rotada ilerlemeye başladı. Bazıları partinin yıllar içinde popülist özelliğini kaybettiğini söylemesine rağmen parti güncel seçim söylemlerinde hala anti-elitizmi barındırmaktadır. Hugo Chavez iktidarı halk egemenliği ve etkileyici liderliğin sosyalist doktrinler ile kombine edilmesinin temsiliydi. Avrupa'da Doğrudan Demokrasi için İttifak Avrupa'da Doğrudan Demokrasi için İttifak (ADDE), 2014 yılında Avrupa'da kurulan uluslararası bir siyasi parti örgütüdür. Avrupa Parlamentosu'nda "Avrupa Doğrudan Demokrasi ve Özgürlük" grubunu kurmuştur. Başta Birleşik Krallık Bağımsızlık Partisi olmak üzere üç büyük parti bu siyasi örgütü oluşturur. The Life of Birds The Life of Birds, BBC tarafından yapılan ve David Attenborough'un sunduğu belgesel serisidir. İlk yayını Birleşik krallık'ta 21 Ekim 1998 tarihinde yapılmıştır. 10 bölümden oluşan belgesel serisi, kuşları ve onların yaşamını konu edinir. 1. To Fly or Not to Fly? 2. The Mastery of Flight 3. The Insatiable Appetite 4. Meat-Eaters 5. Fishing for a Living 6. Signals and Songs 7. Finding Partners 8. The Demands of the Egg 9. The Problems of Parenthood 10. The Limits of Endurance Katırcıoğlu Mehmet Paşa Katırcıoğlu Mehmet Paşa, I. İbrahim ve IV. Mehmed dönemlerindeki Celali isyanları' nda önderlik etmiş kişilerdendir. Muhtemelen 1601’de Isparta’nın köylerinden birinde doğdu. Babası Ahmed Ağa ile birlikte katırlarla nakliyatçılık yaptığı için "Katırcıoğlu" lakabıyla tanındı. Isparta mütesellimiyle Isparta halkı arasında çıkan anlaşmazlıklarda ara buluculuk rolü üstlendiyse de hapse atıldı ve halkın yardımıyla kurtuldu. Isparta müteselliminin yaralanması olayı üzerine soruşturmaya uğradı ve ardından Haydaroğlu Mehmet ile birlikte eşkıyalığa başladı. Üzerlerine gönderilen Anadolu Beylerbeyi Ahmed Paşa’yı öldürmesi (1648) Celaliler arasındaki şöhretini arttırdı. Haydaroğlu’nun yakalanıp idam edilmesinden sonra yanındaki Akyakaoğlu adlı Celâlî reisiyle hac kafilelerine ve ticaret kervanlarına saldırılar düzenlemeye başladı. Kısa zamanda Afyonkarahisar’dan Beyşehir’e kadar olan bölgede hakimiyet sağladı. Çay kasabasını bastı. Akşehir’i tehdit etti. Bu sırada 1648 yılında İstanbul’da Sultanahmed Vakası’nda öldürülen sipahilerin kanını dava etmek üzere ayaklanan Gürcü Abdünnebî’ye katıldı. Gürcü Abdünnebî maiyetinde yer alan Katırcıoğlu ve diğer bir Celâlî reisi olan Kazzaz Ahmed İstanbul’a yürüdüler. Gürcü Abdünnebî’ye haber gönderip Celâlîler’i dağıtmak şartıyla kendisine Türkmen ağalığı, Katırcıoğlu ile Kazzaz Ahmed’e de birer sancak verilebileceğini bildirdi. Fakat Katırcıoğlu ile Kazzaz Ahmed Bursa civarında eşkıyalığa devam edince anlaşma sağlanamadı. 1649’da yenilgiye uğratılan Celâlî kuvvetleri dağıldı. Gürcü Abdünnebî Niğde’ye, Katırcıoğlu Söğüt’e, Kazzaz Ahmed Akşehir’e çekildi. Gürcü Abdünnebî, Kırşehir sancak beyi İshak Bey tarafından yakalanıp İstanbul’a getirildi ve Parmakkapı’da idam edildi. Kendisine en yakın Celâlî reislerini kaybeden Katırcıoğlu, bir müddet daha etrafı yağmalamayı sürdürdükten sonra af dilemeye karar verdi. Eski bir yeniçeri olan İsa Ağa’yı af talebini iletmek üzere İstanbul’a gönderdi. İsa Ağa eski kapı yoldaşlarından Sadrazam Kara Murad Paşa’nın yanına giderek, Katırcıoğlu’nu affettirdi. İstanbul’a gelen ve padişahın huzuruna çıkarılarak iltifat gören Katırcıoğlu’na Beyşehir sancağı verildi. Katırcıoğlu, Beyşehir’e mütesellim gönderip bir müddet İstanbul’da kaldı, Köprülü Mehmed Paşa’nın ekibi arasında yer aldı. Bu arada İstanbul’da idareye hâkim olan ocak ağalarıyla da yakın temas içindeydi. Bu sayede Karaman beylerbeyliğine tayin edildi ve isyan halinde olan Abaza Hasan Paşa’nın üzerine gönderildi. Ancak yenilgiye uğrayıp Konya’ya sığındı. Bunun üzerine Şehrizor valiliğine gönderildiyse de gitmeyip Karaman’da kaldı. Konya etrafında İbşir Mustafa Paşa’ya karşı tahkimat yaptı. Katırcıoğlu daha sonra Hamit sancak beyliğine tayin edildi. İbşir Mustafa Paşa sadrazam olunca onu Anadolu’dan uzaklaştırmak için Girit’e gönderdi. Katırcıoğlu Mehmed Paşa, Kaptan-ı derya Zurnazen Mustafa Paşa emrinde 1655 yılında gerçekleşen sefere katıldı. Osmanlı donanmasının Venedik donanmasıyla Boğaz dışında yaptığı savaştaki yararlılığıyla padişahın iltifat gördü. Katırcıoğlu bu tarihten itibaren Karaman beylerbeyi olarak yıllarca Girit’te hizmet etti. 21 Eylül 1667’de Kandiye kuşatmasındaki gayretlerinden dolayı Anadolu Beylerbeyliğine getirildi. Ancak kale önünde uzun süren metris savaşları sırasında 17 Aralık 1668’ de hayatını kaybetti. Avrupa Milletleri ve Özgürlük için Hareket Avrupa Milletleri ve Özgürlük için Hareket, (MENL), 2014 yılında Avrupa'da kurulan uluslararası bir siyasi parti örgütüdür. 2014 Avrupa Parlamentosu seçimlerinde Özgürlük için Avrupa İttifakı siyasi örgütünün başarısız olması üzerine kuruldu. Aşırı milliyetçi partilerden oluşmuştur. Hollanda Özgürlük Partisi, bu siyasi örgütün Avrupa Birliği tarafından finanse edilerek oluşturulduğu gerekçesiyle katılmayı reddetti. Avusturya basını tarafından Yeni Sağ Polonya Kongresi'nin de bu örgüte katılacağı iddia edilse de siyasi örgütün en büyük bileşeni Ulusal Cephe bu iddiayı reddetti. Santiago Vergini Santiago Vergini (3 Ağustos 1988), Arjantinli millî futbolcudur. Süper Lig takımlarından Bursaspor forması giyen oyuncu, defans bölgesinde görev yapmaktadır. Will Buckley Will Buckley (21 Kasım 1989), İngiliz futbolcudur. Premier League takımlarından Sunderland forması giyen oyuncu, orta saha bölgesinde görev yapmaktadır. Mikael Mandron Mikael Mandron (11 Ekim 1994) Fransa doğumlu, İskoçya vatandaşı futbolcudur. Premier League takımlarından Sunderland'nin formasını giyen oyuncu, forvet bölgesinde görev yapmaktadır. Duncan Watmore Duncan Watmore (8 Mart 1994), İngiliz futbolcudur. Premier League takımlarından Sunderland forması giyen oyuncu, forvet bölgesinde görev yapmaktadır. Darhan Kuandıkoğlu Kıdırali Darhan Kuandıkoğlu Kıdırali (16 Nisan, 1974; Tülkibas İlçesi, Güney Kazakistan Eyaleti), Kazak tarihçi, yazar ve Uluslararası Türk Akademisi başkanı. Kazakistan Yazarlar Birliği, Uluslararası “PEN” kulübü, Cengiz Aytmatov Akademisi, UNESCO ve ISESCO Ulusal Komisyonu’nun üyesi. 2016 yıl Temmuz'dan itibaren Kazakistan’ın ulusal gazetesi Egemen Qazaqstan'ın Yönetim Kurulu Başkanı. 16 Nisan 1974 yılında Türkistan Eyaleti'nin Tülkibas ilçesinde doğdu. Almatı’da yatılı devlet okulunda Kazak Dili ve Edebiyatı okudu. 1988'den itibaren şiirleri ve makaleleri gazete ve dergilerde yayınlanmaya başladı. 1991'de ise öğrenciler arasında düzenlenen Kazak Dili ve edebiyatı yarışmasının birincisi oldu. Jordi Amat Jordi Amat (21 Mart 1992) doğumlu, İspanya vatandaşı futbolcudur. Premier League takımlarından Swansea City'nin formasını giyen oyuncu, Defans bölgesinde görev yapmaktadır. Neil Taylor (futbolcu) Neil Taylor (7 Şubat 1989), Galli futbolcudur. Premier League takımlarından Swansea City forması giyen oyuncu, defans bölgesinde görev yapmaktadır. Ki Sung-yueng Ki Sung-yueng (d. 24 Ocak 1989), Güney Koreli millî futbolcudur. Premier League takımlarından Swansea City forması giyen oyuncu, orta saha bölgesinde görev yapmaktadır. Türker Kılıç Türker Kılıç (31 Temmuz 1966, Bursa ) Türk beyin ve sinir cerrahıdır. Bahçeşehir Üniversitesi Tıp Fakültesi Dekanı olan ve Medical Park Hastaneler Grubu'da çalışan Prof. Dr. Türker Kılıç, özellikle beyin damar hastalıkları ve beyin tümörleri alanlarında çalışmakta ve kurucusu olduğu Nöroşirürji Araştırma Merkezi'nin başkanlığını yürütmektedir. 1966 Bursa doğumlu olan Dr. Kılıç, tıp eğitimini Hacettepe Üniversitesi'de 1991 yılında, uzmanlık eğitimini Marmara Üniversitesi Nöroşirürji Anabilim Dalı'nda (Yönetici: Prof Dr Necmettin Pamir) 1997'de tamamlamıştır. Harvard Üniversitesi Brigham and Women's Hospital ve Dana-Farber Kanser Enstitüsü'ndeki Nöroonkoloji üst-ihtisasını (Yöneticiler: Prof. Dr. Peter Black, Prof. Dr. Charles Stiles) Aralık 1998'de, Anatomi Doktorası'nı Marmara Üniversitesi Anatomi Anabilim Dalı'nda (Yönetici: Prof. Dr. Safiye Çavdar) Şubat 2000'de tamamlamıştır. (TÜBA) Türkiye Bilimler Akademisi'ne 2007'de seçilen Dr. Kılıç, tıp fakültesi öğrencisi iken Uluslararası Tıp Fakülteleri Öğrencileri (MISC) Araştırma Ödülü ve Hacettepe Üniversitesi Üstün Başarı Ödülü'nü almıştır. Dr. Türker Kılıç, Avrupa Nöroşirürji Yeterliliğini 1997'de almış ve 1992 yılında Almanya'da "transcranial doppler ultrasonography" temel ve klinik eğitimini, 1995 yılında İsveç'te "Gamma-Knife" ışın cerrahisi eğitimini tamamlamıştır. Bilimsel araştırmaları, 1999 yılında Avrupa Nöroşirürji Dernekleri Birliği'nin (EANS) "En Değerli Araştırma Ödülü"ne, 2001'de Amerika Nöroşirürji Dernekleri Birliği'nin (AANS) "Nöroonkoloji Genç Araştırmacı Ödülü" ne layık görülmüştür. Dr. Kılıç, Marmara Üniversitesi Tıp Fakültesi öğrencileri tarafından 2000 yılında "Araştırmaya En Fazla Teşvik Eden Öğretim Üyesi" seçilmiştir. Yine 2000'de Türkiye Beyin Araştırmaları Derneği, Bilimsel Araştırma Ödülünü, 2001'de ve 2002'de Türk Nöroşirürji Derneği Bilimsel Araştırma Ödüllerini kazanmış ve 2002-2005 yılları arasında TÜBA-GEBİP bursuna (Yönetici: Prof Dr Yücel Kanpolat) layık görülmüştür. Bilimsel çalışmaları, 2005 yılında Amerika Nöroşirürji Dernekleri Birliği'nin (AANS) "En Değerli ABD-dışı Bilimsel Çalışma Ödülü"nü kazanmıştır. Dr. Kılıç, 1997-1998 yıllarında Harvard Üniversitesi'nde beyin kanserlerinden olan astrositomlar konusunda çalışmış ve halen üzerinde çalıştığı bir molekülün astrositomlarda etkinliğini ispatlayan deneylerini sorumlu araştırmacı olarak yapmıştır. Bu araştırmanın 2000 yılında yayınlanması üzerine NIH onayı alınarak başlanan klinik araştırmaların sonunda üzerinde çalışılan molekül ilaç haline (Glivec) getirildi ve günümüzde bazı beyin kanserlerinin tedavisinde kullanılmaya başlandı. Halen yürütücülüğünü yaptığı Moleküler Nöroşirürji Laboratuvarı birçok farklı kurumdan 20'yi aşkın ödül ve ar-ge desteği kazanmıştır. İçerisinde 3000'e yakın dokunun korunduğu bir tümör bankası olan laboratuvarda, beynin damarsal hastalıları ve nöroonkoloji alanlarında ulusal-uluslararası ortak projeler yürütülmektedir. 2001-2002 döneminde TND Genç Nöroşirürjiyenler Grup Başkanlığını, 2005-2007 yılları arasında TND, Nöroonkolojik Cerrahi Eğitim ve Öğretim Grubu (TURNOG) Başkanlığını yürüten Dr. Kılıç, bu kapsamda yurt genelinde birçok toplantı ve çalıştay organize etmiştir. Dr. Kılıç, Acta Neurochirurgica ve Journal of Neurooncology dergilerinde hakemlik yapmaktadır. Dr. Kılıç, yılda 600'ün üzerinde hastanın cerrahi tedavisini, 1000'in üzerinde hastanın Gamma-Knife Işın Cerrahisi tedavisini ve 3000'in üzerinde hastanın poliklinik hizmetini gerçekleştirmektedir. Dr. Kılıç, beyin tümörleri ve damarsal hastalıklarının moleküler patogenezi konularında araştırmalarını sürdürmekte ve çalışmalarına 750'nin üzerinde bilimsel atıf bulunmaktadır. Dr.Türker Kılıç 2009 nisan ayından itibaren Marmara Üniversitesi Nörolojik Bilimler Enstitüsü Başkanlığını üstlenmiş ve 2009 aralık ayında ise profesör kadrosuna yükseltilmiştir. Prof Dr Kılıç çok sayıda üniversitede davetli bilim adamı olarak görevler yapmıştır. 2010 yılı AANS (Amerika Beyin Cerrahları Birliği) toplantısına Türkiye'den bilimsel bildirisi kabul edilen tek beyin cerrahı olmuştur. 2012 yılında Medical Park Göztepe Hastane Kompleksi'nde göreve başlamıştır. 2015 yılında Prof. Dr. Türker Kılıç, dünyanın en saygın akademilerinden biri olarak gösterilen Avrupa Bilim ve Sanat Akademisiâ€™ne (Academia Scientiarum et Artium Europaea) üye olarak seçildi. Evli ve iki çocuk babası olan Dr. Kılıç, tekneyle denizde olmaya ve bilinç-zihin konusunda düşünmeye meraklıdır. Sağlık sektörünün yanı sıra sanat, müzik, spor ve toplumsal gelişmeleri yakından takip eden Dr. Kılıç, Twitter aktif kullanıcısıdır ve hesabından güncel bilgiler paylaşır. @turkerkilic Alıntı Endeksleri Gazete ve Haberler Haberturk : http://www.haberturk.com/saglik/haber/1096245-beyin-ameliyatiyla-esprili-ol Sözcü : http://www.sozcu.com.tr/egitim/prof-dr-turker-kilicin-buyuk-basarisi.html Posta : http://www.posta.com.tr/saglik/HaberDetay/-Beyin-kanserinde-onemli-olan-tumore-uygun-tedavi-.htm?ArticleID=305473 T-24 http://t24.com.tr/haber/beyin-ameliyati-ile-kisinin-mizah-yetenegi-gelistirilebilir,301084 ISMA http://www.posta.com.tr/saglik/HaberDetay/-Beyin-kanserinde-onemli-olan-tumore-uygun-tedavi-.htm?ArticleID=305473 http://www.ntv.com.tr/saglik/beyin-kanserinde-tedavi-tumore-ozel-olmali,XIhnOK04SkCbzwZfmB7cKw http://www.milliyet.com.tr/cerrahlar-istanbul-da-bulustu-gundem-2129720/ https://twitter.com/Medimagazin/status/653489145948565504 http://www.drtus.com/yeni/m/anasayfa.php?sayfa=forumlar&islem=konuoku&katno=0&forum_id=74&topic_id=123194 http://gazetehaber34.com/beyin-kanserinde-tedavi-tumore-ozel-olmali/ http://www.aksam.com.tr/saglik/tedavi-tumore-ozel-olmali/haber-451173 http://www.haberne.com/news/4449/beyin-kanserinde-onemli-olan-tumore-uygun-tedavi http://www.hemsireaktuel.com/HaberDetay.aspx?HaberId=11312 http://www.haber3000.com/beyin-kanserinde-onemli-olan-tumore-uygun-tedavi.html http://www.felakethaberleri.com/beyin-kanserinde-onemli-olan-tumore-uygun-tedavi.html http://www.haberimo.com/beyin-kanseri-tedavisi http://www.haberler.com/turker-kilic/Â KaynakÃ§a 1. http://www.bahcesehir.edu.tr/icerik/2690-tip-fakultesi-dekan-mesaji 2. http://treatabroad.com/Doctors.aspx?DID=1010 3. http://www.tuba.gov.tr/news/tuba-asosiye-uyesi-prof-dr-turker-kilic-avrupa-bilimler-ve-sanatlar-akademisi-ne-secildi/id/1179 4. http://www.arastirma.boun.edu.tr/arastirma.php?a_l=tr&p=17 5. http://www.turknorosirurji.org.tr/1/haberler/448/prof-dr-turker-kilic-tebrik 6. http://thejns.org/doi/abs/10.3171/foc.2004.17.2.2 7. http://www.euro-acad.eu/members?utf8=%E2%9C%93&land=Turkey&klass=2&filter=&sort=&way= 8. http://bilimakademisi.org/portfolio-items/prof-dr-turker-kilic-arastirma-alani/ 9. http://www.sondakika.com/haber/haber-tuba-uyesi-kilic-avrupa-bilimler-ve-sanatlar-7030922/ Donetsk Havalimanı Savaşı Donetsk Havalimanı Savaşı, Rus yanlısı ayrılıkçılar ile Ukrayna Ordusu arasında stratejik öneme sahip Donetsk Uluslararası Havalimanının kontrolünü ele geçirmek için yapılan muharebedir. 2014 yılı başından itibaren Ukrayna Ordusu saldırılarını artırmış ve Kramatorsk, Mariupol ve Slovyansk başta olmak üzere pek çok önemli yerleşim birimini ele geçirmiştir. 26-27 Mayıs tarihlerinde ise isyancıların elindeki Donetsk Havalimanı, Ukrayna Ordusu tarafından geri alınmıştır. Luhansk ve Donetsk Halk Cumhuriyetlerini birbirinden ayırarak isyancıları bölmeyi amaçladıkları bir noktada Rusya, isyancılara desteğini arttırmış ve çatışmalar 2014 Mayıs'ı ve Eylül ayı arasında kilitlenmiştir. Bu noktada, Donetsk Havalimanını kontrol etmek sadece stratejik değil, aynı zamanda sembolik açıdan da önemli bir hal almıştır. 5 Eylül tarihinde Ukrayna ile tek taraflı ilan edilen Novorossiya Federal Devleti arasında Minsk'te bir ateşkes antlaşması imzalanmıştır. Taraflar belli bir hat üzerinde anlaşmış ve aralarında toplamda 30 kilometrelik bir tampon bölge oluşturdular. Donetsk Havalimanı tampon bölgenin tam sınırında kalmış ve iki taraf arasında bir sınır görevi görmüştür. Eylül ayında ateşkese tam olarak uyulmamış ve zaman zaman ufak çaplı karşılıklı çatışmalar yaşanmıştır. 28 Eylül'de DHC (Donetsk Halk Cumhuriyeti) güçleri Ukrayna Ordusu'na karşı Grad roketleriyle saldırıya geçmişlerdir. Ukrayna Ordusu şiddetle karşılık vermiş ve zaman zaman Donetsk kentindeki siviller de zarar görmüşlerdir. Ekim ayında DHC güçleri havalimanının kontrolünü büyük oranda ellerine geçirmişlerdir. Ocak ayı ortasında Ukrayna Ordusu'nun elinde kalan son önemli nokta olan yeni terminal binası da DHC milislerinin eline geçmiştir. İlerleyen birkaç gün boyunca iki taraf da binayı ellerinde tuttuklarını iddia etmişlerdir. 21 Ocak tarihinde Ukrayna Ordusu havalimanından 'yeni bir hat oluşturmak' amacıylaçekilmiş ve kontrol tamamen DHC güçlerine geçmiştir. HaydaroÄŸlu Mehmet Haydaroğlu Mehmet, I. İbrahim ile IV. Mehmet’ in ilk yıllarını içeren dönemindeki Celali isyanları' nda önderlik etmiş kişilerdendir. Bir kadıyı öldürdüğü için 1640’ta dağa çıkan ve daha sonra Eskişehir-İzmir arasında kervanları ve tüccarları soymaya başlayan eşkıya Kara Haydar’ın oğludur. Vezir-i azam Kemankeş Kara Mustafa Paşa zamanında (1638-1644) üzerine asker gönderilen ve Uluborlu’da Veli Baba Tekkesi’ nde öldürülen babasının intikamını almak için eşkıyalığa başladığı rivayet edilir. İntikam duygusunun yanı sıra 1647’de Vezir-i azam olan Hezarpare Ahmed Paşa’dan birkaç defa sancak beyliği talebinde bulunmasına rağmen bu makamı elde edemeyişinin de eşkıyalığa başlamasında etkili olduğu söylenmektedir. Haydaroğlu Mehmed’in eşkıyalığa başlama tarihi 1647 olarak belirlenmekle birlikte daha önce İran’dan, Arap topraklarından ve İzmir’den Bursa ve İstanbul’a giden kervanları Ankara, Saruhan ve Hamidili arasında yağmalama faaliyetlerinde bulunduğu tahmin edilmektedir. Eskişehir’in kuzeyinde bulunan Söğütdağı’ nı kendisine merkez edinerek zamanının ünlü birçok eşkıyasını yanında topladı. Bunların en önde geleni Katırcıoğlu idi. Bir ara taraftarlarıyla birlikte devlet hizmetine girerek sancak beyi olmak isteyen Haydaroğlu, sadrazama önemli miktarda rüşvet göndermesine rağmen bu görevi elde edemedi. Bunun üzerine eşkıyalık faaliyetlerini artırdı ve Akşehir-Ilgın arasında hac kervanına saldırdı. Bu bölgedeki bütün yolların kontrolünü elinde tuttu. Bölgedeki çiftçileri ve ileri gelenleri kendisine tâbi olmak zorunda bıraktı. Karaman Beylerbeyi İbşir Mustafa Paşa serasker tayin edildi ve Anadolu Beylerbeyi İbrahim Paşa ile yardımlaşarak Haydaroğlu’nun isyanını bastırmakla görevlendirildi Emrindeki kuvvetlerle Haydaroğlu’na karşı harekete geçen İbşir Mustafa Paşa Söğütdağı’nda kuşatmasına rağmen onu ele geçiremedi (1648). IV. Mehmed devri başlarında Anadolu Beylerbeyi Ahmed Paşa Haydaroğlu üzerine gönderildi. Ahmed Paşa Afyonkarahisar yakınlarında yenildi (1648) ve Katırcıoğlu tarafından öldürüldü. Ahmed Paşa’nın safında yer alan güvensiz sarıca ve sekban bölükleri Haydaroğlu tarafına geçtiler. Haydaroğlu’nun gücü, prestiji hayli arttı ve bu durum merkezdeki yöneticileri endişeye sevketti. Ketenci Ömerpaşazâde Mehmed Paşa Anadolu beylerbeyliğine tayin edildi ve sınırsız yetkilerle donatılarak Haydaroğlu meselesini halletmesi istendi. Haydaroğlu, kendisine bir görev verilmesi şartıyla eşkıyalığı bırakmayı teklif ettiyse de bu teklif hükûmet merkezi tarafından kabul edilmedi. Bunun üzerine Haydaroğlu Afyonkarahisar’ı yağmaladı ve Isparta’ya geçti. Hamidili sancağı mütesellimi Abaza Hasan Paşa Haydaroğlu’nun kuvvetlerini Isparta yakınlarında ani bir baskınla dağıttı, çıkan çatışmada Haydaroğlu ayağından yaralandı. Yaralı olduğu halde kaçmayı başardıysa da fazla uzaklaşamayarak yakın bir köye sığındı. Bu durumu haber alan Abaza Hasan Paşa köyü kuşatıp Haydaroğlu Mehmed’i teslim aldı. Haydaroğlu daha sonra İstanbul’a getirildi ve 1648’ de Parmakkapı’da idam edildi. Narın ilçesi (Kırgızistan) Narın İlçesi (2004-yılına kadar Tyan-Şan ilçesi) (); Kırgızistan'ın Narın İli'ndeki ilçe. Merkezi Narın şehridir İlçenin nüfusu 44 080 insan (2009 sayımlarına göre)'dir. Narin İli ekonomisine, at, koyun ve yak gibi hayvan besiciliği egemendir, yün ve et ana ürünlerdir. Günümüzde ilçe ülkenin en fakir bölgesidir. Sovyetler Birliği dönemi boyunca geliştirilen mineral maden ocakları, kazançlı olmayınca büyük ölçüde terkedilmiştir. 1893 FA Cup Finali 1893 FA Cup Finali, 25 Mart 1893 tarihinde 1892-93 FA Cup şampiyonunu belirlemek için Fallowfield Stadyumu'nda, Wolverhampton Wanderers ile Everton takımları arasında oynanan FA Cup finalidir. Wolverhampton Wanderers, maçtan 1-0 galip ayrılarak FA Cup şampiyonluğuna ulaştı. 1891 FA Cup Finali 1891 FA Cup Finali, 21 Mart 1891 tarihinde 1890-91 FA Cup şampiyonunu belirlemek için Kennington Oval'da, Blackburn Rovers ile Notts County takımları arasında oynanan FA Cup finalidir. Blackburn Rovers, maçtan 3-1 galip ayrılarak FA Cup şampiyonluğuna ulaştı. FourFiveSeconds "FourFiveSeconds", Barbadoslu şarkıcı Rihanna'nın Kanye West ve Paul McCartney ile düet yaptığı şarkı. Sözleri West, McCartney, Kirby Lauryen, Mike Dean, Ty Dolla Sign, Dave Longstreth, Dallas Austin, Elon Rutberg ve Noah Goldstein tarafından yazıldı. Kanye West'in 21 Ocak 2015'te iHeartMedia Music Summit'te (iHeartMedia Müzik Zirvesi) tanıttığı şarkı, 24 Ocak'ta Rihanna'nın resmi sitesinden dijital indirmeye sunuldu. Aynı gün iTunes Store üzerinden albümün çıkış single'ı olarak yayımlandı. "FourFiveSeconds" country ve folk müzik etkileri barındıran ve altyapısında akustik gitar, org ve çello içeren bir pop şarkısıdır. Rihanna ve West'in yeni müzik tarzı, vokalleri ve şarkının minimalist prodüksiyonu müzik eleştirmenlerinin beğenisiyle karşılandı. Kanye West, 21 Ocak 2015'te iHeartMedia Müzik Zirvesi sırasında şarkıyı tanıttı. Odaya dizüstü bilgisayarıyla girdi ve bir mikrofon aldı, ancak salonun çok büyük olmadığını fark edince mikrofon kullanmadan konuştu. Sunumunu Barbaroslu şarkıcı Rihanna ile olan düetiyle sonlandırdı. Gelen bilgilere göre şarkı akustik gitar, yüksek bir nakarat ve muazzam bir hook'u olan bir şarkıydı. Şarkı bittikten sonra West dizüstü bilgisayarını sert bir şekilde kapadı ve katılımcıların onu ayakta alkışladığı sırada salonu terk etti. Öncesinde, 2 Ocak'ta Ty Dolla Sign, Billboard dergisine verdiği bir röportajda West, Rihanna ve McCartney ile birlikte bir şarkı üzerinde çalıştıklarını söylemişti. 24 Ocak'ta Rihanna şarkıyı resmi sitesinden Rihannanow.com üzerinden yayımladı ve Twitter hesabına "First Glimpse At My New Music!!!" (Yeni albümden ufak bir görünüş!) yazdı. Ardından bir tweet daha atarak şarkının albüm için tanıtım single'ı olduğunu doğruladı. "FourFiveSeconds", Rihanna'nın yayımlanacak sekizinci stüdyo albümünün çıkış single'ı olarak iTunes Store üzerinden indirilmeye sunuldu. Şarkının sözleri West, McCartney, Kirby Lauryen, Mike Dean, Ty Dolla Sign, Dave Longstreth, Dallas Austin, Elon Rutberg ve Noah Goldstein tarafından yazıldı. Bu, üçlünün ilk iş birliği olmasına rağmen geçmişte ayrı ayrı düetler de yaptılar. West ve McCartney 2014 sonunda West'in kızı North'a adadığı "Only One"ı yayımladı. Rihanna ve West, 2009 yılında Jay-Z'nin albümünde yer alan "Run This Town" adlı şarkıda beraber çalıştılar. Şarkı, "Billboard" Hot 100 listesinde iki numaraya kadar yükseldi. Ayrıca West'in 2011 yılında yayımladığı ve Rihanna'nın ona eşlik ettiği "All of the Lights"da arka vokalde John Legend, Fergie ve Elton John vardı. Tanıtım müzik videosu Aralık 2014'ün sonlarına doğru Alman fotoğrafçılar "Inez ve Vinoodh" tarafından New York'ta çekildi. 30 Ocak 2015'te Rihanna, resmi YouTube kanalından müzik videosunun kamera arkası görüntülerini yayımladı. Videoda Rihanna, West ve McCartney beyaz bir fon önünde performans sergiliyorlar. Ayrıca Rihanna müzik videosundaki moda konsepti için de "Kanye gerçek bir sokak modasıyla geldi, kot kumaşla. Kot modası asla eskimez; bir klasiktir, hatta ikonik. The Beatles gibi" dedi. 2 Şubat'ya Rihanna, resmi Instagram hesabından müzik videosundan on altı saniyelik bir kısmı paylaştı. Videoda silüeti görünen Rihanna, şarkıyı söylerken üzerinde kot ceket vardır. Müzik videosu VEVO ve Youtube üzerinden 3 Şubat tarihinde yayımlandı. Rihanna, McCartney ve West, "FourFiveSeconds"'ı ilk kez 8 Şubat 2015 tarihinde Staples Center, Los Angeles'ta gerçekleşen 57. Grammy Ödülleri gecesinde sergilediler. Billboard dergisi, performansı gecenin en iyi canlı performanslarından biri olarak değerlendirdi. Rihanna ayrıca şarkıya Anti World Tour repertuvarında da yer vermiştir. Nico & Vinz Nico & Vinz, 2009 yılında Kahouly Nicolay Sereba ve Vincent Dery tarafından kurulan Norveçli afrobeat müzik grubudur. Kurulduğunda Envy olan grup adı, 2014 yılında Nico & Vinz olarak değiştirilmiştir. İkilinin müzikal kariyerleri 2010 yılında yayımladıkları "Set to Go" isimli single ile başlamıştır. İlk albümleri olan "The Magic Soup and The Bittersweet Faces" 2012 yılında piyasaya çıkmıştır. "Am I Wrong" adlı single çalışmaları altın ve platin plak kazanmıştır. Dipol Dipol veya iki kutuplu, çeşitli bilim ve disiplinlerde kullanılan bir terim. Yunanca di- (iki) ve polos (eksen, pivot) sözcüklerinden oluşturulmuştur. Ä°ki kutuplu İki kutuplu kavramı ile şunlardan biri kastedilmiş olabilir: Palomar GÃ¶zlemevi Palomar Rasathanesi, ABD'nin Kaliforniya Eyaleti'ne bağlı San Diego yakınlarında bulunan Palomar Dağı'ndaki bir rasathanedir. 45 yıl boyunca kullanılmıştır. 1948-1993 yılları arasında Dünya'nın en büyük teleskobu olarak tarihe geçmiştir. Yılın belirli günlerinde astronomi çalışmalarına destek vermektedir. İoannis Komnenos (Dıraç valisi) İoannis Komnenos () Bizans soylusu ve İmparator I. Aleksios'un (1081–1118 arası hükümdar) yeğeni ve stratejik olarak önemli bir şehir ve Thema olan Dyrrhachium "dux"udur (Dıraç valisi). İoannis, muhtemelen yaklaşık 1074 yılında doğmuştur, Aleksios'un ağabeyi "sebastokrator" İsaakios Komnenos ve Gürcü Alania'lı İrini'nin en büyük oğludur. 1081 yılında amcası İmparator I. Aleksios, İoannis ile Kutsal Roma imparatoru IV. Heinrich'e (1056–1105 arası hükümdar) bağlı bir Alman prenses ile evlilik önerdi, fakat bir sonuç çıkmadı. 1091 yılının başlarında, İoannis, Aleksios tarafından İoannis Dukas'ın yerine günümüz Arnavutluk'unda bulunan Dyrrhachium (Dıraç) valiliğine ("dux") atanmıştır. İtalya'dan Balkanlar'a giren ana nokta ve "Arnavutluk'un anahtarı" olarak şehir Bizans İmparatorluğu için önemliydi. Bunun bir örneği Aleksios'un hükümdarlığının erken yıllarında gerçekleşen Norman istilası sırasında oynadığı roldü.. Görevi üstlendikten hemen sonra, Ohri başpiskoposu Teofilakt tarafından Bizans İmparatoru'na karşı komplo kurmakla suçlandı. Suçlamaya karşı kendini savunmak için, İoannis İmparatorun bulunduğu Filippopolis'e gitti. Suçlamaların bir aslının olup olmadığı belli değildir; ama bu konu Aleksios ve orada hazır bulunan ağabeyi İsaakios arasında bir aile tartışmasıne dönmüştür. Sonuçta Aleksios suçlamaları düşürmüş ve İoannis'i görevine iade etmiştir. Daha sonra, 1094 yılında askerî deneyimsizliğine rağmen, İoannis, Sırbistan (Rascia) Büyük Prensi Vukan yönetiminde gerçekleşen Sırpların Bizans vilayetlerine yaptıkları akınlara karşı görevlendirildi. İoannis, doğrudan kendisi Sırp hükümdarı ile uzun müzakerelere katılarak, kuvvetlerini hazırlamak için çok kıymetli zaman kazandı. Hazır olduğu zaman, Vukan Lipenion yakınlarında Bizanslılara saldırdığında, karşı koydu ama ağır bir bozguna uğradı. Aleksios'a mağlubiyetini açıklamak için Konstantinopolis'e gitti ancak durumu konusunda müsterih ayrılamadı. 1096 yılında, filosu Dyrrhachium (Dıraç) sahillerinde kaza yapan Vermandois Kontu I. Hugh'u teslim alıp, misafir etti. Anna Komnini, "Aleksiad" isimli adlı eserinde Dalmaçyalılara karşı seferde mağlup oldğunu yazması nedeniyle İoannis muhtemelen 1105-1106 yılında hâlâ Dyrrhachium (Dıraç) valisidir ("dux"). I. Boemondo ile yenilenen Norman istilası tehlikesi belirince, İmparator, İoannis'i kardeşi Aleksios ile değiştirdi. Almanya iÃ§in Alternatif Almanya için Alternatif (Almanca: "Alternative für Deutschland", AfD), Almanya'da 2013 yılında kurulan sağ popülist ve Avrupa Birliği şüphecisi bir siyasi partidir. 2013 seçimlerinde baraj %5.0 iken %4.7 oy alarak meclise girmeyi kıl payı kaçırdı. 2014 Avrupa Parlamentosu seçimlerinde parti Almanya'daki 96 koltuktan 7'sini almayı başardı. Parti Haziran 2014'te Avrupa Muhafazakârlar ve Reformcular Partisi grubuna katıldı. Parti eyalet parlamentolarındaki ilk temsilini Türingiya, Brandenburg ve Saksonya ile yaptı. 2017 Almanya federal seçimlerinde %12.6 oy alarak ilk defa 94 sandalye ile federal meclise girmeye hak kazanmıştır. Nisan 2017'deki Federal Seçimlerden bir gün sonra AfD tarafından düzenlenen basın toplantısında Frauke Petry, Federal Meclis'e bağımsız olarak katılacağını açıkladı. Gerekçesini, "bazı parti üyelerin aşırılık yanlısı açıklamalarının AfD'nin yapıcı bir muhalefet olarak işlev görmesini engellemesi ve AfD'de iç muhalefet olduğunu seçmenlere açıkça ifade etmeyi olanaksız kılması" olarak gösterdi. Ayrıca yakın gelecekte partiden ayrılacağını belirtti. Petry, Eylül 2017'de Mavi Parti'yi kurdu. Bernhard Wild de dahil olmak üzere AfD'nin Mecklenburg-Batı Pomeranya yasama meclisindeki dört üyesi de Aralık 2018'de kendi gruplarını oluşturmak için AfD'den ayrıldı. 6 Kasım 2019'da ise Petry, Mavi Parti'nin yıl sonuna kadar dağılacağını duyurdu. 2018 yılında AfD'nin Doğu Saksonya-Anhalt eyaletinin bölgesel lideri André Poggenburg, çifte vatandaşlığı olan Türkler ve göçmenler hakkında ırkçı açıklamalar yaptıktan sonra partisinden istifa etti. Poggenburg istifasının nedenleri açıklarken, AfD'nin seçmenlere daha ılımlı görünmek için aşırılık yanlılarından kaçarak sola kaydığını iddia etti. Poggenburg, 2019 sonbaharında Saksonya, Thüringen ve Brandenburg eyalet seçimlerinde aday göstermeyi planlayan ve yeni kurulan bir aşırı sağ parti olan "Aufbruch deutscher Patrioten - Mitteldeutschland" (Alman Vatanseverlerin Şafağı, AdP) içinde yer aldı. parti kurucusu Poggenburg, 2019 sonbaharında yapılacak olan eyalet seçimlerinde AfD'yi desteklemek için Ağustos 2019'da yaptığı parti içi çağrısı reddedilince AdP'den ayrıldı. Büyük ve küçük harf Harflerde büyüklük ve küçüklük, bazı alfabelerde görülen bir özelliktir. Bu alfabelerde genellikle her harfin bir büyük bir küçük şekli bulunur. Bazı harflerin büyük ve küçük hâlleri cüsse haricinde hemen hemen aynı iken (ör: U ve u) bazı harflerin şekilleri oldukça farklıdır (ör: A ve a). Latin alfabesi temelli bir alfabe olan Türk alfabesinde büyük ve küçük harfler şu şekildedir: Matbaa harfleri ile el yazısı zaman zaman farklılık gösterebilir. Örneğin Latin alfabesinde basılı ve dijital eserlerde küçük a harfi genellikle a şeklinde gösterilirken el yazısında genellikle ɑ şeklinde gösterilir. Latin alfabesini kullanan dillerde -bazı özel durumlar haricinde- bir metnin hemen hemen tamamı küçük harflerle yazılır. Büyük harfler sözcük türü, cümle başı gibi konularda okuyucuya ipuçları verir. Rakamlarda büyüklük ve küçüklük yoktur ancak matbaa rakamları ve el yazısı rakamlar arasında farklılıklar görülebilir. Rakamlar genellikle büyük harf yüksekliğinde yazılır. August Willich Johann August Ernst von Willich (19 Kasım 1810 – 22 Ocak 1878) Alman asker. Prusya ordusunda bir subay. Almanya'da komünizmin önde gelen savunucularındandır. 1847 yılında askerlikten istifa etti. Daha sonra ABD'ye göç etti ve Amerikan İç Savaşı'nda Birlik Ordusu'nda savaştı. Karl Schapper Karl Schapper (30 Aralık 1812, Weinbach - 28 Nisan 1870, Londra), Alman sosyalist ve sendika lideri. Almanya'daki işçi sınıfının öncülerinden ve ilk dönemlerinde Wilhelm Weitling ve Karl Marx ile iş birliği içindeydi. Pro-Avrupacılık Pro-Avrupacılık, bir kişi, parti ya da kuruluşun Avrupa Birliği'nden yola çıkarak ortaya attığı Avrupa bütünleşmesi fikridir. Pro-Avrupacılar özellikle Avrupa Birliği'nin ve politikalarının güncel ve gelecek dönemleri bağlamında ileri entegrasyonu savunurlar. Birçok pro-Avrupacı bugünün çok kutuplu dünyasında birliğin gücünün özel olarak bir önem ifade ettiğine inanırlar. Bölünmüş bir Avrupa bölgeye ekonomi, kültür, siyaset, sosyal, bilimsel, diplomatik ve askeri alanlarda birçok dezavantaj getireceğinden birleşik ve bağımsız bir Avrupa'nın önemini vurgularlar. Ana görüş, göreceli küçük ve ayrı ayrı Avrupa ülkelerinin dünyadaki mevcut ve yükselen süper güçler karşısındaki aşağıya doğru çekilen konumlarıdır. Bölünmüş Avrupa ülkelerinin tek başlarına sınırlı jeopolitik etkiye sahip olacaklarına ve kendi çıkarlarını etkili biçimde savunamayacaklarını savunmaktadırlar. Diğer yandan birleşik bir Avrupa'nın, görüş ve çıkarlarının dünya sahnesinde dikkate alınacağı, ABD nüfusundan ve ekonomisinden daha büyük ve ABD'ye uygun bir partner ya da rakip olacağını savunurlar. Pro-Avrupacı argümanlar sıklıkla AB'nin üye devletlerin yararına çalıştığını söyler. Pro-Avrupacılar, Avrupa Ekonomik Alanı içerisinde serbest hareket hakkı, iş hakları, tüketici dostu standartlar gibi birçok hakkın AB'nin AB vatandaşlarına sağladığı haklardan olduğunu savunurlar . Maliyet/ fayda gibi değerlendirmeler onları harekete geçiren tek argümanlar değildir. Onlar insanlar topluluğuna ait olduklarını ve bu topluluğun ortak tahvile sahip olduğunu da savunurlar. Pro-Avrupacılar AB'nin tüm hareketlerinden tatmin olmamalarına rağmen bu hareketlerinin çözümünün hareketleri yok etmek değil şeffaflık, birlik ve demokrasi altında geliştirmek olduğunu savunurlar. CÄ°MER CİMER (Cumhurbaşkanlığı İletişim Merkezi), Yurttaşların talep, ihbar ve şikâyetlerini doğrudan cumhurbaşkanlığına iletebilmesi amacıyla 2015 yılında kurulan bir web servisidir. Bu portalle Türkiye Cumhuriyeti Devleti vatandaşları 4982 sayılı Bilgi Edinme Hakkı Kanunu ve 3071 sayılı Dilekçe hakkı kanunu kapsamındaki haklarını kullanabilmektedir. Yapılan başvuruların değerlenmeye alınması için T.C. kimlik numarası, ad-soyad ve adres bilgilerinin eksiksiz ve doğru bir şekilde girilmesi zorunludur. CİMER'e telefon ve mektupla da başvuru yapılması mümkündür. Yapılan başvurular sistem tarafından otomatik olarak üretilen başvuru numarası ile takip edilebilmektedir. 9 Temmuz 2018 tarihinden itibaren BİMER hizmeti ile birleştirilmiştir. Emel Çölgeçen Emel Çölgeçen (d. 9 Temmuz 1976; İstanbul), Türk oyuncu, tiyatrocu ve sunucu. İlk-orta-lise eğitimini İstanbul'da tamamladı. Okul yıllarında ilgi alanı dans üzerine olan sanatçı, lise eğitimden sonra Marmara Üniversitesi İktisat Fakültesini kazandı. İkinci yılında fakülteden ayrılarak hayatının geri kalanına yön verecek olan Akademi İstanbul Tiyatro Bölümüne kayıt oldu. Çok iyi derecede İngilizce konuşabilen sanatçı Aliye dizisindeki Meriç rolüyle tanınmıştır. Poyraz Karayel adlı dizide Avukat Sema rolünü canlandırmıştır. Scott Wilson Scott Wilson (29 Mart 1942, Thomasville - 6 Ekim 2018, Los Angeles), Amerikalı oyuncu. Wilson, 1960'tan 2010'a kadar 50'den fazla filmde rol almıştır. The Great Gatsby, Dead Man Walking, Pearl Harbor bunlardan sadece birkaçıdır. Wilson'un en çok tanındığı rollerinden birisi de AMC'nin The Walking Dead dizisinde Greene ailesinin babasını canlandırdığı Hershel Greene'dir. (2011-2014) Wilson, 6 Ekim 2018 tarihinde lösemi nedeniyle Los Angeles'ta 76 yaşında hayatını kaybetti. İlhan Bardakçı İlhan Bardakçı, (d. 22 Şubat 1926 Burhaniye - ö. 27 Şubat 2004, Giessen) Türk gazeteci, yazar. Cemal Bardakçı ve Fatma Nuriye Bardakçı'nın üç çocuğundan biri olarak doğdu. İstanbul Üniversitesi'nde hukuk eğitimi aldı. 1948 yılında gazeteciliğe başladı Yeni Sabah, Milliyet, Havadis ve Cumhuriyet gibi çeşitli gazetelerde yazarlık yaptı. Macar ihtilalini 1956 Kasım ayında izleyen tek gazeteciydi. 1961 yılında bir gazete çıkardı. Başkent Gazetecilik Özel Yüksekokulu'nda (şimdiki Gazi Üniversitesi İletişim Fakültesi) 1971 yılında gazetecilik teknikleri dersini verdi. 27 Mayıs darbesi sırasında Harbiye öğrencilerinin Bayar tarafından kıyma makinelerinde doğranıp denize atılmalarına ilişkin haberlere cevap olarak ""Bu haberin rezilane bir yalan oldugunu"" yazması gerekçesiyle tutuklandı ve Balmumcu hapishanesine gönderildi . Burada hocası Ali Fuad Başgil ile beraber koğuş arkadaşlığı yaptı. 1960'lı yıllarda hakkında çok sayıda dava açıldı. Türkiye ile ilgili belgeleri Irak ve Libya'ya sızdırdığı gerekçesiyle casuslukla suçlanarak Ankara Sıkıyönetim komutanlığı tarafından vatana ihanetle yargılandı. Bu yargılama sonucu 17 yıl hapse mahkûm oldu. Cezaevine girmemek için Almanya'ya kaçarak buraya yerleşti, hayatının son 14 yılını Bonn'da geçirdi. Almanya'dayken Zaman gazetesi'nde Tarihten Bugüne isimli bir köşede yazarlık yaptı. Bu gazetede İlhan Murad mahlasını kullandı. İlhan Bardakçı ilk evliliğini Nemika Hanım'la yaptı. Bu evliliğinden kendisi gibi gazeteci Murat Bardakçı oldu. Daha sonra 1966 yılında ikinci eşi Tülay Hanım'la evlendi. Almanya'daki yıllarında ikinci eşiyle birlikte yaşadı.. Güneşli Gece Güneşli Gece (), Gürcü yazar Nodar Dumbadze’nin romanı. Yazarın başyapıtlarından biridir. Roman, 1967 yılında ilk kez Gürcüce basıldı. 2015’te Gürcüce aslından çevrilerek Türkçe yayımlandı. Romanın başkahramanı Temur, 12 yıllık sürgünden yeni dönen annesine karşı yabancılaşmıştır. Sıradan günlük yaşamın içinden ahlaki bir çatışmayla da yüz yüze kalan Temur, kendisi ve ailesinin felaketine yol açan adam gözü önünde beyin kanaması geçiriyorken, ona yardım edip etmeme, onu bağışlayıp bağışlamama çelişkisi yaşar. Ahlaken intihar etmiş ve muhbirlikle bir aileyi söndürmüş olan hastanın başında oturan romanın başkahramanı, gün geçtikçe nefretten nasıl arındığını, nasıl acıma duygusuyla dolduğunu gözlemler. "Güneşli Gece", II. Dünya Savaşı sonrasında Tiflis’te geçen hikâyenin başkahramanı Temur'un yaşadıkları üzerinde gelişen ve sonuçlanan bir romandır. Temur, yaşamı, aşkı, âşık olduğu denizi ve güneşi en baştan tanımlamaya koyulur. Daha önce, kendisine başka başka duygular ifade eden kavramlar bütünüyle değişmiştir. Nodar Dumbadze romanında bütün bunları sarsıcı bir anlatımla aktarmaktadır. Saklıkent Millî Parkı Saklıkent Millî Parkı Muğla ve Antalya il sınırlarında, Akdeniz bölgesinde yer alan millî park. Park, Antalya'nın Kaş, Muğlanın Fethiye ilçe sınırlarına yayılmıştır. Parkın temel kaynak değeri Saklıkent Kanyonudur. Eşen çayı'nın kolu olan Karaçay'nın Akdağ üzerinde oluşturduğu jeomorfolojik oluşumdur. Torosların üzerinde yayla yerleşmeleri yer alır. Kayak tesisleri mevcuttur. Kanyonun oluştuğu arazi kireçtaşı kütlelerinden oluşur. Suyun kolayca aşındırabileceği Kalkerli arazide fay çatlaklarının da yardımıyla sarp ve derin bir kanyon oluşmuştur. Uzunluğu 18 km, yüksekliği 200 m'dir. En dar yeri 2 metreye kadar düşer. Kanyonun bulunduğu arazinin yüksekliği 1000 m'nin üzerindedir. Millî park alanında bitkilerin sıcaklık isteklerine göre şu şekilde sıralanmaktadır: alçaklarda Makiler, yükseklere doğru, kızılçamlar, karaçamlar ve sedir ağaçları. Kanyonun giriş kısımlarında kızılçamlar yaygındır. 1000 metrenin üzerinde karaçamlar görülür. Dumanlıdağ üzerinde yüksek alanlarda "anıt ağaç" özelliğindeki sedirler ilgi çekici görseller oluşturur. Aktar yaylasının güneydoğusu Siklamen gibi bazı soğanlı bitkilerin endemik olarak yetiştiği alandır. Yazın Fethiyeliler için piknik alanıdır. Yerli ve yabancı turistler tarafından ziyaret edilmektedir. Torosların zirvelerinde bulunan Bakırlıdağ üzerindeki Saklıkent kayak merkezi 2-3 ay kullanılabilmektedir. Kanyon içinde suların engellemediği alanlarda yürüyüş yapılabilir. Yürüyüşün zor olduğu alanlarda kanyon duvarına sabitlenmiş asma köprüler kullanılmaktadır. Antalya, Burdur, Muğla üzerinden Fethiye'ye ulaşılabilir. Mili park Antalya'ya uzaklığı 50 km'dir. Fethiye'den 45 km uzaklıktaki Kayadibi mahallesi yanında yer alan Saklıkent'e ulaşılabilir. Fethiye'den Saklıkent'e dolmuşlar kalkmaktadır. Güney yönden Yeşilova-Kalkan yol ayrımından Palamut mahallesi üzerinden ulaşılabilir. Kuzeyden Kemer üzerinden ulaşılabilmektedir. Yöresel yemekler: Tingil çorbası, Ölemeç (ufulamaç) çorbası, Arapaşı, Döndürme, Leğen böreği. David Von Erich David Allen Adkisson, (d. 22 Temmuz 1958 - ö. 10 Şubat 1984), Amerikalı profesyonel güreşçi. ""The Yellow Rose of Texas" ring adıyla güreşmiştir. 1984'te güreş yaşamını sürdürdüğü Tokyo, Japonya'da kalp krizinden genç yaşta öldü. İntihar eden kardeşleri Mike Von Erich ve Kerry Von Erich'te güreşçiydi. Kerry Von Erich Kerry Von Erich, (3 Şubat 1960 - 18 Şubat 1993), Amerikalı profesyonel güreşçi. Ünlü güreşçi ailesi "Von Erich" lerin üyesiydi. "The Modern Day Warrior" ve "Texas Tornado"" ring adlarıyla güreşmiş genç yaşta intihar ederek yaşamına son verdi. Güreşçiler Mike Von Erich ve David Von Erich ile kardeştiler. Kızı Lacey Von Erich te ailenin son kuşak güreşçi temsilcilerindendir. Mike Von Erich Michael Brent Adkisson, (2 Mart 1964 - 12 Nisan 1987), Amerikalı profesyonel güreşçi. Kendi adıyla Mike Von Erich ring adıyla güreşmiştir. Ünlü güreşçiler David Von Erich ve Kerry Von Erich ile kardeştirler. Ünlü Amerikalı güreşçi ailesi "Von Erich" üyesi olup babası Fritz Von Erichde eski güreşçiydi. Mike Von Erich 23 yaşında intihar ederek yaşamına son verdi. Chris Von Erich Chris Adkisson, (30 Eylül 1969 - 12 Eylül 1991), Amerikalı profesyonel güreşçi. Kendi adı Chris Von Erich olarak ringlerde yer aldı. Amerikalı ünlü güreşçiler David Von Erich, Kerry Von Erich, Kevin Von Erich ve Mike Von Erich ile kardeş olup ünlü Amerikalı güreşçi ailesi "Von Erich" lere mensuptur. Babası Fritz Von Erichde eski bir profesyonel güreçidir. 12 Eylül 1991'de 21 yaşında intihar etti. 1890 FA Cup Finali 1890 FA Cup Finali, 29 Mart 1890 tarihinde 1889-90 FA Cup şampiyonunu belirlemek için Kennington Oval'da, Blackburn Rovers ile Sheffield Wednesday takımları arasında oynanan FA Cup finalidir. Blackburn Rovers, maçtan 6-1 galip ayrılarak FA Cup şampiyonluğuna ulaştı. 1889 FA Cup Finali 1889 FA Cup Finali, 30 Mart 1889 tarihinde 1888-89 FA Cup şampiyonunu belirlemek için Kennington Oval'da, Preston North End ile Wolverhampton Wanderers takımları arasında oynanan FA Cup finalidir. Preston North End, maçtan 3-0 galip ayrılarak FA Cup şampiyonluğuna ulaştı. 2014 FIFA Ballon d'Or 2014 FIFA Ballon d'Or Gala, FIFA'nın teknik direktörler ve futbolcular için düzenlediği 2014 yılında(2010'da iki ödülün birleşmesinden sonra) 5.si düzenlenen ödül törenidir. Ödüller 12 Ocak 2015'te Zürih'te gerçekleştirilen tören ile sahiplerine dağıtıldı. Real Madrid ve portekiz millî futbol takımının sol açığı Cristiano Ronaldo, önceki yıldaki ödül ile birlikte ikinci kez FIFA Ballon d'Or Erkekler kategorisinde birincilik unvanını elde etmiştir.. Nadine Keßler ise FIFA Dünyada Yılın Oyuncusu Kadınlar kategorisinde birinci seçilmiştir. Joachim Löw Dünyada Yılın Teknik Direktörü Erkekler kategorisinde birinci, Ralf Kellermann ise Dünyada Yılın Teknik Direktörü Kadınlar kategorisinde birinciliğe layık görülmüştür. Törenin sunuculuğunu ise Kate Abdo üstlendi. 2014 FIFA Ballon d'Or için sonuçlar: 2014 FIFA Ballon d'Or erkek oyuncu ödüllerindeki çekişmede kendilerine ilk 3'te yer bulamayan, ilk 23'e giren oyuncular: Brian Pillman Brian Pillman (22 Mayıs 1962; Cincinnati, Ohio - 5 Ekim 1997; Bloomington, Minnesota), Amerikalı profesyonel güreşçi ve Amerikan futbolcusu. Pillman 1980-1984 arası Amerikan futbolu oynadıktan sonra Kanada'da Stu Hart'tan güreş eğitimi aldı. 1986'da "Stampede Wrestling" 'de ilk maçına çıktı. 1989'da ABD'ye dönerek NWA-WCW'da boy gösterdi. "Flyin" Brian Pillman olarak tanındı burada havadan yaptığı hareketlerle başarı kazanmıştır. 1990'da Tom Zenk ile birlikte boştaki takım kemerleri için yapılan yapılan turnuvada Michael Hayes ve Jimmy Garvin'i yenerek şampiyon oldular. 5 Ekim 1997'de kaldığı otel odasında 35 yaşında kalp krizi sonucu ölen Pillman 2006'da hikâyesinin anlatıldığı "Brian Pillman: Loose Cannon" adlı WWE dvd piyasaya çıkmıştır. From Method to Madness "From Method to Madness" (), komedi dizisi Family Guy'ın üçüncü sezonunun on sekizinci bölümüdür. Bölümde Chris Cox, Ralph Garman, Mike Henry, Jane Lynch, Rachael MacFarlane, Denis Martell, Mark Peredes, ve Fred Willard konuk oyuncu olarak yer aldı. Brian ve Lois, çok kötü bir oyunculuğa sahne olan bir tek kişilik gösteriye katılır. Gösteriden sonra Brian çok daha iyisini yapabileceğini söyler. Lois, Brian'dan şehir tiyatrosundaki seçmelere katılmasını ister. Seçmeler sırasında jüri üyeleri, Brian'ın gösterisini sıkıcı bulur ancak Stewie'nin gösterisini beğeniyle karşılar. Stewie, seçmelerin ardından sahne sanatları okuluna seçilir ve Benny Hill tarzı "seksî bir kutlama partisi" organize eder. Parti sırasında herkesin gözdesi hâline gelen Stewie kısa süre içerisinde pek çok yeni arkadaşın yanı sıra Olivia adında bir düşman edinir. Hem Olivia'nın hem de kendisinin programdan atılacağı söylentilerini duyduktan sonra, ikili, birlikte çalışmaya karar verir son derecede popüler bir düet hâline gelirler. Üne ve şöhrete kavuşan ikili, Stewie'nin bir gösteri sırasında Olivia'nın oyunculuğunun çok kötü olduğunu düşünmesinin ardından kavgaya tutuşur. Olivia'nın ünü artar ve Hollywood'a taşınır (Quahog'dan ayrılmadan önce Stewie'ye hoşça kal öpücüğü verir), ancak Stewie, Olivia'nın ayrılması sebebiyle ününü kaybetmeye başlar ve bu durum, onun gerçeklikle olan bağlarını kaybetmesine yol açar. Brian, Stewie'ye bir akıl hastanesinde ziyarete gider. Stewie orada bir ses çatalından çıkan sesi duymak ister. Kendisinin Olivia'dan daha iyi olduğunu anladıktan sonra Stewie'nin aklı yerine gelir ve Brian ile birlikte eve geri döner. O sırada, Peter, Dave Campbell adındaki bir adamı boğulmaktan kurtarır. Bunun üzerine Griffinler, Campbell'in ailesi tarafından bir akşam yemeğine davet edilir. Akşam yemeği sırasında Lois ve Peter, Dave ve ailesinin çıplak olduklarını gördüklerinde onların birer nüdist olduklarını öğrenir. Peter Dave'i boğulmaktan kurtardığı sırasında Dave çıplaktı ancak Peter, onun şortunun okyanusta kaybolduğunu düşünmüştü. Dave'in Dottie adında güzel bir eşi vardır. Onların genç oğlu Jeff, Meg'den hoşlanır. Jeff ve Meg kısa süre içerisinde arkadaş olur ancak Meg'in ailesi onu evde çıplak gördüklerinde şoka uğrar. Meg'in bu yeni yaşam tarzını reddettiklerini söyleyen Peter ve Lois, bir süre sonra bu konudaki fikirlerini değiştirir ve Jeff'in kendisini daha rahat hissetmesi için kıyafetlerini çıkarır ancak bu durum Meg'in kafasını karıştırır. Jeff evden ayrılırken Meg'e ailesinin yaptıklarından dolayı duyduğu memnuniyeti dile getirir ve Meg bunun için ailesine teşekkür eder. Tam o sırada Quagmire gelir ve Peter'ın çim biçme makinesini geri getirdiğini söyler ve kısa süreli bir kekelemeden sonra, muhtemelen Lois'i çıplak olarak gördüğü için Peter'dan bir havlu ister. Bölüm, dizinin tekerrür eden kadrosunda yer alan Mike Barker ve Matt Weitzman tarafından yazıldı ve üçüncü yapım sezonu tamamlanmadan önce Bert Ring tarafından yönetildi. Ertuğrul Oğuz Fırat Korosu Ertuğrul Oğuz Fırat Korosu, 2012 yılında Ankara'da kurulmuş bir a capella korodur. Adını besteci, hukukçu, şair, yazar, ressam Ertuğrul Oğuz Fırat'tan alır. Hacettepe Üniversitesi Ankara Devlet Konservatuvarı desteğiyle çalışan topluluk, çoğunlukla çağdaş müzik olmakla birlikte koro edebiyatının her döneminden eserler seslendirmektedir. Ertuğrul Oğuz Fırat Korosu, Mayıs 2012'de koro şefleri Atilla Çağdaş Değer ve Çiğdem Aytepe yönetiminde kuruldu. İki şefin ve kurucu üyelerin ortak kararı ile besteci, hukukçu, şair, yazar, ressam Ertuğrul Oğuz Fırat'ın adını aldı. Hacettepe Üniversitesi Ankara Devlet Konservatuvarı desteğiyle çalışan topluluk, çoğunlukla çağdaş müzik olmakla birlikte koro edebiyatının her döneminden eserler seslendirmeyi hedeflemesi bakımından SCA Vakfı bünyesinde 2004-2007 yılları arasında çalışmış olan "Koro Modern"in devamı niteliğindedir. Türk bestecilerinin seslendirilmemiş veya az seslendirilen koro yapıtlarını yorumlamak ve tanıtımlarını sağlamak, genç bestecileri koro eserleri yazmaları için teşvik etmek, bu amaç için laboratuvar koro olmak amaçları arasındadır. Ocak 2014'te şeflerin ortak kararı ile Çiğdem Aytepe koronun daimi şefi, Atilla Çağdaş Değer koronun daimi konuk şefi ve danışmanı olmuştur. 2014-2016 yılları arasında Çorum ve Ankara'daki okullarda eğitim konserleri gerçekleştirmiş, özellikle çocukların çoksesli tını ortamı içinde zorlanmadan yer almasını sağlama amacıyla düzenlenen bu konserlerde etkileşimli programlar üreterek özgün modeller yaratmıştır. Koro, Ağustos 2016'da Macaristan'da gerçekleşen ""11. Cantemus Uluslararası Koro Festivali""ne katılarak yarışmada gümüş diploma ve "en iyi şef yorumu" özel ödülüne layık görülmüştür. EOF Korosu Blogu 1888 FA Cup Finali 1888 FA Cup Finali, 24 Mart 1888 tarihinde 1887-88 FA Cup şampiyonunu belirlemek için Kennington Oval'da, West Bromwich Albion ile Preston North End takımları arasında oynanan FA Cup finalidir. West Bromwich Albion, maçtan 2-1 galip ayrılarak FA Cup şampiyonluğuna ulaştı. Selma GÃ¼rkan Selma Gürkan (d.1961, Ankara), Türk siyasetçi. Uzun dönem KESK içinde sendikal mücadele yürütmüş, 2011 yılında Emek Partisi genel başkanı seçilmiştir. 2011 yılından bu yana bu görevi sürdürmektedir. Stuck Together, Torn Apart "Stuck Together, Torn Apart" (), komedi dizisi Family Guy'ın üçüncü sezonunun on dokuzuncu olup, bölümde Jennifer Love Hewitt konuk oyuncu olarak yer aldı. Griffinler, üyelik gerektiren bir indirim mağazasına gittiklerinde Stewie, mağazada sanayîde kullanılan oldukça güçlü bir yapıştırıcı bulur ve onu yemeye kalktığı sırada Brian tarafından durdurulur ancak tam o sırada ikilinin elleri birbirine yapışır. İkili, bölümün geri kalanını, yapıştırıcıyı çözücü bir karışıma ulaşana kadar birbirlerine yapışık durumda geçirirler. O sırada, Lois, Ross Fishman adındaki eski erkek arkadaşı ile karşılaşır ve ikili birlikte kahve içmeye gider. Durumdan şüphelenen Peter, Joe'nun polis arabasını kullanarak onları tâkip etmeye başlar. Lois'in eski erkek arkadaşını kıskanan Peter, kendisinin eskiden birlikte olduğu kızların bir listesine bakar ve kinini dindirmek için onlarla birlikte gezmeye başlar. Lois, Peter'ın bu davranışına son derecede kızar ve ikili, terapiye gider. Terapist ilk olarak ikilinin gündelik yaşantılarını kayıt altına alarak onların problemlerini en etkili şekilde nasıl çözebileceğini öğrenmeye çalışır. Kasetleri inceledikten sonra onların aile düzenlerinin ne kadar kötü olduğuna tanıklık eden terapist, ikilinin geçici bir süreliğine birbirlerinden ayrılmasını önerir ve bu ayrılık sırasında ikilinin başka kişilerle birliktelik kurmalarını tavsiye eder. İkili her ne kadar buna pek istekli görünmese de, terapistin tavsiyelerini uygulamaya karar verir. Peter evden ayrılır ve Jennifer Love Hewitt ile birlikte bir ilişki kurmaya başlar. İlişkiye başladıktan sonra Peter, Hewitt'in, Peter'ın arkadaşı Mort Goldman'ın kuzeni olduğunun farkına varır. Lois, Quagmire ile birlikte olmaya başlar ve iki grup, bir gece, birbirlerinden habersiz bir şekilde aynı lokantada akşam yemeğine çıkar. Stewie ve Brian sürekli bir arada olmak zorunda olduklarından birbirlerine katlanamaz hâle gelmiştir. Yapıştırıcıyı çözecek olan karışım en sonunda onlara teslim edilir. Çözücünün kullanma kılavuzunda karışımın etkilerinin bir saat içerisinde belireceği belirtilmektedir. İkili, zamanı geçirmek için birlikte yürüyüşe çıkmaya karar verirler. Yapıştırıcı çözülmeye başlamadan dakikalar önce Stewie ve Brian, derin bir kuyuda sıkışmış durumda olan küçük bir kız çocuğu ile karşılaşır. Brian, Stewie'ye kuyuya doğru indirir (Stewie o sırada günümüze ait modern bir şehirde neden 17. yüzyıla âit bir kuyunun var olduğunu sorgulamaktadır) ve ikili, çözücünün etkileri görülmeye başlamadan saniyeler önce küçük kızı kurtarmayı başarır (o sırada yakınlarda bulunan aşırı uzun kollu bir adam da küçük kızı kurtarabilecek durumdadır ancak o adam, ağacın üzerinde bulunan bir cüceyi gıdıklamakla meşguldür). Yapıştırıcının etkilerinin geçmiş olmasına rağmen ikili, eve doğru giden yolda birbirlerinin elini tutmaya karar verir. Su kuyusundan kurtardıkları küçük kızın, aslında ağaçtaki erkek cücenin eşi olduğu ve küçük bir kız çocuğu olmadığı anlaşılır. Cüce kız, derhâl kuyunun içine geri atlar ve onun hemen ardından ağaçtaki cüce adam da su kuyusuna atlar ve uzun kollu adam, kuyunun içerisindeki cüceyi gıdıklamaya devam eder. Lokantada, Peter'ın yaptıklarından dolayı ondan iğrenmesine rağmen Hewitt, Peter'dan son derecede hoşlanmaya başlar. Lois kısa bir süre kocasına yönelik olan kıskançlığını göstermeye başlar ve Hewitt'e vahşî bir şekilde saldırır ve onun lokantadan kaçarak uzaklaşmasına neden olur. Lois, Peter'ın kendisini neden bu kadar kıskandığını artık anlamış olan Lois, ne kadar kıskanç olurlarsa olsunlar birlikte yaşamaya devam etmeye karar verir. Quagmire ve Hewitt ise bir araya gelir ve bölüm, sonunda Quagmire'ın "roofie colada" () sipariş etmesi ile son bulur. Cevat Ãœlger Cevat Ülger (d. 15 Mayıs 1933, Eskişehir - ö. 6 Eylül 1977, İstanbul) Türk mimar, karikatürist, yazar. ""Cami Mimarı"" olarak da bilinir.. 1933 yılında Eskişehir'de doğdu. İlk ve orta öğrenimini Eskişehir'de tamamladıktan sonra Bolu Öğretmen Okulu'nu bitirdi ve devamında Ankara Gazi Eğitim Enstitüsü Resim Bölümü’nden mezun oldu. İş hayatına, 1956 yılında Malatya Atatürk Lisesi'nde resim öğretmeni olarak başladı. Çocukluk yıllarından itibaren bilim ve sanata olan ilgisi burada ön plana çıkmaya başladı ve ilk eserlerini bu dönemlerde verdi. Malatya'nın önde gelen fikir odaklarından olan Said Çekmegil'in kitap kapaklarını çizdi. Mimari konusundaki birikimlerini de ilk olarak Malatya Kernek Camii pencere vitraylarını, mihrap ve minberini yeniden tasarlayarak gösterdi. 1959 yılında Eskişehir'e döndü ve Mihalıçcık Lisesi'nde resim öğretmeni oldu. Burada sanatın başka alanlarıyla da ilgilenmeye başladı. Evinde kurduğu halı dokuma tezgâhında, yaptığı tasarımları halıya dokumaya başladı. Resimlerinden ve halılarından oluşan ilk sergisini İstanbul Taksim Sanat Galerisi'nde açtı. Mihallıççık Lisesi’nden sonra yine tayinle geldiği Eskişehir Atatürk Lisesi, Yasin Çakır Kız Lisesi ve Eskişehir Maarif Koleji Resim ve Sanat Tarihi Öğretmenliği dönemleri başladı. Burada ideolojik olgunluk ve tefekkürün en üst düzeye çıktığı, mimari ve resme olan aşkını had safhasında yaşadığı yılların başında, ilk mimari uygulamalarını Eskişehir Köprübaşı Semti’nde Değirmen Sokak’taki “Osmanlı Mimarlık Bürosu” ismiyle açtığı mimarlık bürosunda Ali Çavuş Camii’nin a’dan z’ye tüm mimari projelendirmesi ve yapımıyla başlattı. Eskişehir‘de Seyit Hoca, Üç Çanaklı, Esentepe, Bahçelievler, Akarbaşı, Şeker Evleri, Ebe Fethiye, Şirintepe, Sümer Evleri, Orhangazi, Çifteler, Tepebaşı Cami’lerinde… Kütahya’da Kuruçay, Domaniç, Tunçbilek, Tavşanlı Camilerinde…Ankara Abidinpaşa Camii, Bilecik’in Bozüyük İlçesi’nde, Trabzon’un Çaykara İlçesi’nde, Hatay’ın Kırıkhan İlçesi’nde, Balıkesir’de, Konya’da, Konya’nın Ilgın ve Kadınhanı İlçeleri’nde… birçok cami projesi, han, hamam, otel, kaplıca, tatil sitesi, dershane, konut gibi sosyal projelerin yanı sıra; mihrap, minber, minare, şadırvan, tefriş, tezyin ve tezhip çalışmalarını ve inşaat uygulamalarını yaptı. Bu görsel çalışmaların yanı sıra musiki konusundaki çalışmaları, bu konuda gösterdiği faaliyetlerde takdire şayandır. 1960’lı yılların başlarında Ankara Radyosu Bağlama Takımı’nda bağlama sanatçısı olarak altı ay kadar hizmet veren ve bu birikimini gençlerle paylaşan Cevat Ülger birçok defa bağlama kursları düzenlemiş, düzenlediği konserlerle gençlerin Türk Musikisi’ne olan ilgilerinin artmasına vesile olmuştur. 1966 yılında Diyanet İşleri Başkanlığı tarafından Ankara Kocatepe’de yaptırılacak olan bir cami için proje yarışması düzenledi. Cevat Ülger bu yarışmaya Ankara’ya İslam Türk Kültürü’nü remz edecek Osmanlı Mimari Tarzı’nın modern malzemelerin kullanımıyla geliştirilerek günümüze uyarlanması temel fikrinden hareketle katıldı. Projesi kabul edilmedi. Daha sonra Eskişehir’de Reşadiye Camii’nin proje ve proje’nin tatbiki çalışmalarına başladı. Bu camii’nin tüm detay projeleriyle bizzat tek tek ilgilendi. Filpaye başlıklarından, mahfel altı sütun başlıklarına ve hatta sütun başlıklarını hepsi ayrı modelde olmak kaydıyla modellerini çıkartıp, kalıplarını hazırladı ve tüm sütun başlıklarını betonarme olarak hazırladı. Diğer taraftan bir heykeltıraş gibi çalışarak kubbe altı mukarnaslarını, şerefe altı ve mihrap içi mukarnaslarını hazırladı. Minberini, kürsüsünü, müezzin mahfelini, korkuluklarını, kapı kitabe ve sövelerini, mihrapçelerine varıncaya kadar en ince detaylarını dahi projelendirdi. Aynı şekilde 1970’li yılların başında Kayseri Kalesi’nin Bitişiğindeki Eski İki Kapılı Camii’nin yerine inşa edilen Refik Bürüngüz Camii’nin projelendirme proje tatbiki işine başladı. Eskişehir Maarif Koleji'ndeki öğretmenlik görevinden, faaliyetleri sebebiyle alınınca, Devlet Güzel Sanatlar Kademisi'e kaydoldu ve 1975'te mezun olarak, 42 yaşında "diplomalı mimar" oldu. Millî Gazete'de "Karamehmetler" imzasıyla karikatürler yayınladı. 6 Eylül 1977'de İstanbul'da vefat etti. Tamzara Tamzara (; ; ), adını Şebinkarahisar'a bağlı yerleşkeden alan halk oyunu. Azerbaycan Türkleri, Hemşinliler, Ermeniler, Süryaniler, Rumlar, Türkler, Acarlar tarafından oynanan bir halk oyunudur. 1 veya 2 kadın ve 1 erkekle oynanır. Türkiye'den göç eden Ermeniler ve Pontuslu Rumlar tarafından göç ettikleri ülkelerde de hâlâ oynanmaktadır. Harshad sayÄ± Eğlence matematiğinde Harshad sayı (veya Niven sayı) rakamları toplamına tam bölünebilen tam sayılara denir. Harshad özelliğini sağlayan sayma tabanına "n" dersek sayılar "n-Harshad" veya "n-Niven" olarak da söylenirler. Hindistanlı matematikçi D. R. Kaprekar tarafından tanımlanmışlardır. "Harshad" kelimesi Sanskritçe ' (eğlence) + + ' (vermek), kelimelerinin bileşiminden "eğlenceli" anlamındadır. "Niven sayı" tabiri ise Ivan M. Niven tarafından 1977'de sayma teorisi ile ilgili yayınlanmış olan makaleye dayandırılmıştır. Matematiksel anlamda, "X" sayısı "n" tabanında "m" haneli bir sayı olsun. Sayının rakamları "a" ("i" = 0, 1, ..., "m" − 1). ( "a" değerleri olan rakamlar 0'la "n" arasında değerler alıyor olsunlar − 1.) Bu durumda "X" şeklinde ifade edilebilir. Bu şartlarda aşağıdaki denklemi sağlayan bir "A" sayısı varsa, "n" tabanında "X" bir Harshad sayıdır. Tüm sayma tabanlarında Harshad sayı olan sayılara hep-Harshad sayı denir. Sadece 4 adet hep-Harshad sayı vardır. 1, 2, 3, 4 ve 6. 12 sayısı 8'li sayma sistemi dışında Harshad sayıdır. Bölünebilme kuralı düşünüldüğünde 9'a bölünebilen tüm sayıların Harshad sayılar olduğu düşünülebilir ama bu önerme yanlıştır. Harshad sayı hesaplamasında sadece bir defa toplama işlemi uygulanarak çıkan rakamlar toplamı ile sayı karşılaştırılır. Örneğin 99 sayısı için eder ve 99; 18'e tam bölünemediğinden Harshad sayı değildir. Sayma sistemi veya sayma tabanı her zaman Harshad sayıdır, çünkü gösterim gereği "10" ve . Bir asal sayının Harshad sayı olabilmesi için sayma sistemi veya sayma tabanından küçük olması gereklidir. Eğer sayma tabanından büyükse, kendisi ve 1 dışında (rakamları toplamı olan sayı)'ya da bölüneceğinden asal sayı olması mümkün değildir. Örneğin 11 bir Harshad sayı değildir, "11" ettiğinden 2'ye tam olarak bölünmez. Faktöriyel dizisi 10'luk sayma sisteminde Harshad sayılarla aynı başlasa da, bütün faktöriyeller Harshad sayı değillerdir. Harshad sayı olmayan ilk faktöriyel 432!'dir. Cooper ve Kennedy 1993 tarihinde 10'luk sayma sisteminde hiçbir 21 sayılık dizinin tamamının Harshad sayılardan olamayacağını göstermişlerdir. Ayrıca sonsuz sayıda 20'lik grup oluşturmuşlar ve 10 tanesi de Harshad sayı olan dizileri incelemişlerdir, 10'dan büyük en küçük sayı dır. İkilik sayma sisteminde sonsuz sayıda 6'lık sayı grubunda 4'lü Harshad sayı olduğu gösterilmiştir. Lizard Squad Lizard Squad, siyah şapkalı tabiriyle bilinen hack grubu. Bilinen saldırı yöntemi DDoS'dur. Saldırılarını genellikle oyun sunucularına ve yayımcılara yapmaktadırlar. 3 Eylül 2014 tarihinde, Lizard Squad daha sonra geri dönmek üzere dağıtıldığı duyurdu. 18 Ağustos 2014 tarihinde, League of Legends adlı oyunun sunucuları çevrimdışı bir hal almıştır. Bu oyunun sunucularına yapılan DDoS saldırısı Lizard Squad'ın ilk eylemi olarak bilinir. 23 Kasım 2014 tarihinde, Lizard Squad Destiny adlı oyunun sunucularına DDoS saldırısını duyurdu. 26 Ocak 2015 tarihinde, Facebook dahil olmak üzere birçok sosyal medya organına DDoS saldırısı düzenledi. Instagram, Tinder, HipChat gibi sosyal medya ağları da bu saldırıdan etkilendiler. Lizard Squad, twitter'da paylaştığı bir gönderi ile bu saldırıları üstlendi. Sosyal medya ağlarına yapılan bu saldırı 1 saatin biraz altında sürdü. 24 Ağustos 2014 tarihinde, PlayStation Sunucuları bir DDoS saldırısı sonucu kesintiye uğradı. DDoS Saldırısını Lizard Squad üstlendi. 1 Aralık 2014 tarihinde, Xbox Live sunucuları Lizard Squad tarafından saldırıya uğradı, hizmeti kullanmak için bağlanmaya çalışan kullanıcılar 80151909 hata kodu ile karşılaştı. 22 Aralık 2014 tarihinde, Kuzey Kore internet hizmetleri DDoS saldırısı sonucu çevrimdışı hal almıştır. Saldırıyı Lizard Squad üstlenmiştir. Kuzey Kore internet hizmetleri 23 Aralık 2014 tarihinde restore edildi. Lizard Squad önce saldırı yapacağı oyun sunucularını tehdit etmişti. 25 Aralık 2014 (Noel Günü) günü, Lizard Squad PlayStation ve Xbox Live sunucularına saldırı gerçekleştirdi. 26 Ocak 2015 tarihinde, Malezya Havayolları web sitesi Lizard Squad tarafından saldırıya uğradı. Ziyaretçiler smokin giyen bir kertenkele görüntüsü taşıyan başka bir sayfaya yönlendirildi. 27 Ocak 2015 tarihinde, Lizard Squad Taylor Swift 'in Twitter ve Instagram hesaplarını hackledi ve ünlü şarkıcının müstehcen fotoğraflarına erişim sağladı. Lizard Squad, 50.000 Bitcoin karşılığı ünlü şarkıcının müstehcen fotoğraflarını yayımlamaktan vazgeçeceklerini duyurdu. Avrupa Birleşik Solu - İskandinav Yeşil Solu Avrupa Birleşik Solu - İskandinav Yeşil Solu (GUE/NGL) Avrupa Parlamentosu'nda 1995 yılında kurulan sol bir siyasi gruptur. Grup çoğunlukla sosyalist ve komünist eğilimdeki partilerden oluşmaktadır. Grubun 1994 yılındaki kuruluş beyanına göre, grup mevcut Avrupa politik yapısına karşıdır ancak entegrasyona sıcak bakmaktadır. Bu beyan (deklarasyon) daha farklı bir Avrupa Birliği için 3 hedef belirlemiştir: Kurum yapılarını "tam demokratiklik" amacıyla tamamen değiştirmek, "Neoliberal monetarist politikaların" bırakılması ve birlikte gelişme ve eşitlikçi işbirliği politikası. Grup NATO'nun dağıtılmasını ve bunun yerine Avrupa Güvenlik ve İşbirliği Teşkilatı'nın güçlendirilmesini ister. Grup reformizm ve devrim konusunda açık bir tarafa sahip değildir. Bu taraf seçimi grup içindeki partilere bırakılmıştır. Grup kendini hem AB'deki kararları etkileyebilecek bir iç güç ve aynı zamanda Maastricht Anlaşması geçersizleştirecek "başka bir birlik" için çalışan dış güç şeklinde konumlandırmıştır. GUE/NGL, ulusal partilerin milletvekillerinden oluşan konfederal bir gruptur. Bu ulusal partiler, grubun kuruluş beyanında belirtilen ortak siyasi hedeflere sahip olmalıdır. Yine de, bu ulusal partiler, kendi milletvekillerini idare edebilir. Böylece, grup, belirli konularda bölünebilir. Grup üyeleri düzenli olarak toplantılara hazırlanma, politikalar üzerine tartışma ve alınan kararları oylama gibi konular için toplanır. Ayrıca, grup, farklı konularda raporlar yayınlar. Milletvekilleri tam ya da yarı üye olabilirler. Ulusal partiler tam ya da yarı üye olabilirler. 1995'te AB'nin genişlemesi Kuzeyli Yeşil Solu İttifakı'nın kurulmasına öncülük etti. Kuzeyli Yeşil Solu İttifaki, Avrupa Birleşik Solu ile 6 Ocak 1995'te birleşerek Avrupa Birleşik Solu / İskandinav Yeşil Solu Konfederal Grubu'nu kurdu. NGL eki grubun ismine Fin ve İsveçli milletvekillerinin ısrarı üzerine eklendi. Grup başlangıçta Finlandiya'dan Sol İttifakı, İsveç'ten Sol Parti, Danimarka'dan Sosyalist Halk Partisi, İspanya'dan Birleşik Sol (İspanya Komünist Partisi dahil), Yunanistan'dan Synaspismós ve Yunanistan Komünist Partisi, Fransa'dan Fransız Komünist Partisi, Portekiz'den Portekiz Komünist Partisi ve İtalya'dan Komünist Yeniden Kuruluş Partisi'nden oluşuyordu. 1999'da Alman Demokratik Sosyalizm Partisi ve Yunan Demokratik Toplumsal Hareket gruba tam üye olarak katılırken Fransız Troçkist ittifakı LO-LCR (Lutte Ouvrière-Devrimci Komünist Ligi) yarı üye olarak katıldı. 2002 yılında Yurttaş ve Cumhuriyetçi Hareket'ten 4 milletvekili gruba katıldı. 2004 yılında LO-LCR ve Demokratik Toplumsal Hareket dağıldı. Portekiz'den Sol Blok, İrlanda ve Kuzey İrlanda'dan Sinn Féin, Kıbrıs'tan Emekçi Halkın İlerici Partisi ve Çek Cumhuriyeti'nden Bohemya ve Moravya Komünist Partisi gruba katıldı. Stud Stud, davranışları ve giyimiyle maskülen görünümde eşcinsel kadın. 1990'lı yıllarda Butch olarak tanımlanan maskülen lezbiyenler 2000'li yıllarda Stud olarak tanımlanmaya başlanmışlardır. Stud kelime anlamı olarak, erkeksi, maskülen, maço anlamına gelmektedir. Günümüzde her iki terim de kullanılmaktadır. Dayılı Demirşeyh Big Sean Sean Michael Leonard Anderson (25 Mart 1988), sahne adı ile Big Sean, Amerikalı rapçi. Kanye West'in sahibi olduğu