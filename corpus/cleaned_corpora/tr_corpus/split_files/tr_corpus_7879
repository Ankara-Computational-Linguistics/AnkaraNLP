üzere aday olarak seçilmiştir. Aynı dalda Altın Küre Ödülü'ne de aday gösterilen film bu ödülü alamamıştı. Bu dalda Oscar ve Altın Küre'ye aday gösterilen ilk Norveç filmidir. Film, Norveçli kâşif Thor Heyerdahl'ın çocukluğunun gösterildiği kısa bir prologla başlar. 1920 yılında geçen bu ön bölümde 6 yaşındaki Thor'un Larvik kentinde donmuş bir gölde kırık buz parçaları üzerindeki cesaret gösterisiyle daha o yaşlarda bile ne denli inatçı, kararlı ve cesur olduğu, kolaylıkla risk alabildiği vurgulanır. Aradan 17 yıl geçmiştir. 1937'de Thor Heyerdahl (Pål Sverre Valheim Hagen) coğrafya ve zoolojiye de gönül vermiş bir etnografyacı olarak karısı Liv (Agnes Kittelsen) ile birlikte Fransız Polinezyası'nda, Markiz Adaları'ndan birisi olan "Fatu Hiva" adasında Polinezyalıların destanlarını, dil ve inançlarını, taş işleme yöntemlerini incelerken bunların Güney Amerika, özellikle de Peru'dakilerle büyük benzerlikler gösterdiğini keşfeder. Yaşlı ada yerlilerinin de atalarının kuzeyden (Asya'dan) değil 'güneşin doğduğu yer'den (doğudan, Pasifik Okyanusu'nun ötesinden) geldiğini ısrarla söylemeleri üzerine kendi teorisini geliştirir. Buna göre bu yerlilerin ataları Polinezya adalarına, yaygın inancın aksine, Asya kıtasından değil, Kolomb öncesi zamanlarda, İnkalar'dan da önce okyanusu geçerek Peru'dan gelmişlerdir. On yıl boyunca teorisini iyice olgunlaştıran Heyerdahl 1946 yılında bunları yayımlatmak için soluğu New York'ta alır. Ancak 1500 yıl öncesini işaret ettiği bu dönemde okyanusa dayanıklı teknelerin yapılması olanaksız görüldüğü için eski halkların göçlerinde deniz yolculuğunun yerinin olmadığını düşünen yayıncılar ve bilim kuruluşları Heyerdahl'ın kitaplarını yayımlamak istemezler. Son umutla gittiği Amerikan Ulusal Coğrafya Cemiyeti (National Geographic Society) tarafından da geri çevrilir. Teorisini ispatlamak için iş başa düşmüştür. Heyerdahl teknesini kendisi inşa edip ekibini kendisi kurmaya karar verir. Karısını ve çocuklarını Norveç'te bırakmıştır. Önceleri ekibini kurmakta zorlandığı gibi masrafları karşılayacak sponsor da bulamaz. New York barlarında umutsuzca donanmadan terhis olmuş bahriyelilerle anlaşmaya çalışır ama deneyimli denizciler bu tehlikeli işi reddederler. Barda konuşulanlara kulak misafiri olan, tekdüze hayatından sıkılmış bir buzdolabı satıcısı olan Herman Watzinger (Anders Baasmo Christiansen) Heyerdahl'ın arkasından koşarak büyük bir hevesle onun ilk tayfası olmaya gönüllü olur. Bu tıknaz yapılı adam henüz boşanmıştır ve hayatında yeni bir heyecan aramaktadır. Bir mühendis olduğu için tekneyle ilgili yardımı olacaktır. Birlikte Peru'ya uçarlar. Heyerdahl diğer üç tayfasını da çocukluk arkadaşlarından seçer. Kaldıkları otele olan borçları nedeniyle sıkıntılı günler geçirirlerken ekibin altıncı elemanı olacak İsveçli Bengt Danielsson (Gustaf Skarsgård) kendini Heyerdahl'a kabul ettirmeyi başarır. Zira asıl mesleği etnografyacı olan Danielsson film çekiminden ve kameralardan çok iyi anlamaktadır ve seyahat sırasında çekilecek bir belgeselin araştırmayı finanse edebileceğine Heyerdahl'ı ikna eder. Bu altı kişiden biri hariç, hiçbirinin deniz tecrübesi yoktur. Üstelik Heyerdahl daha doğru dürüst yüzmeyi bile bilmez. Bu arada hiç paraları kalmamıştır ve otelden atılmak üzeredirler. Son bir umutla gittiği Peru devlet başkanı José Bustamante sürpriz bir biçimde projeyle ilgilenir ve sponsor olmayı kabul eder. Teori doğrulansa da doğrulanmasa da ülkesinin tanıtımı yapılmış olacaktır. Başkan Bustamante, Callao limanındaki tersanelerden birini onlara tahsis eder ve iyi ilişkiler içinde olduğu Amerikan donanmasının yetkililerini arar. II. Dünya Savaşı yeni bitmiş ve Amerikalıların elinde çok fazla hizmet dışı malzeme kalmıştır. Heyerdahl ve arkadaşları denizcilikle ilgili bu malzemelerden istediklerini Amerikan donanma depolarından seçip alırlar. Konserve erzağın yanı sıra film kamerası, telsiz, sekstant, pusula, cerrahi aletler, tussuzlaştırma tabletleri, köpekbalığı kovucu ve bir kauçuk bot dışında yanlarına başka modern malzeme almazlar. Zira teoriye zarar vermemek adına 1500 yıl öncenin şartlarına mümkün olduğunca uygun donanımlara sahip olmaları gereklidir. Çok hafif bir ağaç olan ""balsa"" kütüklerinden yapılan yelkenli ilkel sal nihayet tamamlanır. 15 yüzyıl önceki tekniklerle yapılan salın inşasında modern araç gereç kullanılmaz. Heyerdahl teknesine İnkaların 'Güneş ve Fırtına Tanrısı'nın adı olan ""Kon-Tiki"" adını koyar. Norveç bayrağı çeken sal 28 Nisan 1947'de Callao limanından büyük bir kalabalık tarafından törenle uğurlanır. Denizci olmayan bu 6 kişi, ilkel sallarıyla açıldıkları okyanusta önce rotalarının dışına çıkarlar, uzun bir süre dünyayla telsiz bağlantısı kuramazlar, fırtınalar atlatır, dev dalgalarla boğuşurlar. Okyanusun çeşitli fantastik canlılarıyla karşılaşır, türlü tehlikeler atlatırlar. Kendi aralarında gerginlikler de yaşadıkları olur. Bu arada teknenin tahtaları su alıp parçalanmakta, sal yavaş yavaş dağılmaktadır. Ama yolculuklarını filme alıp belgelemeyi ihmal etmezler. Sonunda uygun akıntıyı yakalayarak rotalarına dönerler. İlkel sallarıyla 101 gün boyunca 8000 kilometre yol katettikten sonra 7 Ağustos 1947'de Polinezya'da "Raroia" adlı mercan adasında karaya çıkarlar. Thor Heyerdahl bu yolculuğu başarıyla tamamlamış olmasına rağmen, Polinezyalıların bu adalara, Asya'dan değil de 1500 yıl kadar önce Güney Amerika'dan geldikleri şeklindeki aykırı tezi antropologlar tarafından kabul görmemişti. Bu bilim adamlarına göre bütün fiziksel ve kültürel kanıtlar göç yollarının batıdan doğuya doğru olduğunu, bu insanların da Polinezya adalarına Asya kıtasından göçtüklerini gösteriyordu. Zaten 1990'ların sonunda yapılan bazı genetik araştırmalarda Polinezyalıların mitokondriyal DNA'larının Güney Amerikalıların DNA'larından ziyade Güneydoğu Asya'da yaşayan insanlarınkiyle daha çok benzeştiği ortaya çıkmıştır. Sonuçta 'Kon-Tiki teorisi'nin ancak kayıp kıta "Mu" ve kayıp kıta "Atlantis" teorileri kadar akla yakın olduğu ileri sürülmüştür. "Kon-Tiki" geleneksel 35 mm film şeridine değil de dijital donanımlar kullanılarak doğrudan dijital ortama çekilmiştir. Fotoğrafçılıkta digital ortam uzunca bir süredir yeterli olgunluğa erişip birçok profesyonel tarafından kabul görmüş olsa da sinema sektöründe büyük çoğunluk halâ çekimlerini film şeridine yapmayı tercih etmektedir. Dijital çekimler daha çok kısa metrajlı filmler, belgeseller ve televizyon filmleri gibi maliyetlerin nispeten ucuz tutulduğu sektörlerde yer bulmaktadır. Sinema filmlerinde dijital kullanımı da daha çok yapım sonrası işlemlerle sınırlı kalmaktadır. Ancak son zamanlarda daha fazla sayıda sinema filmi doğrudan dijital ortama çekilmektedir. Bir 'sinema filmi' olan "Kon-Tiki" de doğrudan dijital ortama çekilen filmler arasındadır. Filmin görüntü yönetmeni Geir Hartly Andreassen "Kon-Tiki"yi çekerken üç tip dijital film kamerası kullanmıştır, bunlar: Arri firmasının ürettiği "Arri Alexa Plus", RED Kamera (Red One MX) ve Sony NEX-FS100'tür. Objektifleri ise "Zeiss Master Prime" ve "Fujinon Alura" idi. Görüntüler yüksek çözünürlüklü "Codex Digital" kaydedicilere "ARRIRAW" ve "REDCODE RAW" CODEC'lerle kaydedilmiştir. Geniş perde filmin çerçeve oranı 2.39:1'dir.. 23. James Bond filmi Skyfall'un İngiliz görüntü yönetmeni Roger Deakins, serinin bu filminin de "Alexa" ile çekildiğini, kameranın yüksek çözünürlüğünün ve görüntü kalitesinin analog 35 mm filmi aştığını, kullanım kolaylığının ve yapım sonrası işlemlerin çabuk ve ucuz olmasının da sistemin artıları olduğunu belirtmiştir. Görüntü kalitesinin neden standart 35 mm filmi yakaladığının nedenine gelince: REDCODE RAW 12 bit derinliğinde 4520×2540 piksel çözünürlükte (4k'dan da fazla), saniyede 224-336 Mbit bit akışı sağlarken, dakikada 1.6-2.5 GB resim bilgisi depolar. Neredeyse kayıpsız bir algoritması vardır. Bu sistemin kalitesini daha iyi anlamak için Blu-ray video sistemi ile bir karşılartırma yapmak gerekir. Blu-ray'da çözünürlük 1920×1080 piksel, bit akışı saniyede 40 Mbit kadardır. Standart 35 mm sinema filmlerinin negatiflerinin ortalama 6K çözünürlükleri olduğu (3 ilâ 12 milyon piksel) halde, baskı aşamasında bunların pozitiflerinin 2K'ya kadar indiğini hattâ projeksiyon aşamasında 1080p'nin de altında olduğu, bazen 720p'lere indiği göz önüne alınırsa sıradan bir insan gözünün ortalama projeksiyonlarda analog ve dijital arasındaki farkı anlamayacağı açıktır. Kaldı ki bu karşılaştırma 1080p HD video ile yapılmıştır. Çözünürlükleri gittikçe artan dijital videolar günün birinde tamamen analog filmlerin yerini alacaktır. Oldukça yeni tarihli bir film olan "Kon-Tiki"nin hem DVD hem de Blu-ray formatlarında ev videoları çıkmıştır. Bunlar öncelikli olarak Norveç seyircisi için üretildikleri için kendi dillerinde basılmışlardır. "Kon-Tiki" bazı ülkelerin ortak yapımı bir film değil, bir Norveç filmidir. "Kon-Tiki" bazı film sitelerinde, ansiklopedilerde hatta IMDb'de Birleşik Krallık, Norveç, Danimarka ve Almanya ortak yapımı gibi gösterilmiş olsa da (hattâ bazı kaynaklarda da dört değil, sadece iki ya da üç ülkenin adı belirtilmiştir), 'den ve resmi sitesinden de anlaşılacağı gibi gerçek anlamda bir ortak yapım değil, söz konusu ülkelerin bazı özel şirketlerinden de yatırımcıları olan bir Norveç filmidir. Norveç adına beş film şirketine yaptırtılan ve diğer sektörlerden sekiz şirketin de sponsor olarak yatırım yaptığı bu film zaten hem Altın Küre hem de Oscar'da "Yabancı Dilde En İyi Film" dallarında yarışmak üzere Norveç adına ABD'ye gönderilmiştir. Bilindiği gibi bir filmin prodüksiyonu için kendi ülkesinin veya başka ülkelerin kültür bakanlıkları, şirketleri, kuruluşları, TV kanalları, hattâ tekil şahıslar para yatırmış olabilirler. Avrupa Konseyi fonlarını kullanan Eurimages gibi bazı kuruluşlar filmlere kültürel amaçlarla yatırım yaparlarken, şirketler (örneğin havayolu şirketleri) filmde kendi reklâmlarının yapılması amacını güderek filme para yatırılar. Bunların ait oldukları ülkeler farklı olabilir ama bu durum söz konusu filmi bir ortak yapım yapmaz. Bir havayolu şirketinin filme sponsor olması, o havayolu şirketinin ait olduğu ülkeyi ortak yapımcı ülke haline getirmez. "Kon-Tiki" filminin yapımcı şirketleri şunlardır : Bunların dışıda aralarında Norveç Hava Yolları'nın (Norwegian Air Shuttle ASA) da bulunduğu 8 şirket daha filme yatırım yapmıştır. Fernando San Emeterio Fernando San Emeterio Lara (d. 1 Ocak 1984, Santander), 1.99 m boyunda İspanyol profesyonel basketbolcudur. Kısa forvet ve Şutör gard pozisyonlarında oynamaktadır. Liga ACB ekibi Valencia BC'de forma giymektedir. San Emeterio profesyonel kariyerine 2001-02 sezonunda CB Valladolid takımında oynayarak başladı. 5 yılını Valladolid'de geçirdikten sonra 2006 yılında CB Girona takımına transfer oldu. Burada 2006-07 sezonunda takımıyla EuroChallenge şampiyonluğu yaşamıştır. 2007-08 sezonunda genel olarak iyi bir performans sergileyen San Emeterio ligde maç başına 12.1 sayı 2.5 ribaund 1.3 asist ortalamalarıyla oynayarak büyük takımların ilgisini çekmeyi başardı. İspanyol oyuncu 2008 yılında İspanya'nın en önemli takımlarından birisi olan Caja Laboral'a transfer oldu. 2010-11 sezonunda gösterdiği performansıyla Liga ACB'nin en değerli oyuncusu (MVP)'si seçilme başarısı gösterdi. San Emeterio sezon sonunda Caja Laboral ile 4 yıllık yeni sözleşme imzaladı. Aynı zamanda EuroLeague'de maç başına tutturduğu 13.7 sayı 5.5 ribaund 2.4 asist ortalamalarıyla Euroleague Sezonun En İyi Beşi'ne seçilmiştir. İspanyol oyuncu İspanya a millî takımına ilk kez 2005 Akdeniz Oyunları'nda çağrıldı ve bu turnuvada takımıyla beraber gümüş madalya kazandı. Ayrıca 2010 FIBA Dünya Basketbol Şampiyonası'nda mücadele edip 6. olan millî takımının bir üyesi olmuştur. San Emeterio millî takımıyla başka 2011 Avrupa Basketbol Şampiyonasında altın 2013 Avrupa Basketbol Şampiyonasında bronz 2012 Yaz Olimpiyatları'nda ise gümüş madalya kazanmıştır. Techland Techland, Paweł Marchewka tarafından 1991 yılında kurulan Polonyalı video oyunu şirketidir. Call of Juarez(2009), Dead Island(2011) ve Dying Light(2015) serileri ile tanınır. Cemil Demirsipahi Cemil Demirsipahi (d. 1933 İstanbul, Beşiktaş – ö. 12.01.2013 Ankara.) Türk halk bilimi, Türk halk dansları ve Türk halk müziği uzmanı, saz sanatçısı, besteci, müzikolog. Ankara Üniversitesi Hukuk Fakültesi’ni 1960 ta bitirdi. Hacettepe Üniversitesi’nde ve TRT’de görev yaptı. 2002 yılında emekli oldu. Geleneksel ve Batı müziği formlarında 200 den fazla bestesi vardır. Türk Halk Oyunları adlı eseri Türk halk dansları konusunda en önemli kaynaklardan biridir. Ayrıca bağlama metodu ve müzik alanında başka kitapları da vardır. 12 Ocak 2013'te hayatını kaybetmiştir. Skin Diamond Skin Diamond (d. 18 Şubat 1987; Ventura, Kaliforniya) Amerikalı oyuncu, şarkıcı, manken ve eski porno yıldızı. Skin Diamond, 18 Şubat 1987 yılında Ventura, Kaliforniya'da Etiyopyalı, Çek, Danimarkalı, Yugoslav ve Alman kökenli bir ailenin kızı olarak dünyaya geldi. İskoçya'da büyüdü. 2009 yılında kariyerine model olarak başladı. Louis Vuitton, American Apparel ve Atsuko Kudo gibi markalara modellik yaptı. İlk pornografik filminde Burning Angel şirketinde Joanna Angel ve James Deen ile birlikte rol aldı. 2012 yılında çizgi roman sanatçısı David W. Mack için poz verdi. David W. Mack, kendisini "Echo" ve "Daredevil: End of Days" serileri için resmetti. 2014 yılında ilk yönetmenlik deneyimini yaşadı. Skin Diamond bir kaza sonucu sırtında oluşan yara izini kapatmak için birçok dövme yaptırdı. Burun, göbek deliği ve her iki göğüs ucunda olmak üzere vücudunda toplam dört adet piercing vardır. Skin Diamond bir tarafı iyice kısaltılmış kendine özgü bir saç stiline sahiptir. Konstantinos Apostolos Doksiadis Constantinos Apostolou Doxiadis (, ("C.A. Doxiadis") (14 Mayıs 1914 – 28 Haziran 1975), Yunan mimar ve şehir plancısı. Pakistan'ın yeni başkenti İslamabad'ın plancısıdır. 2. Ankara Film Festivali 2. Ankara Film Festivali, 3-12 Mart 1989 tarihleri arasında Mülkiyeliler Birliği Vakfı, Bilim ve Sanat Dergisi ve Bilar A.Ş.'nin katkılarıyla düzenlenmiştir. 24. Ankara UluslararasÄ± Film Festivali 24. Ankara Uluslararası Film Festivali, Dünya Kitle İletişimi Araştırma Vakfı tarafından, 14 - 24 Mart 2013 tarihleri arasında gerçekleştirilen film festivali. Aziz Nesin Emek Ödülü Kitle İletişim Ödülü Sanat Çınarı Ödülü Seçiciler Kurulu Tomris Giritlioğlu, Şenay Gürler, Ercan Kesal, Cemil Kavukçu, Ezel Akay Akademia Seçici Kurul Agnieszka Ayşen Kaim, Tanıl Bora ve Sevilay Çelenk Seçiciler Kurulu Hakan Bıçakçı, Mahmut Fazıl Coşkun, Yiğit Özşener, Elif Tasçıoğlu, Özgür Yaren Kurmaca Film Dalı/Fiction Seçiciler Kurulu Coşkun Aral, Bingöl Elmas, Mehmet Eryılmaz, Berrin Karakaş, Serdar Öztürk Apocynum cannabinum Apocynum cannabinum, Apocynaceae familyasından Kuzey Amerika'da Kanada'nın güney yarısı ile Amerika Birleşik Devletleri'nde yetişen ve lifleri Kuzey Amerika Kızılderilileri tarafından kenevir gibi kullanılan bitki türü. Lifleri ABD Kızılderilileri tarafından avcılık ağları, olta ipi, giyim ve sicim yapımında kullanılır ve bu yüzden İngilizcede "Indian hemp" («Kızılderili keneviri») olarak bilinir. Nimipular tarafından "qéemu" olarak bilinen bitkiye Sahaptinler "taxʷɨ́s" derler. Johanna ter Steege Johanna ter Steege (d. 10 Matıs 1961, Wierden), Hollandalı oyuncu. 1979 ile 1984 yılları arasında Kampen'deki Drama ve Sanat Akademisinde eğitim gördü. 1984 ile 1988 yılları arasında Arnhem'de bir tiyatro işleten Steege; oyunculuk kariyerine, yönetmenliğini George Sluizer'in üstlendiği 1988 yapımı "Kayboluş" filmiyle başladı. Buradaki rolüyle, o yıl ilk kez düzenlenen Avrupa Film Ödülleri'nde "En İyi Yardımcı Kadın Oyuncu" dalında verilen ödülün sahibi oldu. Bu tarihten sonra çeşitli ülkelerin yapımlarında yer alan Steege, 1993 yılındaki 43. Berlin Film Festivali'nde jüri üyeliği yaptı ve festivale olan katkılarından dolayı kendisine Berlinale Kamera ödülü verildi. Steege'in 1998 doğumlu kızı Hanna Obbeek de oyunculuk yapmaktadır. Zindandan Gelen Mektup Zindandan Gelen Mektup Sadık Şendil'in senaryosuyla yönetmen Sırrı Gültekin'in çektiği 1970 yapımı bir Türk filmidir. Filmin başrol oyuncuları Ayhan Işık ve Mine Mutlu'dur. Karankava Karankava ya da Karankawa ÅŸu anlamlara gelebilir: Karankavaca Karankavaca (İngilizce "Karankawa"), Amerika Birleşik Devletleri'nde Teksas eyaletinin güney kıyılarında Galveston Adası'ndan Corpus Christi yöresine kadar olan bölgede yaşamış olan Karankavalar tarafından konuşulan, dil ailesi bulunamayan ve 1858 yılında soyu tükenen bir Kızılderili dilidir. Karankavalar Karankavalar (Karankavaca "Auia"; İngilizce "Karankawa, Karankawan, Carancahua, Clamcoëhs"), Amerika Birleşik Devletleri'nde Teksas eyaletinin güney kıyılarında Galveston Adası'ndan Corpus Christi yöresine kadar olan bölgede yaşamış olan ve dilleri sınıflandırılamayan, Güneybatı Kızılderilileri kültür grubundan Kızılderili halkı. Soyları 1858 yılında tükenmiştir. Kara içecek Kara içecek, Amerika Birleşik Devletleri'nde Kadolar, Krikler, Çerokiler, Çoktavlar ve diğer Güneydoğu Kızılderilileri kültür grubundan Kızılderililerin bir çobanpüskülü türü olan "Ilex vomitoria" bitkisininin kavrulmuş yaprak ve saplarından yapıp törenlerde tükettiği içecek. 19 yüzyıl öncesinde köy toplantılarında ve diğer bütün önemli kabile konseylerinde tüketilmiştir. Kusturucu özelliği olan içecek arınmada kullanılır. Ilex vomitoria Ilex vomitoria, çobanpüskülügiller familyasından, Güneydoğu Amerika Birleşik Devletleri'nde yetişen, boyu 5–9 m gelen, küçük kırmızı yuvarlak meyveli, herdemtaze çalı ya da küçük ağaççık formunda, yaprakları çay gibi demlenerek tüketilen bir bitki türüdür. Güneydoğu Kızılderilileri kavrulmuş yaprak ve saplarını çay gibi demlerler ve kara içecek adını alan bu çayı arınma ya da birlik törenlerinde erkeklerce tüketirler. Gözlerini Sımsıkı Kapat Gözlerini Sımsıkı Kapat (İngilizce: Shut Your Eyes Tight), John Verdon'un 2012 yılında yayınlanan ikinci romanıdır. Lily Carter Lily Carter, 15 Nisan 1990 doğumlu Amerikalı bir porno yıldızı ve modelin sahne adı. 2010 yılında yetişkin film endüstrisinde çalışmaya başlayan Carter, o tarihten günümüze Hustler, Digital Sin, Elegant Angel ve Naughty America gibi pornografik film sektörünün önemli yapım şirketleriyle çalıştı. Pornografi sektörüne girmeden önce internet kamerası modeli olan Carter'ın sahne adı aktris Lynda Carter'dan gelmektedir. Carter kendisini biseksüel olarak tanımlamaktadır. KK Zadar KK Zadar, Zadar, Hırvatistan'da yer alan profesyonel basketbol kulübü. Zadar, A-1 Liga ve Adriyatik Ligi'nde mücadelesini sürdürmektedir. Zadar, 1930'da Hırvat basketbolunun doğduğu yerdir. İlk basketbol topu ve basketbol oyun kuralları Zadar'a II. Dünya Savaşı sırasında, Zadar'ın İtalyan askerler tarafından işgal altında olduğu dönemde, İtalyan askerler tarafından getirildi. O zamanlarda basketbol açık havada oynanmaktaydı. KK Zadar resmi olarak II. Dünya Savaşı'ndan sonra 1945 yılında kuruldu. Kuruluşundan kısa bir süre sonra, basketbol şubesi bağımsızlaştı ve bugünün KK Zadar takımı oluşmuş oldu. 1949'da KK Zadar, SFR Yugoslavia'nın basketbol 1.ligine girdi, o günden sonra ülkenin parçalanış tarihi olan 1990'a kadar bu ligde mücadele etti. 28 Kasım 1964'te Krešimir Ćosić 16 yaşındayken, KK Zadar adına ilk kez forma giydi. 1965'te KK Zadar ulusal şampiyonayı kazandı. 1967 ve 1968'de ulusal şampiyonayı tekrar kazandı. 1966'da kulüp EuroLeague'de final four oynadı. 1969'da Krešimir Ćosić ABD'de Brigham Young Üniversitesi'nde 1971'den 1973'e kadar kolej basketbolu oynayabilmek için KK Zadar'dan ayrıldı. 1973'te KK Zadar Yugoslavya Basketbol Ligi'nden düşme noktasına geldi. Kriz döneminde Krešimir Ćosić kulübe geri döndü ve 36 yaşındaki Giuseppe "Pino" Giergia ile birlikte KK Zadar, Yugoslavya Şampiyonu oldu ve 2 yıl sonra aynı başarıyı tekrar yakaladı. 1976'da Giuseppe "Pino" Giergia emekli oldu ve Krešimir Ćosić de askeri yükümlülüklerinden dolayı kulübü bırakmak zorunda kaldı. Bu sıralarda kulüp yine zor zamanlar geçirdi ve bir kez daha düşme noktasına kadar geldi. Kulüp bir kez daha askeri hizmetini tamamladıktan sonra takıma dönen Krešimir Ćosić tarafından kurtarıldı. 1981-82 sezonunda KK Zadar'ın bir diğer efsane basketbolcusu Stojko Vranković profesyonel oldu. Bu sezonda kulüp Koraç Kupası'nda final oynama başarısı gösterdi. Bir sonraki sezon da aynı başarıyı tekrarladılar. 1986'da kulüp, Koraç Kupası'nda Kıbrıs takımı APOEL'e 144 sayı atan Zdenko Babić'i kadrosuna katarak önemli bir adım atmış oldu. Arijan Komazec 1986'da ilk kez profesyonel oldu. 11 yıllık hasretin ardından 6. Şampyonluğu'na ulaştı. Finalde KK Zadar, KK Cibona'yı iki uzatma devresi sonunda 111-110 biten efsane maçta yendi. 1987'de EuroLeague'de 4. oldu. 1989'da Krešimir Ćosić ve Stojko Vranković kulübün yönetimini ele aldı. Krešimir Ćosić, Ağustos 1990'da kulüp ileri gelenleriyle olan anlaşmazlıklarından dolayı kulüpten ayrılmak zorunda kaldı. Ćosić, bir daha asla kulübe geri dönmedi ve kendisine kanser hastalığı teşhisi konuldu. Kısa bir süre sonra 1995'te vefat etti. 1991-92 sezonunda yeni kurulan A-1 Liga'da final oynadı, aynı yıl EuroLeague'de de mücadele etti. 1992-93 sezonunda Krešimir Ćosić Kupası'nda final oynadı. İzleyen yıllarda kulüp ülkede ve Avrupa'da durgunluk dönemi yaşadı. 1996'da yeni koç Danijel Jusup ile birlikte ulusal şampiyonada final oynadı ve finalde KK Cibona'ya kaybetti. Bir sonraki yılda KK Zadar'ın önemli oyuncusu Emilio Kovačić ile birlikte aynı başarıyı tekrar yakaladı, ancak şampiyonluğa yine KK Cibona ulaştı. 1998'de KK Zadar, Krešimir Ćosić Kupası'nı kazandı. 1999-00 sezonunda Zadar 2. Krešimir Ćosić Kupası'nı kazandı. Ligde ve Saporta Kupası'nda yarı final oynama başarısını gösterdi. 2000-01 ve 2001-02 sezonlarında KK Zadar, 2 kez ligde, 1 kez de Krešimir Ćosić Kupası'nda final oynadı ancak üçünde de şampiyonluğu elde edemedi. 2002-03 sezonunda Danijel Jusup'un koçluğu ve Marko Popović'in önderliğinde KK Zadar, kulüp tarihinin üçüncü Krešimir Ćosić Kupası'nı ve aynı zamanda eski Yugoslavya Ligi'nin küllerinden doğan ve eski Yugoslav Cumhuriyetleri'nin en iyi takımlarından oluşan yeni kurulmuş Adriyatik Ligi'ni finalde İsrail temsilcisi Makkabi Tel Aviv'i yenerek kazandı. 2004-05'te KK Zadar, EuroCup'ta play off oynama hakkını bir galibiyetle kaçırdı. 2004-05 sezonunda KK Zadar, 19 yıllık bekleyişin ardından nihayet A-1 Liga'da şampiyon oldu. KK Zadar, bu sezonda aynı zamanda dördüncü Krešimir Ćosić Kupası'nı kazandı. 2004-05 sezonu, KK Zadar için tarihi bir sezon oldu. 2008'de KK Zadar, 2.kez A-1 Liga'da finalde KK Split'i 3-2 yenerek şampiyon oldu. Zadar'ın 89-65 kazandığı final serisinin son maçı Hırvat Basketbolunun Mabedi olarak bilinen Jazine'nde oynanan son maç oldu. Erişim Tarihi: 20 Ocak 2013 Koรง: Ante Nazor Kulüp, maçlarını Zadar'ın Višnjik mahallesinde yer alan çok amaçlı salonda oynamaktadır. Krešimir Ćosić adını taşıyan salon 10.000 kişi oturma kapasitelidir. Şeytanı Uyandırma Şeytanı Uyandırma(İngilizce: Let The Devil Sleep), John Verdon'un 2013 yılında yayınlanan üçüncü kitabıdır. 1: 2: 3: http://www.worldcat.org - Let The Devil Sleep Jynx Maze Jynx Maze (d. 6 Ekim 1990; Long Beach, Kaliforniya), Amerikalı çıplak model ve porno yıldızı. "Jynx Maze" Long Beach, Kaliforniya'da doğup büyümüştür. İskoç ve Perulu genlerine sahiptir. Çok iyi derecede İngilizce ve İspanyolca konuşmaktadır. "Jynx Maze" Şubat 2010'da pornografik film sektörüne girmeden önce striptiz kulüplerinde çalışmıştır. İlk pornografik filmi Kink.com adlı internet sitesinde görülen "Public Disgrace" adlı videodur. zzinsider.com adlı internet sitesi 2012 yılından itibaren "Jynx Maze" ile yine kendisi gibi pornografi sektöründe çalışan porno yıldızı Jordan Ash ile birlikte olduğunu duyurmuştur. KK Zrinjevac KK Zrinjevac (Košarkaški klub Zrinjevac)(), Zagreb, Hırvatistan'da yer alan profesyonel basketbol takımı. A-2 Liga'da mücadele etmektedir. Conrad Bain Conrad Stafford Bain (4 Şubat 1923 Alberta, Kanada - 14 Ocak 2013 Livermore, Kaliforniya) Kanadalı/Amerikalı oyuncu. "Diff'rent Strokes" sitcom dizisindeki Phillip Drummond ve "Maude" dizisindeki Dr. Arthur Harmon rolleriyle bilinmektedir. 4 Şubat 1923 tarihinde Lethbridge'de Jean Agnes (kızlık soyadı Young) ve toptancı olarak çalışan Stafford Harrison Bain çiftinin çocuğu olarak doğdu. 1945 yılında Monica Sloan (1923-2009) ile evlendi ve bu evlilikten üç çocuk dünyaya getirdi. 14 Ocak 2013 tarihinde, Kaliforniya'daki evinde 89 yaşında inme sonucu öldü. Romain Alessandrini Romain Alessandrini (d. 3 Nisan 1989, Marsilya), Fransız futbolcudur. Şu an Fransa Ligue 1 takımlarından Marsilya forması giymektedir. Daha önce; Gueugnon, Clermont ile Rennes takımlarında da oynadı. İki kez Ligue 2'de yılın takımında yer aldı (2011 ve 2012). 2012 yılında ise "Ligue 2'nin en iyi oyuncusu" ödülünde aday gösterilse de, o ödülü Bastia'lı futbolcu Jérôme Rothen kazandı. Mega Mega, 19 Ocak 2013 tarihinde, Kim Dotcom tarafından kurulan ve MegaUpload'un devamı olan bir dosya paylaşım ve bulut servisi. Mega, kullanıcılarına ücretsiz 50 GB veri saklama alanı sunmaktadır. Mega ayrıca, dosyaların şifrelenip sunucuya yüklenmesi özelliği sayesinde güvenli barındırma hizmeti sağlar. Sloganı; ""daha büyük, daha iyi, daha hızlı, daha güvenli!"" Kurucusu Kim Dotcom, website için şöyle demiştir; ""Dilerim yeni Mega'yı beğenirsiniz. Sanki kendimi zaman içinde yolculuk yapıyormuşum gibi hissediyorum"". İstatistiklere göre site kurulduğu ilk gün 250,000 kullanıcıya ulaştı. Jonathan Pitroipa Beninwende Yann Jonathan Pitroipa (d. 12 Nisan 1986, Ouagadougou), Burkina Faso'lu millî futbolcudur. Şu an Fransa Ligue 1 takımlarından Rennes forması giymektedir. Daha önce; Freiburg ile Hamburg takımlarında oynadı. Burkina Faso formasını ise 33 kez giydi ve dört gol attı. Ayrıca millî formayla, üç kez Afrika Uluslar Kupası'nda mücadele etti. Hızı ve kontrataklardaki başarısı, onun en büyük özellikleridir. Quis custodiet ipsos custodes? Quis custodiet ipsos custodes?, Latin ozan Decimus Iunius Iuvenalis'in literal olarak "Gözetleyenleri kim gözetleyecek" olarak Türkçeye çevrilebilecek "koruyuculardan kim koruyacak" manasına gelen dizesi. Türkçedeki "Et kokarsa tuzlarsın ya tuz kokarsa" deyişinin muadilidir. Yönetimlerin veya orduların bozulduğunda korumak veya kollamakla yükümlü olduğu halka bunun tam tersini yapması durumlarında kullanılır. Goyang Geumjeong Mağarası Katliamı Goyang Geumjeong Mağarası Katliamı ( Hanja: 高陽衿井窟民間人虐殺) Goyan Polis Karakolu'ndan Güney Kore polisleri tarafından Goyang kentinin Gyeonggi-do İlçesi'nde sayıları en az 153 kişi olan Kuzey Kore sempatizanı olduğu iddia edilen sivillerin ve ailelerinin toplu şekilde idam edilmesidir. Aynı dönemde Güney Kore Polisi, yine Goyang şehrinin Namyangju ilçesinde Namyangju Katliamı'nı gerçekleştirmiştir. 1997 yılında, 153 kurbanın bulunduğu toplu bir mezar ortaya çıkmıştır. Haziran 2006'da Güney Kore Barış ve Uzlaşma Komisyonu, Güney Kore Hükümeti'nden katliamlar yüzünden özür dilemesini ve buraya bir anıt dikilmesini talep etmiştir. Ancak Güney Kore Hükümeti, komisyonun talebini dikkate almamıştır. 2007'de komisyon, hükûmetten tekrar özür, tazminat ödeme ve bir anıt dikme talebinde bulunmuş ancak bu talep yine reddedilmiştir. Barış ve Uzlaşma Komisyonu öldürülen kurbanlarının çoğunun isyancı olmadığını, kurbanların sekizinin çocuk, yedisinin de kadın olduğunu rapor etmiştir. 28 Kasım 2011'de, Seul Merkez Mahkemesi, Güney Kore Hükümeti'nin özür dilemesi, bir anıt dikmesi ve kurbanların yakınlarına tazminat ödenmesi için karar almıştır. Tony Hibbert Anthony James "Tony" Hibbert (d. 20 Şubat 1981, Liverpool), İngiliz futbolcudur. Şu an İngiltere Premier League takımlarından Everton'ın formasını giymektedir. Kariyeri boyunca sadece Everton'da oynayan Hibbert, kariyerindeki bütün maçlarını Everton formasıyla çıktı. 8 Ağustos 2012 tarihinde AEK ile Goodison Park'ta oynanan maçta serbest vuruştan gol attı ve resmî olmasa de kariyerindeki ilk golünü attı, ayrıca golden sonra Everton taraftarları, Hibbert ile gol sevincini yaşamak için sahayı bastı. Ender Günlü Ender Günlü (d. 9 Mayıs 1984), 2011-2012 sezonu itibarıyla Azerbaycan Premyer Ligası takımlarından Turan Tovuz forması giyen, Türk asıllı Fransız futbolcudur. Futbola Olympique Lyonnais kulübü altyapısında başlayan Günlü, İsviçre alt liglerinde forma giymekte iken önce Segunda Divisiónne oradan da Bursa Merinosspor'a transfer oldu. AZAL Bakü takımıyla Azerbaycan Premyer Ligası'na geçen oyuncu, Akademik Sofia takımıyla kısa süreli Bulgaristan ve Turgutluspor formasıyla Türkiye kariyerinin ardından, 2011-2012 sezonu itibarıyla kariyerine Turan Tovuz formasıyla tekrar döndüğü Azerbaycan Premier Ligi'nde devam etmektedir. Yolanda SaldÃ­var Yolanda Saldívar (d. 19 Eylül 1960), 31 Mart 1995'te Teksas'ın Corpus Christi şehrindeki Days Inn otelinde, Tejano şarkıcısı Selena'yı öldürmekten 1995'te hüküm giymiş Meksikalı Amerikalı bir kadın. San Antonio, Teksas'ta doğan Saldívar, Frank ve Juanita Saldívar'ın sekiz çocuğundan en küçüğüydü. Ebeveynleri Meksika'dan ABD'ye göç etmiştir. Kilolu olduğu için çocukken okulda çok kez zorbalıkla yüz yüze kaldı. Saldivar nadiren arkadaş edindi ve kendini sosyal etkinliklerden soyutladı. Babası Frank West End'de Jacala isimli bir Meksika restoranında baş garsondu. Edgewood School semtinde üç farklı liseye gitti. İlk olarak Saldívar Kennedy Lisesine gitti, sonra Holmes'a, ardından da Jay Lisesine geçti ve 1979'da McCollum Lisesinden mezun oldu. McCollum'dayken Saldívar, ROTC'nun küçükler kısmına üye oldu. Saldívar'ı hatırlayan birkaç sınıf arkadaşları arasında, 1978'de mezun olan Ram Herrera ve 1980'de mezun olan Emilio Navaria bulunmaktadır. Saldívar 1985'te Teksas Üniversitesine kabul edildi, daha sonra Palo Alto College'a geçti. 1990'da Texas A&M International Üniversitesinde hemşirelik bölümünden mezun oldu. Bu sıralarda kilo verme sıkıntısı oluştu. Ayrıca Medical Center Hastanesinde mezun bir hemşire olarak çalışmaya başladı. Mart 1990'da Teksas Hemşire Denetleme Kurulundan kayıtlı hemşire olarak lisans aldı ve bir yılda 60.000 dolar kazandı. Saldívar biri yeğeni olan üç çocuğu evlat edindikten sonra yarı zamanlı çalıştı. Saldívar'ın işvereni, dermatoloji uzmanı Dr. Faustino Gomez, 1983 yılından beri Saldívar'ın kendisini soyduğunu söyleyerek ona 9,200 dolarlık dava açtı. Sonunda dava mahkeme dışında anlaşıldı. İki ay içinde Saldívar yeniden mahkemedeydi; Teksas Garantili Öğrenci Kredi Kurumu bir öğrencinin 7.363 dolarlık kredisini geri ödeyemediği için Saldívar'a, Austin'de Travis ilçesi mahkeme kararı çıkarttı. Bu sırada Saldívar had işini değiştirmişti ve St. Luke's Lutheran Hastanesinde çalışıyordu. 2013 Grammy Ödülleri 2013 Grammy Ödülleri, 10 Şubat 2013 tarihinde, Staples Center, Los Angeles'ta yapılan CBS kanalında yayınlanmış 55. Grammy Ödülü törenidir. Şovun sunuculuğunu LL Cool J üstlenmiştir. Şov için adaylıklar 5 Aralık 2012 tarihinde açıklanmıştır. Yılın Kaydı: Yılın Albümü: Yılın Şarkısı: En İyi Yeni Şarkıcı: En İyi Solo Canlı Performans: En Ä°yi Pop Duo/Grup Performans: En İyi Pop Enstrümantal Albüm: En İyi Pop Vokal Albüm: En İyi Dans Kaydı En İyi Dans Albüm: En İyi Geleneksel Albüm: En Ä°yi Rock Performans: En Ä°yi Hard Rock/Metal Performans: En İyi Rock Şarkısı: En İyi Rock Albümü: En İyi Alternatif Müzik Albümü: En Ä°yi R&B Performans: En Ä°yi Geleneksel R&B Performans: En İyi R&B Şarkısı: En İyi R&B Albüm: En Ä°yi Rap Performans: En İyi Rap Albüm: En İyi Kısa Müzik Videosu: Holy Cross, Alaska Holy Cross (Değinakça "Deloy Chet", Yupikçe "Ingirraller", eskiden: "Koserefsky") — Amerika Birleşik Devletleri ne bağlı Alaska eyaletinin Yukon–Koyukuk Census Area sayım bölgesinde Koyukuk Nehri yakınlarında yer alan ve Alaska Atabasklarından olan Değinaklar ile Alaska Eskimolarından olan Yupiklerce meskun olan bir şehir. Toplam alanı 97 km² olan yerleşimin nüfusu 2007 yılına göre 204 kişidir. Ana yerli halk Alaska Atabasklarından olan Değinaklar ile Yupiklerdir. Yerlilerin oranı % 96.48, Beyazlar ise % 3.52 dir. Koyukon yerlilerinin 1971 Alaska Yerli Talepleri Çözümleme Yasası (ANCSA) gereği kurulan Alaska Yerli Bölge Şirketlerinden Doyon, Limited yerli bölge şirketine bağlı Deloycheet Inc. adlı yerli şirketi vardır. Yerüstü kaynakları köy şirketine, yeraltı kaynakları ise bölge şirketine aittir. İç Alaska'nın Lower Yukon Subregion alt bölgesinde bulunan yerleşimin yerli halkının Holy Cross Traditional Council adlı idari yapılanması Tanana Chiefs Conference adlı üst yapılanmaya dahildir. Mikoriza Mikoriza (İngilizce mycorrhiza); bazı bitkilerin kökleriyle ortak yaşam, simbioz ilişkisi geliştirmiş olan mantarlara verilen isimdir. Bu tip ortak yaşamda mantarlar bitkinin asalağı değil, destekçisi rolündedirler. Kelime olarak mantar-kök anlamına gelir. Bitkiler arasında mikorizal durum istisna değil, bir kuraldır. Mikorizal mantar bitki kökünün korteksine (kabuğuna) yerleştikten sonra korteks içine hiflerini (mantar ipliği) salarak iç ortamın bir parçası olmaktadır. İçeride ve dışarıda hızla gelişen hifler dışarıdan içeriye su ve mineral madde, içerden dışarıya da organik madde sağlamaktadırlar. Bu ortak yaşam, doğası gereği çok aktif olup ekosistemde besin döngüsü ve bitki canlılığının devamını sağlamaktadır. Mikorizaların bitkiye sağladığı avantaj topraktaki besin elementlerinden daha etkin bir şekilde faydalanma, bitkinin mikorizaya sağladığı avantaj ise ona yaşam ortamı ve tutunma yüzeyi sağlamasıdır. Mikorizal faaliyet için çevresel ısı ve nem, havalanma, ışık ( ışıktan korunma), organik madde varlığı gibi faktörler önemlidir. Yeryüzünde çok sayıda bitkinin mantarlarla simbiyotik bir ortaklık oluşturdukları tespit edilmiştir. Sarıdibek, Adaklı Sarıdibek (Eski adı: Kürikani Karér) Bingöl ilinin Adaklı ilçesine bağlı bir köydür. Daha önceleri Kiğı ilçesine bağlı olan köy, 4 Temmuz 1987 tarihinde, Resmî Gazete'de yayımlanan 3392 sayılı Kanunla kurulan Adaklı ilçesine bağlandı. Sarıdibek Köyü Bingöl Adaklı'nın güney-doğusunda Adaklı Merkeze 27 km Bingöl Merkeze 82 km uzaklıktadır, Nemanja Bjelica Nemanja Bjelica (, d. 9 Mayıs 1988 Belgrad), Sırp basketbolcu. Uzun forvet ve kısa forvet pozisyonlarında oynamaktadır. Sacramento Kings'ta forma giymektedir. Bjelica 2.09 boyundadır ve uzun forvet pozisyonunda oynamaktadır ancak çok yönlü bir oyuncu olması sayesinde gerektiği zaman Kısa forvet ve Pivot pozisyonlarındada görev alabilmektedir. Yumuşak bir savunmacı olarak bilinmesiyle birlikte iyi bir pasör ve iyi bir ribaundcudur. Ayrıca pozisyonuna göre yüksek bir 3 sayı isabet yüzdesi olan Bjelica, bu özelliğiyle iyi bir dış şutör olarak nitelendirilmektedir. Bjelica profesyonel kariyerine 2007 yılında Avusturya Basketbol Ligi ekiplerinden Arkadia Traiskirchen Lions'ta başladı. 2008 yılında yeteneği keşfedildikten sonra ülkesinin liginde ve Adriyatik Ligi'nde mücadele eden Crvena zvezda takımına transfer oldu ve burada iki başarılı sezon geçirdi. Özellikle 2008-09 sezonunda gösterdiği performansla büyük ilgi çekti ve EuroCup'ta mücadele eden takımının en önemli kozlarından biri oldu. Bjelica 2010 yılındaki 2010 NBA Seçmeleri'nde Washington Wizards takımı tarafından 2.tur 35. sıradan draft edildi. Fakat daha sonra hakları Minnesota Timberwolves takımına takas edilmiştir. Sırp oyuncu Sırbistan'da gösterdiği etkili performansıyla 2010'un yaz aylarında Liga ACB'nin en önemli ekiplerinden Caja Laboral ile 5 yıllık bir sözleşme imzaladı. İlk sezonu olan 2010-11 sezonunda düşük sürelerle maç başına 9 dakika gibi kısık bir süreyle oynayarak kendini gösteremedi. Bjelica Caja Laboral formasıyla 2. sezonunda ise forma giydiği 26 karşılaşmada maç başına 13 dakika sürede %56 ikilik %47 üçlük 4.8 sayı ortalamaları ile oynadı. 2012-13 sezonunda ise İspanya'daki oynadığı 3 yılda en iyi sezonunu geçirdi ve maç başına 23 dakika sürede 10.0 sayı 4.8 ribaund 1.3 asist 1.0 blok ve %46 üçlük yüzdesi ortalamaları ile oynayarak başarılı bir yıl geçirdi. Ayrıca EuroLeague'de 10. haftanın topladığı 27 indeks puanıylan en değerli oyuncusu seçilme başarısı gösterdi. Sırp basketbolcu İspanya'da gösterdiği performansla birlikte adını tüm Avrupa'ya duyurdu ve Barcelona ve PBK CSKA'dan transfer teklifleri aldı. Tam Barcelona ile anlaşmaya varıcakken Bjelica 22 Temmuz, 2013 tarihinde Avrupa'nın en büyük koçlarından biri olan Željko Obradović'i başa getiren Fenerbahçe Ülker takımı ile 3 yıllık sözleşme imzaladı. 2013-14 sezonunda Fenerbahçe'nin anahtar oyuncularından birisi olan Bjelica EuroLeague serüveninde maç başına 10.4 sayı 6.1 ribaund 2.2 asist ortalamalarıyla oynadı. Ayrıca 2015 yılı Mart ayında ayın MVP'si seçilmiştir. 2014-2015 sezonunda THY Euroleague normal sezonunun en iyi beşine seçilerek bunu başaran ilk Fenerbahçe'li oyuncu olma başarısını gösteren Bjelica, aynı zamanda 2014-2015 sezonu THY Euroleague normal sezonunun MVP'si seçilmiştir. Bjelica Sırbistan millî takımının formasını ilk kez 2009 Avrupa Basketbol Şampiyonası turnuvasında gümüş madalya kazanan takımda forma terleterek giymiştir. Ayrıca turnuvada forma giydiği 9 karşılaşmada maç başına 17 dakika süre sahada kalıp 2.6 sayı 5.1 ribaund ortalamaları ile oynamıştır. 2010 FIBA Dünya Basketbol Şampiyonası'nda yarı finalde son derece tartışmalı bir şekilde Kerem Tunçeri'nin son saniyede attığı turnike basketle maçı 1 sayıyla Türkiye'ye kaybederek final umutlarını yitirmişlerdir. Sırp oyuncu millî takımıyla üçüncülük maçını da Litvanya'ya 99-88 kaybederek takımıyla beraber Dünya 4.'sü olmuştur. Bjelica ayrıca turnuvada maç başına 5.7 sayı 2.8 ribaund ortalamaları tutturarak oynamıştır. Millî takımının 8. olduğu 2011 Avrupa Basketbol Şampiyonası turnuvasında da millî formayı giymiştir. Turnuvada maç başına 14 dakika sahada kalıp 3.7 sayı 2.8 ribaund 1.0 asist ortalamalarıyla mücadele etmiştir. Slovenya'da düzenlenen 2013 Avrupa Basketbol Şampiyonası turnuvasında takımın en önemli oyuncusu kaptanı olan Miloš Teodosić'un sakatlığından dolayı olmaması nedeniyle takımın bu genç yaşında turnuvada Krstic ile birlikte en önemli iki oyuncusu olmuştur. Bjelica takımıyla birlikte bu ellerindeki genç ve tecrübesiz kadroyla seneye NBA'de oynayacak genç yıldız Nemanja Nedović ile birlikte bir ivme yakalayarak çeyrek finale kadar yükselme başarısı gösterseler de İspanya'ya 40 sayıya kadar çıkan farktan sonra maç sonunda 30 sayıya kadar eriyen farkla kolayca elenmişlerdir. Bjelica ise turnuvada maç başına % 54 şut yüzdesi 10.0 sayı, 7.0 ribaund ve 1.9 asist ortalamaları ile oynayarak kendi adına oldukça başarılı bir turnuva geçirmiştir. Fenerbahçe Ülker Arif Marlalı Hacı Arif Marlalı, (d. 1858, Akseki, Antalya – ö. 2 Mayıs 1938), Türk siyasetçi. Rüştiye mezunudur. Hususi eğitim almıştır. Adliye Nezareti İlamat-ı Nizamiye İcara Dairesi Başmuavinliği, Üsküdar Livası İdare Heyeti ve Belediye Meclisi Üyeliği, Müdafaa-i hukuk Cemiyeti Başkanlığı, TBMM I. Dönem İstanbul Milletvekilliği yapmıştır. Evli ve dört çocuk babasıdır. Striptiz Kraliçesi Striptiz Kraliçesi ya da orijinal adıyla En effeuillant la marguerite yönetmenliğini Marc Allégret'nin yaptığı 1956 yapımı Fransız filmi. Türkiye'de 1960 yılında gösterime girmiştir. 3. Ankara Film Festivali 3. Ankara Film Festivali, Mülkiyeliler Birliği Vakfı, Bilim ve Sanat Dergisi ile Bilar A.Ş. tarafından, Çankaya Belediyesi'nin katkılarıyla 9-18 Mart 1990 tarihleri arasında düzenlenmiştir. Selahattin Bey Selahattin Bey, (ö. 18 Nisan 1921), Türk siyasetçi. İzmir İttihadı ve Terakki Lisesi Müdürlüğü, Eskişehir Maarif Müdürlüğü, TBMM I. Dönem İstanbul Milletvekilliği yapmıştır. Nokia Lumia 920 Nokia Lumia 920, Nokia tarafından üretilen Windows Phone 8 işletim sistemine sahip ilk telefondur. Daha sonra Windows Phone 8.1 güncellemesi aldı. 5 Eylül 2012'de duyurulmuş, 2 Kasım 2012'den itibaren satışa sunulmaya başlanmıştır. Nokia Lumia 900 modelinin yerine geldi. Qualcomm Krait temelli 1.5 GHz hızında çift çekirdek bir işlemcisi ve Gorilla Glass'a sahip ultra hassas kapasitif bir IPS TFT LCD ekranı vardır. Qi Kablosuz şarj (Wireless-charging) özelliği ile gelen telefon; 8.7 megapiksellik Nokia PureView teknolojisiyle geliştirilen Optik Görüntü Sabitleme özellikli bir kameraya sahiptir. 1 GB RAm, 32 GB dahili hafızası, ayrıca 7 GB OneDrive bulut depolaması vardır. Soğuk havalarda eldivenle kullanılabilir. Selefi Nokia Lumia 900 ve Nokia Lumia 800 gibi ve MeeGo sistemli Nokia N9'dan başlayarak Nokia Lumia 920, parlak ve mat kaplamalı, renkli, unibody polikarbonat kabuğa sahiptir. Standart siyahın yanı sıra çoklu renkler de mevcuttu. Nokia, "Catwalk" kod adıyla Lumia 920 modeline benzer, ancak alüminyum kasayla zenginleştirilmiş Nokia Lumia 925 modelini de daha sonradan satışa sunmuştur. 2 Nisan 2014'te, Nokia'nın amiral gemisi Lumia 92x serisinin ardılı olan Nokia Lumia 930 modeli, Build 2014'te ilan edildi. Lumia 920, Qualcomm Krait temelli, çift çekirdekli 1.5 GHz hıza sahip bir işlemci içerir. Ayrıca Adreno 225 GPU'ya ve 1 GB RAM'e sahiptir. Lumia 920, 32 GB dahili hafıza ile satışa sunulmuştur. Windows Phone 8'in hafıza kartı desteklemesine rağmen Lumia 920'de hafıza kartı desteği bulunmamaktadır. 4.5 inç boyutundaki WXGA (1280x768) çözünürlüklü ekran Nokia'nın "Puremotion HD+" adını verdiği IPS ekran teknolojisi ile geliştirilmiştir. Lumia 920, 8.7 megapikselli, optik sabitleme özellikli, f/2.0 Carl Zeiss Tessar lensli, 1080p HD video kaydı yapabilen, Nokia'nın PureView teknolojisi ile geliştirilmiş bir arka kameraya sahiptir. LED flaşa sahiptir. Lumia 920, üretildiği dönemin en iyi kamerasına sahiptir. Ön kamerayla 720p HD video kaydı yapabilmektedir. Nokia, 6 Eylül 2012 tarihinde Lumia 920'nin kamerasını tanıtan reklamında bisiklet üzerinde video çekildiğini gösterirken aslında reklamdaki bir karavanın camından yansıyan görüntüyle videonun Lumia 920 ile çekilmediğinin anlaşılması üzerine özür dilemiştir. Açıklamasında; o videonun Lumia 920 ile çekilmediğini, Lumia 920'nin kamerasına sahip bir cihaz ile çekildiğini, bunun da yanlış anlaşıldığını belirtmiştir. Lumia 920 4G teknolojisi LTE'ye sahiptir. Cihaz, Birleşik Krallık'taki 4G'ye sahip ilk telefonlardan birisidir ve NFC yongası bulunmaktadır. Ayrıca Wi-Fi 802.11 a/b/g/n, WiFi hotspot, Bluetooth 3.1 (Güncelleme ile 4.0) ve USB 2.0'a sahiptir. Lumia 920, Windows Phone 8 işletim sistemine sahiptir. Daha sonra Windows Phone 8.1 güncellemesi alacakdır. Diğer Lumia cihazlardaki uygulamalar hariç Lumia 920; kullanıcıların kamera ile etraftaki ayrıntıları gösteren Nokia City Lens'i barındırmaktadır. Ayrıca adım adım sesli navigasyon, çevrımdışı da çalışan Nokia Drive uygulaması vardır. Diğer uygulamalara ise Nokia Maps, Nokia Transport ve binlerce ücretsiz şarkıyı içeren Nokia Music ilk olarak gösterilebilir. Ayrıca Lumia 920, kullanıcıların en iyi fotoğrafı çekmeleri için sunulmuş Nokia Akıllı Çekim'i (Nokia Smart Shoot) içermektedir. 4. Ankara UluslararasÄ± Film Festivali 4. Ankara Uluslararası Film Festivali, 28 Şubat-8 Mart 1992 tarihleri arasında Dünya Kitle İletişimi Araştırma Vakfı tarafından düzenlenen film festivali. 1991 yılında gerçekleştirilmesi planlanan festival, Körfez Savaşı ve Türkiye'nin gergin havasından kaynaklı 1992 yılına ertelenmiştir. Festival, bu yıl ilk defa Ankara Uluslararası Film Festivali adıyla, Dünya Kitle İletişimi Araştırma Vakfı tarafından düzenlenmiştir. NataÅŸa Yarovenko Nataliya "Nataşa" Yarovenko (, d. 23 Temmuz 1979, Odessa), Ukraynalı aktris ve modeldir. Yarovenko ilk kez Katalonya bölgesel televizyona çıktı ve daha sonra ulusal televizyonunda ilk kez görünmeye başladı. Nataşa Yarovenko mühendislerden oluşan bir aile içinde Odessa'da doğdu. Filoloji Romantizm ve Germen dillerinde Odessa Üniversitesi'nden mezun oldu ve lisans derecesini aldı. Ukraynaca, Rusça, İtalyanca, İspanyolca ve İngilizce'yi akıcı bir şekilde konuşabilen Yarovenko, 2000 yılında ailesi ile birlikte İspanya'nın Barselona şehrine taşındı. Nataşa'nın ünlü olması ile ilgili anlatığına göre; Barselona'da sokakta yürürken bir fotoğrafçının kendisine yaklaşarak modelliğe katılması için davet almış bir model olmuştur. Sonra da televizyon filmlerinde, diziler de oynaması için Katalan televizyonlarından davetler aldı. Nataşa'nın verdiği demeçte "Dürüst olmak gerekirse, bir aktris olmak istedim hiç ama bu başıma geldiği için minnettarım" şeklinde duygularını bildirmiştir. Yarovenko, rol aldığı "Ateşli Oda" filmi için En İyi Yeni Kadın Oyuncu dalında Goya Ödülüne layık görüldü. Brezilya Kızılderilileri Brezilya Kızılderilileri (Port. "índios do Brasil, índios brasileiros") ya da Brezilya yerlileri ("povos indígenas no Brasil, povos indígenas do Brasil, povos indígenas brasileiros"), Brezilya'da yaşayan Doğu Brezilya ile Amazon Kızılderilileri kültür grubundan Kızılderili halkları. Brezilya Kızılderililerinden Fundação Nacional do Índio (Funai) adlı hükûmet kuruluşu sorumludur. Instituto Brasileiro de Geografia e Estatística tarafından 2010 yılında yapılan son sayıma göre nüfusları 817.000 kişidir. Avrupalılarla temas ilk kez 1500 nisanında Portekizli kâşiflerce olmuştur. 16. yüzyılda Brezilya kıyılarındaki kabileler Tupí (Tupi-Guarani dillerini konuşanlar) ve Tapuia (Tupí olmayanlar, özellikle Jê dillerini konuşanlar) olarak iki ana grupta kaydedilmiştir. 16. yüzyılda Avrupalılarla temas zamanından itibaren bugünkü Brezilya sınırları içinde yaşayan 2.000 kabile kaydedilmiştir ve bu kabilelerden birçoğu sömürge döneminde bağışıklık sistemine yabancı olan hastalıklardan ölmüş, köleleştirilmiş ya da Brezilya toplumu tarafından asimile edilmiştir. 18 Ocak 2007 tarihindeki Funai verilerine göre izole yaşayan ve henüz Beyazlarla temas kurmamış 67 kabile tespit edilmiştir. Sayıları 672 olan ve Terras Indígenas (Yerli Toprakları) olarak adlandırılan kendi bölgeleri madencilik şirketlerince sık sık yasadışı olarak işgallere maruz kalmaktadır. Brezilya Kızılderililerine ait yasal yer ("parques e terras indigenas") sayısı 625 tir ve bunlar Brezilya'nın % 12,33 kısmına denk gelir. Instituto Brasileiro de Geografia e Estatística tarafından yapılan 2000 sayımına göre en yüksek Kızılderili nüfusu barındıran ilk on belediye: Devlet başkanı Getúlio Vargas tarafından 1943 yılında bir kanun hükmünde kararname ile 19 Nisan günü Brezilya Kızılderili Günü ("Dia do Índio") olarak kutlanmaya başlamıştır ve bu gün daha çok okullarda yerliler gibi giyinerek kutlanmaktadır. Need for Speed: Most Wanted (2012 video oyunu) Need for Speed: Most Wanted, Criterion şirketi tarafından yapılan ve Electronic Arts tarafından dağıtılan, Need For Speed serisinin 2012 yazında piyasaya çıkarılan 19. bilgisayar oyunudur. Bu oyunun öncülleri , ve 'dur. Oyun, 2005 yapımı 'ın re-make'idir Oyuncu oyuna Aston Martin V12 Vantage ile başlar ve ilk görevi Porsche 911 Carrera S'i almaktır. Aracı aldıktan sonra ilk yarış olan Keys to the City ile oyuna başlar. Yolda bulduğu park edilmiş arabaların yani Jackspot'ların yanına gidip o arabalara sahip olur. Oyundaki amaç Most Wanted (En çok arananlar) listesindeki tüm kişileri yenip, araçlara özel yarışları da tamamlar ise oyun bitmiş olmaktadır. Bunun haricinde Multiplayer modunda oyuncu 71. Speed Level'e (oyunun seviye sistemi) ulaşarak Multiplayer kariyerinde de zirvede olabilir. Önceki oyuna nazaran 5 araç eksik olarak DLC paketi ile beraber 11 adet "En Çok Aranan Araç" bulunmaktadır. Amaç bunları yenip listeye ulaşmaktır. En çok aranan araçlar şöyle sıralanmıştır: Most Wanted #10: Alfa Romeo 4C Concept Most Wanted #9: Shelby Cobra 427 Most Wanted #8: Mercedes-Benz SL65 AMG Black Series Most Wanted #7: Lexus LFA Most Wanted #6: McLaren MP4-12C Most Wanted #5: Porsche 918 Spyder Concept Most Wanted #4: Lamborghini Aventador LP 700-4 Most Wanted #3: Bugatti Veyron 16.4 Super Sport Most Wanted #2: Pagani Huayra Most Wanted #1: Koenigsegg Agera R Most Wanted Ultimate Speed Pack (DLC): Hennessey Venom GT Spyder Most Wanted Terminal Velocity Pack (DLC): Porsche 918 Spyder Most Wanted Heroes Pack (DLC): BMW M3 GTR Most Wanted Movie Legends Pack (DLC): Shelby GT500 Önceki Need For Speed: Most Wanted oyununun aksine bu oyun multiplayer ağırlıklıdır. Multiplayer'da SpeedLists'ler (5 yarışlık seriler) bulunur. SpeedList'lerde katılınan her yarışta kişi sayısı, yarış türü ve yarışın kaçıncı bitirildiğine göre SpeedPoints (puan) kazanılır. Speedlist sonunda en yüksek puana ulaşan oyuncu SpeedList'i kazanır. Multiplayer'da Race, Team Race, Challenge ve Speedtest olmak üzere 4 farklı yarış bulunur. Bir Speedlist'te her yarıştan bulunmak zorunda değilidir, sadece bir tür yarış, 2-3 farklı tür veya tüm yarış türlerini içeren SpeedList'ler de olabilir. Multiplayer'da 71 seviye bulunur. 1. seviyeden 71. seviyeye doğru gidildikçe yeni araçların kilidi açılır. Araç performans modlarının ve renklerinin kilidini açmak için araçlarla ilgili çeşitli görevlerin yapılması gerekir. 71. seviyeye ulaşmak için 5.000.000 SpeedPoint biriktirilmesi gerekir ancak SpeedPoint 50.000.000'a kadar ulaşabilir. Oyuncular, araçlarıyla yarışların başladığı yerlere (Meet-Up) gider. Oyunculardan biri Meet-Up'a ulaştıktan bir süre sonra Meet-Up'a ulaşamamış oyuncular buraya ışınlanır ve yarış başlar. NFS Most Wanted 2012'deki araç sınıfları, Coulter Mulligan tarafından onaylandı. Oyunda 7 adet araç sınıfı bulunur. Bunlar; Everyday (Günlük) Exotic (Egzotik / SÃ¼per Spor) Muscle (Büyük motorlu olup Exoticler kadar hızlı olmayanlar) Race (Pist) Sports (Spor) SUV (SUV / Jeep) Grand Tourer Bunlar haricinde bir de oyuncunun isteğe bağlı olarak satın aldığı DLC'lerle eklenen araçlar vardır; Ultimate Speed Pack Terminal Velocity Pack Movie Legends Pack Need for Speed Heroes Pack Bir de firma Slim Jim adındaki atıştırmalık yiyecek üretici firmayla anlaşarak oyuncuların, paketlere konulan promosyon koduyla Dodge Charger SRT8 (2012) alabilmesini sağlamıştır. Bu kampanya her ülke için geçerli değildir. Bu araçlar haricinde oyunun mobil (Android, iOS) sürümlerinde Hummer H1 Alpha ve Jeep Grand Cherokee araçları da bulunmaktadır. NFS Most Wanted 2012, Chameleon Engine kullanır ve sistem gereksinimleri şu şekildedir: (Sistem gereksinimleri Origin'den alınmıştır) Minimum: Ã–nerilen: Giderayak Giderayak, Ankara Sanat Tiyatrosu tarafından 2011, 2012 ve 2013 sezonlarında sahnelenen, Bülent Usta'nın yazdığı mizahî komedi tarzındaki tiyatro oyunudur. Oyun Antalya, Adana, İzmir ve Kıbrıs turnelerine çıkmıştır. Ankara Sanat Tiyatrosu dışında çeşitli üniversite tiyatrolarında da sahnelenmiştir. Ahmet Mazhar Akifoğlu Ahmet Mazhar Akifoğlu, (d. 1891, Gebze, Kocaeli – ö. 6 Ekim 1968), Türk siyasetçi. İstanbul Hukuk Mektebi mezunudur. Serbest Ticaret ile uğraşmış, Gebze Müdafaa-i hukuk Cemiyeti'nde çalışmıştır. TBMM I. Dönem İstanbul Milletvekilliği, Divân-ı Riyâset Kâtipliği yapmıştır. Evli ve bir çocuk babasıdır. Big Momma's House 3 Big Momma's House 3, Vay anam vay: Babasının oğlu Türkçe adıyla 25 Mart 2011'de Türkiye'de vizyona giren film. Mustafa Bengisu Mustafa Bengisu, (d. 1880, Ödemiş, İzmir – ö. 12 Şubat 1942), Türk siyasetçi. İstanbul Askerî Tıbbiye Mektebi mezunudur. Gülhane'de Uzmanlık Eğitimi almıştır. Göz ve Harici Hastalıklar Uzmanıdır. Trablusgarp Fırkası ve Bingazi'de Askerî Doktorluk, Hareket Ordusu Fırka Tabipliği, Yemen Seferi Kıtası Tabipliği, Mürettep 3.Fırka ve Anafartalar Grubu Tabipliği, Kudüs Menzil Hastaneleri Baştabipliği, 12.Kolordu 23.Fırka Baştabipliği, 1927-1934 yılları arasında Ödemiş Belediye Başkanlığı, TBMM I. Dönem (8 Ağustos 1921 tarihinde Müstafi sayılmıştır.) İzmir, V. Dönem Çanakkale ve VI. Dönem İzmir Milletvekilliği yapmıştır. Harp Liyakat Madalyası sahibidir. Evli ve altı çocuk babasıdır. Catherine Tasca Catherine Tasca (d. 13 Aralık 1941, Lyon) Fransız siyasetçi. Paris Siyasal Bilgiler Enstitüsü ve Ulusal İdare Okulu'nu bitirdi. Kültür Bakanlığı'nda çeşitli görevler üstlendi. François Mitterrand tarafından Ulusal İletişim ve Özgürlükler Komisyonu (Türkiye'deki RTÜK benzeri) üyeliğine atandı ve 1986-1989 yılları arasında bu görevi sürdürdü. 1988-1993 yılları arasında çeşitli hükûmetlerde bakanlık üstlendi. 1997 Fransa genel seçimlerinde milletvekili seçildi, 2000-2002 yılları arasında Kültür Bakanlığı yaptı. 2004 yılı itibarıyla Senatör olarak görev yapmaktadır. Ayrıca Senato'da Fransa-Türkiye Dostluk Grubu üyesidir. Meclis Senato Hükümet Diğer Kibar Holding Kibar Holding, 1972 yılında Asım Kibar tarafından Türkiye'de kurulan holdingdir. Jean-Michel Baylet Jean-Michel Baylet (d. 17 Kasım 1946, Toulouse) Fransız siyasetçi. 1973 yılında Sol Radikaller Hareketi'ne üye oldu ve bu partinin çeşitli kademelerinde yer aldı ayrıca 1983-1985 yılları arasında Parti Başkanlığı yaptı, Laurent Fabius Hükümeti'nde görev aldı, 1986 yılında senatör ve 1988 Fransa genel seçimleri sonrasında da milletvekili oldu ve 1988-1993 yılları arasında bakanlık yaptı, 1995 yılında seçildiği Tarn-et-Garonne senatörlüğünü Eylül 2014'te kaybetmiştir. 1996 yılı itibarıyla Radikal Sosyalist Parti (daha sonra Radikal Sol Parti'ye dönüştü) Genel Başkanı olarak görevini sürdürmekte iken, 11 Şubat 2016 tarihinde yapılan hükûmet revizyonuyla Fiziki Planlama, Kırsallık ve Yerel Yönetimler Bakanı olmuş ve parti başkanlığı görevinden 17 Şubat 2016 tarihinde ayrılmıştır. Yerel YÃ¶netimler Parlamento Hükümet Rahul Gandhi Rahul Gandhi (doğum: 19 Haziran 1970 - Yeni Delhi, Hindistan), Hindistanlı politikacı, Hindistan Ulusal Kongresi Başkan Yardımcısı, Lok Sabha üyesi, Hindistan Gençlik Kongresi ve Ulusal Öğrenciler Birliği Başkanı ve Hindistan Parlamentosu üyesi. 19 Haziran 1970 tarihinde, Hindistan'ın Yeni Delhi şehrinde doğdu. Babası Rajiv Gandhi, annesi Sonia Gandhi'dir. Eğitimi ile ilgili doğru ve net bir bilgi yoktur. Genç yaşta siyasete atılmıştır. Günümüzde 42 yaşında olan Rahul Gandhi birçok siyasi görevde bulunmuştur. Hindistan Ulusal Kongresi'nde çalışmıştır. OÄŸlum Neron Oğlum Neron (orijinal adı: Mio figlio Nerone, diğer bilinen adı: Les Week-ends de Néron) 1956, İtalya - Fransa ortak yapımı tarihsel komedi filmi. Steno tarafından yönetilmiştir. Filmin başrollerinde ise Alberto Sordi, Vittorio De Sica, Gloria Swanson ve Brigitte Bardot bulunmaktadır. Film Türkiye'de aralık 1957'de gösterime girmiştir. Antik Roma'da geçen filmde yarı deli bir Neron Roma imparatorudur. Sarayını da deniz kıyısında seçen Neron burada büyük bir gösteri düzenlemek ve bir yıldız olmak istiyordur. Neron'a karısı Poppéé (Bardot) ve danışmanı Sénèque (De Sica) 'de dahil olmak üzere büyük bir kafile eşlik etmektedir. Ama Neron'un annesi Agrippina (Swanson) bu deniz kıyısındaki saraya gelir ve oğluna imparator olmanın sorumluluklarını hatırlatır. Potidea AyaklanmasÄ± Potidea Ayaklanması, MÖ 432 yılında Halkidiki Yarımadası'ndaki Potidea kenti'nin Atina'nın dayatmalarına karşı başlattığı bir ayaklanmadır. Ayaklanmanın ardından bir Atina birliği. Bölgeye gönderilmiş, kent dışında gerçekleşen muharebenin ardından kent kuşatılmıştır. Çeşitli kaynaklarda olay Potidea Muharebesi ya da Potidea Kuşatması olarak da yer almaktadır. Atina, Sybota Deniz Muharebesi'nden hemen sonra, bu girişiminde amacına ulaşması engellenen Korint'in kendisine karşı bir misillemede bulunacağından endişe duymaktaydı. Bu misilleme bir Korint kolonisi olan Potidea'da beklendi ve kentin Korint'le bağlılığı kesilmeye çalışıldı. Bu baskılar üzerine kent Atina'ya başkaldırmıştır. Bölgeye sevk edilen Atina ordusu bunun üzerine kente ilerledi, kent dışındaki bir muharebede karşısındaki kuvvetleri atarak kenti kuşatma altına aldı. İki yılı aşkın süre kuşatma altında tutulan kent, sonunda açlığa boyun eğerek teslim olmuştur. Potidea Ayaklanması, savaşı ve kuşatması, Peloponez Savaşı'nın bir muharebesi değildir. Potidea'da yaşanan olaylar, doğrudan doğruya Korint'in meseleleriydi ve Peloponez Birliği bu olaylara fiilen olarak katılmamıştı. Bununla birlikte Sparta'nın dolayısıyla Peloponez Birliği'nin Atina'ya savaş ilan etmesi kuşatma sırasında gerçekleşmiştir. Bu bağlamda Potidea'daki olaylar Peloponez Savaşı ile ilişkilendirilmektedir. Potidea, Halkidiki Yarımadası'na bağlı üç yarımadanın en güneydeki Pallene Yarımadası'nın (günümüzde Kassandra Yarımadası) kıstağında yer almaktadır. Kent, Peloponez Birliği üyesi olan Korint'in bir kolonisi olarak kurulmuş olmasına karşın Atina'nın kontrolündeki Attik Delos Birliği üyesidir. Bununla birllkte anakentle bağımlılığı sürmekte, yıllık olarak atanan ve yargı – yürütme yetkilerine sahip görevliler halen Korint tarafından gönderilmektedir. Kentin hem Attik Delos Birliği üyesi, hem de Korint'e bağlı olması normal zamanda bile bazı güçlüklere yol açmaktadır. Fakat Korint'le Atina arasında gerçekleşen Sybota Deniz Muharebesi sonrasında durum Atina için daha da sıkıntılı görülmeye başlanmıştır. Bunda kuşkusuz ki savaş sonrasında Korint'e karşı Atina'da uyanan güvensizliğin etkisi vardır. Gerçekten de Korint, bir misilleme arayışındaydı. Sybota Deniz Muharebesi'yle belirgin olarak başlayan ve Atina ile Peloponez Birliği'ni savaşa götüren baskılar gelişerek devam etmekteydi. Atina, Korint'in Potidea'da bir başkaldırıyı kışkırtıcağına inanmaya başlamıştı. Dahası Makedonya kralı II. Perdikkas da aynı yönde çaba harcıyordu. Aslında eskiden beri Atina'nın dostu ve müttefiki olan Makedonya'yı kendine düşman haline getiren yine Atina'dır. Atina, MÖ 434'te Perdikkas'la taht için mücadeleye giren kardeşi Philip'i ve bu çerçevede itilaf yaşanan Elimiotis (günümüzde Elimeia]] kralı Derhas'ı desteklemiş ve müttefik olmuştu. II. Perdikkas buna karşı sadece Potidea'yı değil Bottiaea (Bottia), Trakya ve Halkidiki halklarını da ayaklanmaya teşvik ediyordu. Dolayısıyla Atina'da, Potidea'da ortaya çıkacak bir ayaklanmanın, önemli ölçüde tahıl ithalatı yapılan Trakya'ya kadar çok geniş kapsamlı olarak yayılacağından endişe duyuluyordu. Bu gelişmelerin farkında olan Atina Makedonya'ya Makedonya'ya bin hoplit'ten oluşan bir kuvvet sevk etmek üzereydi. Diğer yandan Potidea üzerindeki Korint etkisine bir son vermeye kararına varılmıştır. Bu karar ve bu yöndeki uygulamalar Sybota'dan hemen sonrasına denk gelmektedir. Bu kararın ardından Potidea'dan resmi olarak, Korintli yöneticilerin kentten gönderilmesi ve gelecek yıllarda gönderilecek Korintli yetkililerin kabul edilmemesi, bunu garantilemek üzere Atina'ya rehineler gönderilmesi ve kent surlarının güneye, kıstağa bakan kesiminin yıkılması isteyen bir ültimatom verilmiştir. Bu ültimatomu MÖ 433- 432 kışında alan Potidealılar biliyordu ki Atina isteklerini geri çevirecek olurlar ve bu şekilde Atina'ya başkaldırırlarsa kuzeyde bir müttefikleri vardı. Potidea yine de konuyu görüşmek ve bu isteklerden vazgeçilmesini sağlamak için Atina'ya, diğer yandan da ikinci bir müttefik sağlamak üzere Sparta'ya elçiler göndermişlerdir. Atina'ya giden Potidea elçileri olumlu bir sonuç elde edemediler. Fakat Spartalılar, Atina eğer Potidea'ya saldıracak olursa Attika'yı istila edecekleri sözü verdiler. Bu haberler Potidea'ya ulaştığında komşu kentlerle birleşerek Atina'ya başkaldırmaya karar verilmiştir. Makedonya için gönderilen Atina kuvvetleri General Archestratus ve dört yardımcısının komutası altında bin hoplit ve 30 gemiden oluşan bir kuvvettir. Esas görevleri Potidea'nın surlarının yıkılmasını sağlamak ve rehinler almaktı. Ordunun ve filonun denize açılması muhtemelen MÖ 433 yılı Nisan ayı ortalarıdır. Bu haber alınır alınmaz Potidea da savaş hazırlıklarına başladı ve Halkidiki kentleri ile Bottia ile birlikte ayaklanmaya gittiler. Bu arada Perdikkas, sahil kesiminde yaşayan Halkidiki halkını, kentlerini terk ederek daha iç kesimdeki Olynthu'a çekilmek konusunda ikna etmiştir. Archestratus kuvvetleri Trakya kıyılarında karaya çıktıklarında bölge zaten ayaklanmıştır. Komutanları, aynı anda hem Potidea ile hem de Makedonya ile savaşacak kadar adamı olmadığını düşünerek önce Makedonya üzerine yürümeye karar vermiştir. Derhas'ın ordusu zaten Makedonya'yı batıdan istilaya başlamıştı. Archestratus'un bu kararı diğer yandan, Korint'in "gönüllüler" ve Peloponez'li paralı asker olarak 600 hoplit ve 400 hafif piyadeden oluşan Aristeus komutasında bir kuvvetin Potidea'ya ulaştırması için gereken zamanı sağlamıştır. Bu kuvvetler Potidea Ayaklanması'ndan dört gün sonra kente ulaşmışlardır. Korint'in gönderdiği askeri birliğin esas olarak Korintli "gönüllüler"den olması, kendisini "Otuz Yıl Barışı"nı ihlal etmiş olmaktan korumak içindi. Bu kuvvetin yolda olduğunu öğrenince Archestratus Atina'ya haber ulaştırmıştır. Atina, 40 gemi ile 2 bin hoplitten oluşan ilave bir kuvveti II. Kallias komutasında bölgeye gönderdi. İkinci ordu da ilk gönderilen kuvvetlere katılmış, Therma'yı ele geçirip Makedonya'nın Pydna kentini kuşatmıştır. Sert bir kuşatmanın sonunda, zaten ülkesi diğer yandan da saldırı altındaki Perdikkas'la uzlaşmaya varıldı. Bu uzlaşmanın bir sonucu da bölgedeki kentlerden 3 bin hoplitle ve 600 Makedonya süvarisinin Atina ordusuna katılması olmuştur. Bu kuvvetler daha sonra kıyı boyunca ilerleyerek Potidea'ya ulaştılar. Fakat bu arada Makedonya Kralı Perdikkas taraf değiştirmiştir. Bununla birlikte Makedonya süvarisi yine de Atina ordusu kontrolünde kalmış olmalıdır. Tarih çalışması esas olarak Peloponez Savaşı'nı konu alan, ama öncesindeki gelişmeleri de ayrıntılı olarak yazan Tukididis'in verdiği bilgilere göre, iki kademede gönderilen Atina birlikleri toplam üç bin hoplitten oluşmaktadır. Bu kuvvetlere Makedonya'dan katılan hoplit sayısı 3 bindir ve 600 süvari vardır. Ancak Atina kuvvetlerinin Potidea üzerine yürümeden önceki harekatlardaki kayıpları hakkında Tukididis bir bilgi vermemektedir. Bu durumda bu muharebeye katılan Atina ve yanlarındaki güçler 6 bin hoplitten az ve 600 süvari olmalıdır. Potidea – Korint ve yardıma gelen kuvvetler ise daha belirsizdir. Korint kuvvetlerinin 600 hoplit ve 400 hafif piyadeden oluştuğunu Tukididis vermektedir. Ancak Potidea ve diğer katılımları vermez. Potidea'da savunmaya hazırlanan birlikler, Potidea kuvvetleri yanında Korint, Halkidiki ve Makedonya kuvvetleridir. Tüm piyade birlikleri komutanı olarak Aristeus seçildi. Süvarilerin komutası ise yerine bir generalini vekil bırakarak Potidea'ya gelen Perdikkas'a verilmiştir. Aristeus'un planına göre eldeki tüm birlikler, iki görev kuvveti olarak ayrıldılar. Korint ve Potidea birlikleri kentin hemen kuzeyinde kıstakta savunma durumu aldılar. Halkidiki ve Makedonya birlikleri ile Perdikkas'dan 200 süvari ise kentin yaklaşık 11 km. kuzeydoğusundaki Olynthus'da, kıstağın dışında tertibat almışlardır. Bu kent, Perdikkas'ın önerisini benimseyen Halkidikililer tarafından tahkim edilmişti. Bu hareket tarzından amaç, Atina ordusunu kent dışında karşılamak ve kıstaktaki savunmaya saldırıldığında onlara geriden saldırmaktı. Ancak bu plan Atina komutanlığı tarafından fark edilmiş, General Kallias ve dört yardımcısı komutasında Makedonya süvarisi ve bir kısım müttefik kuvvetler Olynthus'a gönderilerek önlem alınmıştır. Bu şekilde savunma planının en önemli parçası boşa çıkarılmış oldu. Geri hattını güven altına alan Atina ordusu MÖ 432 yılının muhtemelen haziran ayında, kıstaktaki ana savunma kuvvetlerine saldırıya geçmiştir. Savunmanın Aristeus komutasındaki Korint kesimi başarılı bir muharebe vermiş karşısındaki kuvvetlerin saflarını yarmış, onları hatırı sayılır bir mesafe kovalamıştır. Fakat diğer tüm hatlarında Atina ordusu galip gelmiştir. Bu kesimdeki Potidealı ve Peloponezli kuvvetler geri çekilerek kent surları gerisine sığındılar. Bu durumda Aristides yoğun okçu taarruzu altında deniz kıyısından kente çekilmek zorunda kalmıştır. Olynthus'taki kuvvetler de durum üzerine kente çekilmişlerdir. Bu arada Makodon süvarisi Atina safına geçmişlerdir. Atina'nın kesin galibiyetiyle sonuçlanan bu muharebede Atina kayıpları General II. Kallias da aralarında olmak üzere 150 kişidir. Potidea ve müttefiklerinin kayıpları ise 300 kişidir. Muharebedeki Atina kayıplarının muhtemelen çok büyük bir bölümü Aristeus'un komuta ettiği kesimde olmuştur. Zaferlerini kutladıktan sonra Atina ordusu Potidea'yı kuşatma altına almak için hazırlıklara başlamıştır. Başlangıçta kıstakta, kentin kuzeyinde bir duvar ördüler. Ancak kentten yapılabilecek bir huruç karşısında durumlarını korumaya yeter sayıda asker olmadığını düşünerek daha sonra kentin güneyine de bir duvar inşa edilmiştir. Zaten güçlerinin yetersiz olduğunu düşündüklerinden kente karşı bir harekete de girşmediler. Bu endişe Atina'ya bildirildiğinde General Phormio komutasında 600 hoplitten oluşan üçüncü bir takviye kuvveti kuşatmaya gönderilmiştir. Deniz yoluyla gönderilen bu kuvvetler Pallene Yarımadası'nda Potidea'nın güney kesimine çıkarıldılar. Çevreyi yağmalayıp yakıp yıkarak kente yürüdüler ve güneyde bir dizi kuşatma amaçlı tahkimat inşa ettiler. Böylece donanmaının da katkısıyla kent bütünüyle kuşatılmış oldu. Bunun ardından Phormio, emrindeki 600 adamla bazı yerleşimleri istila ederken Halkidiki'nin genelini ve Bottia'yı yağmalamıştır. Korint kuvvetleri komutanı Aristeus, kentin kuşatma altında daha fazla dayanma umudu olmadığını düşünerek, kentin savunması için kendi komutasında 500 kişilik bir kuvveti geride bırakarak tüm kuvvetlerin ve sivil halkın denizden tahliyesini önermiştir. Bu önerisinin kabul edilmesi üzerine kentten çıkarak savunmaya dışarıdan destek olmaya çalıştı. Yanında bir kısım Halkidikili savaşçı vardı ve destek birliği gönderilmesi için Peloponez Birliği'ne haber gönderebilmeye çalıkşıyordu.. Kent, yıl boyu kuşatma altında dayanmıştır. Kuşatmadan sonuç alınamaması Atina'yı yeni bir kuvveti harekete geçirmeye yöneltmiştir. Oluşturulan yeni kuvvet 4 bin hoplit ve 300 süvariden oluşuyordu. Bu kuvvetlere destek olarak 100 trireme ve 50 çeşitli tür gemilik bir deniz gücü seferber edilmiştir. Bu deniz gücü Attik Delos Birliği üyesi Midilli ve Sakız'dan Atinalı general ve devletadamı Hagnon ve Kleopompus komutası altındadır. Kent iki yılı aşkın süre boyunca kuşatma altında tutuldu. Bu süre boyunca gıda stokları azaldı ve uzun süre kuşatma altında tutulan her kentte olduğu gibi halka günlük olarak dağıtılan erzak miktarı muhtemelen kademe kademe azaltıldı. Atina, kentin eninde sonunda açlığa boyun eğerek teslim olacağını düşünüyordu ve kaçınılmaz olarak bu oldu. Kentte yaşayan tüm hayvanlar öldürülüp yenildikten sonradır ki Tukididis, insan eti yeme olaylarının görüldüğünü yazmaktadır. Muharebenin kayıpları Atina için yüksek olmasa da uzun süren kuşatmanın kayıpları oldukça fazladır. Henüz Potidea Kuşatması sürerken tüm Yunanistan'da Atina'nın tutumuna karşı genel bir hoşnutsuzluk gelişiyordu. Halkidiki'de bir Grek kentinin kuşatılması ve çevre yerleşimlerin yakılıp yıkılması, özellikle de Atina'nın birçok kent devletini limanlardan ve pazarlardan uzak tutması, bu kent devletlerini Peloponez Birliği'ne ve Sparta'ya yönelmeye yol açıyordu. Atina, Themistokles'in çabalarıyla Grek dünyasıın en güçlü donanmasını şimdilerde de Attik Delos Birliği'nin üyelerinden toplanan katılma paylarıyla finanse ediyor ve eşsiz finansal kaynaklara dayanarak gerektiğinde güç kullanıyordu. Böylelikle Attik Delos Birliği'ne dayanarak kendi imparatorluğunu oluşturuyordu. Artık Spata da açık açık Atina'yı bu saldırgan tutumuyla "Otuz Yıl Barışı"nı çiğnemekle suçluyordu. Ardından bir Atina heyeti Sparta'ya gitmiştir. Ancak görüşmeler olumlu bir sonuca götürülemedi. Sparta, müttefiklerinin görüşlerini aldı ve Atina'nın MÖ 432 yılında daha 14. yılında "Otuz Yıl Barışı"'nı çiğnediğine ve savaşa karar verildi. Bu kararın alınmasında Sparta önemli rol oynamış, müttefiklerini ikna etmişir. Çünkü Atina'nın gücünün daha fazla büyümesinden çekiniliyordu. Zaten Yunanistan'ın daha şimdiden büyük bir kısmını kontrol altına almıştı. Politik ve askeri yönetimini Perikles'in üzerine aldığı Atina, seferin başlatılmasından hemen önce, görünüşe göre Makedonya'daki gelişmeleri ve Potidea'daki ayaklanma eğilimlerini yeterince değerlendirememişdir. General Archestratus komutası altında gönderilen bin hoplitlik birlik, daha çok bir güç gösterisi gibidir. Bu kuvvetin, Potidea'nın surları yıkması ve istenen rehineleri vermesi için yeterli olacağı düşünülüyordu. Fakat Archestratus kuvvetleri bölgeye geldiğinde zaten bölge ayaklanmış durumdaydı. Bu durumda güç gösterisinin yeterli olmayacağı, Potidea'ya karşı doğrudan kuvvet kullanımının gerekeceği açıktı. Üstelik ayaklanmış başka kentler de vardı. Yetenekli bir komutan olduğu anlaşılan Archestratus'un öncelikle zaten saldırıya uğramış olan Makedonya üzerine yürümek, bu gücü saf dışı ettikten ve ordusunu bu ülkeye saldıran güçlerle takviye ettikten sonra Potidea ile ilgilenmeye karar vermesi duruma uyan bir stratejiydi. Ne var ki Potidea üzerine yürümekteki bu gecikme Korint'in kente kuvvet gönderebilesine fırsat vermiş oldu ki bu kuvvetler kuşatmanın sonuna değin Atina'nı başına büyük sorunlar açacaktır. Korintli komutan Aristeus da yetenekli bir komutandı. Nitekim kıstaktaki muharebe kaybedilip kente çekilindiğinde süvari dışındaki tüm unsurların komutanlığı için Aristeus seçilmişti. Tukididis da askerlerinin ona bağlı olduğunu ve bu askerlerin kıstaktaki muharebede bir kahramanlık örneği verdiklerini yazmaktadır. Kallias'ın iki bin adamıyla takviye edilen Atina kuvvetleri Makedonya'daki ayaklanmayı Derhas'ın yardımıyla bastırdıktan sonra, buradan aldığı ilave 3 bin hoplit ve 600 süvariyle Potidea yaklaşımını tutan savunmayı bozguna uğratmış ve kentin anakara yönünü kapatmışsa da, kuvvetleri bu kez kenti kuşatmak için de yeterli değildir. Bunun üzerine Atina Phormio komutasında 600 asker daha göndermiştir. Daha sonra da 4 bin hoplit ve 300 süvari Potidea'ya sevk edilmiştir. Tüm bunlar Perikles'in bu harekata, kuvvetlerini parça parça sürmek gibi zayıf bir strateji izlediği yönünde yorumlanmaktadır. Toplamda 7.600 hoplit ve 600 süvari bu sefere katılmıştır. Sonuç olarak bu sefer Atina'ya iki bir talent gümüşe mal olan ağır bir yüktür. Fakat çok daha önemlisi kuşatmanın uzun sürmesinin Yunanistan'daki etkileridir. Peloponez Birliği üyesi kent devletleri, başta Korint olmak üzere, Atina'ya savaş ilan edilmesi yönünde öylesine güçlü bir cephe oluşturmuşlardır ki, Atina'yla savaşmak ya da Yunanistan'a savaşa sürüklemek konusunda isteksiz olan Sparta, sonuçta bu karara uymuş ve onaylamıştır. Böylece Peloponez Savaşı'nı başlatacak olan karar alınmış oldu. Bu savaş sırasında Pers İmparatorluğu, en azından Batı Anadolu'daki hakimiyetini yeniden kurmak için, kuvvet kullanarak başaramadığını (Yunan-Pers Savaşları) bu kez, Yunanistan'daki savaş üzerinden yürüttüğü "politika"dan yararlanarak elde etmeye çalıştı ve bunu başarabildi. Bu sonucu elde edebilmesi, Atina'nın İmparatorluğu'nun çökmesiyle ve Attik Delos Birliği'nin çözülmesiyle birlikte oldu. Yunanistan'a gelince, savaşı Peloponez Birliği kazandı ama tüm Yunanistan artık yoksulluk içindeydi. Gunther von Hagens Gunther von Hagens, (d. "Gunther Liebchen", 10 Ocak 1945), Alman anatomist. Plastinasyon adı verilen, biyolojik doku örneklerini korumak için bir teknik geliştirmiştir. Kolombiya Kızılderilileri Kolombiya Kızılderilileri (İspanyolca "Los indios de Colombia", ya da "Los indios colombianos"), Kolombiya'da yaşayan ve "Karayip etrafında" (kuzey) ya da "And dağları" (güney) veya "Amazon yağmur ormanları" (güneydoğu) kültür grubundan Kızılderili halkları. "Organización Nacional Indígena de Colombia" (ONIC) verilerine göre 102 yerli grubu vardır. . En yüksek Kızılderili nüfusu barındıran departmanlar: Amazonas (% 43,4), La Guajira (% 40), Guainía (% 32), Vichada (% 31), Vaupés (% 29), Cauca (% 19), Putumayo (% 12). Jean Glavany Jean Glavany (d. 14 Mayıs 1949, Sceaux (Hauts-de-Seine)) Fransız siyasetçi. 1973 yılında Sosyalist Parti'ye girdi. Sosyalist Parti'nin çeşitli yönetim kademelerinde yer aldı. 1981 Fransa cumhurbaşkanlığı seçimlerinde François Mitterrand'ın kampanya yönetiminde yer almış en genç isimdir. 1981-1988 yılları arasında Cumhurbaşkanı Mitterrand'ın kabine şefi oldu. Pierre Bérégovoy ve Lionel Jospin hükümetlerinde bakanlık görevlerinde bulundu. 1993 yılından itibaren milletvekili olarak mecliste görev almaktadır. 2002 Fransa cumhurbaşkanlığı seçimleri sürecinde Lionel Jospin'in kampanya direktörlüğünü üstlenmiştir. 2008'de Sosyalist Parti'nin Reims Kongresi'nde Martine Aubry'yi desteklemiş ve 2011'de Martine Aubry'nin cumhurbaşkanlığı önseçim kampanya ekibinde Laiklik ve Kimlikler konusunda danışmanlığını yapmıştır. 5 Nisan 2013'te Laiklik Gözlemevi Yönetim Kurulu üyeliğine atanmıştır. Laiklik konusunda sayılı uzman Fransız siyasetçiler arasındadır. Ayrıca ünlü Fransız rugby oyuncularından Mathieu Glavany (d. 1977) oğludur. Yerel YÃ¶netimler Meclis Hükümet Diğer Andrés Nocioni Andres Nocioni (d. 30 Kasım 1979, Santa Fe), Arjantinli profesyonel eski basketbolcu, Kısa forvet ve uzun forvet pozisyonlarında oynamıştır. Andres Nocioni basketbol kariyerine 1996 yılında ülkesi Arjantin'de Olimpia Tuerto'da başladı. Burada 1 sezon geçirdikten sonra kendini kanıtlamaya başlayınca ülkesinin önde gelen takımlarından Sportivo Independiente'ye transfer oldu. Gittikçe kendini geliştirdi ve burada 2 yıl geçirdikten sonra 1999'da Avrupa'da İspanya'nın güçlü ekiplerinden Caja Laboral'e transfer oldu. 2001-02 sezonunda EuroLeague'de 9.1 sayı 3.8 ribaunt ortalamasıyla vasat bir performans sergiledi. Burada daha sonra önemli başarılara imza attı 2003 yılında EuroLeague MVP'si seçildi ve 2003,2004 yıllarında ise yılın 11'ine seçildi 2004 yılında ayrıca Liga ACB MVP'si seçildi. Nocioni 2004 yılında Arjantin millî basketbol takımı ile olympiyatlarda altın madalya kazanınca NBA ekiplerinden Chicago Bulls'a transfer oldu o zamanlar NBA'de eski takım arkadaşları Manu Ginóbili ve Carlos Delfino forma giyiyordu. 2004-05 sezonunda 8.4 sayı 4.8 ribaunt ortalamaları ile oynadı. Nocioni o yıllarda Miami Heat ile oynanan bir NBA maçında Dwyane Wade ile yaşadığı bir olay yüzünden az daha Basketbol kariyeri biticekti ve olay mahkemeye kadar gitmişti. Ancak daha sonra bu olaydan kurtulmayı başaran oyuncu 2005-06 sezonunda 13.0 sayı 6.1 ribaunt ile oynadı ve kendini bir önceki sezona göre daha da geliştirdi. Ayrıca 2005-06 sezonunun en iyi Chicago Bulls'lu oyuncusu seçildi. Nocioni 19 Kasım'da Los Angeles Lakers karşısında 82-72 kaybedilen maçta 30 sayı atarak kariyer rekorunu kırdı. Ancak bu daha bir başlangıçtı, 1 Aralık'ta New Orleans Hornets'a 111-108 kaybedilen maçtada 31 sayı ve 13 ribaund'la double double yaparak kariyerinin en iyi maçlarından birini çıkardı. Nocioni 2006-07 sezonunda 14.1 sayı 5.7 ribaunt ortalamaları ile iyi bir sezon geçirirken fasit hastalığına yakalandı ve sezonun son bölümünü kaçırdı. 8 Nisan, 2007'de sezon sonlarında oynanan Toronto Raptors karşısında takımına geri döndü. 6 Temmuz, 2007 günü, 38.000.000 $ değerinde Chicago Bulls ile 5 yıllık anlaştı. Nocioni ile Chicago takımı sözleşme yapmadan önce Memphis Grizzlies oyuncu ile ilgilenmişti. Anlaşma 18 Temmuz, 2007 tarihinde resmileşti. Nocioni 2007-08 sezonunda 13.2 sayı 4.2 ribaunt ve genellikle 1 ile 2 arasında dolaşan asist ortalamalarla oynadı ve vasat bir sezon geçirdi. Daha sonra oyuncu eski performansından uzak kalmaya başladı. 2008-09 sezonuna hazırlık olsun diye Nocioni Arjantin ile 2008 Yaz Olimpiyatları'na katıldı. Takımı bronz madalya kazandı ancak kendisi dizinden sakatlandı. Nocioni 2008-09 sezonun ilk yarısında 10.4 sayı 4.2 ribaunt ortalamalarıyla oynadı ve eski performansından uzak kaldığı için 18 Şubat, 2009 tarihinde, Nocioni 2. devrede John Salmons ve Brad Miller Drew Gooden, Cedric Simmons ile birlikte Sacramento Kings takımına takas edilmiştir. Nocioni 13.7 sayı ortalamasıyla oynadığı sezonda son 23 NBA maçına ilk 5'te başlamıştır. 2009-10 sezonunda 8.5 sayı 3.0 ribaunt'luk performansıyla aldığı süreyle verdiği verim çok kötü olduğu için sezon sonunda yeniden yapılanmaya giren Sacramento'dan ayrılıp 2010 yılında Philadelphia 76ers'e transfer oldu. Nocioni bu sezon en çok sayıyı Phoenix Suns'u 123-110 yendikleri maçta 22 sayı atarak gösterdi. Çok süre almıyordu maç başına 17 dakika oyunda kalıyordu sezonunda 6.1 sayı 3.1 ribaunt ile kötü bir performansla kapadı. 2011 yılında bir turnuva için takımından izin alıp Arjantin'in Peñarol de Mar del Plata'ya gitti. Nocioni ülkesindeki turnuva bitince Philadelphia ekibine geri döndü ve 2011-12 sezonunda da 1.5 sayı 1.3 ribaunt ortalamalarıyla kariyerinin en kötü sezonunu kapadı. Nocioni yıllar sonra 2012 yılında uzun süreli NBA kariyerine son noktayıp koyup Temmuz, 2012'de İspanyol ekibi Caja Laboral ile anlaştı. Şu anda EuroLeague'de 10.6 sayı 3.2 ribaunt ortalamasıyla oynamaktadır. Sally Ride Dr. Sally Kristen Ride (26 Mayıs 1951 - 23 Temmuz 2012), Amerikalı kadın astronot ve astrofizikçi. Stanford Üniversitesi fizik bölümü mezunudur. Kadın astronot, 1983 yılında 32 yaşında iken