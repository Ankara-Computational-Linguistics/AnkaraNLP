devam101 .ılığına önem veriyorlardı. Sasani bürokrasinin gelenekleri daha da eskiye, Asur ve Babil'e giderken, kraliyetin ilahi bir otorite olduğu iddiası da aynı eski gele­ neklere dayanıyordu. Sasani tehdidi o ana dek karşılaşılan en büyük tehlikeydi çünkü Roma o tarihlerde her yerden tehdit altında olduğu gibi merkezde de büyük sorunlar yaşıyordu. MS 226 ile 379 arasında otuz beş Roma imparatoru tahta çı­ karken aynı dönemde Fars ülkesini sadece dokuz Sasani kralı yönetmişti. Uzun hü­ kümdarlık süreleri ve istikrar onların avantajıydı. Hatta bir Sasani kralı bir Roma imparatorunu esir almıştı ( bu imparator Valerianus olup, bir söylentiye göre zavallı adamın derisi Persler tarafından canlı canlı yüzülüp samanla doldurulmuştu ancak bu bilginin doğruluğu kesin değildir). Bunun yanı sıra Sasaniler Ermenistan'ı fethe­ dip çeşitli akınlarda Suriye ve Kapadokya'yı istila ettiler. Bunun ardından Romalı­ larla Persler arasında daha uzun barış dönemleri yaşanmasına rağmen bu iki büyük güç birbiriyle asla geçinemedi ve bunun sonucunda Roma'nın doğudaki kuvvetleri sürekli yıprandı. Roma'nın karşısında büyük bir güç yoktu ama Karadeniz'den Ren Nehri'nin ağzına kadar uzanan bütün sınır boyunda Cermen halklar vardı. Bazıları asıl yurtlarından Roma­ lılar tarafından uzaklaştırılmıştı. Yeri geldiğinde ürkütücü düşmanlar olabiliyorlar­ dı. Augustus, imparatorluğu Elbe Nehri'ne kadar genişletmeyi ummasına rağmen bunun mümkün olmadığını anlamıştı. Romalılar Cermen halkların yarattığı sorunlarla başa çıkabil­ mek için limes adını verdikleri inceden inceye planlanmış bir sınır hattı yaptılar. Limes günümüz sınırlarında olduğu gibi yalnızca bir devletin sorumluluk ala­ nının bitip öbürünün başladığı yeri göstermiyordu. Aynı zamanda sınırın ardında yatanları koruyup iki farklı kültürü birbirinden ayırmak amaçlanmıştı. Bu sınır hattı, barbar dünyasından farklı bir Latin Avrupa'yı tanımlıyordu (Romalı­ lar barbar kelimesini Yunancadan almıştı ). Sınırın bir yanında Roma'nın düzeni, hukuku, zengin pazarları, güzel şehirleri, kısacası uygarlık vardı. Öte yanındaysa kabile toplumları, teknolojik gerilik, cahillik ve barbarlık bulunuyordu. Elbette bunları tamamen tecrit etmek imkansızdı her zaman geliş gidişler oluyordu. Yine de Romalılar sınırı herhangi bir yere yapılan yolculuğun bir aşaması olarak de­ ğil ihtiyatla kolladıkları bir hat olarak görüyordu. Limes'i mümkün olan yerlerde doğal engellerle oluşturmuşlardı. Hattın büyük bir kısmı Ren ve Tuna Nehirleri­ ni takip ediyordu. Doğal engellerin bulunmadığı yerlerde çimen, kereste ve bazen 102 örme taşlarla yapılan istihkamlar vardı. Sınır hattı boyunca işaret kuleleri ve küçük kontrol noktalarıyla birbirine bağlanan sabit lejyoner kampları mevcuttu. Askerler sınır boyunca uzanan yollar vasıtasıyla bir noktadan diğerine hızla ulaşabiliyordu. Ren ve Tuna arasında uzun bir istihkam hattı vardı. Dobruca bölgesindeki bir baş­ ka hat Karadeniz'e kadar uzanıyordu. Taştan yapılan, seksen Roma mili (yaklaşık 1 20 km) uzunlu­ ğunda olan duvarın her iki tarafında hendekler vardı ve birbirine on altı kaleyle bağlanmıştı. Ayrıca her milde bir, iki kulesi olan küçük kontrol noktaları vardı. Hadrianus'un biyografisini yazan kişi bu duvarın amacının Romalıları barbarlar­ dan ayırmak olduğunu belirtmişti. Bu tür engeller sürekli insan bulundurulmadığı takdirde savunma hattı olarak bir işe yaramıyordu. Hadrian Duvarı, garnizonların geçici olarak zayıflamasından dolayı, ilki 2. yüzyılın sonunda diğeri 4. yüzyılda ol­ mak üzere iki kez aşıldı. Vahşi İskoçlar ve Piktler güneyin içlerine kadar baskınlar yapıp gittikleri yerleri yağmalayıp yıktılar. Ren sınırı nispeten kısa olmasına karşın sekiz lejyon tarafından korunuyordu. Augustus zamanında ordu gönüllü askerlerin uzun süreli hizmetine dayanıyordu ve her geçen gün eyaletlerden daha çok asker toplanıyordu. Barbarlar ancak yerel bir temele dayalı ve uzmanlık gerektiren birimlerde hizmet veriyordu. Bunların arasında Balear adalarının becerikli sapancıları veya Tuna eyaletlerinin ağır süva­ rileri vardı. Roma'nın askeri gücünün temeliniyse piyade lejyonları oluşturuyordu. Genellikle yirmi sekiz alay vardı ve bunların asker toplamı yüz altmış bin civarın­ daydı. Bunların hepsi sınır boylarında ya da İspanya ve Mısır gibi uzak eyaletlerde görev yapıyordu. Piyade lejyonlarının dışında çok sayıda süvari ve destek kıtala­ rıyla uzman askerler vardı. Aynı bölgede uzun süre görev yapılması zamanla lej­ yonların hareketliliğini azalttı. Kolayca hareket edemeyen asker ailelerini ve onlara bağımlı olanları barındıran garnizon şehirler oluştu. Yine de imparatorluk içi yol ağı, komutanlara birliklerini bir yerden başka bir yere kolayca yürütme avantajı sağlıyordu. Ordunun mevzilenmesindeki dengeler giderek stratejik ihtiyaçları yan­ sıtan biçimde değişti. 3 . yüzyılın başlarında Ren lejyonlarının yarısı geri çekilirken Tuna ordusu iki katına çıkarılmıştı. MS 200'den kısa bir süre sonra Cermen halkların imparatorluk topraklarına geçip yerleşmek amacıyla sınır boylarındaki baskısı iyice arttı. Bazılarını kuşkusuz imparatorluğun düzeni, uygarlığı ve zenginliği çekiyordu. Ancak onları göçe zor­ layan daha temel nedenler de vardı. Daha doğuda yaşayan halklar Orta Asya'daki değişimler nedeniyle batıya doğru sürükleniyordu. Bu değişimler hem doğal (örne­ ğin iklim) hem siyasiydi (örneğin Avrupalıların daha sonra Hunlar adını vereceği Hsing-Nu kavmine mensup Han imparatorlarının yarattığı tedirginlikler). Bir tür etnik yer değiştirme gerçekleşiyordu. Yolun sonunda birilerinin Roma sınırına bin1 03 dirmesi zorunluydu. Kuzeydeki Ren sınırının benimsenmesinin sonuçlarından biri, farklı Cermen halkları arasında bir ayrım ortaya çıkmasıydı. Bu halklar zaman içinde farkında olmadan geleceğin Avrupa'sının alt gruplarını oluşturacakn. Barbarların sayısının abartılmaması gerekir. Çoğu zaman bir savaş sırasında ancak yirmi ita otuz bin adam toplayabiliyorlardı. Yine de 3. yüzyıldaki impa­ ratorluğun zorluklarını ve farklı yerlerde ordu bulundurma mecburiyetini düşün­ düğümüzde, bu sayı bile çoktu. Barbarları sonsuza dek sınırların dışında tutmak imkansızdı. Bunun üzerine yatıştırma politikaları denendi. Önce bazı Ren kabi­ lelerinin Roma topraklarına yerleşmesine izin verildi (bu kabileler daha sonraki akınlara karşı sınırların savunulmasında kullanıldı). Ardından bir başka kavim olan Gotlar 251 'de Tuna'yı geçti (ve savaş meydanında imparatoru öldürdü). Beş yıl sonra Franklar (bir başka kavim daha) Ren'i geçti. Bunların dışında, bir başka kavim olan Atamanlar güneyde Milano'ya kadar inerken Gotlar önce Yunanistan'a girip ardından İtalya ve denizi aşarak Küçük Asya'yı yağmaladılar. Tuna'nın öte yakasındaki Daçya 270'te terk edildi. Böylece 3. yüzyıl Roma'nın gerek batı gerek doğu sınırları için çok kötü bir dö­ nem olurken merkezde de yeni bir iç savaş ve tartışmalı haleflikler dönemi başladı. Kısa sürelerle tam yirmi iki imparator tahta çıktı (tahtta hak iddia edenler hariç). Son Antonin İmparatoru 1 92'de bir saray entrikası sonucu boğuldu (bu durum yeni bir dört imparator yılı yaşanmasına yol açtı). 3. yüzyılda görev yapan pek çok imparatorsa kendi askerleri tarafından öldürüldü. Bir tanesi kendi başkomu­ tanıyla yaptığı savaşta öldürüldü (bu kişiyse kendi subaylarından birinin ihaneti sonucu Galyalılar tarafından katledildi). Ezici vergiler, ekonomik gerileme ve aşırı yüksek enflasyon, bu yüksek çevrelerin dışında yaşayan halkı vurmuştu. Bölgele­ rinde nüfuz sahibi olanlar ve zengin kişiler, şehir meclisi üyesi ve memur olarak görev yapmakta isteksiz davranmaya başladı. Bu tür görevler, toplanan ağır ver­ giler yüzünden halkın gözünden düşmelerine neden oluyordu. Para krizi daha da kötüleştiğinden bu vergiler ayni olarak toplanıyordu. Şehirler savunma duvarlarını yeniden inşa etmeye başladı. Antoninler döneminde bu duvarlara ihtiyaç duyulma­ mıştı ama şimdi Roma'nın duvarları bile bakımdan geçiriliyordu. Hiç surlarla çev­ rilmeyen şehirlerin savunma tedbirleri yüzyılın ikinci yarısından itibaren alınmaya başlandı. Bunu başka hir şekilde açıklamak zordur çünkü bir kez daha güçlü imparatorlardan oluşan bir silsile iktidar olmuştu. Kötü gidişatı tersine çeviren ilk insan bir İlliryalı olan Aurelian'dı. Senato iyim­ ser bir şekilde onu .. Roma İmparatorluğu'nu eski gücüne kavuşturan kişi olarak 104 adlandırmıştı. Ne var ki İran'ı işgal etmeye hazırlanırken öldürüldü. Neyse ki ha­ lefleri de onun gibi iyi askerlerdi. Yaklaşık on yıl sonra 284'te, bir başka llliryalı olan Diocletianus tahta geçti. İmparatorluğa yalnız eski gücünü ve ihtişamını (en azından görünüşte) kazandırmakla yetinmeyip işleyişini gerçek bir dönüşüme uğ­ rattı. Sıradan bir aileden gelen Diocletianus geleneklere sıkı biçimde bağlı olup kendi görevinin çok soylu bir uğraş olduğunu düşünüyordu. Tüm tanrıların kralı olan eski Yunan tanrısı Zeus'a Romalıların verdiği Jüpiter adından türeme Jovius adını aldı. Kendisini uygar dünyayı tek başına ayağa kaldıran tanrımsı bir kişilik olarak gördüğü anlaşılıyordu. Diocletianus, imparatorluğun sorunlarına pratik çö­ zümler aradı ancak enflasyonu durdurmak amacıyla ücret ve fiyatları sabitlemesi bir felaketti. Attığı en önemli adımın yol açtığı gerçek sonuçlarıysa tam anlamıy- ' ' 1 ' ' ' ' ' ' ' ' ' ' ' ' ' ' ' ' ' ' . llne ol - - ıııocı.tl4'ın ı -m tnd Molmbın't -.ı Emı>lı M e d i ' I , , 1 ,'IMMlrı lrorMW -oıoc- I 1 I { ' ... 1 -- 1 05 la görememiş olabilir. İmparatorluğun ikiye ayrılmasına giden yolun açılmasında Diocletianus'un payı tüm imparatorlardan çoktu. O olmasaydı bu sonucun ya da buna benzer bir durumun ortaya çıkıp çı kmayacağı epeyce tartışılmıştır. Roma, İskender'in doğudaki Helenleşmiş imparatorluğunun büyük bir kısmı­ nı, bu büyük fatihin batıda hiç ziyaret etmediği Yunan Akdeniz dünyasıyla kay­ naştırdı. Bu iki mirasın arasındaki çok belirgin farklara rağmen geçimsizlik ancak karışık 3. yüzyılda ortaya çıkmaya başladı. Güçlüklerden birisi, daha zengin olan doğudaki ekonomik ve insan gücü kaynaklarına barbarlar ve Perslere karşı ihti­ yaç duyulurken batı eyaletlerinin sorunlarına gereken dikkatin harcanamamasıydı. Diocletianus MS 285'te kesin bir çözüm olmasa da rahatlama sağlayan bir tedbir aldı. İmparatorluğu Pannonia ve Daçya eyaletleri ile Afrika ve Mısır eyaletlerini ayıran çizgiden ikiye böldü. İmparatorluğun batı yarısına kendisi gibi Augustus unvanını taşıyan bir eş imparator atadı. Her imparatorun halefi olan ve Sezar adı verilen bir yardımcısı vardı. Princeps unvanı terk edildi. Tüm bunları başka de­ ğişiklikler izledi. Senatonun azalmış olan gücü tamamen ortadan kalktı senatörlük artık onursal bir payeydi. Eski eyaletler imparator adaylarının başında olduğu ve giderek Romalılaşmış yerel elitler tarafından yönetilen küçük birimlere ( piskopos­ luk') bölündü. Ordu yeniden gruplanıp büyütüldü. Zorunlu askerlik tekrar uygula­ maya kondu. Kısa sürede yaklaşık beş yüz bin asker silah altına alınmıştı. Bu silkinişin faydaları olduğu gibi zayıf yanları da vardı. Augustusların S'essizce görev değiştirmesini sağlayan mekanizma sadece bir kez, Diocletianus ve diğer eş imparator tahttan çekildiğinde gerçekleşti (Diocletianus'un MS 305'te emekli olup yerleştiği Hırvatistan kıyısındaki Split şehrinde bulunan devasa sarayının yıkıntıları bugünkü şehrin büyük bir kısmını çevrelemektedir). Ordunun büyümesi daha fazla vergi alınması anlamına geliyordu bu vergiyi bir önceki yüzyıla göre azalan nüfu­ sun ödemesi gerekiyordu ama uzun vadede çok önemli bir adımın atıldığı biliniyor. Sonradan tahta çıkan tüm imparatorlar, imparatorluğu bir bütün olarak yönetmek için uğraşmalarına karşın uygulamada bölünme gerçeğini kabullenmek zorunda kaldılar. Bu durum yalnız Roma'nın tarihini etkilemekle kalmayıp, Avrupa'nın ge­ lecekteki şekillenmesinde de önemli rol oynayacaktı. Reform çabasının bir başka yönü bizzat hükümdarın eşsiz ve adeta ilahi oto­ ritesinin daha çok öne çıkarılmasıydı. Bu durum insanların imparatorluğu artık doğal karşılamadığını veya eskisi kadar kendilerini imparatorluğa sadık hissetme­ diğini gösterdiği gibi <liııi hoşgörüye dayalı Greko-Roman gelenek için de kötüye işaretti. Hıristiyanların imparatorluk inancı adına kurban kesmeleri yükümlülüğü yeniden canlandırıldı. Hıristiyanlara karşı son büyük baskı dalgası Diocletianus ta­ rafından 303'te başlatıldı ancak imparatorluğun her tarafında uygulanmadığı gibi 106 imparatorun tahttan çekilmesinden kısa bir süre sonra sona erdi. Yine de bu baskı dalgası Mısır ve Asya'da, batıya göre biraz daha uzun sürdü. O sıralarda Hıristi­ yanlık, bir paradoks olarak en büyük dünyevi zaferinin eşiğindeydi. Dünya tarihini diğerlerine göre en çok değiştiren imparator olma iddiasına sahipti. Yirmi yıl sü­ ren iç savaşın ardından imparatorluğu 324'te birleştirdi. Bu mücadele sırasında Hıristiyanların tanrısının ona yardım edip etmeyeceğini görmeye karar vermişti. Konstantin'in içtenliğinden ve dini saflığından kuşkulanmak için bir neden yoktur. Her halükarda, daima tektanrıcı bir inancı arzuladığı, uzun bir süre imparatorun mezhebiyle ortak bir güneş tanrıya taptığı anlaşılıyordu. Böylece Hıristiyanların tanrısına saygısını göstermiş oluyordu. Bunun ardından savaşı kazandı. Kısa süre içinde im­ paratorluğun hoşgörülü ve koruyucu eli Hıristiyanlara tekrar uzandı. Konstantin önce kiliselere bağışlar yaptı, ardından yenilerini yaptırdı. Paraların üzerinde uzun yıllar boyunca güneş sembolü varlığını sürdürse de din değiştirenlere ödüller ve iş­ ler verdi. Tüm bunlardan kişisel açıdan din değiştirmesinin yavaş yavaş gerçekleşen bir süreç olduğu anlaşılabilir ancak sonunda eski dinleri resmen yasaklamadan kendini Hıristiyan ilan etti. Diğer ilk Hıristiyanlar gibi Konstantin de ölüm döşeğine düşene kadar vaf­ tiz olmadı. Ancak 325'te İznik'te toplanan ilk ekümenik konsüle başkanlık etti. Tüm Hıristiyan dünyasından piskoposlar bu konsüle gelmesine rağmen doğudan katılanların sayısı azdı. Konsülün en önemli işi, İskenderiyeli bir ilahiyatçı olan Arius'un öğretilerinin dine aykırı bulunup aforoz edilmesiydi. Bu önemli bir sonuç olmasına karşın belki daha önemlisi, Konstantin'in buradan yola çıkarak kurduğu gelenek sayesinde Hıristiyan imparatorların özel bir dini otoriteye sahip olmasıydı. Bu durum bin yıldan fazla sürdü. Konstantin'in geleceğe yaptığı bir diğer büyük katkı, Karadeniz girişindeki eski bir Yunan kolonisi olan Byzantion'un yerine yeni bir imparatorluk başkenti kurmaya karar vermesiydi. Burada Roma'ya rakip ola­ cak ama pagan dini tarafından lekelenmemiş bir şehir kurmayı arzuladı. Konstan­ tinopolis adı verilen şehir hin yıl hoyunca imparatorluk başkenti olarak kalması­ nın dışında bir beş yüz yıl daha Avrupa diplomasisinin odak noktası oldu. Ancak Konstantin'in geleceği şekillendiren en büyük katkısı imparatorluğu Hıristiyan yapmaktı. Kendisi bilmese de Hıristiyan Avrupa'yı kuruyordu. Genellikle söylendi107 ği gibi, unvanını ( Büyük Konstantin) imparator olduğu için değil yaptıklarından dolayı hak etmişti. Kuruluş kilise için dünyevi anlamda muazzam bir kazançtı. Hıristiyanlık artık Roma'nın göz kamaştırıcı ve itibarlı geleneğine bağlanmıştı. Bu geleneğin ileriki yüzyıllarda üzerine inşa edilecek sağlam bir temel olduğu ortaya çıkacaktı. Yine de bir paradoks olarak, yaklaşık yüz yıl içinde Hıristiyanlar kilisenin aslında güçlü değil zayıf olduğunu görmüştü. İnançlılar kendilerini tercih edilen bir imge ola­ rak görüp, etrafında fırtınalar koparken ilerleyen Nuh'un gemisine seçilmişlerin soyundan geldiklerini düşünüyorlardı. Elbette kendileriyle aynı dönemde yaşayan diğer insanların onları sert, uzlaşmaz, zalim, inatçı ve -deyim yerindeyse- gayri Hıristiyan görmesinin nedenlerinden biri buydu. Hala aykırı düşünceler ve paga­ nizmin baştan çıkarıcı yollarına teslim olanların cehennem ateşinde yanmakla teh­ dit edildiği, cinler ve büyünün egemen olduğu bir dünyada yaşıyorlardı. Papazlar Hıristiyan dünyasına uzun süre damgasını vuracak şekilde, kahramanca olduğu kuşkulu, nahoş bir öfke sergilediler. Büyük tarihi kararlarda sık sık görüldüğü gibi Konstantin'in tercihi bazı ironi­ ler barındırıyordu. Kilise, sonunda bilmeden klasik pagan dünyasının yıkılmasına yardım etmişti. Bu nedenle, büyük İngiliz tarihçisi Edward Gibbon, bir zamanların büyük gücü Roma İmparatorluğu'nun çökmeye başladığı geç dönem antikçağın öyküsünü barbarlık ve batıl inancın yükselişi olarak görmüştü. 1 Gibbon'ın batıl inançla kastettiği Hıristiyanlıktı. Gibbon'ın sunduğu paradoks kendi çağına göre çok parlak bir fikir olmasına karşın elbette gerçek olamayacak kadar basitti. Hı­ ristiyanlık yok olup gitmekte olan Roma tarihinin büyük bir kısmını koruyarak, hoşuna gitmeyen şeylerin kökünü kazımadı. Yine de Gibson'ın küçümseyici fikri büyük bir tarihi gerçeği, Hıristiyanlığın zaferini bize hatırlatır. Bu bir zamanlar hor görülen küçük bir Yahudi mezhebinin inançlarının zaferidir. Hıristiyanlık artık imparatorluğun yarattığı uygarlığın dışında değil içinde büyüyor ve adeta farkında olmadan pagan geçmişi geleceğe taşıyordu. Konstantin bu bölünmenin daha da de­ rinleşmesini kolaylaştırdı. Nüfusu daha çok olan doğu kendini besleyebiliyor, daha 1 Edward Gibbon, The History ofthe Decli11e 1111d Fail of the Roman Empire, ed. J. B. Burry, IV (Londra, 1898), s. 140. 2 Bu şekilde HıristiyanlıAa hizmet etmesi için dönüştürüldü�ünü bildiğimiz ilk yapı Panıheon'dur. İbadet edenle­ rin korumasının bir sonucu olarak Roma'da klasik antikçağdan günümüze kadar ayakta kalmış tek binadır. 108 çok vergi ve asker toplayabiliyordu. Batı'daysa yoksulluk artarken şehirler büyük bir hızla geriledi. Batı beslenmek için Afrika'nın mısırına ve Akdeniz Adalarından gelen gıda maddelerine, savunma içinse barbar kavimlerin askerlerine bağımlı hale geldi. Konstantinopolis Roma'ya rakip oldu hatta sonunda onu geçti. Daha önem­ lisi, Hıristiyanlık içindeki farklılıklar iki bölgenin ayrılmasını kolaylaştırdı. Yunan altın çağında doruğa çıkan Yunancanın eğitimdeki etkisi, Pön Savaşları'ndan sonra Latin edebiyatının önem kazanmasının da yardımıyla azalmıştı. Latince konuşan­ ların sayısının arttığı batıda iki büyük Hıristiyan topluluğu vardı. Bu topluluklar­ dan biri Afrika'da diğeri Roma'daydı ve başkanlığını piskopos yani Roma papası yapıyordu. İki topluluk ta dil bakımından Küçük Asya, Suriye ve Mısır'daki kili­ selerden giderek ayrılmaya başladı. Bu kiliseler doğu etkilerine ve Helenistik gele­ neğe daha açıktı. İznik konsülü Aryanizmi bastıramamıştı. Konsülün aforoz kararı Aryanizmin Doğu'da gelişmesini engellemişti ama Cermen halklar arasında yayılıp 7. yüzyıla kadar yaşamasını önleyememişti. N t Bu tarihten kısa bir süre sonra imparatorluk yeniden eş imparatorlar arasında bölündü. Doğu ve batı bundan sonra sadece bir kere aynı insan tarafından yönetildi. Bu insan, 380'de 109 eski pagan tanrılara tapınmayı kesin olarak yasaklayan imparator Theodosius'tu. Böylece imparatorluk var gücüyle Hıristiyanlığa destek olup eski Roma geçmişiyle ilişkisini kopardı ancak Theodosius'un zamanında işler Batı'da hızla sarpa sarma­ ya başlamıştı. Bir yüzyıl sonra Batı imparatorluğu fiilen ortadan kalkmıştı ama Batı toplumu bir deprem geçirmişçesine aniden yok olmamıştı. Yok olan bir mekanizma yani batıdaki Roma Devleti'ydi -daha doğrusu uzun bir yıpranma döneminden sonra bu devletten geriye kalanlardı. Yönetim mekanizması 4. yüzyılda tutukluk yapmıştı. Azalan kaynaklara talep artıyordu, oldukça büyümüş ordunun maaşla­ rı ödenemiyordu. Savunma harcamalarını karşılayacak yeni fetihlerin yapılması­ nı düşünmek bile imkansızdı. Vergiler arttıkça şehirleri terk edip kendine yetecek şekilde kırsal bölgelerde yaşayanların sayısı da arttı. Harcanan paranın azalması ordunun zayıflaması anlamına geliyordu, bu da barbar paralı askerlere muhtaç olmak demekti, bu da daha fazla paraya mal oluyordu. Yeni göç dalgalarının yarat­ tığı baskılardan dolayı barbarlara tavizler verilmesi gerekiyordu. Yeni göç dalga­ ları, Avrupa'nın genetik havuzunda 20. yüzyıldan önceki son büyük değişiklikleri etkiledi. Bu hareketlerin abartılması veya romantikleştirilmesinden kaçınmak güçtür. Bir yandan bu hareketlerin bazıları, prehistorik çağlardaki kabile ve aile gruplarının göçlerinden çok farklı değildi. Öte yandan 5. yüzyılda tahminen elli bin kişilik bir topluluk halinde İspanya'dan Afrika'ya geçen Vandallar, günümüze göre çok daha az insanın yaşadığı bir dünyada büyük bir göç hareketi yaratmıştı. Bunların hiç biri tipik bir örnek olmayabilir. Kesin olan şey, 4. yüzyılın son çeyreğinde Asya'dan gelen ve son derece tehlikeli göçebe bir kavim olan Hunların, Karadeniz kıyılarında ve Roma sınırının içindeki aşağı Tuna boylarında yaşayan Gotlara saldırdığıydı. Hunlar iç Asya steplerinden gelip muhtelif zamanlarda imparatorluğu tehdit eden halklardan biriydi (ve sonuncusu değildi). Özellikle askerlik olmak üzere pek çok becerileri ve hareketlilikleri sayesinde korkulan düşmanlar olmuş ve sık sık dünya tarihine yön veren bir manivela haline gelmişlerdi. İklimsel ve siyasi değişimler steplerde yaşayanları göçe zorlayabiliyordu çünkü en ufak bir huzursuzluk bile onlar için ölüm kalım meselesi anlamına geliyordu. Bu kavimler göç ettiği zaman batıda ve güneyde yaşayanlarla çatışıyordu. Bunu izleyen yer değiştirme hareketleri tarihe büyük ölçüde şekil verebilirdi ama 5. yüzyılda bizzat Hunlar batıda çok uzak mesafelere kadar gittiler. Neredeyse bütün Batı Avrupa onlara teslim olmuştu. 110 249 Hıristiyanlara karşı ilk büyük baskı dalgasının başlaması. 285 Diocletianus'un tetrarşi denen yeni imparatorluk sistemini oluştur­ ması. 313 Milano Fermanı ile Hıristiyanların itibarının iade edilmesi ve ibadet özgürlüğü tanınması. 330 Konstantinopolis'in başkent ilan edilmesi. 376 Gotların Tuna'yı geçmesi. 406 Vandallar ve Suevilerin Ren'i geçmesi. 409 Vandallar, Alanlar ve Suevilerin İspanya'yı istila etmesi. 410 Lejyonların Britanya'dan geri çekilmesi, Roma'nın Vizigotlar tarafından yağmalanması. 412-14 Vizigotların Galya ve İspanya'yı istila etmesi. 420 Jütler ve Anglo-Saksonların Britanya'ya çıkması. 429-39 Vandalların Kuzey Afrika'yı istila edip Kartaca'yı ele geçirmesi. 455 Vandalların Roma'yı yağmalaması. 476 Son Batı İmparatoru Romulus Augustulus'un tahttan indirilmesi. 4. yüzyıl sonlarındaysa, Hunların daha doğudaki Got kavimlerini sıkıştırma­ sının imparatorluk için önemli bir sonucu oldu. Baskıyla karşılaşan barbarlar im­ paratorluk topraklarına girdi. Vizigotlar 3 76'da daha önce görülmemiş bir örnek oluşturdu. Farklı bir kavim olarak Tuna'yı geçmelerine izin verilirken kendi kanun­ larını da getirdiler. Doğu İmparatorluğu bu göçmenlerin yönetiminde beceriksiz­ ce davranınca Vizigotlar düşman kesildi. 3 78'de yapılan Adrianapolis Savaşı'nda imparatoru öldürüp Konstantinopolis'in batıyla karadan bağlantısını kestiler. Bu­ nun üzerine imparatorluk topraklarını istila edenlerin sayısı iyice arttı. Birkaç yıl sonra Vizigotlar bu defa İtalya'ya saldırdı ancak bu kez imparatorluk hizmetin­ deki bir Vandal general onları durdurdu. İmparatorluk 406'dan itibaren barbar kabileleri müttefik (konfedere) olarak kullanmaya başladı (foederati kelimesi, karşı konulamayan ancak yardımcı olmaya ikna edilen barbarlar anlamına geliyordu). Savunma konusunda Batı İmparatorluğu'nun elinden gelen buydu ancak kısa bir süre sonra bu da yetmemeye başladı. İmparatorlara verilen Daima Muzaffer ve Dünya Düzenini Yeniden Kuran anlamındaki unvanlar işlerin kötüye gittiğinin işaretiydi. 1 5. yüzyıla girildiği dönemde Batının bütün düzeni altüst olmuştu. İmparator ve 1 Peıer Brown, Augustine ofHippo a biography (Londra, 1967), s. 25. 111 Senato 402'de Ravenna'ya kaçtılar. Ravenna bu tarihten itibaren, tamamen orta­ dan kalktığı güne kadar imparatorluğun merkezi oldu. Barbar despotlar ve takip­ çileri kısa sürede Latin Batı aleminin dört bir yanında dolaşmaya başladı. Roma ise 41 0'da Gotlar tarafından yağmalandı. Bu korkunç olay karşısında Afrikalı bir pis­ kopos ve kilise babası olan Aziz Agustin, Hıristiyan edebiyatının başyapıtlarından birini yazdı. Tanrının Şehri adlı eserde, Agustin Tanrı'nın böyle korkunç bir şeyin olmasına nasıl izin verdiğini anlatıyordu. Bu esnada, Fransa'ya giren Vizigotlar, imparatorla anlaşma yapmadan önce Akitanya'yaı kadar ilerlediler. İmparator Vi­ zigotları ikna edip İspanya'yı işgal etmiş bulunan Vandallara karşı savaşta yardım etmelerini sağladı. Vizigotların Cebelitarık Boğazı'nın karşısına, Kuzey Afrika'ya sürdüğü Vandallar Kartaca'yı başkentleri yaptı. Buraya yerleşen Vandallar 455'te Akdeniz'i geçip Roma'yı ikinci kez yağmaladı. Bu saldırı ne kadar kötü olsa da Afrika'nın kaybı daha vahimdi. Batı İmparatorluğu başlıca tahıl ve zeytinyağı kay­ nağını kaybetmişti. Ekonomik dayanağı artık İtalya'dan biraz daha büyük bir ala­ na kısılıp kalmıştı. Batı İmparatorluğu'nun bu karışıklığın içinde tam olarak ne zaman sona er­ diğini söylemek zordur. İsimler ve simgeler, Cheshire kedisinin gülümsemesi gibi kaybolan son şeylerdir. Hunlar sonunda 45 1 'de Troyes'da yapılan büyük bir sa­ vaş sayesinde batıdan geri püskürtüldüler. Muzaffer Roma ordusu Vizigotlar, Franklar, Keltler ve Burgundililerden -yani tümüyle barbarlardan- oluşuyordu ve başlarında bir Vizigot Kralı vardı. Bir başka barbar hükümdar 476'da son Batı im­ paratorunu tahttan indirince, Doğu imparatoru tarafından kendisine patrici un­ vanı verildi. Biçimi ne olursa olsun, siyasi bir yapı olarak batı imparatorluğu artık yerini birtakım Cermen Krallıkları'na bırakmıştı. Son Batı imparatorunun öldüğü tarihin, Augustus ile başlayan bir hikayenin son noktası olmaktan öteye gitmediği genel olarak kabul edilir. Tarih net sonları sevmez. Barbarların çoğu ( bazıları bu dönemde Romalılar ta­ rafından eğitiliyordu) kendilerini Roma otoritesinin yeni koruyucusu olarak görü­ yordu. Konstantinopolis'teki imparatoru hala mutlak hükümdarları olarak kabul ediyorlardı. 5. yüzyılın sonunda çoğu Galya, İspanya ve İtalya'daki eski taşra seç­ kinlerinin yaşadığı yerlere yerleşerek Roma yaşam tarzını benimsemişti. Bazılarıysa Hıristiyan olmuştu. Barbarlık sadece Britanya Adaları'nda eski Roma geçmişini neredeyse tamamen yok etti. Bundan dolayı, 500 yılı dolaylarında imparatorluğun başına gelenlere rağmen antik uygarlık çağıyla ilgili öykünün sonu gelmemişti. Bu tarihten birkaç yüzyıl önce, Romalılar Yunanistan'a egemen olduğunda Romalı bir şair esir Yunanistan, vahşi avcısını esir aldı diye yazmıştı. Yunan devletleri çökse de galip Romalıların Yunan gelenekleri tarafından esir alındığını 1 Bugünkü Fransa'nın güneybausında Atlas Okyanusu kıyısındaki bölge. 1 12 görmüştü. Roma İmparatorluğu Batı'da sona erdiğinde aşağı yukarı buna benzer bir şey oldu. Roma, batıdaki imparatorluğun resmi olarak ortadan kalkmasına rağmen tarihi etkisi altına almaya devam etti. Yaklaşık olarak bin yıl daha kendi­ sine Roma adını veren bir imparatorluk Konstantinopolis'te varlığını sürdürdü. Batıda bile 1 800'lü yıllarda Kutsal Roma İmparatorluğu adını taşıyan bir devlet vardı. Avrupa üniversiteleri törenlerine ciddi bir hava vermek istediklerinde hala Latince kullanır. Paris, Londra, Exeter, Köln, Milano ve daha çok sayıdaki şehir ve kasaba, Roma döneminde olduğu gibi hala önemli merkezlerdir. Avrupa haritasının büyük bir kısmı hala Romalıların garnizonlarını yerleştirerek ve yollarını yaparak ortaya çıkardığı şekli korumakta­ dır. İmparatorluk politikası barbarları bazen farklı yönlere dağıtarak, bazen başka bölgelere yerleştirerek farkında olmadan geleceğin uluslarının köklerini yarattı. Bugün Avrupa dilleri birçok Yunanca ve Latince kelimeyle doludur. Devlet idaresi ve kutsal kitap Avrupa'ya ilk kez bu dillerle gelmiştir. Julius Sezar, İskenderiyeli bir Yunanlının önerisine uyarak 365 günden oluşan ve artık günün dört yılda bir hesaba katıldığı Mısır takvimini kullanmanın, karmaşık yapıya sahip geleneksel Roma takviminden daha iyi olduğuna karar vermiştir. Konstantin dönemindeyse, Yahudilerin Şabat gününden yola çıkılarak yedi günde bir tatil yapılması kabul edilmiştir. Ve elbette, MÖ ve MS ayrımını erken Hıristiyanlığa borçluyuz. Bugün Hıristiyanlığın tümü ve Hıristiyan olmayan dünyanın büyük bir kısmı bu ayrıma uymaktadır (İsa'nın doğum gününü ilk kez 500 yılından kısa bir süre sonra bir ke­ şiş hesaplamış olup, birkaç yıllık bir hata yapmıştır ancak onun hesaplaması bugün bütün dünyada kullanılan batı takviminin dayanağı olmuştur). Bu tür şeyler imparatorluğun yarattığı etkinin boyutu ve çeşitliliği bakımın­ dan bol miktarda ipucu sunmaktadır. Sonuçta Roma İmparatorluğu bir uygarlığın boyutunu belirlemiştir daha doğrusu, iki uygarlık yaratmıştır zira doğu ve batı yarılarında iki farklı kültürel bölge arasında fiili bir ayrım yaratmıştır. Hepsin­ den önemlisi, imparatorluk Hıristiyanlığa önce bir fırsat yaratmış, ardından birkaç yüzyıl sonra az sayıdaki gerçek dünya dinleri arasına katılmasını sağlayacak biçim­ de kuruluşunu tamamlamasına imkan vermiştir. Bütün bu olgular, imparatorluğun eşsiz gücü sayesinde geleceği biçimlendirmiştir. Hepsi bundan ibaret değildir. Büyük uygarlıkların çoğu, daha sonraki başa­ rılarına yol gösterecek biçimde standartlar oluşturdukları kendi klasik çağlarına sahip olmuştur. Daha sonra yaşayan Avrupalılar bazen Yunanlılar ve Romalıla­ rın yaptıklarını abartmalarına rağmen ölçütlerini bu yapılanlara göre belirlemiştir. Onların bıraktığı miras geleceğin Avrupalılarına hem esinlenme kaynağı hem de icraatları için mihenk taşı olmuştur. Klasik antikçağ bir efsane yaratmış, uygarlı113 ğın neler yapabileceği ve insanlığın neler yapması gerektiği konusunda bir vizyon oluşturmuştur. Romanitas fikri -Roma Uygarlığı'nın ve Roma İmparatorluğu'nun dayandığı kavram- yaşamaya devam etti. Batı'da yaşayan insanların hakkında fazla bilgi sahibi olmadığı ve otorite­ si onlar için ancak simgesel düzeyde olan Konstantinopolis'teki imparator, yine de ismen insanların erişebileceği en yüksek makamda oturuyordu. İmparatorların batı topraklarındaki egemenlik iddialarının sona ermesine daha çok vakit vardı. Bununla beraber yeni kurumsal ve etnik unsurlar Batı Avrupa'ya yeni bir şekil vermeye başladı. Ve nihayet Katolik Hıristiyan aleminin kurumsal mekanizması vardı. Bu yapının faaliyeti henüz parça parça, zayıf ve kırılgan olsa da hem di­ nin boş inançlara sahip kafalar üzerinde uyguladığı kolay anlaşılmazlık gücünü hem de eğitimli din adamlarının pratik becerilerini kullanıyordu. Bu güçler kendi aralarında hala şekil verilebilen bir Avrupa'dan yararlanıyordu. Tam olarak eski Batı İmparatorluğu'yla sınırdaş olmayan, ancak temelde Cermen istilalarının biçim verdiği bir alanda faaliyet sürdürdüler. Yüzyıllar sonra ortaya çıkacak olan ulu­ sal kimliklerin temellerini attılar ancak bunlar geleceğin devletlerinin şekillenmesi hakkında henüz fazla işaret vermiyordu. En kuzeydeki Cermen istilacı ve göçmenleri olan Saksonlar, Angıllar ve Jütler, 4. yüzyılın sonundan itibaren eski Roma eyaleti Britanya'ya girmeye başladılar. Bu kavimler, Roma varlığı henüz resmen Britonlar üzerindeki egemenliğini sürdürür­ ken buraya yerleşmişti. Burada askerleri tarafından tahta getirilen son imparator 407'de ordusuyla Galya'ya geçince Roma yönetimi sona erdi. Böylece Britanyalı Romalılar ile onların ardından yeni göç dalgalarıyla adaya yerleşenler adaların ka­ derini belirlemede yalnız kaldılar. İngiltere'de 7. yüzyılın başında yedi Cermen (biz bunlara Anglo-Sakson diyebiliriz) Krallığı ortaya çıkmıştı. Bu krallıklar İrlandalı, Galli ve İskoç kabilelerden oluşan bir Kelt dünyasıyla sarılmıştı. Roma yönetiminin bir tehdit olarak bile görüp uğraşmadığı bu kabileler kendi prenslerinin yönetimi altında yaşıyordu. Az sayıdaki Britanyalı eski geleneklere ve dillere bağlı kalan topluluklar içinde yaşamaya devam etti. Britanya Roma uygarlığı, Batı İmparatorluğu'nun diğer bölgelerine kıyasla nere­ deyse tamamen ortadan kalktı. Cermen dillerinin yerini aldığı Latince, ancak Hıris­ tiyanlığın eğitim dili olarak kabul edilme zaferini kazandığında yeniden gündeme 1 14 geldi. İdari, ruhani ve hatta askeri devamlılık açısından geriye neredeyse hiçbir iz kalmamıştır ( belki bu durumun tek istisnası olarak, Kral Arthur ve şövalyeleri efsanesinde, imparatorluk ordusunun at üstünde savaşma becerileriyle ilgili silik anıları kabul edebiliriz). Geleceğin İngiltere'sine yollar, kaleler, ordugahlar ve bazı yapılar (en dikkat çekici örneği Hadrian Duvarı' dır) şeklinde bırakılan fiziki miras, Cermen göçmenlerini oldukça şaşırtmıştı. Cermenler bu yapıların insanüstü güçle­ re sahip devlerin eseri olduğu sonucuna varsa da, Romalılar geriye bunun dışında bir şey bırakmadı. Britanya-Roma Hıristiyanlığı sonunda ortadan kayboldu. Bu adalarda yaşayan dindarlar bir süre kendilerini Kelt Hıristiyanlığının kalelerine emanet ettiler. Her şeyden öte, dildeki Latin unsurlarının varlığını sürdürmesi ve üs­ tünlüğü bu durumun göstergesidir. Vandallar yakıp yıkarak geçtikten sonra Galya, Akitanyalı Vizigotların gölgesinde kalmaya devam etti. Hunları geri püskürtmede­ ki payları onlara büyük önem kazandırmıştı. Kuzeydoğuda, eski sınırın ötesinde, batı Avrupa'nın olumlu anlamda yeniden şekillendirilmesini başlatan başka barbar kavimler vardı. Bu kavimler burada diğer Cermen kabilelerine göre çok daha bü­ yük etkiye sahipti. Bunlara Franklar deniyordu. Mezarları daha ilk bakışta savaşçı insanlar olduğunu ortaya koymaktadır. 4. yüzyılda çeşitli mertebelerden oluşan hi­ yerarşik bir yapıya sahip devletlerini, günümüzün Belçika topraklarındaki Scheldt ve Meuse nehirleri arasında kuran Franklar, Roma ile foederati oldular. Ardından bazıları Galya'ya geçti. Tournai'ye yerleşen bir kol, sonradan Merovenjler adı veri­ len bir hükümdar hanedan kurdu. Bu sülalenin üçüncü Kralı (eğer bu kelime doğ­ ruysa) Clovis idi. Kendisi daha sonra halkından dolayı Fransa adı verilecek olan ülkenin tarihindeki ilk büyük isimdir. 481 'de Batı Frankların hükümdarı olan Clovis resmen hala imparatorun teba­ asıydı. Hükmettiği alan batıda Galya'ya, güneyde Loire Nehri'ne kadar uzanıyor­ du. Doğu Frankların da kral olarak seçtiği Clovis, Aşağı Ren Vadisi'nin iki yaka­ sına ve Kuzey Fransa'ya yayılmış olan bu halkların birleşik kralı oldu. Ardından Rhône Vadisi'yle günümüzde Cenevre ve Besançon'un güneydoğusunda bulunan bölgeye yerleşmiş bir başka kavim olan Burgundililerden bir prensesle evlendi. Bur­ gundililer Ariusçu olmasına karşın prenses Katolikti. Evliliklerinden kısa bir süre sonra (496'da evlendikleri kabul edilmektedir), Konstantin'i hatırlatırcasına bir savaş meydanında din değiştiren Clovis, Katolikliği benimsedi. Bu iyi düşünülmüş ve önemli bir adımdı. Böylece Clovis, barbar topraklarında imparatorluktan geriye 1 15 kalan en önemli güç olan kilisenin desteğini almıştı. Artık Ariusçulara ve paganlara karşı dini bir mücadele başlatılabilirdi. Bu ittifak ayrıca Romalı Galyalılarla dost­ luğun kapısını da açtı ( bir gün Fransa kendisini kilisenin en büyük kızı olarak görecekti). O dönemde Frank Krallığı, Batı Avrupa' da görülebilecek bir halef dev­ lete en çok yaklaşan siyasi yapı olup, Alpler'in kuzeyindeki Roma egemenliğinin potansiyel mirasçısıydı. Konstantinopolis'teki İmparator' Clovis'i konsül ilan etti. Clovis hatırı sayılır bir despottu. Burgundililer onun ölümünden sonra bile bağımsız kalmalarına rağmen, onlara gücünü kabul ettirmişti. Vizigodarı ise daha sonra Languedoc, Roussillon ve Provence olarak adlandırılacak bölgelere hapsetti. Sarayını Paris'e taşıyan Clovis öldüğünde bahçesine gömüldü ve bir barbar olarak defnedilmeyen ilk Frank kralı oldu ancak bu olay Paris'te sürekli bir başkent ta­ rihinin başlangıcı değildi. Bir Cermen Krallığı, devlet diyebileceğimiz bir yapı olmaktan çok kısmen topraklardan, kısmen akraba topluluklardan oluşan bir mi­ rastı. Clovis'in oğulları arasında bölüşülen krallık ise birkaç yıl sonra bir kez daha parçalandı ve ancak 558'de yeniden birleşti. Sonunda anlaşmazlık toprakların üçe ayrılmasıyla yatıştı. Parçalardan birinin adı Austrasia, başkenti Metz'ti ve ağırlık merkezi Ren'in doğusuydu. Bu devletin batıdaki benzerinin adı Neustria idi ve başkenti Soissons'daydı. Burgundy Krallığı ise aynı hükümdarın yönetimi altında olmasına rağmen bağımsızdı. Bu krallıkları yönetenler, üç bölgenin komşu olduğu topraklar konusunda birbirleriyle çekişiyorlardı. Burada, Avrupa'nın şekillenme­ sinde rol oynayacak yeni tıkanıklıklar ortaya çıktı. Artık sadece barbar savaşçı toplulukların bir araya gelmesinden ibaret olmayıp ayırt edilebilir siyasi birimlere mensup farklı halklardan meydana gelmiş bir Frank ulusu ortaya çıkmaya başlamıştı. Latincenin lehçelerini konuşan bu halkların için­ den toprak sahibi soyluların oluşturduğu bir sınıf doğmuştu. Bunun önemli bir gös­ tergesi, kendisi de bir Roma-Galya aristokratı olan Tours Piskoposu Gregorius'un yazdığı Frankların Tarihi'dir. Bu eser, barbar bir halkın tarihteki rolünü anlatan ilk Hıristiyan yorumudur. Diğer halklar da paganlığın hala kuvvetli olduğu gele­ neklerle Hıristiyanlığı ve uygarlık mirasını bağdaştırmanın yollarını arayan benzer eserler yarattı ( bunların belki en önemlisi İngilizler için Aziz Bede'nin yazdığıdır). Gregorius, kahramanı Clovis'in ölümünden sonra Franklar hakkında karamsar bir tablo çizdi. Frank hükümdarların çok kötü davranışları yüzünden krallıklarının lanetlendiğini düşünüyordu. Got halkları (Ostrogodar ve Vizigodar), daha sonra yaşayan Avrupalılarla zengin bağlara sahip bir isim ve sıfat bıraktılar. Ataları Rusya'nın güneyinden ba­ tıya ilerlemişti. Ostrogot Kralı Theodorik imparator tarafından 497'de İtalya'nın Kralı olarak ilan edildi (kendisinden yardım istenince diğer istilacıları püskürt­ müştü). On sekiz yaşına kadar Konstantinopolis'te yetiştirilmiş olup imparatorun 116 vaftiz oğluydu. Kız kardeşi imparatoriçenin nedimesiydi. Theodorik Ravenna'daki başkentinden Konstantinopolis'teki imparatora bir gerçeği ifşa edercesine, bizim krallığımız sizinkinin bir taklidi, yeryüzündeki tek imparatorluğun bir kopyasıdır diye yazmıştı. Paralarının üstünde Yenilmez Roma (Roma invicta) yazısı vardı. Roma'ya gittiği zaman eskiden olduğu gibi sirk oyunları düzenledi. Ancak ken­ disi Roma yurttaşı olan tek Ostrogot idi. Senato onun otoritesini kabul etse de, yurttaşları imparatorluğun paralı askerleri olmaktan öteye gitmiyordu. Theodorik sivil makamlara Romalıları atadı. Bunların arasında danışmanı, filozof Boethius da vardı. Kendisi belki de klasik dünyanın mirasını ortaçağ Avrupa'sına aktaran en önemli münferit kanaldı (ne var ki Theodorik onu ihanet suçlamasıyla tutuklayıp idam ettirdi ). Theodorik diğer barbar halklarla iyi ilişkiler kurdu (Clovis'in kız kardeşiyle evlenmişti) ve onlardan saygı gördü fakat kendi halkının Aryancı inancını pay­ laşmıyordu. Sonuçta bu dini bölünme Ostrogot gücünün aleyhine oldu. Frankla­ rın tersine ve karşılarında kendi hükümdarlarının örneği olmasına rağmen Roma geçmişiyle başarılı bir ittifak yapamadılar. Ostrogotlar Theodorik'in ölümünden sonra 6. yüzyılda Doğu İmparatorluğu'nun orduları tarafından İtalya'dan ve tarih sahnesinden çıkarıldılar. Bu süreç içinde İtalya harap oldu. Kağıt üstünde impara­ torluğun hakimiyeti kısa bir süre yeniden kurulduysa da yarımada kısa süre içinde yeni bir barbar kavime, Lombardlara teslim oldu. Bu sırada Merovenjler, Alplerin kuzeyindeki eski Ostrogot topraklarını Aryancılara karşı Katolik davasını destek­ leme karşılığı olarak ele geçirmişti. Batı'da Clovis, Vizigotları Galya'dan çıkararak İspanya'da yaşamaya mec­ bur etti. Bunun üzerine Vizigotlar da Vandalları buradan çıkardı. Buraya yerleş­ miş olan başka Cermen halklar da vardı. İspanya toprakları oldukça özel sorunlar yarattı, sonradan gerek istilacılara gerek kendi hükümetlerine sorun yaratmaya devam ettiği gibi. İspanya'daki Vizigot yönetimi Romalılaşmadan Galya'ya göre daha çok şey öğrendi. Burada yaşayan Vizigotların sayısı aslında fazla olmayıp 100.000 kişiden azdı. Eski Kastilya'dan çıkıp diğer eyaletlere yayılan liderleri et­ rafında toplanmışlardı. Kendi aralarında sık sık kavgaya tutuşmaları _sonucu 6. yüzyılda imparatorluk güneyde yeniden kuruldu ve yarım yüzyıldan fazla yaşadı. Sonunda Vizigot kralları Katolikliği seçti. Böylece İspanyol piskoposlarının otorite­ si krallar için seferber edildi ve böylece 587'den itibaren İspanya'da köklü Katolik geleneği kuruldu. Tüm bunlardan bir özet çıkarmak zordur. Örneğin Vizigotlar Touloust 'da krallıklarını kurdukları dönem ile İspanya'daki yönetimlerinin sona ermesi ara­ sında üç yüzyıl süren bir evrim yaşadılar. Ekonomik yaşamları ve o döneme ait teknolojileri bu uzun süreçte fazla değişmedi. Zihinsel ve kurumsal yapıları köklü ama yavaş dönüşümler yaşıyordu. Bu durum tüm barbar krallıklar için geçerliy­ di. Onları 5. yüzyıldaki seleflerinin koşullarına göre değerlendirmek doğru olmaz (belki Lombardlar hariç). Bu krallıkları oluşturan kabileler hep yabancı ortamlar­ da yalıtılmış bulunan azınlıklar durumundaydı. Yaşamlarını, içinde bulundukları çevrenin uzun bir sürede oluşturduğu yöntemlere bağlı kalarak sürdürmek zorun­ daydılar. Fethettikleri yerlerin anlayışını benimsemekten başka çareleri yoktu. İşgal ettikleri yerlerden bir sel baskını gibi geçtikleri düşünülebilir. Selden geriye yeni gelenlerin artlarında bıraktıkları küçük, yalıtılmış havuzlar kalıyordu. Oraya bu­ raya dağılmış olan bu topluluklar Romalı efendilerinin yerini alsa da çoğu zaman onların yanı başında veya onlarla birlikte yaşıyordu. Bir Romalıyla bir barbarın evliliği 6. yüzyıla kadar yasal olmasa da yerleşimci toplumlarda bunu denetlemek çok zordu. Galya'da Franklar Latinceyi benimsedi ve bu dil� Frankça kelimeler ekledi. Batı Avrupa toplumu 7. yüzyılda çalkantılı, 5. yüzyıla göre çok farklı bir atmosfere sahipti. Bu durum bazı bakımlardan gerileme anlamına geliyordu. Barbarların geçmişi o günlere damgasını vurmuştu. İmparatorluğun eski batı topraklarında yaşayan toplumlar, değiştirilemez bir şekilde Cermen gelenekleriyle biçimlenmişti. Kuralla­ rının yansıması, Cermenlere özgü kamu düzenini sağlama yöntemi olan kan davası gibi uygulamalarda görülebiliyordu. Erkeklerin -ve kadınların, büyükbaş hayvan­ lar ile her türlü mülkün- kelimenin tam anlamıyla bir fiyatı vardı. İşlenen bir suç karşısında geleneksel tazminat araçları mevcut değilse, bütün bir kabile veya aile bu durumdan sorumlu oluyordu . Krallar zamanla bu gelenekleri kaydetmeye ve bir bakıma yayımlamaya başladılar. Okuryazar olanlar çok azdı. Bu yüzden bü­ tün düşünebildikleri ileride başvurmak amacıyla olayları bir yazman vasıtasıyla parşömene kaydetmekti. Yine de, bir gün Avrupa'dan okyanusun ötesindeki yeni kültürlere taşınacak olan hukuk biliminin kökenleri işte bu Cermen dünyasında yatıyordu. Bu oluşuma giden yolu açan ilk kurum, neyin kaydedileceğini ilan eden krallık iradesi veya kolektif güçtü. Kayıt tutma barbarların Roma'dan öğrendikleri becerilerin yansıdığı faaliyet­ lerden biriydi. Bunun yanında barbar hükümdarların Roma geleneklerine ve usul­ lerine saygılarını yansıtan başka biçimler de vardı ancak bunları her zaman uygula­ maları kolay olmuyordu. Theodorik kendisini imparatorun temsilcisi gibi görse de emrindekileri kızdırmaktan kaçınıyordu. Bu kişiler Romalılaşmanın aşırıya kaçma­ sı halinde kolayca tahrike kapılıyordu. Belki aynı durum Clovis için de geçerliydi. Din değiştirmesi yalnız kiliseyle değil imparatorlukla da özdeşleşmesinin sonucuy­ du. Buna karşılık, bu kahraman kişiliklerden daha alt düzeyde, gerek Frank gerek Vizigot soyluları birbirleriyle Latince yazışarak ve hafif edebiyatı himaye ederek kendilerini Roma 'nın mirasçıları gibi göstermekten zevk alıyordu. Bunun yanında 118 toplumsal çıkar ilişkileri de vardı. Vizigot savaşçıları, kendilerinin yanı sıra Roma­ Galya toprak sahiplerini tehdit eden köylü isyanlarını bastırmak suretiyle iş sahibi oluyordu ancak Aryanizm varlığını sürdürdüğü müddetçe, barbarların romanitas ile özdeşleşmesinin önünde engeller vardı. Sonuçta Katolik kilisesi, imparatorluğun batıdaki en önemli yadigarıydı. Durumu bu şekilde ifade etmek elbette tarihi yanılgıya düşmek olur. Antikçağın sonunda yaşayan hiçbir Hıristiyan olayları bu görüşün ışığında değerlendiremezdi. Hiçbir Hıristiyan (dolayısıyla hiç kimse) o zamanlar, imparatorluğun koruma altı­ na aldığı bir kuruma alternatif düşünemezdi. Hatta emperyal devlete bile alternatif düşünmelerine imkan yoktu. O sadece imparatorluktu Roma İmparatorluğu olarak bile nitelendirilmiyordu çünkü onunla kıyaslanabilecek başka bir yapı yok­ tu. Yaklaşmakta olan Mahşer Gününü hayal edenler bile dünyevi güçlerin yok olup parçalanacağını düşünüyordu. İnsanların kurduğu bir düzenin, bir standartlar bü­ tününün yerini bir başkasının alabileceğini düşünemiyorlardı. Eğitimli insanlar bile Fars veya Hint dünyası hakkında çok kıt bilgiye sahipti Çin hakkındaysa hiçbir şey bilmiyordu. Bütün bildikleri Roma'dan ibaretti. Uygarlıktan anladıkları buydu. Bu durum uzun bir süre boyunca geçerliliğini koruyacaktı. Eski Roma İmparatorluğu'nun batıda sona ermesinden sonraki bin yıl için­ de neler olduğunu açıklamanın en kestirme yolu, Hıristiyan dünyasının yarısının bu dönemde Avrupalılaştığını söylemektir. Eski miraslar, yeni tarihi koşullar ve yeni güçler bu durumun ortaya çıkmasında pay sahibi oldu. Bazen bu yeni güç­ ler kıtanın dışından geldi. Bu güçlerden biri olan İslam özellikle önemliydi. Batı Hıristiyanlığının dışında bulunan bazı olgular daha pasif durumda olsa da sadece varlıklarıyla bile yine de önemliydiler ve karmaşık etkilere yol açıyorlardı. Bu tür güçler, kimsenin önceden göremediği bir şekilde ve öyle bir niyete sa­ hip olmadan, oluşum sürecindeki Avrupa'nın biçimlenmesine katkıda bulundular. Kavrayabildikleri tek olgu, Batı Hıristiyan dünyasının büyüyüp giderek kendisini Hıristiyan olarak görmeye başlamasıydı. Akdeniz'in karşı kıyısındaki Kuzey Afrika topraklarını İslam'a kaptıran Hıristiyan dini, 6. yüzyılda henüz bilmediği toprak­ lara yayıldı. Bir yandan da inceden inceye düşünülmüş, karmaşık bir kurumsal yapı oluşturarak insanların hayatlarını düzenlemek gibi büyük bir amaca sahipti. Bu amaca ulaşmak için eskisinden daha iyi yöntemler buldu. Hıristiyanlığın yeni alanında yaşayan insanlar 1 500 yıllarına gelindiğinde yeni bir kolektif bilince sahip oldular. Bunun sonucunda , barbar kavimler döneminin kabile ve akrabalık ilişki­ lerine dayalı yapısından çok farklı siyasi birimler ortaya çıktı. Bu halkların eriştiği refah düzeyini sağlayan kurumların boyutu ve karmaşıklığı, batının karanlık çağ­ larıyla kıyaslanamayacak derecede farklıydı. Böylece yeni bir tür geleceğin temelleri atıldı. Bu geleceğin yer aldığı sahne, giderek bütünleşen ve kendi kendine yeten uygarlıkların kendi içinde parçalara ayrılmadığı bir dünyaydı. Artık Avrupalı diyebileceğimiz bazı halklar bu sahnede belirleyici bir rol oynayacak derecede, benzersiz bir konuma sahipti. Bu halkların kendilerini artık sadece Hıristiyan değil Avrupalı olarak da görmeye başlaması, tüm değişimlerin en önemlisiydi. 121 1 Yeniden Tanımlama Batıdaki Roma yönetiminin yıkılması sonucu, imparatorluğun Doğu kısmının önünde yaklaşık bin yıllık bir ömür daha kalmıştı. İmparatorluğun yöneticileri ve memurları kendilerin­ den Romalı diye bahsetmeyi sürdürürken Doğulu komşuları da genellikle onları böyle adlandırıyordu. Batıda yaşayan halklar ise onlara Yunanlı diyor ve Yu­ nan imparatorları tarafından yönetildiklerini düşünüyordu. Bu imparatorluk MS 500'de Hıristiyan aleminin yarısını yönetiyordu. Yönetimi altında Doğu Akdeniz, Küçük Asya, Suriye ve Mısır'ın Hıristiyan halkları vardı. İmparatorlar, Batıdaki son muadillerinin 476'da tahttan indirilmesi üzerinden uzun bir zaman geçtiği hal­ de, eski Batı Akdeniz toprakları ve burada yaşayan halklar üzerinde hak iddia ediyordu. O zamanlar bu hükümdarların, eski imparatorluğun batı yarısıyla artık ilişkisi kalmayan küçük bir uygarlık alanına egemen olup farklı bir Hıristiyanlık mezhebi benimseyecekleri bilinmiyordu. Ancak o tarihlerde, Hıristiyan dünyasının bölünme olasılığını arttıran ciddi ge­ lişmeler çoktan gerçekleşmişti. Bunlardan biri uzun zamandan beri yürürlükteydi. İmparatorluğun 3. yüzyılda doğuya yönelmeye başlayan dikkati giderek artmıştı. Konstantin'in Boğaz kıyısında yeni bir başkent kurması ve imparatorluğun Hıris­ tiyanlığı benimsemesi, bu değişimi simgeleyen ve dünyanın geleceğini şekillendiren kararlardı. Özellikle ikinci kararla, imparatorluğun en büyük Hıristiyan topluluk­ larının yaşadığı, -en eski ve itibarlı kiliselerinin bulunduğu, Yunanca konuşulan doğu eyaletlerine ağırlık veriliyordu. Batıdaki imparatorluğun 5. yüzyılda çökmesi, farklılaşma sürecinin bir sonraki büyük dönüm noktasıydı. Böylece Doğu impara­ torluğu, Batı'daki barbarların başarısı karşısında otoritesini yeniden kurmak için gücünü toplayana kadar, elinden gelen en iyi yerleşimi sağlamak için tek başına çabaladı. İmparatorluğun hala birleşik olduğu masalı sürekli gündemde tutuluyor123 du. Ne var ki İustinianos adlı yeni bir İmparator 527'de tahta çıkana kadar bu ha­ yali gerçeğe dönüştürme fırsatı bulunmadı. Selefleri İtalya'daki barbar yönetimine açıkça karşı çıkmayıp, Batı'daki son imparatoru tahttan indiren Hun Odovakar'a bağımsız bir hükümdar gibi davranmışlardı. Bir yandan Doğu'da Pers saldırılarının yarattığı huzursuzluk sürüyordu ( burada 3. yüzyılda, yeni bir hanedan olan Sasa­ niler, Partların yerini alarak büyük bir askeri tehdit haline gelmişti). Bir yandan da imparatorluk merkezinin yanı başındaki Balkanlar'da bulunan barbarları boyun­ duruk altına almak için mücadele sürüyordu. Bu sırada bir imparator, Odovakar'ı öldüren Ostrogot Kralı Teodorik'e patrici unvanı bile vermişti. Bu tür davranışlar imparatorluğun otoritesini kanıtlama çabaları olmasına rağmen aynı zamanda ça­ resizliğini gösteriyordu. Anadilinin Latince olmasıyla övünen İustinianos (İlliryalıydı), merkezi artık Konstantinopolis'e taşınmış olsa da eski imparatorluğu birleştirip ayağa kaldır­ maktan ümidini kesmemişti. Generallerinin Afrika ve İtalya'da kazanmaya baş­ ladığı zaferlerle birlikte döneminin devletlerini birer birer yıktı. İmparatorluk ar­ tık gerçek bir restorasyonu hedefliyordu. Hiç kimse imparatorluğun olmadığı bir dünya düşünemiyordu. Yüzyıllar boyunca insanların etraflarına bakınıp Roma'nın nereye gittiğini merak ettiklerini ve onun yerine başka bir şeyler koymaya ça­ lıştıklarını söylemek fazla abartılı sayılmaz. Batı'daki barbar krallar bu yüzden Konstantinopolis'e memnuniyetle hürmet etmişlerdi. Roma İmparatorluğu'nun varlığını hala devam ettirdiği açıktı. Barbar krallar erguvan kostümleri kapmak yerine imparatorluğun kendilerine verdiği unvanları kabul ettiler. İustinianos'un orduları sürekli savaşmasına rağmen ancak ara sıra ve geçici zaferler kazanıyordu. Pahalıya mal olan Pers Seferleri sonucu Pers Kralı'na yapılan ödemeler dışında imparatorluk fazla toprak kaybetmese de sonuç ciddi bir strate­ jik engel oluşturuyordu. Ne var ki Batı'da yeniden toparlanmanın kalıcı olması bu durumu bertaraf etti. İustinianos'un en büyük generali olan Belisarius Afrika'daki Vandal devletini yıknktan sonra İtalya'yı işgal etti. Burada başlattığı savaş 554'te Ostrogotların Roma'dan çıkarılmasıyla sonuçlanınca İtalya bir kez daha impara­ torluk yönetimi altında birleşti. Ne var ki bu İtalya, imparatorluk ordularının ha­ rap ettiği bir ülkeydi. İspanya'nın güneyinde de başarılar elde edildi. İmparatorluk orduları Vizigotlann arasındaki düşmanlıkları kullanarak Kordoba'da bir hükü­ met kurdular. Denizdeyse Sicilya, Korsika ve Sardinya geri alındı. İustinianos'un ölümünden sonraki yüzyıl boyunca, Bizans gemileri Akdeniz'in doğusunda olduğu gibi batısında da rahatsıL edilmeden dolaşn ancak yeniden fethedilen bu yerler uzun süre elde tutulamadı. Yüzyılın sonunda İtalya'nın büyük bir kısmı bu kez bir başka Cermen kavim olan Lombardlara kaptırıldı. Lombardlar, imparatorluğun yarımadadaki iktidarına son darbeyi vurdu. 124 Doğu Avrupa' da da, gayretli bir rüşvet diplomasisi ve misyonerlik ideolojisine rağmen, İustinianos barbar tehdidini asla tam olarak denetim altına alamadı. Belki bunu gerçekleştirmesinin hiç yolu yoktu. Batıya ve güneye doğru ilerleyen göçmen halklar üzerinde büyük baskı vardı. Ayrıca önlerinde onları bekleyen büyük ödül­ ler vardı. Roma'nın zenginliğinin tadını alan barbarların bu zenginliğe giden yolu unutmalarına imkan yoktu. İmparatorun kaleler yaptırmasına karşın, gelecekteki Bulgarların ataları, onun öldüğü yıllarda çoktan Trakya'ya yerleşmişti. Böylece batı ve doğu Roma karadan, araya giren barbar halklar tarafından ayrıldı. Buna rağ­ men imparatorluğun eli hala kuvvetliydi. Diplomatları, sınırların ötesindeki barbar halklar arasında bir nüfuz ağı kurarak, bunları birbirine karşı kullandı. Bunun için prenslere hediye, unvan veya imparatorun bir çocuğa vaftiz babası olması şeklinde çeşitli rüşvetler verildi. Hepsinin ötesinde, Roma'nın kavranılması kolay olmayan itibarı vardı ki İustinianos'un hükümdarlığı buna çok şey katmıştı. İustinianos İmparatorluğun kesin olarak bölünmesini amaçlamasa da bunda büyük payı olmuştu. Roma tarihine büyük hayranlık duymasına rağmen Bizans'ın apayrı bir siyasi kültürün merkezi olması, bütün imparatorlara kıyasla en çok onun eseriydi. Onun hükümdarlığı, kendini giderek daha açık biçimde ortaya koyan otokrasiye yönelik iç tehditlere (en azından kendi yönetimi boyunca) son vererek, rejim üzerinde silinmez bir iz bıraktı. Yönetimi sırasında yapılan olumlu işlerden 125 biri, başlangıcı cumhuriyetin ilk yıllarına kadar giden, düzensizlik ve karmaşadan meydana gelen dev bir alan olan Roma hukukunun ele alınmasıydı. Bu dağınıklığın toparlanması beş yıl sürdü ancak ortaya çıkan eser yüzyıllar boyunca kullanıldı. Bu hareket ilk bakışta muhafazakar bir adım gibi görünse de aslında yeni bir çığır açıyordu. yüz­ yıldan itibaren Batı Avrupa'da da adil bir hukuk düzeninin temeli olarak kabul edildi. Geleneklerden süzülerek oluşan Cermen kanunlarının tersine, hukuku hü­ kümdarların oluşturduğu bir kavram olarak görme eğilimi kuvvetliydi. Bu anlayışı tebaalarına karşı her zaman kullanmasalar da gelecekte pek çok prense karşı uy­ gulayacaklardı. Diğer kararlar eski devamlılıkları zayıflattı. İtalya yeniden fethedildiği za­ man İustinianos Ravenna'nın imparatorluk başkenti olarak kalmasını istemedi. Platon'un kurduğu günlerden beri faaliyetini sürdüren Atina Akademisi'ni kapattı. Bir Hıristiyan imparator olmaya -ya da en azından Hıristiyan olarak görünen bir imparatorluğa hükmetmeye- kararlıydı. Yahudilerin yararlandığı özel özgürlükleri geri alarak ibadetlerine ve kullandıkları takvime müdahale etti. Barbar kralların onlara zulmetmesine izin verdi. Batı Avrupa şehirlerinden daha uzun zaman önce, Konstantinopolis'te ayrı bir Yahudi mahallesi vardı. Dini hoşgörüye dayalı eski Helenistik Roma geleneğinin yerini belli bir grup Hıristiyana karşı hoşgörüsüzlük almıştı. İustinianos, birtakım doktrinleri aykırı ilan eden Ortodoks ruhban sınıfını içtenlikle destekledi. İmparatorun din politikası aslında Hıristiyanlığın bölünmesini körükledi. İus­ tinianos, lider olarak Roma'daki papayı giderek daha çok benimseyen Latin Kato­ liklerle Yunan Ortodoksları, çok istemesine rağmen birleştiremedi. Bu toplumların şekillendiği farklı kültürel beşikler aralarında daima bir ayrılık potansiyeli yaratı­ yordu. Bu durum, imparatorluğun yeniden bütünleşmesine karşı ideoloj ik bir en­ geldi. Katolik kilisesi, İustinianos'un imparatorluk makamı için ileri sürdüğü dini üstünlüğü kabul etmeyip kendi doktrinini uygulayarak, ilk bakışta öyle görünmese de önemli bir noktayı sergilemiş oldu. İustinianos'un büyük bir hazla ileri sürdüğü teolojik savlar günümüzde çok ilginç görünmese de, o zamanlar bir imparatorun hobisinden daha çok şey ifade ediyordu. Batı kilisesi, insanların yeryüzündeki hüc kümdarlarına karşı görevleri ne olursa olsun, son görevlerinin ne olduğunu ancak kilisenin söyleyebileceğini zira bu görevin Tanrı'ya karşı bir borç olduğunu telkin ediyordu. Bundan dolayı, Batı'da devlet ve kilise bir arada yaşamak zorundaydı. Bu ilişki bazt ıı dostane, bazen kavgalı olurken fiili veya siyasi koşullar açısından, bazen biri bazen öbürü diğerine karşı baskın geliyordu. Bu gerilimden ortaya öz­ gürlük çıkacaktı. Öte yandan doğu kiliseleri, hem dini hem dünyevi gücün bizzat imparatora ait olduğunu ileri sürüyordu. İmparator her konuda son sözü söyleme 126 hakkına sahipti çünkü o Tanrı'nın yeryüzündeki vekiliydi. Bu devlet görüşü so­ nuçta Rus çarlarının otokratik yönetimine yansıdı ( otokrat kelimesi Yunancada imparator için kullanılan unvanlardan biridir). İustinianos'un zamanında uygulamada görülen zayıflıklara ve verilen ayrıca­ lıklara rağmen otokrasiye doğru yönelişten asla vazgeçilmedi fakat gücünü yöne­ tim ve organizasyonla ilgili reformlarda kullanma çabaları fazla başarılı olmadı. İmparatorluğun harcamaları ve sorumlulukları düşünüldüğünde, kalıcı çareler bulmanın zor olduğu doğrudur. Kurumsal tedbirlerden biri yurttaşların tasnif edil­ mesiydi. İustinianos'un devraldığı ekonomik düzenlemeyle ilgili bir geleneğe göre, tıpkı köylülerin toprağa bağlanması gibi zanaatkarlar da babadan oğula geçen dernek ve lonca üyeliklerine sahipti. Bürokrasi bile kalıtsal bir özellik kazanma eğilimindeydi. Bunun sonucunda ortaya çıkan katı yapının, imparatorluğun sorun­ larını daha kolay çözmesi beklenemezdi. Kötü bir tesadüf eseri olarak, 6. yüzyıla girildiğinde Doğu'nun başına olağandışı büyük doğal felaketler de geldi. Deprem, kıtlık ve veba başkenti bile harap etti. Antik dünyanın insanları saftı. İmparatorun başını çıkarıp tekrar· yerine takması ve istediği zaman gözden kaybolmasıyla ilgili masallar tüm bu sıkıntılar altında Doğu İmparatorluğu'nun zihinsel dünyasının, klasik uygarlığın içinde kaçış yolları bulduğunu gösteriyordu. İustinianos'un teolojik tartışmalardan hoşlanması aynı şekilde kültürel fark­ lılığı yansıtıyordu ancak Ortodoksluk olarak gördüğü iddia, Nasturi ve Mono­ fizit imparatorluğuna olan bağlılığı yenilemekten uzaktı. Bu topluluklar, 45 1 'de düzenlenen Halkedon (Kadıköy) konsilinde alınan Baba Tanrı ve Oğul Tanrı ara­ sındaki ilişkinin tanımını kabul etmeyen kafirlerdi. Bu sapkınların teolojik görüş­ lerinin önemi, dil ve kültür gruplarıyla artan bağlılıklarının önemi yanında azaldı. İmparatorluk mağdur olan topluluklar -adeta kendi Ulster'lerini- yaratmaya baş­ lamıştı. Aykırı topluluklara eziyet edilmesi, Mısır ve Suriye'de ayrılıkçı duyguları yoğunlaştırdı. Mısır'daki Kıpti kilisesi, 5. yüzyılın ikinci yarısında Ortodokslukla yollarını ayırdı. Suriye'deyse Monofizitler bir Yakubi kilisesi kurdu. Her iki böl­ gedeki ayrılıkçı hareketler, çoğunluğunu keşişlerin oluşturduğu kalabalık ve şevk­ li bir ruhban topluluğu tarafından teşvik edilip sürdürülüyordu. Bazı mezhepler ve cemaatler de imparatorluğun dışından önemli bağlantılara sahipti böylece işin içine dış ilişkiler girmişti. Nasturiler İran'a sığındı. Sapkın olmamalarına karşın, sınırların ötesinde yaşayan Yahudiler etkili oluyordu. lrak'ta imparatorluğa karşı yapılan Pers saldırılarını desteklediler. İmparatorluğun Hindistan'a uzanan ticaret yolları vasıtasıyla Yahudilere baskı yapılmaya başlanınca, Kızıldeniz'deki Yahudi devletleri bu yollara müdahale ettiler. İustinianos'un en büyük başarısı, ne peşinde koştuğu (ve asla başaramadığı) din birliği ne de (geçici olarak başardığı) imparatorluğun birliğini yeniden kurmak127 tı. Onun başarısı bunlardan oldukça farklıydı. O, yeni bir uygarlığın gelişmesine giden yolu açmıştı. O zamanlar henüz kabul edilmese bile, ardında bıraktığı Bizans uygarlığı, Roma uygarlığından gerçekten farklıydı. Bu uygarlığın üstlendiği özel Hıristiyan rolü ve tarzı, İustinianos devrinde belirginleşti. Devlet insanlığın kur­ tuluşu için oluşturulan mekanizmanın parçası haline geldi. Bu görev, bu uğurda harcanan bütün çabaları dev bir propaganda ve halkla·ilişkiler boyutu içinde yansı­ tıyordu. İmparatorluk politikalarının belirlenmesinde bu dünyayla veya öbür dün­ yayla ilgili değerlendirmelerin hangisinin önceliğe sahip olduğunu kestirmek çoğu zaman imkansızdı. İustinianos Hıristiyanlığı ve din adamlarını diplomasinin bir aracı olarak kullanıp, barbar prenslerin din değiştirmesi için misyonerler gönderi­ yordu. Konstantinopolis'in zenginlikleri ve serveti, komşuları etkilemede yardımcı oluyordu. İustinianos'un en büyük fiziki eseriyse hala ayakta duran bazilika, yani Kutsal Bilgelik Kilisesi Ayasofya'ydı (ne var ki kilisenin dev kubbesi onun hüküm­ darlığı sırasında çökmüştü). Ayasofya yüzyıllar boyunca Hıristiyan aleminin en büyük yapısı oldu. Buraya ibadete gelen imparator ve maiyetindekilerin ihtişamı, gümüş ve altın sırmalı perdeler ile hiçbir yerde eşi benzeri bulunmayan mozaikler ve mermerlerin pırıltısıyla yarışıyordu. Bu sorunların birçoğu, Sasani Hanedanı yönetimindeki İran'la uzun süreden beri var olan çekişmeden kaynaklanıyordu. İki dünya gücü arasındaki çekişme eski çağ tarihinin ebedi bir gerçeğiydi (bazı tarihçiler bu çekişmenin başlangıcını antik Yunanistan'ın Pers Savaşlarına kadar götürür). İustinianos bir sonuç getirmeyen iki büyük savaşın ardından 565'te öldü. Haleflerinin yönetimi sırasında yeni savaşlar yapıldı. Bu durum ancak 7. yüzyılda, bir asker imparator imdada yetişince sona erdi. 6 lO'da Ermeni kökenli Heraklius, bir ayaklanmanın sonucunda tahta çıktı. Heraklius'un tahta çıktığı dönemde Doğu İmparatorluğu büyük bir çökün­ tü içindeydi. İustinianos döneminde İtalya'nın yeniden fethedilmesi hayali artık çok uzaklarda kalmıştı. Volga Havzası'nda yaşayan halklardan Slavlar ve Avarlar Balkanlar'a inmiş hatta Konstantinopolis'in yanı başındaki yerleşimlere baskınlar yapmışlardı. Am ak daha kötüsü de vardı. Pers orduları adeta bir anda Ermenis­ tan, Kapadokya ve Suriye'yi işgal ederek şehirlerini yakıp yıkmıştı. kökenli tek imparatoriçe olan Helena tarafından bulunduğu rivayet olunur). Yahu­ diler genellikle Persleri hoş karşıladılar zira onların gelişiyle birlikte Hıristiyanlara karşı planlı katliamlara girişme imkanı buldular. Bu gelişme hiç kuşkusuz hoşlarına gidiyordu çünkü uzun zamandan beri durum tersine dönmüştü. Ertesi yıl Pers or­ duları Mısır'ı işgal etti. Bir yıl sonraysa öncü birlikleri Konstantinopolis'in bir ki­ lometre yakınına kadar gelmişti. Denize inen Pers ordusu Kıbrıs'a saldırıp Rodos'u imparatorluktan kopardı. Bizans Akdeniz'in öbür ucundaki İspanya'da sahip oldu­ ğu son toprakları Vizigotlara kaptırırken Darius'un imparatorluğuysa eski gücüne kavuşmuşa benziyordu. Heraklius 626'da olayların gidişini değiştirdi. Donanması, Konstantinopolis'e saldırmaya hazırlanan Avar müttefiklerine yardıma giden Pers ordusunu durdurdu. Heraklius ertesi yıl, Yakındoğu stratejisinin eskiden beri büyük bir tartışma konusu olan merkezi durumundaki Asur Krallığı ve Mezopotamya'ya girdi. Pers ordusu­ nun çıkardığı isyan sonucu Hüsrev öldürülünce halefi barış anlaşması yaptı. Sasa­ ni İmparatorluğu'nun büyük günleri sona ermişti. Gerçek Haçın kalıntısı Kudüs'e geri getirildi. Görünüşe bakılırsa, uzun süren düellonun sonuna gelinmişti. Gerçekten öyleydi ancak Batı'da dünya tarihinin odağı başka bir çatışmaya kaymıştı. İmparatorluğun stratejik sorunları ortadan kalkmamıştı. Toprakları hala Kuzey Afrika kıyılarını Mısır, Levant, Suriye ve Küçük Asya'yı Trabzon'un ileri­ sine kadar Karadeniz kıyılarını Kırım kıyılarını ve bizzat Byzantion'dan kuzeyde Tuna Nehri'nin ağzına kadar olan bölgeyi kaplıyordu. Avrupa'daysa Teselya, Ma­ kedonya ve Dalmaçya'nın yanı sıra İtalya'nın ortasında bir toprak şeridi yarıma­ danın burnu ve topuğunda bazı yerleşim bölgeleri imparatorluğundu. Son olarak Sicilya, Korsika ve Sardinya adaları bu topraklara dahildi. İmparatorluğun olası düşmanları ve insan gücünün konumu düşünüldüğünde bu durum stratejistler için bir kabus demekti. Heraklius 641 'de öldüğünde sadece bir soluklanma süresi ka­ zandırdığı belliydi. Sonraki iki yüzyılın öyküsü, tekrar tekrar gelen istilacı dalgala­ rından ibaretti. Bununla birlikte, bu olgu kurumlar yo­ luyla ifade edilirken, bu yaşamın biçimlerini ve söylemlerini ayrımlandırır. tık Hı­ ristiyanlık çağında manastır sisi emi böyle bir kurumdu. Din kültürünü bir yandan canlandırırken bir yandan da batı ile doğu arasındaki farklılığın artmasını sağlıyor­ du. Hikaye MS 285 yıllarında, bir Kıpti olan Aziz Antonius'un Mısır çöllerinde in­ zivaya çekilmesiyle başladı. Onun bu davranışı taklit edilmesine yol açtı. Otuz-kırk yıl içinde binlerce kişi onu örnek aldı. Bazıları karşılıklı ibadet, dua, oruç ve medi129 tasyon arayışıyla çeşitli topluluklar içinde bir araya geldi. Bazılarıysa daha belirsiz hedeflerin arayışı içindeydi. Aziz Antonius ise ortak kurallar altında yaşayacak bir münzevi keşişler grubuna önderlik etmek için kendi yalnızlığına son verdi. Manastır fikri önce Akdeniz kıyılarındaki Galya'ya ardından batıya yayıldı. 5. yüzyılın kargaşası içinde, rahatsız edilmeden Allah'a hizmet etme ideali, zeka ve kişilik sahibi pek çok erkekle kadına çekici geliyordu. Bu sistem bir uygarlığa biçim verme konusundaki belirleyici gücünü en açık şekliyle böylece gösterdi. Erkek ve kadın yeni dindarların isteklerine her zaman sempatiyle bakılmıyordu. Eski görüş­ lere sahip, devlete hizmet etmeyi üstün tutan eski Roma ideallerine özlem duyan insanlar onları suçluyordu. Onlara göre bu münzeviler kaytaran, toplumsal sorum­ luluklara sırtlarını dönen insanlardı. Kilise görevlileri de, kendi cemaatleri içindeki en azimli insanlardan bazılarının kaçışı olarak gördükleri bu tür bir yaşamı her zaman hoş karşılamıyordu. Yine de çağının önde gelen kilise adamları arasında yer alan pek çok kişi keşiş oldu. Kurdukları topluluklar toprak sahipleri tarafından desteklenip onaylandı (gerçi bazı güçlü ve dediğim dedik hamilede uğraşma konu­ sunda birtakım skandallar olmuştu). .. ' ... ... ,_ __. 1 30 Monastlk kuruluşlar Elde ettiği başarılar ve mucizeler yaratması dışında hayatı hakkında fazla bil­ gi sahibi olmadığımız bir İtalyan keşiş, gençliğinde Roma'da gördüğü yaşamdan rahatsız olmuş ve şoka girmişti. MS 500 yıllarında, dünyadan elini eteğini çeke­ rek eski başkentin güneyindeki bir mağarada münzevi bir hayat sürmeye başladı. Gençliğinde asla bir papaz olarak atanmamasına rağmen sonradan Aziz Benedik­ tus adıyla azizler mertebesine yükseltildi. 529'da, İtalya'nın güneyindeki Monte Cassino'da bir manastır kurarak yeni kurallar geliştirdi. Benedikten kuralları, Batı Hıristiyanlığı ve uygarlığında yeni ufuklar açan bir belgeydi. Keşişlerin dikkatini topluluğa çekerek başrahibin mutlak otorite sahibi olduğunu vurguluyordu. Top­ luluğun amacı bireysel ruhların terbiye edilmesi veya kurtuluşu için ıssız bir ortam sağlamak değil bir grup olarak yaşayıp ibadet etmekti. Topluluğun her üyesinin ön­ ceden belirlenmiş bir ibadet, dua ve çalışma rutiniyle bu göreve katkıda bulunması gerekiyordu. Böylece Aziz Benediktus manastır yaşamının geleneksel bireyciliğin­ den ortaya yeni bir insan aracı ve yeni bir kilise kurumu çıkardı. Keşişleri beden veya ruhu sakatlama peşinde değildi. Kendisi de çıtayı çok yükseklere koymamış­ tı. Kurallarına Tanrı'yı seven herkes uyabilirdi. İhtiyaçları karşılamadaki başarısı, kısa sürede Benedikten manastırlarının bütün Batı'ya hızla yayılmasıyla anlaşıldı. Bu kurallar, pagan halkın Hıristiyan yapılması için misyonerlerin ihtiyaç duyduğu öğretinin temel kaynağı oldu. Misyonerler tarafından 2. ve 3. yüzyılda Britanya'da kurulup Avrupa'nın bir ucuna kadar uzanan Kelt Kilisesi, eski tarz münzevi keşiş­ lik yaşamını benimsemişti ancak sonunda bu kilise de Benediktenlerin dine yeni bir soluk getiren anlayışını kavradı. Benedikten rahipleri sadece Latin kilisesini meydana çıkaran güç olmakla kalmayıp henüz gelişme aşamasındaki Avrupa'nın biçimlenmesinde de rol oynadı. Nitekim kadınlar rahibe olup münzevi bir hayat yaşayabilirken sadece erkekler rahip ve piskopos olabiliyordu. Yine de uzunca bir süre, Batı'daki din adamları geleceğe bakmayıp kendilerini yıkıl­ makta olan değerlerle özdeşleştirdiler. Birçoğuna göre, imparatorluğun sonu kendi uygarlıklarının, dolayısıyla dünyanın yıkılması demekti. Batı İmparatorluğu'nun hemen hemen her yerinde, kilise ve liderleri, romanitas ruhunun tek temsilcileri olarak ayakta kalmışlardı. İnsanlar onlara batıl inançlardan kaynaklanan bir huşu ile bakıyordu. Neredeyse büyülü güçlere sahip olduklarına inanılıyordu. Piskopos­ lar zaten cahillerle dolu bir dünyada okuryazar insanlar oldukları için genellikle yöneticilik konusunda tecrübeliydiler. Bazıları toprak bakımından zengin aristok131 rat ailelere mensuptu. Kendilerini bekleyen ödeve sahip çıkmaları gerekiyordu. Ge­ leceği belirleyecek biçimde pek çoğu bunu yerine getirdi. Uzun bir zaman boyunca Batı'daki bütün piskoposlara papa deniyordu. La­ tincede baba anlamına gelen bu kelime günümüzde sadece bir kişi, Roma papası tarafından kullanılmaktadır.' Papanın yetkisinde bulunan piskoposluk bölgesi iti­ bar açısından benzersizdi. Burası Aziz Petrus'un ve Aziz Pavlus'un şehit edildiği, Petrus'un kemiklerinin muhafaza edildiği yerdi. Bu durum, Batı kilisesinin Asya kiliselerine nazaran Havariler çağıyla bağ kurmaya daha çok ihtiyaç duyduğu bir çağda çok büyük önem taşıyordu. Yine de tek başına, Roma'daki papalığın daha sonra elde ettiği görkemli üstünlüğü açıklamaya yetmez. Roma piskoposlarının Senato ve imparatorun iş ortağı olması her zaman kendilerine yardımcı oldu. İm­ paratorluk sarayının taşınması piskoposların şehirdeki ve ltalya'daki itibarını daha belirgin hale getirdi. Doğu'da imparatorluğun tanınmamış ve yabancı, üstelik Yu­ nanlı sivil görevlilere sahip olması, papalığa yerli ve yerel bir kurum gözüyle bakıl­ masını sağladı. Roma da daha erken tarihlerden itibaren zengin bir piskoposluk­ tu. İmparatorluk dışındaki her unsura üstünlük sağlayabilecek bir devlet aygıtına ve yönetim uzmanlığına sahipti. Bu alanda hiçbir barbar devlet onunla rekabet edemezdi. Tüm devletlerden daha iyi kayıt tutuluyordu öyle ki daha 5. yüzyılda bile papalık apolojistleri bu kayıtlardan yararlanıyordu. Papalığın kendine özgü muhafazakar duruşu yeni açılımlar yapılmayıp eski konumların savunulduğu şek­ linde suçlamalara yol açan tavrı daha bu çağda ortadaydı ve tamamen samimi bir davranıştı. Papalar kendilerini yeni ideolojik ve yasal zeminlerin fatihleri olarak değil, kilisenin o zamana kadar kazandığı küçük tutunma noktalarını ümitsizce korumaya çalışan insanlar olarak görüyordu. Barbar istilalarının 5. yüzyılda yarattığı kargaşanın iyice arttığı sıralarda, 440 yılında göreve başlayan Büyük Leo'nun yönetimindeki Roma papalığının kazan­ dığı yeni önem artık görülebiliyordu. Leo papaların Aziz Petrus adına konuştu­ ğunu iddia eden doktrini büyük bir çabayla savundu. Verdiği kararların Batıda imparatorun kanunu gücünde olduğuna dair imparatordan bir ferman elde etti. Bir zamanlar imparatorların kullandığı Pontifex Maximus unvanını üstlendi. Leo'nun kişisel girişimiyle Attila'yla görüşmesi sayesinde, Hunların İtalya'ya saldırmasını önlediğine inanılır. O zamana dek Roma'nın üstün olduğu iddialarına direnen Ba­ tılı piskoposlar, barbarların altüst ettiği bir dünyada, bu iddiaları kabullenmede daha hevesli oldular. Grcgorius'un yönetimi sırasında, papalık unvanını Roma piskoposu dışındaki clij.er pislı o­ poslann kullanması yasaklanmıştır. 1 32 sürdürdü (bu tarihte imparatorluk otoritesini temsil eden tahtın Ravenna'ya taşın­ masının ardından, bu makama doğrudan ulaşmak daha zorlaşmıştı). Geleceğin papalık şeklini sonunda açık biçimde ortaya koyan papa, 590'dan 604'e kadar hüküm süren Büyük Gregorius'tu. Kendisi ortaçağın ilk papası olarak kabul edilir. Ayrıca bir keşiş olan ilk papadır. Gregorius sezgi sahibi bir devlet ada­ mı ve Romalı bir aristokrat olarak imparatorluğa bağlıydı ve imparatora saygı du­ yuyordu. Buna rağmen, kendi yönetimin içinde bulunduğu barbar tehlikesinin yanı sıra gerek klasik dünyadan kopulduğu gerçeğini gerek imparatorluğun gücünün kötüye gidişinin yarattığı fiili sonuçları kabul ediyordu. Aziz Pavlus'un zamanından beri ilk büyük misyonerlik girişimini başlatmayı görevinin bir parçası olarak görü­ yordu. 596'da hedeflerden biri olan pagan İngiltere'ye, ilk Canterbury başpiskoposu olarak Augustine'i yolladı. Barbar kavimlerin Ariusçu sapkınlığına karşı mücadele etti. Vizigodarın Katolikliği seçmesiyle sevindi. Barbar kralları karşısında adına hareket ettiği imparator kadar endişe duyuyordu. Aynı zamanda, her tarafı yakıp yıkan Got Savaşlarının sona erdiği 568'den sonra, İtalya'nın egemen askeri gücü olan Lombardların en cesur muhalifiydi. Onlara karşı Konstantinopolis'e yardım için başvururken aynı zamanda bir başka Cermen kavminden, Franklardan yardım istemesi çok daha önemli bir olaydı. Lombard istilaları ister istemez, papalığın si­ yasi gücünü arttırdı. Lombardlar, Roma'nın imparatorluğun Ravenna'daki temsil­ cisi vali ile ilişkisini kesmekle kalmayıp yeni fiili sorunlar yarattılar. Batıda sivil otoriteyi devralan diğer piskoposlar gibi, Gregorius da kendi cemaatini beslemek ve yönetmek zorundaydı. Papayı Aziz Petrus'un yanı sıra Roma İmparatorluğu'nun halefi olarak gören İtalyanların sayısı giderek artmaya başladı. Klasik mirasın bir parçası olan Hıristiyanlık artık ondan uzaklaşıyor ve daha farklı hale geliyordu. Önemli bir husus Gregorius'un Yunanca bilmemesi ve öğrenme ihtiyacı hissetmemesiydi. Batı kilisesinin barbarlarla ilişkilerinde çoktan beri bir dönüşüm başlamıştı. Gregorius'tan itibaren bu dönüşümün odak noktası Akdeniz Havzası değil kıta Avrupa'sı olmaya başladı. Artık geleceğin tohumları atılmışn ama söz konusu olan çok yakın bir gelecek değildi zira dünya halklarının büyük bir kısmı için sonraki bin yıl boyunca Avrupa'nın varlığı hemen hemen gündem dışındaydı. Karışık unsurlardan oluşan bir Avrupa'nın sonunda farkına varılmaya başlanmıştı ancak ortaya çıkacak olan sonuç hayal edilemeyecek kadar farklıydı. Bacılı barbar kavimler geçmişlerinden uzaklaşıyordu. Roma eyaletlerinin oturmuş 133 düzeni, okuryazar insanları ve telaşsız yaşamı, parçalara bölünmüş bir topluma yol açtı. Bu toplumun içine yerleşen ve bir asalak gibi yaşayan savaşçı bir aristokrasi ve onlara bağlı kabile üyeleri, bazen o toplumun eski sakinleriyle bütünleşirken bazen aksini yaptılar ancak değişimler artık gözle görülür hale gelmişti. Barbar şefler kendilerine kral demeye başlamıştı ve artık kesinlikle sadece şef değildiler. 550 yılında bunlardan biri -bir Got- ilk kez paraların üstüne imparatorluk işaretle­ riyle süslenmiş olarak kendi resmini bastırdı. Bu insanlar daha yüksek bir kültürün hatıralarından yararlanıp kendi imgelerinin işlenmesi yoluyla, Roma düşüncesinin etkinliği vasıtasıyla ve kilisenin bilinçli veya bilinçsiz çalışması sayesinde uygarlığa giden yola girmişlerdi. Sanatları kendini göstermeye başlasa da klasik antikçağın sunduklarıyla kı­ yaslandığında yüksek kültüre hiçbir katkıda bulunmamıştı. Yine de kültürel trafik tamamen tek yönlü değildi. Hıristiyanlığın ya da en azından kilisenin biçim verile­ bileceği boyutu küçümsememek gerekir. Avrupa'nın vaftiz edilmesi abartılabilir ya da gerçekte olduğundan daha hızlı tamamlandığı düşünülebilir. Avrupa'yı yöne­ tenlerin temel ahlak kavramlarına uzun bir süre boyunca On Emirden çok utanç ve onur duyguları hükmetti. Hıristiyanlık her yerde bulabildiği kanallardan yayıl­ dı. Bu kanallar paganizmin katmanları şeklinde Roma katmanı üzerinde Cermen, onun üzerinde Kelt katmanı şeklinde oluştu. Gregorius İngiltere'yi Roma'ya yeni­ den bağladıktan sonra bile uzun bir dönem boyunca pagan isimleri kullanıldı. Kış ortası ve yaz ortası günlerinde kutlanan pagan şenlikleri yeni isimler altında devam etti. En az bir İngiliz kralı ihtiyatlı davranarak hem pagan tanrılarına hem İsa'ya adanmış sunaklar yaptırdı. Bir kralın din değiştirmesi bütün tebaasının bir anda resmi bile olsa Hıristiyanlığı benimsemesi anlamına gelmiyordu. Mezarlarından anlaşılacağı gibi, bazıları kuşaklar boyunca pagan kalmaya devam etti. Ancak bu insanların tutuculuğu engeller yanında fırsatlar da sunuyordu. Kilise halk inanışın­ da ki büyüyü kullanabilir veya bir azizin anısını taşıyan kutsal bir yerleşimi, kırsal ve ormanlık bölgelerde çok eskiden beri saygı duyulan tanrılarla bağdaştırabilirdi. Mucizeler, azizlerin hayatlarıyla ilgili bilgilerin özenli biçimde kabirlerinde yüksek sesle hacılara okunarak yayılması, kitleleri ikna edici davranışlardı. İnsanlar eski Kelt ilahlarının büyülü müdahalelerine veya Woden'in1 gücünün belirtilerine alış­ kındı. Pagan ayin ve büyülerine Hıristiyanca bir makyaj veya çarpıtma yapılabilir­ di. Adli yargılama sürecinde işkenceyle sorgulama bunun bir örneğidir. O zamanlar, insanlık tarihinin büyük bir kısmında ve antikçağın son zamanlarında olduğu gibi, insanlar için günlük yaşamda dinin rolü manevi yol göstericilik veya ruhani kavra­ yışa yol açma değil görülmeyen güçleri yatıştırmaktan ibaretti. Hıristiyanlık sadece 1 Baş tann Odin'in Anglo-Saksonlarda.ki karşılıgı. 1 34 kurban kanı akıtma konusunda pagan geçmişle arasına kesin bir çizgi çekmişti. Diğer paganist uygulama ve gelenekleri kullanabildiği ölçüde Hıristiyanlaştırdı. Klasik dünyadan daha yaratıcı ve kaçınılmaz biçimde yaklaşmakta olan bir geleceğin boyutunu sonradan abartmak çok kolaydır. Bunun cazibesine karşı koy­ mak gerekir. Pek çok şey tersine gelişmiş olabilir. Örneğin İustinianos'un halefleri önlerine başka zorluklar çıkmasa, tekrar ele geçirilen Batı eyaletlerini ellerinden bırakmayabilirdi. Bu hikaye ekonomik açıdan da uzun bir süre boyunca bir iyi bir kötü yönde gelişmiş olsa gerektir. Avrupa'nın karanlık çağında ekonomik ya­ şamın belirsizliği yüzünden, İtalya Antoninler çağına göre çok daha yoksul bir yer haline geldi. Ancak 7. yüzyıla gelindiğinde, Elbe'nin batısında kalan Avrupa top­ raklarında, belki Gregorius'un düşüncelerini yansıtan tarzda, artık geri dönülmesi imkansız bazı adımlar atılmıştı. Ne var ki Bizans veya Hıristiyan olmayan impa­ ratorluklarla kıyaslandığında, Roma'nın çöküşünden sonraki birkaç yüzyıl kayda değer bir gelişme olmadan geçti. Daha bilgili sakinleri, kendilerini etrafları kuşa­ tılmış imparatorluk artıkları olarak görüyordu ki belli bir süre