1945'te Birleşik Devletler Ordusuna teslim olmuş ve 21 Mayıs 1945'te serbest bırakılmıştır. Savaştan sonra kendi tecrübelerini aktaran "Tiger im Schlamm" ("Tiger in The Mud", ""Çamurda Kaplanlar"") adlı kitabını yayımladı. Carius, 1952 yılında eczacı olup 1956 yılında Pettersheim'da "Tiger-Apotheke" adlı eczaneyi açtı ve ölümüne kadar sürdürmüştür. Ölümü etrafındaki yapılan haberlerde, kendisini "çoğunlukla Doğu Cephesinde olmak üzere 150'den fazla düşman tankını imha etmiş bir panzer ası" olarak nitelendirdi. Manga-anime sanatçısı Hayao Miyazaki, Otto Carius'un "Tiger in Schlamm" eserine dayanarak ""Otto Carius: Doromamire no tora (Çamur bulaşmış kaplan)"" adlı sulu boya manga eserini çizdi ve "Model Graphix" dergisinin 169. (Aralık 1998) - 174. (Mayıs 1999) sayılarında altı bölüm olarak yayımladı. Başlangıçta hikâyeyi üç bölümden oluşturmayı planlandıysa da tamamlanmadığı için altı bölümlü olarak genişletildi. 2002 yılında "Miyazaki Hayao no mōsō nōto: Doromamire no tora" başlık altında toplandı ve Miyazaki'nin Estonya'da gerçekleştirdiği savaş alanı incelemesi, Almanya'da Carius ile yaptığı röportaj ile birlikte kitap olarak yayımlandı. Merkezleri Hong Kong ve Şanghay'da bulunan Dragon Hobby'den çıkan Dragon Action Figure (Cyber-Hobby markasından) serisinde Otto Carius Heer Tiger Ace German WWII adlı figure de yer almaktadır. SÃ©verine Josiane Grizeau (d. 10 Ekim 1948, Paris), bilinen adıyla Séverine, Fransız şarkıcı. 1971 yılında Monako adına Eurovision Şarkı Yarışması'na katılan Séverine, Yves Dessca'nın yazdığı ve Jean-Pierre Bourtayre'in bestelediği "Un banc, un arbre, une rue" şarkısıyla Monako'ya birincilik getirdi. Şarkı, İngilizce olarak "Chance In Time", Almanca olarak "Mach die Augen zu (und wünsch dir einen Traum)" ve İtalyanca olarak "Il posto" adlarıyla kaydedildi. Şarkı, Avrupa ülkelerinde önemli başarılar gösterdi. Ben, Kendim ve Sevgilim Ben, Kendim ve Sevgilim (Özgün adı: Me, Myself & Irene) yönetmenliğini Farrelly Brothers ın yaptığı başrollerinde Jim Carrey ve Renée Zellweger in oynadığı komedi filmidir. Charlie Baileygates (Jim Carrey) 17 senedir Rhode Island polis kuvvetlerinde çalışmaktadır. Normal mizaçlı, çalışkan, yardımsever ve aynı zamanda da üç erkek evlat sahibi evine bağlı bir aile babasıdır. Ama maalesef, Charlie'de Bölünmüş Kişilik Bozukluğu vardır, ve ilaç kullanmaktadır. İlaç almadığında Hank, Charlie'nin hiper-agresif alt egosu olarak ortaya çıkmaktadır. Hank küfürlü konuşan,sürekli içki içen ve kavga etmeyi seven birisidir. Charlie ve Hank'in, güzel bir kadın olan Irene Waters'dan Renée Zellwelger başka hiçbir ortak noktası yoktur, her ikisi de ona aşık olmuştur. Şimdi Hank ve Charlie, Irene için birbirleriyle savaşmalıdır. Jim Carrey in içindeki iki karakter kavga ederken müthiş oyunculuğu dikkat çekmektedir. HNK Rijeka NK Rijeka, Hırvatistan'ın Rijeka kentinin profesyonel futbol takımı. Kulüp Prva HNL'de mücadele etmektedir. NK Rijeka, 1925'te Unione Sportiva Fiumana adıyla kuruldu. Fiumana, kurulduktan sonra Birinci Küme'ye alındı. Daha sonra ise İtalyan Futbol Şampiyonası 2. Seviyesi'nde oynamaya başladı. Ulusal Lige çıkmayı başaran Fiumana, 1928 şimdiki adı Serie A olan İtalya Birinci Ligi'ne yükseldi. Bu yıllarda, kulübün isminin Fiumana olmasının nedeni, kulübün İtalya liglerinde oynaması ve İtalyanca'da Rijeka kentinin isminin Fiume olmasıdır. Daha sonra Serie B'de oynamaya başlayan takım Yugoslavya'nın Rijeka'yı İtalya'dan almasıyla ismini değiştirmiş ve "Kvarner" yapmıştır. Daha sonra kulüp Yugoslavya'daki yerel şampiyonalarda inişli-çıkışlı bir grafik sergilemiştir. 3 Haziran 1954'te kulübün ismi bir kez daha değiştirilmiş ve bugünkü adı olan "Rijeka" adını almıştır. 1957/58 döneminde takım Yugoslavya Birinci Ligi'ne çıkmıştır. 1969/70 dönemine değin burada mücadele eden takım, bu dönem ikinci lige düşmüştür. Üç senelik bir ayrılığın ardından, NK Rijeka 1973/74 döneminde birinci lige dönmüştür. NK Rijeka, birçok kez UEFA Kupası'nda yer almıştır. Toplamda dört ulusal kupa kazanmış, 2016-2017 sezonunda Hırvatistan ligi şampiyonu olmuştur. Tarihinde ev sahibi olduğu Avrupa maçlarında Real Madrid ve Juventus gibi takımlardan puan almayı başarmıştır. Tevfik Behramov Tevfik Behramov (, 29 Kasım 1925,Bakü - 26 Mart 1993, Bakü), Azerbaycan futbolcusu, yan hakemi, Azerbaycan Futbol Federasyonu kurulduğu sırada hakemler topluluğunun başkanlığını yapmış Azeri spor insanı. Tevfik Behram oğlu Behramov, 1925 yılının 29 Kasım'da Bakü'de dünyaya gözlerini açmıştır. Spor hayatına futbol ile 1940'lı yıllarda başlamış ve devam ettirmiştir. Önceleri Sovyetler Birliği'nin Spartak Moscow takımında oynamış daha sonra yine Sovyetlerin bir diğer takımı olan FC Neftyanik Ufa'ya geçmiştir. Futbol dönemi pek parlak geçmemiştir. Yaşadığı ayak sakatlığı sonrası futbolu bırakmak zorunda kalmıştır. Bu olay Sovyet futboluna ileriki yıllarda büyük zarar ve büyük kar sağlayacaktır. Futbol hayatı sırasında yurt dışından çeşitli teklifler alan Tevfik, o dönemki Sovyet rejimi yüzünden yurt dışına çıkamamıştır. Yaşadığı ayak sakatlığı sonrası ise futbol yaşantısına yeşil sahalardan sadece birkaç metre uzakta yan hakem olarak devam etmiştir. Tevfik Behramov'un en parlak dönemleri hakemlik dönemleridir.Bu dönemlerde uluslararası arenada kendini göstermiştir.Öncelikli olarak 1951'de Sovyetler Birliği resmî hakem unvanı ve lisansını aldı daha sonra ülke çapındaki büyük turnuvalarda hakemlik yaptı, fakat bununla yetinmeyen Tevfik, 1964 yılında FIFA'nın resmî lisanslı hakemi olarak seçildi o dönemlerin en parlak hakemleri arasındaydı verdiği net kararlar ile futbola ayrı zevk katan Tevfik, sadece sahadaki değil tribünlerdeki seyirciye bile aldığı disiplin ile korku saçabiliyordu. O Sovyet final kupalarına seçilmiş ilk resmî hakem olmuştur. 1966 yılındaki Batı Almanya ile İngiltere arasında oynanan 1966 FIFA Dünya Kupası maçına yan hakem seçilmiştir. Bu turnuvadaki başarıları sayesinde dünyada tanınmıştır. İngiltere'nin 4-2 kazandığı maçta verdiği kararlar onu bir yıldız gibi parlatmıştır. Geoff Hurst'ün 101 ve 120. dakikalardaki tartışmalı gollerini kabul eden Tevfik Behramov daha sonraki araştırmalarda gollerin haklı olduğu çıkınca büyük ün kazanmıştır. Bu maçtan sonra İngiltere kraliçesi II. Elizabeth tarafından "altın düdük" almıştır. Daha sonra 1972 yılındaki Kıtalararası Turnuvada Ajax ile İndependiente arasındaki maçı idare etmiştir. Tevfik Behramov'un futbola yaptığı katkılardan dolayı Azerbaycan'ın en büyük stadyumu olan Respublika (Cumhuriyet) Stadyumuna adı verilmiştir.(Tevfik Behramov Stadyumu). 2004 yılında adına Tevfik Behramov stadyumunun önünde heykel dikilmiştir. Heykelin açılışına FIFA başkanı Joseph Sepp Blatter, UEFA'nın başkanı Michel Platini, 1966 Dünya Kupası İngiltere kadrosunda bulunan futbolculardan Geoff Hurst, Azerbaycan Futbol Federasyonu'nun başkanı Ramiz Mirzayev katılmıştır. Tevfik Behramov; Pyotr Alekseyev direniÅŸ hareketi Petr Alekseyev Direniş Hareketi (PADH) (Dvijeniye Soprotivleniya imeni Petra Alekseyeva, rus.: Движение сопротивления имени Петра Алексеева (ДСПА)) — Rusya'daki sol siyaset örgütü, Sankt-Peterburg'daki Dmitriy Jvaniya gazeteci ve politik militanın inisiyatifiyle 2004 yılında kurulmuş. PADH Rusya'nın birkaç şehrinde var ama en güçlü olan Sankt Petersburg'dadır. PADH, kapitalizmdeki toplumsal ve ekonomik gelişmenin mantığına karşı çıkıyor, çünkü bu mantık yüzünden en fakir insanların sayısı gün geçtikçe artıyor, sosyal eşitsizlik artıyor, insanların özgürlüğü eziliyor, ekolojik katastrofu yaklışıyor. PADH, buna alternatif olarak sosyalist planlı ekonomi ve doğal kaynakların rasyonel kullanılması, işçilerin ve medeni özerkliğinin gelişmesiyle oluşturan toplumu savunuyor. PADH, zora dayanmayan yöntemlerle , «sürekli ve her yerde » araçlarla sosyalist ajitasyon yapıyor. Hareketin programındaki önemli noktalardan birisi şu ki PADH grup olarak iktidara gelmekten vazgeçti. PADH'ın ana amacı kapitalist sistemine karşı kitlesel taban hareketi oluşturmaktır. Hedefleri: PADH ağ bir örgütüdür yani tüm kararlar oylamayla veriliyor. PADH, «DSPA-Info» haber-siyasi bülten çıkarıyor. 2008 yılından itibaren PADH sendika örgütleriyle beraber bağımsız sendikaların bültenini çıkarmakta yardımcı oluyor. English Football Hall of Fame English Football Hall of Fame; Preston, İngiltere'deki Ulusal Futbol Müzesi'ni barındıran organizasyon. İngiltere'nin futbol kültürüne değer katan futbolcuları ve futbol adamlarını belirlemek, onurlandırmak ve Ada futboluna değer katmak amacıyla kurulmuştur. Kurul üyeleri, Eylül-Ekim aylarında "İngiltere'de Yılın Futbol Oskarları" olarak bilinen ödülleri vermektedir. Üyeler, "Hall of Fame" üyesi bir kurul tarafından seçilmektedir. Ödüller: "futbolcu ödülleri", "çalıştırıcı ödülleri", "futbol vakfı onur ödülleri" gibi dallarda verilmektedir. David Beckham ve Ray Wilson bu ödüle layık görülen Büyük Britanyalı oyunculardandır. Kurul, sadece İngiltere etnisiteli oyunculara değil, Thierry Henry gibi yabancı uyruklu oyuncuları da ödüle layık görebilmektedir. İlk başta sadece, bireysel bazda verilen ödüllerin yanına sonraları grup ödülleri de eklenmiştir. Nikolay Bulganin Nikolay Aleksandroviç Bulganin (, 11 Haziran 1895 - 24 Şubat 1975) Rus asker ve siyasetçi. Bir ofis çalışanının oğlu olan Nijniy Novgorod'da doğdu. 1917'de Bolşevik Parti'ye katıldı ve 1918'de, Bolşevik rejiminin siyasi polisi olan Çeka'ya katıldı. Burada 1922'ye kadar görev yaptı. Rus İç Savaşı'ndan sonra, 1927'ye kadar elektrik idaresinde bir sanayi müdürü olarak çalıştı. 1927-1931'de Moskova elektrik tedarik müdürü, 1931-1937 yılları arasında Moskova Şehri Sovyeti'nin yönetim kurulu başkanı olarak görev yaptı. 1934 yılında 17. Komünist Parti Kongresi'nde Merkez Komite aday üyeliğine seçildi. Sadık bir Stalinist olarak diğer liderlerin Josef Stalin'in 1937-38 Büyük Tasfiyesi'ne kurban gitmesiyle hızla terfi ettirildi. Temmuz 1937'de Rusya Cumhuriyeti Başbakanı (RSFSC) olarak atandı. 1939 yılında Merkez Komitesi'nin tam üyesi oldu ve Eylül 1938'de Sovyetler Birliği Başbakan Yardımcısı ve Sovyetler Birliği Devlet Bankası başkanı oldu. II. Dünya Savaşı sırasında, hiçbir zaman bir cephe komutanı olmamasına rağmen, hükûmette ve Kızıl Ordu'da lider bir rol oynadı. Kıdemli Orgeneral rütbesi verildi ve Devlet Savunma Komitesi'nin üyeliğine atandı. 1944'te Savunma Bakanlığı Komiseri olarak atandı ve Stalin'in Kızıl Ordu Yüksek Komutanlığı'nda baş vekili olarak görev yaptı. 1947'de Silahlı Kuvvetler Bakanı oldu ve Sovyetler Birliği Mareşali rütbesine terfi etti. Komünist Parti'nin Politbüro aday üyesi oldu. 1947-1950 yılları arasında Stalin'in altında Sovyetler Birliği Başbakan Yardımcısı oldu. 1948'de Politbüro'ya tam üye oldu. Stalin'in Mart 1953'te ölümünden sonra, kilit görev olan Savunma Bakanlığı'na atandı ve Sovyet liderliğinin ilk sırasına geçti. Georgi Malenkov ile yaptığı güç mücadelesinde Nikita Kruşçev'in müttefikiydi ve Şubat 1955'te Malenkov'un yerine Sovyetler Birliği Başbakanı oldu. Genellikle Kruşçev'in reformlarının ve destalinizasyonunun bir destekçisi olarak görülüyordu. O ve Kruşçev, Hindistan, Yugoslavya ve Britanya'ya, "B ve K şovu" olarak bilinen bir seyahat yaptılar. Ancak anılarında Kruşçev, "Ona [Bulganin] tamamen güvenemeyeceğine inandığını" yazdı. Ekim-Kasım 1956'daki Süveyş Krizi sırasında, Birleşik Krallık, Fransa ve İsrail hükûmetlerine, güçlerini Mısır'dan çekmezlerse Londra, Paris ve Tel Aviv'e roket saldırılarına başlanacağı tehdidini bildiren mektuplar gönderdi. İsrail başbakanı David Ben-Gurion'a yazdığı bir mektupta "İsrail, kendi halkının kaderiyle, suçlu ve sorumsuz bir şekilde barışın kaderiyle oynuyor. [...] İsrail'in bir devlet olarak varlığı sorununa işaret edilecektir." Kruşçev, anılarında, tehdidin yalnızca roketleri başlatmak için yeterli ICBM'ye sahip olmadığı zamanlarda Batı fikrini bölmek için tasarlandığını itiraf etti ve her halükarda 1956'da savaşa gitme niyetinde değildi. Dahası, 1959'da ABD istihbaratı, Sovyet nükleer cephaneliğinin Batı'nın inandığından çok daha küçük olduğunu ve bu nedenle Sovyetlerin üç farklı yöne fırlatılacak kadar roketleri olmayacağını açıkladı. Tehdit edici mektuplar aslında, Birleşmiş Milletler'deki İngiliz ve Fransızlara yardım etti, çünkü bütün NATO üyeleri (ABD'nin de dahil olduğu) İngiltere ve Fransa'yı bir Sovyet saldırısından korumak için kararlı olduklarını garanti ettiler. Ancak 1957 yılına gelindiğinde, Kruşçev'in reformist politikaları hakkında, Kruşçev ve destekçileri tarafından Vyaçeslav Molotov'un önderliğindeki muhalif grubun üyesi olma şüphesi sırası ona gelmişti. Haziran ayında, muhaliflerin Kruşçev'i politbüro toplantısında iktidardan indirmeye çalıştıkları sırada, iki grup arasında kaldı. Muhalifler yenilgiye uğratılıp iktidardan çıkarıldığında, bir süre daha görevine devam ettiyse de Mart 1958'de, Sovyetler Birliği Yüksek Sovyeti'nin bir oturumunda Kruşçev tarafından istifaya zorlandı. İstifa ederek yirmi yıl önce yapmış olduğu Sovyet Devlet Bankası'nın başkanlığına atandı. Ancak Eylül ayında, Merkez Komite'den çıkarıldı ve Mareşal rütbesi geri alındı. Stavropol'a Bölge İktisadı Konseyi Başkan Yardımcısı olarak gönderildi ve Şubat 1960'ta emekli oldu. Harun Tletseruk Harun Tletseruk (1879, Düzce Pınarlar Köyü - 7 Aralık 1938, Düzce Pınarlar Köyü) Tletseruk / Tleseruk sülalesine mensup Adıge (Şapsığ) kökenli, eğitimci ve yazar. Tletseruk / Tleseruk Harun, 1864 büyük Çerkes sürgününde Kafkasya’dan göç eden Hacı Yusuf Beyin oğludur. Öğrenimini Düzce'de ve İstanbul Fatih Medresesi'nde tamamladı. Harun Bey İstanbul'da öğretmenlik yaptı. 1908 yılında Çerkes İttihad ve Teavün (yardım) Cemiyeti'nin üyeleri arasında yer alarak önemli bazı görevler üstlendi. Arap harfleriyle Adıge dilinde hazırladığı bir ilmihali İstanbul İttihad ve Teavün Cemiyet yayınları arasında yayınlandı. 1911 yılında bazı Çerkes aydınlarının oluşturduğu bir grupla Kafkasya'ya gitti. Arap harfleriyle Adıge’ce alfabe hazırlayıp, yayınladı. Kuban yöresindeki Tahtamukay, Bjıhekuay, Şovgenovski ve diğer bazı yerleşim birimlerinde oluşturulan okullarda öğretmenlik ve okul müdürlüğü görevlerinde bulundu. İttihad ve Teavün Cemiyetinin yayınladığı Adıgece kitapların ve "Guaze" adlı gazetenin Kafkasya'da dağıtımını yaptı. Özellikle sıtma ile mücadele alanında yürütülen çalışmalara katıldı. Kafkasya'da anadilde gazete yayınlanması için de çalışmalar yaptı ve aynı yıl bugünkü Krasnodar yöresinde iktidarı ele geçiren "Kuban-Karadeniz Devrim Komitesi" tarafından yayına hazırlanan "Krasna Kuban" gazetesinin redaktörlüğünü üstlendi. 1912 yılında yine Çerkes diasporasının desteği ile Pşimaho Kosok, Lu Traho, Kaspolet Ulagay, Batırbek Şardan, Paşabek Sultan, Sultan Dolet Girey, Mecid Hatağogu, Yedic Hatağogu, İsmail Bekuh, Keleşbey Tuğuruğ, Pşumaf Varço, Mahomet Şovmız, Canhot Hatko, Mışevost Nabeko, Kambulet Bjıhako, Kalevubat Siotoko, Tliukh Tliap ve İbrahim Hıdzetl gibi isimlerle Krasnodar'da kurulan "Çerkeskaya Blagotvoritelnoye Obşestva" isimli kültür ve sosyal dayanışma derneğinin kurucuları arasında yer aldı. Harun Bey, Beyaz Ordu'nun Kuban'da iktidarı ele geçirmesinden sonra, Kuzey Kafkasya’nın son Cumhurbaşkanı Pşimaho Kosok ile birlikte tutuklanmaktan, Kuban Çerkes Süvari Tümeni'nin komutanı General Sultan Kılıç Girey'in evine sığınmak suretiyle kurtulabilmişti. Ülkenin Kızıl Ordu tarafından işgalinden sonra, birçok aydın gibi o da önce Gürcüstan'a sonra da Türkiye'ye göç etmek zorunda kaldı (1922). Harun Tletseruk, doğduğu Hampıyhable köyünde (Pınarlar) imamlık, çitçilik ve muhtarlık yaptı. Harun Bey’in ilk eşi ve bir çocuğu Kafkasya'da öldü. İkinci eşinden olan Lütfiye ve Eminet adlarında iki kızı ve torunları halen Düzce’de yaşıyorlar. TBMM Üstün Hizmet Ödülü sahibi ve köy çocuklarının "Eğitim Babası" olarak tanınan Üstat Kazım Taymaz, Harun Beyin damadıdır. Hayatını Xabze kültürü davasına adayan Tletseruk Harun, 7 Aralık 1938’de hayata gözlerini yumdu. Harun Beyin sağlığında kaleme aldığı bazı eserlerinin kıymeti pek bilinemedi ve bastırılamadan kayboldu. Harun’un ağabeyi Abdurrahman Neşet Tletseruk (1877-1938), Süleyman Çelebi'nin "Mevlit" adlı eserini Adıge diline çevirmişti ve bu Adigece Mevlit 1916 yılında taş baskı olarak yayınlanmıştı. 1.Berzeg Sefer E, Kafkas Diasporası'nda Edebiyatçılar ve Yazarlar Sözlüğü, ,Sönmez Neşriyat; Samsun, 1995,s.242 2.Prof. M.A. Kumakhof, The Circassian Encyclopedıa, Moskova, 2006, s.778 3.Prof. Haydar Taymaz, sözlü anlatımı, Düzce,2009 Kurt Knispel Kurt Knispel (d. 20 Eylül 1921 - ö. 28 Nisan 1945), II. Dünya Savaşı sırasında Südetli Alman Heer tankçısı. Niklasdorf yakınlarında çocukluğunu geçirdi. 1940 yılında bir otomobil fabrikasında çıraklık yaptıktan sonra, Alman Ordusu'nun zırhlı bölümüne katılmak için başvurmuştur. Kurt Knispel temel eğitimi için, Aşağı Silezya'da, Żagań'da, Panzer Yedek Eğitim Taburuna gitti. Panzer I, Panzer II ve Panzer IV tankı eğitiminden önce temel piyade eğitimi aldı. 1 Ekim 1940 günü, 29 Panzer Alayı, 12. Panzer Tümeni 3. Bölük'e transfer edildi. Knispel, Panzer IV yükleyici ve topçu olarak eğitimini tamamladı. Eğitim 11 Haziran 1941 tarihine kadar sürdü ve Żagań'da Putlos'da dersler aldı. Barbarossa Harekâtı sırasında Teğmen Hellman'ın altında Panzer IV nişancısı oldu. Ocak 1943 sonunda Putlos'a döndü ve yeni Tiger I tanklarına aşina oldu. Tiger I ve Tiger II kullanmıştır. Kurt Knispel 168 gibi bir rakamla II. Dünya Savaşı'nın ve tüm zamanların en çok tank imha eden Alman tankçı komutan unvanına sahiptir. Ancak imha ettiği gerçek tank sayısı 195'ten de fazladır. Yok ettiği düşman tanklarının bazı bilerek sayılmamıştır. Marin Schoif, Johannes Bölter, Ernst Barkmann , Otto Carius ve hatta Michael Wittmann 'dan bile daha fazla tank imha etmiştir. Bu büyük rakamda tankı yok etmesine rağmen hiçbir zaman gereği kadar ödüllendirilmemiştir; Şövalye Demir Haç Madalyası bile alamamıştır. 1. ve 2. Sınıf Demir Haç madalyası almıştır. 5 Temmuz 1943 yılında Michael Wittmann'ın da katıldığı Kursk Muharebesinde Knispel'in tankı öncü birliğinde önündeydi. Savaş boyunca 27 tank imha etti. Hatta bir Sovyet T-34 tankını 3.000 metreden tek atışta imha ettiği rapor edilmiştir. Bu savaş sırasında kaydedilen en uzak menzilli tank atış rekorudur. 168 tankın 126'sını tank nişancısı olarak, 42'sini ise tank komutanı olarak imha etmeyi başarmıştır. Kendisi hakkında pek bilinen bir şey olmamasıyla beraber üst düzey Nazi Partisi yönetimi arasında pek tutulmadığı da söylenir. Bir gün Sovyet bir esire kötü muamele yapan Oskar Dirlewanger'ın SS-Sondereinheit birliğine bağlı bir teğmene müdahale etmiş ve aralarında bir sürtüşme yaşanmıştır. Knispel, farklı komutanlar tarafından 4 kez tavsiye edilmesine rağmen kendisine Şövalye Demir Haç madalyasını verilmemiştir. Knispel zaten kazandığı 3 demir haç madalyasını da takmayı reddediyordu. Bir asker olmasına rağmen dağınık saçları, top sakalı olması, ciddiyetsiz tavırları ve sürekli gülmesi diğer bölük komutanları tarafından hoş karşılanmıyor ve sürekli rapor edilmekteydi. Ölümünden bir gün önce başçavuş rütbesi aldı. Ve artık tank komutanı oldu tankın içinde sadece kendisi vardı. Bu rütbeyle girdiği ilk ve son savaşta etrafı bir düzine tankla tamamen sarıldı. Buna rağmen çevresindeki tankları imha etmeyi başardı. Ancak kendi tankı aldığı darbelerden dolayı tamamen bitmiş ve hareket edemez haldeydi. Knispel tanktan çıktıktan sonra bir patlama gerçekleşti ve kafasına bir şarapnel parçası saplandı. Knispel, 2 saat sonra Urbau'da bir sahra hastanesinde öldü ve yerel bir mezarlıkta toprağa verildi. O gün o çatışma da toplamda 42 tank imha etmişti. Ölümünden 2 gün sonra Adolf Hitler intihar etti ve on gün sonra, Avrupa'da savaş sona erdi. 10 Nisan 2013 tarihinde, Çek yetkililer Knispel'in kalıntılarının Urbau'da, bir kilise duvarın arkasında, diğer 15 Alman askerinin arasında bulunduğunu saptadı. Naaşı 12 Kasım 2014'te Brno'da askeri bir mezarlığa defnedildi. John Mayer John Clayton Mayer (; d. 16 Ekim 1977), Amerikalı müzisyen. Connecticut kökenlidir. Berklee College of Music'e devam etti, 1997'de Atlanta, Georgia'ya taşındı. Burada yeteneklerini işleme fırsatı buldu ve takipçiler edindi. İlk iki stüdyo albümü olan "Room for Squares" ile "Heavier Things" ticari başarı yakaladı ve multi-platinum statüsü elde etti. 2003'te "Your Body Is a Wonderland" ile En İyi Erkek Pop Vokal dalında Grammy Ödülü kazandı. Mayer kariyerine çoğunlukla akustik rock yaparak başladı. 2005'te ise B. B. King, Buddy Guy ve Eric Clapton gibi tanınmış sanatçılarla birlikte çalışarak ve John Mayer Trio'yu kurarak blues yapmaya başladı. Eylül 2006'da çıkan "Continuum" albümünde blues etkisi görülebilir. 49. Grammy Ödüllerinde Mayer bu albümüyle En İyi Pop Vokal Albümü ve "Waiting on the World to Change" ile En İyi Erkek Pop Vokal Performansı ödüllerini aldı. Dördüncü stüdyo albümü "Battle Studies", Kasım 2009'da yayımlandı. Stand-up komedi, tasarım ve yazarlık da Mayer'ın kariyerinin birer parçasıdır. Başta "Esquire" olmak üzere bazı dergilere yazılar yazar. Ayrıca "Back to You" derneğine bağlı olarak hayırseverlik amaçlı etkinliklere ve küresel ısınmayla mücadele etkinliklerine katılır. Tanınmış kişilerle yaşadığı ilişkilerle medyada ve magazin basınında sıkça yer aldı. John Mayer; Bridgeport, Connecticut'ta, İngilizce öğretmeni Margaret ile bir lisede müdürlük yapan Richard Mayer'ın oğlu olarak dünyaya geldi. Üç çocuğun ikincisi olan Mayer, Fairfield yakınlarında büyüdü. Burada, geleceğin tenisçilerinden James Blake ile arkadaş oldu. İlk yılında Norwalk'taki Center for Global Studies at Brien McMahon High School'a (sonradan Center for Japanese Studies Abroad adıyla bilinen bu okul Japonca öğrenmek isteyenler için bir "magnet program"dı) kayıtlı olan Mayer, sonrasında ise eski Fairfield Lisesi'nde eğitim gördü. Michael J. Fox'un "Geleceğe Dönüş"'te Marty McFly olarak sunduğu gitar performansını seyrettikten sonra, bu enstrüman onu adeta büyüledi. Daha sonra, Mayer 13 yaşındayken, babası onun için bir gitar kiraladı. Bir süre sonra Mayer bir gitar sahibi oldu. Bir komşusunun verdiği Stevie Ray Vaughan kasediyle, Mayer'da yoğun bir blues sevgisi başladı. Ebeveynlerinin çekincelerine rağmen Mayer, büyük bir tutkuyla gitar çalmaya başladı ve iki yıllık çalışmanın ardından, lisedeyken, blues barlar ile bölgedeki diğer mekanlarda sahne almaya başladı. Tek başına çalmasının yanında; Tim Procaccini, Joe Beleznay ve Rich Wolf ile birlikte, Villanova Junction adlı (adını bir Jimi Hendrix şarkısından alan) bir grupta da yer alıyordu. On yedi yaşındayken aritmiye yakalandı ve bu yüzden bir hafta sonunu hastanede geçirdi. Mayer olayı aktarırken, ""O, içimdeki şarkı yazarının doğduğu andı"" ifadesini kullandı ve ilk şarkı sözlerini eve geldiği akşam yazdı. Bundan kısa bir süre sonra felce yol açan panik ataklar geçirmeye başladı. Bundan dolayı, anti-anksiyete ilacı olan Xanax'ı günümüzde dahi yanında taşımaktadır. Mezun olduktan sonra çalışmaya uygun ilk gitarı olan 1996 Stevie Ray Vaughan imzalı Stratocaster'ı almaya yetecek parayı biriktirene dek, on beş ay bir benzin istasyonunda çalıştı. John Mayer, on dokuz yaşında iken; Boston, Massachusetts'teki Berklee College of Music'e kaydoldu. İki yarıyıl sonra çalışmalarını kısa kesmeye karar verdi ve okul arkadaşı Atlantalı Clay Cook'un teşvikiyle, onunla birlikte Georgia'ya taşındı. Kariyerlerine başladıkları iki kişilik grupları LoFi Masters ile isim yaptılar; yerel kahvelerde ve Eddie's Attic gibi kulüplerde sahne aldılar. Öte yandan Cook, sonraları, Mayer'ın ikilinin pop yapması yönündeki arzusu dolayısıyla müzikal farklılıklar yaşamaya başladıklarını aktardı. İkili yollarını ayırdı ve Mayer'ın solo kariyeri başladı. Yerel yapımcı ve mühendis Glenn Matullo'nun yardımıyla Mayer, bağımsız EP "Inside Wants Out"'u kaydetti. Mayer'la birlikte Cook da birçok şarkının yazarı olarak EP'de yer aldı. Bu şarkılar arasında en dikkat çekeni, Mayer'ın satışa sunulan ilk teklisi "No Such Thing" oldu. Tamamını Mayer'ın söylediği ve gitarla eşlik ettiği sekiz şarkıdan oluşan EP'deki tek istisna, Mayer'ın yalnızca vokal yaptığı "Comfortable"'dır. Açılış şarkısı "Back To You"da EP'nin yapımcılarından David "DeLa" LaBruyere'in de bas çaldığı bir grup çalmıştır. Ardından Mayer ve LaBruyere Georgia'nın tamamı ve komşu eyaletleri kapsayan bir tura çıktı. Mayer, popüler olmaya başladı ve Mart 2000'de South by Southwest'e çıkmasıyla Aware Records'un dikkatini çekti. Mayer bu şirketle çalışmaya başladı. Mayer'ın Aware Festival konserlerinde çıkmasını ve şarkılarının Aware derlemelerinde yer almasını sağladıktan sonra, 2001'in başlarında, Aware onun internetten yayımlanan ilk albümü "Room for Squares"'ı çıkarttı. Bu süreçte Aware, Columbia Records ile bir anlaşma imzaladı. Bu anlaşmayla, Aware sanatçılarının plak şirketleriyle yapacağı sözleşmelerde ilk görüşme hakkı Columbia'ya ait oldu. Dolayısıyla, aynı yılın Eylül ayında Columbia "Room for Squares"'ı remiksledi ve yeniden çıkarttı. İlk büyük bandrollü albüm çıkışının bir parçası olarak albümün çizimleri güncellendi ve albüme "3x5" adlı parça eklendi. Yeniden çıkartılan bu albüm ayrıca, Mayer'ın bağımsız albümü "Inside Wants Out"'un ilk dört parçasının yeniden ele alınmış stüdyo versiyonlarını da içermekteydi. 2002'nin sonlarında "Room for Squares" aralarında "No Such Thing," "Your Body Is a Wonderland" ve son olarak "Why Georgia'nın da bulunduğu birçok radyo hiti üretmişti. 2003'te Mayer "Your Body Is a Wonderland" ile En İyi Erkek Pop Vokal Performansı dalında Grammy Ödülü'nin sahibi oldu. Ödül kabul konuşmasında ""Bu çok, çok çabuk oldu ve söz veriyorum ki yetişeceğim."" sözlerini kullandı. 2003'te Mayer Birmingham, Alabama'da verdiği bir konserin "Any Given Thursday" adıyla CD ve DVD'sini çıkarttı. Konser daha önce kaydedilmemiş, ancak sonradan "Heavier Things"'de yer almış olan (Cook'la birlikte yazdığı) "Man on the Side" ve "Something's Missing" gibi parçaları da içerir. Ayrıca "Covered In Rain" de bu konserde yer alır. DVD ekindeki belgesele göre bu parça "covered in rain" dizesini içeren "City Love"ın ikinci bölümü niteliğindedir. Ticari açıdan albüm kısa sürede "Billboard" 200 listesinde on yedi numaraya yükseldi. CD/DVD birbiriyle uyumlu ancak ılımlı övgülerle karşılandı; eleştirmenler onun pop-idol imajı ile o dönemde yeni ortaya çıkan gitar hünerini birbirinden ayırarak ele aldı. Allmusic'ten Erik Crawford "O Stevie Ray Vaughan'ın 'Lenny'sinin coverını çalarken kendisini kanıtlayan mükemmel gitar kahramanı mı, yoksa ergenlik çağındaki kızların 'Your Body Is a Wonderland'i çaldıktan sonra çığlıklar attığı bir gençlik idolü mü?" diye sordu. Mayer'ın ikinci albümü "Heavier Things" 2003'te piyasaya sürüldü ve genellikle olumlu eleştiriler aldı. "Rolling Stone, Allmusic" ve "Blender" da, biraz temkinli de olsa olumlu görüş bildirdi. "PopMatters", albümün "tahmin edilebileceği kadar fazla kusurunun bulunmadığını" belirtti. Albüm ticari başarı yakaladı ve "Room for Squares" kadar iyi satmadıysa da ABD "Billboard" 200 listesinde bir numaraya çıktı. Mayer ilk bir numara teklisini "Daughters" şarkısıyla kazandı. Aynı şarkıyla Alicia Keys ve Kanye West gibi katılımcıları geride bırakarak 2005 Grammy Yılın Şarkısı ödülünün de sahibi oldu. Ödülünü Mayıs 2004'te ölen büyükannesi Annie Hoffman'a adadı. Ayrıca En İyi Erkek Pop Vokal Performansı ödülünü Elvis Costello, Prince ve Seal gibi isimleri geride bırakarak kazandı. 9 Şubat 2009'da The Ellen DeGeneres Show'da yapılan söyleşide Mayer, Grammy Yılın Şarkısı ödülünü almaması gerektiğini, çünkü Alicia Keys'in "If I Ain't Got You" parçasının daha iyi olduğunu düşündüğünü belirtti. Bu düşüncesinden dolayı Grammy ödülünü ikiye bölerek üstteki parçayı Keys'e verdi ve alt kısmı kendisine sakladı. 37. Yıllık Songwriters Hall of Fame Giriş Töreninde Mayer, Hal David Starlight Ödülüyle onurlandırıldı. Mayer 2004'teki ABD turnesinin yedi gecesinden canlı konserlerini kaydetti. Bu kayıtlar iTunes müzik deposundan, iyi anlarla birlikte hataları da içerdiğini gösteren "as/is" adıyla sunuldu. Birkaç ay sonra "as/is" gecelerinden bir "en iyiler" CD'si derlendi. Albümde Marvin Gaye şarkısı "Inner City Blues (Make Me Wanna Holler)"'ın daha önce yayımlanmamış bir coverı da bulunmaktadır. Şarkıda Mayer'ın destek sanatçısı DJ Logic'in turntable solosu bulunmaktadır. "as/is"'in tüm albüm kapaklarında insana benzer şekilde çizilmiş tavşanlar vardır. Gün ışığına çıkmasıyla birlikte, Mayer'ın diğer alanlardaki yetenekleri de talep görmeye başladı. Steve Jobs onu Ocak 2004'te yazılım uygulaması GarageBand'in tanıtılacağı Apple'ın yıllık Macworld Conference & Expo toplantısının açılışına davet etti. Bu kısa süreli performans Mayer'ı etkinliğin demirbaşı haline getirdi. Mayer iPhone'a ilişkin duyurunun yapılmasının ardından, Macworld 2007'de solo performansıyla sahnede yine Jobs'la birlikte yer aldı. Mayer ayrıca, Volkswagen ve BlackBerry Curve reklamları yaptı. Mayer, kapsamlı iş birlikleri yapmaya başladı, sık sık kendi türünün dışındaki sanatçılarla çalışıyordu. Common'ın "Go!" ile Kanye West'in "Bittersweet Poetry" çalışmalarında yer aldı Bu iş birliklerinin ardından, Mayer, rap ağırsıkletleri Jay-Z ile Nelly'den övgüler aldı. Hip hop topluluğundaki duruşu sorulduğunda, Mayer şu yanıtı verdi: "Şu anda oradaki mesele müzik değil. Bu nedenle bence hip-hop, rock'ın bir zamanlar bulunduğu yerde." Mayer bu dönemde müzikal yönünde değişim göstermeye başladı; "akustik duyarlık dükkânını kapatmakta olduğu" açıkladı. 2005'te, Buddy Guy, B.B. King, Eric Clapton, caz sanatçısı John Scofield dahil birçok blues sanatçısıyla bir dizi iş birliği yapmaya başladı. Ayrıca, efsanevi caz piyanisti Herbie Hancock ile Manchester, Tennessee'deki Bonnaroo Müzik Festivali'nde bir şovu kapsayan bir turneye çıktı. Bu iş birlikleri, Clapton ("Back Home", Crossroads Guitar Festival), Guy ("Bring 'Em In)", Scofield (""), ve King ("") gibi birçok sanatçıyla kayıt yapmasını sağladı. Mayer duygusal şarkıcı-söz yazarı olarak yerini korurken, aynı zamanda yukarıdaki birçok sanatçının yanında Jimi Hendrix, Stevie Ray Vaughan, Robert Cray ve Freddie King'den ilham alan başarılı bir gitarist olarak da dikkat çekti. 2005'in ilkbaharında, Mayer, önceki stüdyo çalışmalarından tanıdığı basçı Pino Palladino ve davulcu Steve Jordan ile birlikte John Mayer Trio'yu oluşturdu. Trio, rock ve blues müziklerinin bir kombinasyonunu çaldı. Ekim 2005'te Trio, tüm biletlerin tükendiği bir kulüp turnesinde üç akşam, sahnesini The Rolling Stones'la paylaştı. Kasım'da ise, "Try!" adında bir canlı performans albümü yayımladı. 2006'nın ortalarında çalışmalarına ara verdi. Aynı yılın Eylül ayında Mayer, Trio'nun yeni bir bir stüdyo albümünün çalışmalarına başlamayı planladığını açıkladı. Mayer'ın son albümü "Continuum", 12 Eylül 2006'da yayımlandı ve prodüktörlüğünü Mayer ile Steve Jordan üstlendi. Mayer albümün kendi pop müzik imzasıyla blues'un duygusu, sesi, geleneği ve duyarlığını birleştirmeyi amaçladığını belirtti. Bu tarzda, yayımlanan trio albümü "Try!"dan iki parça— funky "Vultures" ile blues merkezli "Gravity"— da "Continuum" albümünde yer aldı. Mayer, "Gravity" şarkısının, yazdıkları içinde en önemli şarkı olduğunu ifade etti. "Continuum" albümünden çıkan ilk single, "The Ron and Fez Show"da çıkış yapan "Waiting on the World to Change" oldu. Şarkı, yayınlandıktan sonra 11 Temmuz 2006'da, iTunes Müzik Mağazası'nda haftanın en çok indirilen üçüncü şarkısı oldu ve "Billboard" Hot 100 listesine, 25 numaradan giriş yaptı. 23 Ağustos 2006'da, Mayer, Los Angeles radyo istasyonu Star 98.7'de, her parçaya yorum yaparak tüm albümünü çaldı. Daha sonraki bir versiyon ise ertesi gün Clear Channel Music internet sitesinde sunuldu. 21 Eylül 2006'da Mayer Kanıt Peşinde'de yer aldı ve "Waiting on the World to Change" ile "Slow Dancing in a Burning Room"'u çaldı. "Gravity" parçası, televizyon dizileri "House"'ın "Cane & Able" bölümünde ve "Numb3rs"'da yer aldı. 22 Ekim 2006'da Abbey Road Studios'da "Live From Abbey Road" programı için bir bölüm kaydetti. 7 Aralık 2006'da "Yılın Albümü" dahil beş dalda 2007 Grammy'lerine aday oldu. John Mayer Trio da "Try!" albümüyle aday gösterildi. "Waiting on the World to Change" ile En İyi Sözlü Pop Parçası, "Continuum" ile En İyi Pop Albüm ödüllerini aldı. Mayer "Waiting on the World to Change" teklisinin, müzisyen Ben Harper'ın vokalinin eklendiği akustik versiyonunun remiksini yaptı. "Continuum" albümünün kaydına hazırlanırken, Los Angeles'taki The Village'i usta müzisyen Robbie McIntosh ile beş şarkısının demo akustik versiyonlarını kaydetmek için tutmuştu. Bu kayıtlar 12 Aralık 2006'da "The Village Sessions" adıyla EP olarak piyasaya sürüldü. Mayer her zamanki gibi albümün kapak çalışmasını denetledi. Mayer Şubat 2007'de John Frusciante ve Derek Trucks ile birlikte "Rolling Stone"'un (#1020) kapağında yer aldı. "Yeni Gitar Tanrıları"ndan biri olarak gösterildi ve kapakta Eric Clapton'a atıfla "Slowhand, Jr." takma adıyla anıldı. Buna ek olarak "Time" dergisi editörleri tarafından 2007'nin En Etkili 100 isminden biri seçildi. 20 Kasım 2007'de "Continuum" albümü, internet ve satış mağazalarında yeniden satışa sunuldu. Bu defa albüm, 2007 turnesinden, beşi "Continuum"'dan, diğeri ise Ray Charles'ın "I Don't Need No Doctor" parçasının coverı olan altı şarkının yer aldığı bir bonus disk içeriyordu. Yeni single'ı "Say" de ayrıca iTunes'tan dinleyiciye sunuldu. 6 Aralık 2007'de "Belief", 2008 Grammy Ödülleri'nde En İyi Erkek Pop Vokal dalında aday gösterildi. Törende Alicia Keys'e "No One" parçasında eşlik etti. Şubat 2008'de Mayer aralarında David Ryan Harris, Brett Dennen ve Colbie Caillat'ın da olduğu çeşitli müzisyenlerin performanslarını da kapsayan, Karayiplere üç günlük bir gemi gezisine ev sahipliği yaptı. Etkinliğin adı "The Mayercraft Carrier", geminin adı ise, "Carnival Victory" idi. Bunun devamı niteliğindeki tur "Mayercraft Carrier 2" ise Long Beach, Kaliforniya'da başladı ve Carnival Splendor gemisiyle 27-31 Mart 2009 tarihlerinde yapıldı. 8 Aralık 2007'de Nokia Theatre L.A. Live'de verdiği konserin Danny Clinch tarafından yönetilen filmi, 1 Temmuz 2008'de "Where the Light Is" adıyla piyasaya sürüldü. Film akustik bir bölüm ile John Mayer Trio ile olan bir bölüm, ardından da John'un "Continuum" albümündeki grubuyla olan bölümü içerir. DVD ve Bluray'deki bonus materyaller arasında Mayer'ın sahne arkası görüntüleriyle Mulholland Drive'da çalarken çekilen görüntüleri de yer alır. Mayer Avustralyalı soul sanatçısı Guy Sebastian'ın "Like it Like That" albümünde yer alan üç şarkıda onunla çalıştı. Ayrıca, Crosby Loggins'in ilk LP'si "Time to Move"'a adını veren parçada gitar çaldı. 7 Temmuz 2009'da Mayer Michael Jackson'ı anma töreninde gitarla şarkıcının Human Nature parçasının enstrümantal bir versiyonunu çaldı. 17 Kasım 2009'da Mayer'in dördüncü stüdyo albümü "Battle Studies" yayımlandı ve albüm "Billboard" 200 listesine zirveden girdi. On bir parça içeren albümün süresi kırk beş dakikadır. İlk single "Who Says" albümden önce, 24 Eylül 2009'da piyasaya çıktı. Onu 19 Ekim'de ikinci single "Heartbreak Warfare" izledi. Albüm, ticarî başarısına rağmen eleştirmenlerden hem olumlu, hem olumsuz eleştiriler aldı. Bazıları albümü coşkulu buldu ve sanatçının "en cesur" albümü olarak niteledi. Kimileri albümü "güvenli" olarak niteledi ve "Şarkıcı-söz yazarı Mayer ile şehir adamı Mayer arasındaki bağlantı bazen, aynı bedenin içinde değillermiş gibi kopuk" yorumunu yaptı. Mayer da, "Rolling Stone" dergisiyle yaptığı söyleşide "Battle Studies"in en iyi albümü olmadığını kabul etti. Mayer 2002'de tıbbi bakım, eğitim, sanat ve yetenek gelişimi gibi alanlar için gelir toplamaya yönelik, kâr amacı gütmeyen bir organizasyon olan "Back To You" Derneğini açtı. Dernek, gitar penaları, tişörtler ve imzalı CD'ler gibi özel John Mayer eşyalarının açık artırmayla satışından gelir elde etmektedir. Açık artırmalar başarılı olmuş, kimi biletler itibari değerlerinin on yedi katı fiyata satılmıştır. Mayer Nisan 2007'de blogunda yazdığı bir yazıda, küresel ısınmayı tersine çevirmeye katkıda bulunmayı amaçlayan "Another Kind of Green" adlı yeni bir çalışmadan söz etti. Mayer böylece ekolojik duyarlığı artırmayı amaçladı. Kendi yaşam tarzını korurken, bir yandan "plastiğe alternatif ucuz ve kolay" ürünler tasarladı, uyguladı ve blogunda başkalarını da bu yönde çaba harcamaları için teşvik etti. Ayrıca tur otobüsünü biodizele çevirdi. Mayer, yeniden kullanılabilir bakkal çantası ve su şişesi üretimi amacıyla Incase ile ortak oldu. Mayer, 7 Temmuz 2007'de küresel ısınmaya dikkat çekmeyi amaçlayan Live Earth projesinin East Rutherford, New Jersey'deki konserine katıldı. 2007 yazından başlayarak, çevreci grup Reverb bilgi alınabilecek kulübeler kurdu ve Mayer'ın ekibine şarkıcının turneleri sırasında enerji tasarrufu yapabilmeleri için yardım etti. Mayer kariyeri boyunca birkaç gelir elde etme ve bağış toplama amaçlı televizyon programında yer aldı. Virginia Tech katliamı sonrasında Dave Matthews Band, Phil Vassar ve Nas ile birlikte, 6 Eylül 2007'de okulun stadyumu olan Lane Stadyumu'nda ücretsiz konser verdi. 8 Aralık 2007'de First Annual Charity Revue'yü sundu. Önce John Mayer Trio, daha sonra ise turne grubuyla akustik bir performans sergiledi. Bu konserden elde edilen gelir, Toys for Tots, Inner City Arts ve the Los Angeles Mission'a bağışlandı. Konserin CD ve DVD'si Temmuz 2008'de "Where the Light Is" adıyla satışa sunuldu. Bunların satışından sağlanacak gelirin bağışlanıp bağışlanmayacağı açıklanmadı. Mayer ayrıca, Tibet ile Dalai Lama Tenzin Gyatso'yu destekleme amacına yönelik ünlülerden oluşan bir inisiyatif olan "Songs for Tibet"te yer aldı. Bir "Rolling Stone" söyleşisinde Mayer, eski Columbia Records başkanı Don Ienner'in "Continuum" albümünü sert şekilde eleştirmesinin ardından, kısa süre için de olsa, müziği bırakıp tam zamanlı olarak tasarım alanında çalışmayı düşündüğünü belirtti. Öte yandan Mayer'ın tasarıma olan ilgisi kendisini çeşitli yollarla belli ediyordu. 2003'te Martin Guitars Mayer'a kendi imzasını taşıyan OM-28 John Mayer adlı akustik gitarı verdi. Gitarın sürümü, bir Atlanta alan kodu olan 404 sayısıyla sınırlıydı. Bu modeli, 2005 yılında çıkarılan iki Fender marka Stratocaster elektro gitar izledi. Üçüncü bir Stratocaster ise bu kez 100 taneyle sınırlı olarak üretildi. Ocak 2006'da Martin Guitars, Martin OMJM John Mayer akustik gitarı satışa sundu. Bu gitarın Martin OM-28 John Mayer'ın birçok özelliğini taşıması, ancak daha uygun bir fiyattan satılması öngörüldü. Ağustos 2006'da Fender, SERIES II John Mayer Stratocaster'ları üretmeye başladı. Bu serinin renklerinde değişiklikler yapıldı. Ocak 2007'de Two Rock, Mayer'la özel tasarım amfiler için işbirliği yaptı. Bunların yalnızca (hepsi Mayer tarafından imzalanmış) 25'i halka sunuldu. Haziran 2007'de üzerinde "Continuum" motifinin bulunduğu gitarlar ve John Mayer imzalı 500 Fender Statocaster in Cypress-Mica piyasaya sürüldü. Sınırlı sayıdaki Cypress-Mica model gitarlar, Mayer'ın Incase tasarımlarıyla işbirliğinin ürünü olan INCSvsJM enstrüman çantalarını da kapsıyordu. Mayer aynı zamanda tutkulu bir gitar koleksiyoncusudur ve 2006 yılında koleksiyonu 200 parçayı aşmıştır. Gitarlara ek olarak Mayer'ın el yapımı ürünleri, tişörtten gitar çantasına ve kendisinin çok sevdiği spor ayakkabılarına kadar çeşitlilik gösterir. 2006 Ağustosunda Mayer, Mayer temalı eşyaların giyim kısmını oluşturan, kendi tasarımlarından oluşan JMltd'yi başlattı. Ürünler internet sitesinde satışa sunuldu. 1 Haziran 2004 tarihinde, "Esquire" dergisinde, Mayer, "John Mayer Müzik Dersleri" adlı bir köşede yazmaya başladı. Her bir makale, bir ders ile Mayer'ın kişisel ilgi alanları ya da çeşitli popüler konulara ilişkin (çoğu zaman mizahi) görüşlerini içerir. Her yazı, seçilmiş bir ders ile kişisel ve popüler ilgisi üzerine çeşitli konulardan oluştu. Ağustos 2005 sayısında, okurlarını, yazmış olduğu bestelenmemiş sözleri için beste yapmaya çağırdı. Kazanan Los Angeles'tan Tim Fagan oldu, sonuç, derginin Ocak sayısında açıklandı. Mayer, online olarak da aktif olmakta ve dört bloguna devam etmekte: bir MySpace sayfası, resmî sitesindeki bir blog, Honeyee.com'da bir başkası ve StunningNikon.com'da bir resim blogu. Blogların önceliği Mayer'ın kariyeri ile ilgili olsa da, bloglarda ayrıca şakalar, komik videolar, Mayer'ın kişisel aktiviteleri de yer aldı; zaman zaman içerikte birikmekteler. Mayer, blogları bir reklamcı aracılığıyla değil, bizzat kendisinin yazdığını belirtti. 23 Ocak 2008 tarihli resmî blog girdisi "Done & Dusted & Self Conscious & Back to Work." yazılı bir grafik ve devamında "Muharebenin teorik spekülasyonunda, ön yargıda, yanlış usavurmada, gururda, övüngende tehlike vardır. Tek güvenli kaynak, doğaya dönüştür." yazan bir sözden oluştu; önceki tüm blog girdileri silindi. Mayer, daha sonra birkaç defa bu girdinin içeriğini değiştirdi ve blog yazmaya devam etmekte. 2000'lerin ortalarında, stand-up komedi, Mayer'ın hobisiydi. New York'taki ünlü Comedy Cellar'da ve diğer bazı yerlerde düzenli olmayan şekilde sahne aldı. Bunun kendisine, daha iyi yazmada yardım ettiğini söylemekle beraber, medyanın ilgisinin, ne söylediğine daha çok dikkat etmesi gereğini artırdığını ve ayrıca komik olmadığını düşündüğünü belirtti. 2004 yılında Mayer, VH1 kanalında yayınlanan "John Mayer Has a TV Show" adlı yarım saatlik komedi gösterisinde yer aldı. Bu gösteride Mayer, ayı kıyafeti giymek ve konser vereceği yerin yanındaki park alanında kendini göstermeksizin konserine gelen kişileri rahatsız etmek gibi maskaralıklar yaptı. 14 Ocak 2009'da CBS Mayer'la bir şov için görüştüklerini, bunun bir özel program olarak ya da devamlı olarak yayınlanacağını belirtti. "Rolling Stone"la yaptığı ve 22 Ocak 2010'da internette yayımlanan bir söyleşisinde Mayer, "John Mayer Has a TV Show" adını taşıyan böyle bir şov üzerinde çalışıldığını doğruladı ve şov için personel işe alındığı bilgisini verdi. Konsepti ise, "Benim de biraz yönlendirebileceğim yüksek kaliteli bir müzik performans şovu. Sanatçıların iyi görünmesi ve müziklerinin iyi yansıtılması üzerine." sözleriyle açıkladı. Sanatçı ayrıca "Chappelle's Show" adlı gösteride ve "Late Night with Conan O'Brien"ın son bölümünde de göründü. Mayer, bunun dışında O'Brien'ın "Tonight Show" adlı gösterisinin ilk haftasında John Mayer Trio ile beraber yer aldı. Solo müzisyen olmasına karşın Mayer, aralarında Maroon 5, Guster, Howie Day, Mat Kearney, Counting Crows, Ben Folds, The Wallflowers, Teitur, Brett Dennen, Sheryl Crow, Colbie Caillat, OneRepublic ve Paramore'un bulunduğu çok sayıda grup ve şarkıcıyla turneye çıktı. Kısa süre önce ""Cars" Film Müzikleri" albümünde birlikte yer alan Crow ve Mayer, 2006'da, Ağustos'tan Ekim'e dek süren bir turneye çıktı. Mayer Kuzey Amerika'da gördüğü ilgiye orada da ulaşabilmek amacıyla, 2007'de Avrupa turnesine çıktı. Kuzey Amerika "Continuum" turnesinin ilk ayağı 28 Şubat 2007'de Madison Square Garden'daki bir şovla başladı. 2010'da, Mayer ve Keith Urban CMT Crossroads konserinde birlikte sahne aldılar ve kendi şarkılarının yanı sıra, George Michael'ın "Faith" parçasını da seslendirdiler. Bu performans sonrasında Mayer ve Urban, 2010 CMT Ödülleri gibi bazı törenlerde yeniden birlikte sahneye çıktılar. Mayer canlı performanslarının pek çoğunu kaydettirmekte ve bu kayıtları ticari olmayan şekilde piyasaya sunmaktadır. Bu sayede hayranlarına canlı deneyimi yeniden yaşama fırsatı vermekte ve hayranlar arası etkileşimi teşvik etmektedir. Mayer Krav Maga disiplininin takipçilerindendir. Her yıl yapılan Interfaith Baking Contest adlı yemek yarışmasını sunar. Bu yarışmada hayranlarının yıl sonunda, tatil döneminde kendisine yolladığı pişmiş yemek resimleri arasından en beğendiğini seçer. Birkaç dövmesi vardır. Bunlar, sırasıyla sol ve sağ kolunda bulunan "Ev" ve "Yaşam" ("Life" adlı şarkısının adından gelir), göğsünün sol tarafındaki "77" (doğum yılı) ve sağ omuzunda bulunan koi-varî bir balıktır. Sol kolunun tamamı, yavaş yavaş yaptırdığı ve Nisan 2008'de tamamladığı kol dövmesi ile kaplıdır; bunlar: omuzunda "SRV" (idolü Stevie Ray Vaughan için), pazısında dikdörtgen bir şekil, iç kolunda ejderha-vari bir figür ile birçok diğer çiçeksi şekiller. 2003 yılında, önkolunda üç tane kare dövme yaptırdı, bunların içini yavaş yavaş dolduracağını açıkladı. 2010 itibarıyla karelerden ikisinin içi doldurulmuş durumdadır. Mayer, kol saati koleksiyonu meraklısıdır ve sahip olduğu saatler, on bin dolarlar değerindedir. Mayer, ayrıca, spor ayakkabı koleksiyonu yapmaktadır ve 2006 itibarıyla tahmini 200 çiftten fazla ayakkabısı vardır. Mayer'ın annesiyle babası 27 Mayıs 2009'da anlaşmalı olarak boşandı. Boşanmanın ardından Mayer 82 yaşındaki babasını Los Angeles'ta bulunan bir bakım merkezine yerleştirdi. Mayer, zamanını Los Angeles banliyösündeki (ses mühendisi arkadaşı Chad Franscoviak ile paylaştığı) evi ile New York'ta bulunan apartmanı arasında geçirmektedir. Mayer, 2002'de Jennifer Love Hewitt ile çıktı. Mayıs 2006'da bir komedi programında, birlikte hiç seks yapmadıklarına dair şaka yaptı, ardından Hewitt'ten boşboğazlığından dolayı özür diledi. Aksi yöndeki dedikodulara rağmen Mayer, 2003'te Heidi Klum ile çıkmadı. Mayer'ın Jessica Simpson'la 2006'nın ortalarında başlayan ilişkisi dokuz ay sürdü. Dedikodular Ağustos ayında "People" dergisinin haberiyle başladı. Fakat Mayer ile Simpson'ın yeni yıl tatilini New York City'de birlikte geçirmesi ve Christina Aguilera'nın yılbaşı partisine katılmaları, söylentileri doruğa çıkardı. 2007 Grammy Ödülleri töreninde Ryan Seacrest, kırmızı halıda Mayer'a Simpson ile olan birlikteliğini sorduğunda, Mayer, Japonca cevap verdi. İlk çelişkili çevirilere rağmen, "Jessica, hoş bir kadın ve onunla olmaktan mutluyum." Simpson da Mayer'ın 2007 Continuum turnesinin birçok gününde, Mayer'a eşlik etti, ikili aynı yılın Mart ayında Roma'ya seyahate çıktı. Fakat, çift, Mayıs 2007'de ayrıldı. Eylül 2007'de aktris Minka Kelly ile çıkmaya başladı, yılın bitiminden önce ikili ayrıldı. Mayer, Nisan 2008'de Jennifer Aniston ile çıkmaya başladı, fakat Mayer, Ağustos ayında ondan ayrıldı. Ekim 2008'de ilişkilerine yeniden başladılar. Mayer, Şubat 2009'da Aniston'a 81. Akademi Ödülleri'nde eşlik etti. Şarkıcı, NYC röportajı esnasında PopSugar bloguna "Benim ilk Oscarımdı." dedi. "Ve benim ilk Oscar erkek arkadaşı oluşumdu." Çift, üç hafta sonra Mart 2009'da ayrıldı. Ünlü kişilerle yaşadığı ilişkiler "çapkın" olarak tanınmasına yol açtı. Mayer'ın Jessica Simpson'la ilişkisi bazı kişisel davranış değişiklikleriyle çakıştı ve bunlar magazin basınında yer alma oranını önemli derecede artırdı. Önceleri Mayer uyuşturucu, alkol, gece kulüpleri, kırmızı halı etkinlikleri, ünlülerle birliktelikler ve müziğine odaklanmasını olumsuz etkileyeceğini düşündüğü her şeyden uzak durmaya kesin kararlı olduğunu ifade etti. Öte yandan Mayer söyleşilerinde, yirmili yaşlarındayken, kendisini daha dışa dönük olmaya motive eden, uç noktada "kaygı giderici" bir dönem yaşadığından söz etti. Mayer'ın medyayla ilişkisi tartışma yarattı. Söyleşilerindeki tarzı nedeniyle, lafı fazla uzattığı ve kendisinin farkında olduğu söylendi. Magazin basınıyla (bir TMZ bölümünü sunması ve Perez Hilton'la Twitter'da yaşadığı atışmaları da kapsayan) görüşmeleri, New York'taki spor salonunun önünde Aniston'la neden ayrıldıklarını açıkladığı, önceden planlanmamış bir basın toplantısıyla son buldu. Ayrılık dönemindeki tutumu hoş karşılanmadı ve Mayer duyarsız davranmakla ve görünüşü kurtarmaya çalışmakla eleştirildi. Mayer daha sonra "O dönem, hayatımın en kötü dönemlerinden biriydi" dedi ve bunu Aniston'ı incitmesinin sorumluluğunu almak amacıyla yaptığını ifade etmeyi sürdürdü. Basına bir daha konuşmayacağı iddialarına karşın "Playboy" dergisine verdiği (ve 10 Şubat 2010'da internet sitelerinde yer alan) bir söyleşisi medyada ve Twitter'da kadın düşmanı, ırkçı ve eski sevgilisiyle aralarındaki özel bilgileri ifşa eden biri olarak suçlanmasına yol açtı. Twitter'dan "nigger" sözcüğünü kullanmasına ilişkin olarak "Duygusal açıdan bu kadar anlam yüklü bir sözcüğü mantıklı bir şekilde ifade edebileceğimi düşünmek benim kibirliliğimdi." diyerek özür diledi. Ayrıca aynı gece grubu ve hayranlarından Nashville'deki konserinde göz yaşları içinde özür diledi. Grammy Ödülleri her yıl National Academy of Recording Arts and Sciences tarafından dağıtılmaktadır. Mayer, on sekiz adaylık arasında yedi ödül kazandı. Beverly Hills (anlam ayrımı) Beverly Hills: Bahçesaray Antlaşması Bahçesaray Antlaşması ya da Çehrin Antlaşması, 1676-1681 Osmanlı-Rus Savaşı ‎sonunda Osmanlı İmparatorluğu ile Kırım Hanlığı ve Rusya Çarlığı arasında Bahçesaray, Kırım'da 3 Ocak 1681'de imzalanmış olan bir antlaşmadır. Aynı zamanda Rus Çarlığı ile Osmanlı İmparatorluğu arasında yapılan ilk resmi antlaşmadır. Bu antlaşmanın ana hükümlerine göre Osmanlı Devleti ve Moskova merkezli Rusya Çarlığı arasında 20 yıl süreli bir barış hüküm sürecek ve iki devletin arasındaki sınır Dinyeper Irmağı olacaktı. Her iki taraf da Dinyeper Irmağı ile güney Buğ Irmağı arasında yerleşme yapılmamasını garanti etti. Nogay göçmenlerinin Ukrayna'nın güney steplerinde gezginlik yapmaları kabul edildi. Zaporozhtsi Kazaklarının Dinyeper Irmağı ve yan ırmakları üzerinde balıkçılık yapma hakları, güneyde tuzla işletme hakları ve Dinyeper Irmağı ve Karadeniz üzerinde deniz vasıtası kullanma hakları değişmeden kalacaktı. "Sağ Ukrayna Kıyıları (Pravoberezhna Ukrayina)" yani Ukrayna'da Dinyeper Nehri doğusu ve Zaporozhtsi Kazaklar bölgelerinin Rusya Çarlığı egemenliği altında olduğunu Osmanlılar kabul etti. Buna karşılık Kiev bölgesinin güneyi (özellikle Çehrin), Bratslav bölgesi ve Podolya Osmanlı egemenliği altında kaldığı onaylandı. Yahyalar, Yenimahalle Yahyalar, Ankara'nın Yenimahalle ilçesinde, genelde gecekonduların bulunduğu ve alt-orta gelir düzeyine mensup ailelerin yaşadığı semt. Ankara'nın en büyük mezarlığı olan Karşıyaka Mezarlığı bu semte yakındır. O nedenle Ankara'da mermer işi ile uğraşan esnafın çoğu bu semtte idi. Ancak büyükşehir belediyesinin planları doğrultusunda Yahyalar'daki mermer atölyeleri şehrin biraz daha dışına taşınmıştır. Yenimahalle Belediyesi tarafından son dönemlerde gerçekleştirilen bazı hizmetler, Yahyalar semtinin gelişmesine katkıda bulunmaktadır. Semtte bir açık pazar, bir de hatıra ormanı vardır. Açık pazarda 2018 yılı Haziran ayında toplu iftar düzenlenmiş, yine aynı yıl Eylül ayında açıkhava sineması etkinliği gerçekleştirilmiştir. Ayrıca Ankara Büyükşehir Belediyesinin "Yahyalar Aile Yaşam Merkezi" bu semtte bulunmaktadır. 2019 yılında semtte Cumhur İttifakı Yahyalar Bölge Başkanlığı açılmıştır. Yahyalar ile Yakacık Mahallesi arasında dolmuş (minibüs) seferleri yapılmaktadır. Tommy Wiseau Tommy Wiseau, Amerikalı senarist, yönetmen, yapımcı ve oyuncu. Wiseau Films prodüksiyon şirketinin kurucusu. Wiseau, "gelmiş geçmiş en kötü film" olarak tanımlanan ve kült film statüsünde olan "The Room" adlı filmiyle bilinir. Ayrıca "Homeless in America" belgeseli ile "The Neighbors" sitcomunu da hazırlayıp sunmuştur. Değirmenlik bölgesi Değirmenlik bölgesi, Kuzey Kıbrıs'ın Lefkoşa ilçesinde Değirmenlik ve etrafındaki alanları kapsayan tarımsal bölgesidir. Toplam alanı 85.357 kilometrekaredir (85,357 dönüm). Bölgede 54.325 kilometrekare tarımsal arazi, 13.689 kilometrekare ormanlık alan, 5.178 kilometrekare hali-mera arazisi ve 12.165 kilometrekare kullanılmayan arazi vardır. Reddit Reddit, Conde Nast Digital şirketine ait bir sosyal haber, tartışma sitesidir. Siteye kayıtlı kullanıcılar bağlantı, metin, fotoğraf ve video içerebilen gönderiler paylaşabilir, diğer kullanıcılar da bu gönderileri oylayarak gönderinin sayfada üste çıkmasını veya alta inmesini sağlayabilirler. Reddit'te gönderiler kullanıcılar tarafından oluşturulmuş; spor, oyun, müzik, yemek, fotoğrafçılık gibi farklı konuları ele alan, "subreddit" denilen alt gruplarda paylaşılır. Bir subreddit'te paylaşılmış gönderi yeteri kadar oy alırsa bu gönderi Reddit'in ana sayfasına çıkar. Siteye kayıtlı her kullanıcı kendi subreddit'ini oluşturabilir. Reddit'in ismi İngilizce'deki "Bunu Reddit'te okudum" anlamına gelen "I have read it on Reddit" kelime oyunundan gelir. Reddit'teki içerikler kullanıcılar tarafından oluşturulur. Kullanıcıların oluşturduğu gönderiler bağlantı, fotoğraf, video veya sadece metin içerebilir. Siteye kayıtlı olmayan ziyaretçiler siteye girdiklerinde sadece yüksek oy alarak anasayfaya çıkan gönderileri görürler. Reddit'te gönderiler kullanıcılar tarafından oluşturulmuş; spor, oyun, müzik, yemek, fotoğrafçılık gibi farklı konuları ele alan, "subreddit" denilen alt gruplarda paylaşılır. Kullanıcılar gönderilere yorum yapabilir ve gönderiyi oylayabilirler. Ayrıca kullanıcılar yorumları da oylayabilir, onlara da cevap verebilirler. Kullanıcılar aldıkları oylara göre "karma" denilen puanı elde ederler. Bu puan profillerinde gözükür ve negatif bir sayıya düşebilir. Karmasının düşük olması kullanıcının bazı subredditlerde paylaşım yapmasını veya gönderi paylaşmasının engellenmesine sebep olabilir. Subredditlerin ismi "r/" ile başlar. Subredditlerin internet adresi de bu şekildedir. Mesela "r/Science" subredditinde bilim ile ilgili paylaşımlar yapılır. Bu subreddit'in adresi de "www.reddit.com/r/science" dır. Kullanıcı isimleri ise "u/" ile başlar. Mesela reddit'in CEO'su Steve Huffman'in ismi budur: "u/spez". Her subreddit'in kendi moderatörleri ve kuralları vardır. Subredditi oluşturan kişi istediğini moderatör yapabilir. Moderatörler isterlerse bir kullanıcıyı bu subreddit'ten yasaklayabilir, bu subreddit'teki gönderileri ve yorumları silebilirler. Ayrıca subredditlerin hepsini kapsayan Reddit'in de kendi kuralları ve adminleri vardır. Bunlar subreddit moderatörlerinin yetkisine sahip olmakla birlikte subredditleri silebilir, kullanıcıları Reddit'in tamamından yasaklayabilirler. Reddit 2005 yılında Virginia Üniversitesi öğrencileri Steve Huffman ve Alexis Ohanian tarafından kuruldu. Y Combinator sitesinden maddi destek aldı. Siteyi geliştiren ve yöneten takıma 2005 yılında Christopher Slowe ve Aaron Swartz da katıldı. Wired'ın da sahibi Condé Nast yayınevi tarafından 2006 yılında satın alındı. Reddit 2008 yılında açık kaynak koduna geçti. Ocak 2010'da Reddit kullanıcıları Haiti'deki deprem mağdurları için $134,000 bağış yaptı. Temmuz 2010'da Reddit Gold adlı aylık $3.99 olan ücretli sisteme geçti. Buna göre siteye para karşılığı üye olan kullanıcılar için bazı ekstra özellikler getirildi. 2011'de Condé Nast'ın alt şirketi olduğu Advance Publications'un bir alt şirketi oldu. 2014'te Reddit'e Sam Altman tarafından 50 milyon dolar yatırım yapıldı ve şirket 500 milyon dolar değerine ulaştı. 2017'de Reddit'e 200 milyon dolar daha yatırım yapıldı ve değeri 1.8 milyar dolara ulaştı. Advance Publications en büyük hissedar olmaya devam etti. Tencent Şubat 2019'da Reddit'e şu ana kadar yapılmış en büyük yatırım olan 300 milyon dolarlık bir yatırım yaptı ve şirketin değeri 3 milyar dolara ulaştı. Reddit'te özgür düşünce ortamının olup olmadığı ve kullanıcıların özel bilgilerinin gizli tutulup tutulmadığı tartışmalı konulardır. 2016 yılında Reddit'in CEO'su Steve Huffman Reddit'te kendisine yapılan hakaret içeren yorumları değiştirip kendi ismi yerine Trump destekçilerinin açmış olduğu r/The_Donald subreddit'inin moderatörlerinin ismini koyduğunu itiraf etti. Huffman, aynı zamanda r/The_Donald subreddit'inde paylaşılan gönderilerin ana sayfaya çıkamayacağını da paylaştığı bir gönderi de belirtti. Huffman bunun sebebi olarak "üyelerinin kırmızı çizgiyi sürekli olarak geçtiği topluluklara" karşı önlem aldığını söyledi. Peter Shilton Peter Leslie Shilton (18 Eylül 1949, Leicester), kaleci pozisyonunda görev yapmış İngiliz millî futbolcudur. 3 Dünya Kupasında (1982, 1986, 1990) ve 2 Avrupa Futbol Şampiyonasında (1980, 1988) forma giyen futbolcu, 2 de Şampiyon Kulüpler Kupası şampiyonluğu yaşamıştır. Genç yaşta, İngiltere'nin kazandığı 1966 FIFA Dünya Kupası'nda kaleyi koruyan deneyimli kaleci, Gordon Banks'i yeriden etmesiyle de tanınmıştır. 13 yaşındayken Leicester City'nin altyapısına katılan Shilton, genç takımdaki 3 yıllık başarılı performansının ardından 16 yaşında adım attı. Profesyonellik sözleşmesine ilk kaleci olarak oynama şartını koyan Shilton, ülkesine 1966 FIFA Dünya Kupası şampiyonluğunu getiren oyunculardan biri olan kaleci Gordon Banks'e rağmen 4 lig maçı dışındaki tüm maçlarda ilk on birde oynadı. Forma şansı bulamayan deneyimli kaleci ise, sezon sonunda Stoke City'ye gitti. İlk lig maçına Mayıs 1966'da Everton karşısında çıktı. Ekim 1967'de Southampton'a kariyerindeki ilk ve tek golünü attı. 19 yaşına geldiğinde, kulübü küme düşmüş olsa da, 1969 FA Kupası Finali'nde Wembley Stadyumu'na çıkan Shilton, Bu kupada o zamana kadar oynayan kalecilern en genci oldu. 1974 yılında 325.000 £'e Stoke City'ye katılan Shilton, 1977'de ise 250.000 £'e Nottingham Forest'a transfer oldu. Brian Clough'nun başında olduğu Nottingham Forest, Premier League'e yeni yükselmişti. Coventry City'yle oynanan ve 0-0 biten maçtaki performansıyla futbol otoriteleri tarafından övgüyle söz edildi. İlk sezonu boyunca, kalesinde 37 lig maçında 18 gol gördü. Yeni takımında 1978'de lig şampiyonluğunu, 1978 ve 1979'da EFL Cup'ı kazandı. İsveç'in Malmö FF ekibini 3-2 yenen Nottingham Forest'la 1979 Şampiyon Kulüpler Kupası'nı kazandı. 1978'deki performansıyla İngiltere'de Yılın Futbolcusu Ödülü'ne layık görüldü. 1980'de Avrupa Süper Kupası'nı kazandı. Aynı yıl Şampiyon Kulüpler Kupası Finali'nde Hamburg'a 1-0 üstünlük sağlayarak Avrupa'nın futbol alanındaki en büyük kupasını ikinci kez kaldırdı. 1991'de Derby County'de hem oynadı hem de takımı yönetti, misyonunu Plymouth Argyle kulübünde de sürdürdü. 1995'te Wimbledon'a transfer oldu ama kaleci olarak ilk tercih Hans Segers olunca hiçbir maçta forma şansı bulamadı. Aynı yıl, Bolton Wanderers'ta görüldü ancak orada da sadece 1 maçta sahaya çıktı. 1995-1996'da Coventry City ve 1996'da West Ham United'a katılsa da forma aslanın ağzındaydı. 1996 yılına kadar 998 lig maçına çıkan Shilton, bu sayıyı 1000'e çıkarmak amacıyla Aralık 1996'da Leyton Orient'a gitti. 1000. rakamına ulaştığı Brighton & Hove Albion'la oynanan maç, Sky Sports kanalı tarafından canlı yayınlandı ve Guinness Rekorlar Kitabı'na girdi sezon boyunca 5 maç daha oynayıp 1005 karşılaşma sonunda futbol kariyerini 47 yaşında tamamladı. Aynı zamanda, English Football League ya da Premier League'de forma giyen en çok forma giyen 5. yaşlı futbolcu unvanına da sahip oldu. Shilton'un millî takımla tanışması ise Alf Ramsey'in teknik direktörlük zamanına denk geldi. ulusal takımı yeniden yaratma düşüncesinde olan Ramsey, Shilton'un performansından etkilendi ve Kasım 1970'te Batı Almanya karşısında kaleyi genç oyuncuya teslim etti. Shilton kalesinde sadece 1 gol gördü, 3 gol atan İngiltere maçı kazandı. Shilton, başarılı performansıyla 1972 Avrupa Futbol Şampiyonası elemelerindeki İsviçre maçında da oynadı. Genç Shilton'un performasına rağmen, İngiltere'nin kaledeki ilk tercihi hâlen Gordon Banks'ti. Shilton, ondan daha sonra gelmekteydi. Bu durumu değiştiren olay ise, 22 Ekim 1972'de Banks'in trafik kazası geçirmesi sonucu bir gözünü kaybederek kariyerine nokta koymasıydı. 1974 FIFA Dünya Kupası elemelerinde Polonya'ya deplasmanda 2-0 yenilen İngiltere, 17 Ekim 1973'teki rövanşta, Wembley'de, Allan Clarke'ın penaltı golüyle 1-0 öne geçti ve bu sonuç İngiltere'yi 1974 FIFA Dünya Kupası'na götürmesi için yeterliydi. Ancak Shilton Jan Domarski'den beraberlik golünü kalesinde görünce, 1-1'lik sonuç İngiltere'yi kupadan etti. 1975 ve 1976 yılları içerisinde sadece 1 kez İngiltere formasını giyen Shilton, Nottingham Forest'la elde ettiği başarılar sonrasında tekrar millî takımda yer almaya başladı. 1980 Avrupa Futbol Şampiyonası'nda sadece İtalya karşısında oynayabilen Shilton, iki yıl sonra ise 1982 FIFA Dünya Kupası'nda İngiltere'nin kalesini teslim aldı. Shilton, sadece Fransa maçında kalesinde gol görmüş ve İngiltere grupta oynadığı 3 maçı da kazanarak gruptan çıktı. 2. Turda Batı Almanya ve İspanya karşısında Shilton kaleyi rakip forvetlere kapatsa da, İngiliz forvetler suskun kalınca adaya dönme vakitleri geldi. 1982 FIFA Dünya Kupası'nın ardından Nottingham Forest'tn ayrılan Shilton, 1982-1987 arasında Southampton'la sahalarda yer aldı. Shilton'ın kendisi gibi Leicester City formasıyla İngiltere'de en çok forma giyen futbolculardan biri olan Banks'in 73 maçlık millî takım performansını 1986 FIFA Dünya Kupası elemelerinde Londra'da oynadığı Türkiye maçındaki mücadelesiyle geçti. 74. Millî takım sınavında İngiltere, Türkiye ağlarına 5 bıraktı ve Shilton da rakip forvetlere geçit vermedi. Elemelerde kaleyi 2 kez Gary Bailey'ye kaptırsa da, 1986 FIFA Dünya Kupası'nda teknik direktörün ilk tercihi yine Shilton'dı. 5 maçta kalesinde 3 gol gören Shilton'lı İngiltere, kupayı kazanan Arjantin'e çeyrek finalde 2-1'lik sonuçla kaybetti. Arjantinli golcü Diego Maradona'nın Shilton'ın elleri üzerinden eliyle attığı gol, dünya futbol tarihine "tanrının eli" olarak geçti. 1990 FIFA Dünya Kupası'nda tecrübesiyle İngiltere kalesinde yer alan Shilton, 7 maçta oynadı. 7 Temmuz 1990'da Bari'deki üçüncülük maçında İtalya'ya karşı 2-1 kaybeden İngiliz takımının kalecisi Shilton, 125. Millî maçı olan bu maçın sonunda sahalara veda etmiştir. 1991'de hem oynadığı hem de zaman zaman yönettiği Derby County'nin Football League First Division'dan düşmesinden sonra Hull City'den gelen teknik direktörlük teklifini kabul etmeyen Shilton, kulübünde yarım sezon daha kaldı. Şubat 1992'de Plymouth Argyle ile ilk kez, futbolcu olarak oynamasının yanında, aynı zamanda resmi olarak teknik direktör de oldu ve 3 sezon boyunca teknik direktörlük yaptı. Futbolu bıraktıktan sonra Shilton, mali problemleri nedeniyle kısa süreliğine Middlesbrough'da kaleci antrenörlüğü de yaptı. Futbol kariyerini sürdürürken yaşadığı yanlış iş tercihlerinin ve kumarın getirdiği mali sorunlardan kurtuldu ve 1970'te evlendiği Sue'dan Michael ve Sam adlarında 2 erkek çocuk sahibi oldu. Bir dönem İngiliz televizyonlarında spikerlik de yaptı. 2002'de English Football Hall of Fame kapsamında İngiliz futbolunda büyük emeği geçen birçok ünlü futbolcu ve teknik direktörle beraber takdire şayan görülmüştür. Ayrıca, FIFA 10 adlı futbol video oyununun "Classic XI" takımında yer almıştır. Oğlu Sam, kendisi gibi kaleci değil de, orta sahada oynayan bir futbolcudur. Babasının oynadığı Plymouth Argyle ile Coventry City gibi kulüplerde de forma giymiştir. Yine de, İngiltere'nin hiçbir Premier Lig kulübünde forma giymemiş ve babası gibi millî bir futbolcu olamamıştır. Keskin Bıçak 1972 UEFA Süper Kupası 1972 UEFA Süper Kupası, 1971-72 Şampiyon Kulüpler Kupası ve 1971-72 Kupa Galipleri Kupası şampiyonları arasında oynanmıştır. UEFA tarafından değil De Telegraaf gazetesinin maddi desteği ile iki ayaklı olarak oynanmıştır yani resmi değildir. İlk UEFA Süper Kupası'dır. 1973 UEFA Süper Kupası 1973 UEFA Süper Kupası, Ajax ve Milan arasında oynanmıştır. 1972 UEFA Süper Kupası'nın aksine resmî bir turnuvadır ve UEFA tarafından düzenlenmiştir. 1975 UEFA Süper Kupası 1975 UEFA Süper Kupası, Batı Almanya takımı Bayern Münih ve SSCB takımı FK Dinamo Kyiv arasında oynanmıştır. 1975 yılında maç yapılmadığı için kupanın üçüncü sezonudur. Dinamo Kiev iki maçın sonunda toplamda rakibini 3-0 mağlup ederek kupayı müzesine götürdü. 1976 UEFA Süper Kupası 1976 UEFA Süper Kupası, Bayern Münih ve Anderlecht arasında oynanmıştır. Kupanın dördüncü sezonudur. 1977 UEFA Süper Kupası 1977 UEFA Süper Kupası, kupanın beşinci sezonudur. Maç, Liverpool ve Hamburg arasında oynanmıştır. 1978 UEFA Süper Kupası 1978 UEFA Süper Kupası, kupanın altıncı sezonudur. Maçlar, Liverpool ve Anderlecht arasında oynanmıştır. 1979 UEFA Süper Kupası 1979 UEFA Süper Kupası, kupanın yedinci sezonudur. Maçlar, Nottingham Forest ve FC Barcelona arasında oynanmıştır. Nottingham Forest, toplamda 2-1 kazandı. 1980 UEFA Süper Kupası 1980 UEFA Süper Kupası, kupanın sekizinci sezonudur. Maçlar, Valencia ve Nottingham Forest arasında oynanmıştır. 1982 UEFA Süper Kupası 1982 UEFA Süper Kupası, 1981 yılında düzenlenmediğinden dolayı kupanın dokuzuncu sezonudur. Maçlar, Aston Villa ve FC Barcelona arasında oynanmıştır. Aston Villa, toplamda 3-1 kazandı. 1983 UEFA Süper Kupası 1983 UEFA Süper Kupası, kupanın onuncu sezonudur. Maçlar, Hamburg ve Aberdeen FC arasında oynanmıştır. 1984 UEFA Süper Kupası 1984 UEFA Süper Kupası, İtalyan ekibi Juventus ile İngiliz ekibi Liverpool arasında, 16 Ocak 1985'te Torino Olimpiyat Stadyumu'nda oynanan maç. Maç, Şampiyon Kulüpler Kupası kazananı ile Avrupa Kupa Galipleri Kupası kazananı arasında her yıl oynanan UEFA Süper Kupası'nın on birinci maçıydı. O tarihlerde UEFA Süper Kupası genellikle iki ayaklı bir maç fikstürüne sahipti, ancak iki takımında fikstür sıkışıklığı yaşaması nedeniyle sadece ilk ayak (Torino'da) oynandı. Juventus ilk kez Süper Kupa'da mücadele etti. Liverpool ise toplamda üçüncü kez bu yarışmaya katıldı. 1977'de şampiyon olurken, 1978'de Belçika takımı Anderlecht'e kaybetti. Juventus, finalde Portekiz takımı Porto'yu 2-1'lik skorla mağlup ederek 1983-84 UEFA Kupa Galipleri Kupası'nı şampiyon olarak tamamladı. Liverpool ise 1983-84 Şampiyon Kulüpler Kupası finalinde normal süresi 1-1 biten karşılaşmada İtalyan ekibi Roma'yı penaltılar sonucunda 4-2 mağlup ederek kupanın sahibi oldu. 55.384 taraftarın takip ettiği karşılaşmanın ilk yarısında, Juventus Zbigniew Boniek'in 39. dakikada attığı golle öne geçti. Boniek karşılaşmanın 79. dakikasında tekrar skoru değiştirdi ve Juventus rakibini 2-0'lık skorla mağlup ederek kupanın sahibi oldu. İki kulüp daha sonra 1985 Şampiyon Kulüpler Kupası Finali'nde karşılaştı ve başlama vuruşundan önce yaşanan bir facia nedeniyle 39 seyirci stadyumda yaşamını yitirdi. Juventus maçı 1-0 kazandı. UEFA Süper Kupası, 1970'lerin başında, Avrupa'nın en iyi takımını belirlemek ve dönemin en güçlü kulübü olarak kabul edilen Ajax'a meydan okumak amacıyla kuruldu. Hollandalı gazeteci Anton Witkamp'ın UEFA Şampiyon Kulüpler Kupası kazananı ile UEFA Kupa Galipleri Kupası kazananı arasında bir futbol maçı oynatılması önerisi, son Kupa Galipleri Kupası kazananı Rangers'ın Avrupa müsabakalarından men edilmesi sebebiyle UEFA'nın desteğini alamadı. Ancak yine de Ajax ile Rangers takımları Ocak 1973'te iki ayaklı bir maç yaptılar. Yarışma bir yıl sonra UEFA tarafından onaylandı ve tanındı. Juventus Süper Kupa'ya UEFA Kupa Galipleri Kupası kazananı olarak katıldı. 1983-84 UEFA Kupa Galipleri Kupası mücadelesi boyunca namağlup bir şekilde finalde Porto'yu 2-1 mağlup etti. Bu Juventus'un ilk Süper Kupa maçı oldu. Liverpool, 1983-84 Şampiyon Kulüpler Kupası'nın kazananı olarak yarışmaya katıldı. Roma ile oynanan ve normal süresi 1-1 eşitlikle biten final maçını penaltılar sonucunda 4-2 kazanarak şampiyon oldu. Bu Liverpool'un üçüncü Süper Kupa maçıydı. Daha önce ilk kez 1977'de Alman ekibi Hamburg'u toplamda 7-1'lik skorla yenerek şampiyon oldu. 1978'deki diğer Süper Kupa mücadelesinde ise Belçika takımı Anderlecht'e mağlup oldu. Geleneksel olarak iki ayak üzerinden oynanan Süper Kupa, her iki takımın da fikstür sıkışıklığı yaşaması nedeniyle, Ocak 1985'te Torino'da bir maç üzerinden oynandı. Torino'daki olumsuz hava şartları, maçın tamamlanıp tamamlanmayamayacağı konusunda şüphelere yol açtı. Ancak hakem maçın oynanmasına karar verdi. Liverpool'da cezalı olan forvet Kenny Dalglish yoktu. Karşılaşmanın 39. dakikasında Juventus 1-0 öne geçti. Massimo Briaschi'nin pasıyla Liverpool ceza sahası kenarında topla buluşan Zbigniew Boniek, yaptığı vuruşta kaleci Bruce Grobbelaar'ı geçerek Juventus'u 1-0 öne geçirdi. Liverpool ilk yarının bitiminden önce skoru eşitleme şansı yakaladı, ancak orta saha oyuncusu John Wark bu şansı değerlendiremedi. Liverpool ikinci yarıya, ilk yarıda sakatlanan defans oyuncusu Mark Lawrenson'un yerine Gary Gillespie'i alarak başladı. Liverpool ikinci yarıda eşitlik golünü bulmak için çalıştı, ancak en net fırsatları orta saha oyuncusu Ronnie Whelan'ın uzak mesafeden attığı golle sonuçlanmayan şutlardı. Juventuslu Boniek ikinci yarıda attığı golle takımının iki farklı öne geçmesini sağladı. Briaschi'nin ceza sahasına doğru gönderdiği pasta topla buluşan Boniek, bir kez daha kaleci Grobbelaar'ı geçmeyi başardı. Beş dakika sonra, Juventus üçüncü gole yaklaştı ancak forvet Paolo Rossi'nin şutunu kaleci Grobbelaar kurtardı. Juventus rakibini 2-0 mağlup ederek Süper Kupa'yı müzesine götürdü. İki ekip, sezon sonunda 1985 Şampiyon Kulüpler Kupası Finali'nde tekrar karşı karşıya geldi. Ancak maçın başlama vuruşundan önce bir facia yaşandı. Liverpool taraftarları iki taraftar grubu ayıran bir engeli aştı ve Juventus taraftarlarını suçladı. Oluşan insan ağırlığına dayanamayan istinat duvarının çökmesi ile birlikte 39 kişi hayatını kaybetti ve yüzlerce kişi de yaralandı. İngiliz kulüpleri, Avrupa müsabakalarından süresiz olarak yasaklandı; bu yasak kaldırıldığında Liverpool üç yıllık bir ekstra yasak aldı. Yasak toplam beş yıl sürerken, Liverpool'un bir yıl daha cezası mevcuttu. Kulüpler 1990-91 sezonunda Avrupa müsabakalarına geri döndü. Juventus Şampiyon Kulüpler Kupası Finali'ni 1-0 kazanarak ilk kez bu kupayı müzesine götürdü. Liverpool, 1984-85 Football League'de First Division'ı, şampiyon olan Everton'un 13 puan gerisinde ikinci sırada tamamladı. Juventus ise 1984-85 Serie A'yı şampiyon olan Hellas Verona'nın yedi puan gerisinde altıncı sırada tamamladı. 1986 UEFA Süper Kupası 1986 UEFA Süper Kupası, 1985 yılında düzenlenmediğinden dolayı kupanın onikinci sezonudur. Maç, Steaua București ve FK Dinamo Kyiv arasında oynanmıştır. 1987 UEFA Süper Kupası 1987 UEFA Süper Kupası, kupanın onüçüncü sezonudur. Maç, FC Porto ve Ajax arasında oynanmış, Porto 2–0 galip gelmiştir. 1988 UEFA Süper Kupası 1988 UEFA Süper Kupası, kupanın on dördüncü sezonudur. Maç, KV Mechelen ve PSV arasında oynanmış, Mechelen 3–1 galip gelmiştir. 1989 UEFA Süper Kupası 1989 UEFA Süper Kupası, kupanın onbeşinci sezonudur. Maç, FC Barcelona ve Milan arasında oynanmıştır. Büyükkarıştıran, Lüleburgaz Büyük Karıştıran, Kırklareli'nın Lüleburgaz ilçesine bağlı bir beldedir. Güneyden ve doğudan Tekirdağ ili Muratlı ve Çorlu ilçeleri ile komşudur. Kuzeybatıdan Karamsul köyü, batıdan ise Çiftlikköy köyü ile komşudur. Kasaba idari yönden Lüleburgaz ilçesine bağlıdır ve ilçeye 20 kilometre uzaklıktadır. Büyükkarıştıran D-100 (E-5) karayolu üzerinde olup Çorlu'ya : 25 km, Tekirdağ'a: 45 km, Kırklareli'ne : 80 km ve İstanbul'a 120 km mesafededir. Büyükkarıştıran'ın coğrafi yapısı genelde düzlüktür. hakkındahiçbir bilgi yok İklim karakteri bakımından karasal iklim egemen olup, güneybatı rüzgarları hakimdir. Büyükkarıştıran Beldesinde bir İlköğretim okulu ve bir kız teknik ve meslek lisesi bulunmaktadır. Kasaba Büyükkarıştıranspor adında bir spor kulübüne sahiptir. 2010 nÃ¼fus bilgileri 1990 UEFA Süper Kupası 1990 UEFA Süper Kupası, kupanın onaltıncı sezonudur. Maçlar, Sampdoria ve Milan arasında oynanmıştır. 1991 UEFA Süper Kupası 1991 UEFA Süper Kupası, kupanın onyedinci sezonudur. Maç Manchester United ve Crvena Zvezda arasında oynanmıştır. Yugoslavya'daki politik koşullar göz önünde bulundurularak ikinci maç oynanmamıştır. 1992 UEFA Süper Kupası 1992 UEFA Süper Kupası, kupanın onsekizinci sezonudur. Maçlar, FC Barcelona ve SV Werder Bremen arasında oynanmıştır. 1993 UEFA Süper Kupası 1993 UEFA Süper Kupası, kupanın ondokuzuncu sezonudur. Maçlar AC Milan ve Parma arasında oynanmıştır. 1994 UEFA Süper Kupası 1994 UEFA Süper Kupası, kupanın yirminci sezonudur. Maçlar, AC Milan ve Arsenal arasında oynanmıştır. 1995 UEFA Süper Kupası 1995 UEFA Süper Kupası, kupanın yirmibirinci sezonudur. Maçlar, Real Zaragoza ve Ajax arasında oynanmıştır. 1996 UEFA Süper Kupası 1996 UEFA Süper Kupası, kupanın yirmikinci sezonudur. Maçlar, Juventus ve Paris Saint-Germain arasında oynanmıştır. 1997 UEFA Süper Kupası 1997 UEFA Süper Kupası, kupanın 23. sezonudur. Maçlar, Borussia Dortmund ve FC Barcelona arasında oynanmıştır. Homegrown 1998 UEFA Süper Kupası 1998 UEFA Süper Kupası, kupanın yirmidördüncü sezonudur. Maç, Chelsea ve Real Madrid arasında oynanmıştır. Kupa bu sezondan önce iki maç halinde oynanırken bu sezondan başlarak tek maç halinde oynanmaya başlamıştır. Ve bu sezondan itibaren bütün maçlar Monako'daki II. Louis Stadyumu'nda oynanmaya başlamıştır. 1999 UEFA Süper Kupası 1999 UEFA Süper Kupası, kupanın yirmibeşinci sezonudur. Maç Manchester United ve Lazio arasında oynanmıştır. Bu kupa UEFA Kupa Galipleri Kupası şampiyonunun katıldığı son kupa olmuştur. Bu yıldan sonra o kupa sona erdirildi ve Süper Kupa, UEFA Şampiyonlar Ligi ile UEFA Kupası/UEFA Avrupa Ligi şampiyonları arasında oynanmaya başladı. Kozyörük, Malkara Kozyörük, Kozyörük, Marmara bölgesinin Trakya kısmında yer alan küçük bir yerleşim yeridir. Tekirdağ ili, Malkara ilçesine bağlı olan belde, 5 cadde ve 40 sokaktan oluşmaktadır. Mahalle Malkara – Hayrabolu yolu üzerinde olup, güneyindeki Malkara’ya 18 km, kuzeyindeki Hayrabolu’ya 26 km, yönetsel olarak bağlı olduğu Tekirdağ il merkezine de 78 km mesafededir. Halkın yaklaşık %70’i tarım ve hayvancılık ile uğraşmakta olup, kalan %30’u ise işletme sahibi, esnaf, işçi ve memurdur. Makinalı tarım oldukça yaygındır. Hayvancılık hem niteliksel hem de niceliksel olarak iyi bir potansiyele sahiptir.Ayrıca Tarımsal Kalkinma ve Tarim Kredi olmak üzere iki adet kooperatif bulunmaktadır.Tarım dışı istihdam imkânının düşük olması sebebi ile belde genç nüfusu göç etmekle birlikte, emekliler için cazip bir yerleşim yeridir ve bu yönde göç almaktadır. Gelir dağılımı genelde iyi düzeydedir. Evsahipliği oranı bir hayli yüksektir. Özel araba sahipliği %85 civarındadır. Okuma yazma oranı %99’larda, doğurganlık oranı %5’lerde olup, ortalama hane büyüklüğü 3,8 dir. Haftanın Cuma günleri pazar kurulan mahallede güvenlik hizmeti Jandarma tarafından sağlanmaktadır. Kozyörük Belediyesi, 6360 sayılı kanunla kapatılmıştır. Bünyesinde çok sayıda market, manav, halı saha, ilk ve orta okul, aile sağlık merkezi, öğrenci yurdu, sanayi sitesi, nalbur ve benzer fasiliteler mevcuttur. Yerleşim yeri Orhan Gazinin oğlu Süleyman Paşa tarafından 1350’li yıllarda Osmanlı topraklarına katılmıştır. Osmanlı Türklerinin Rumeli’yi alma çabaları sırasında yararlılık gösteren yörüklere, tüm Osmanlı padişahları toprak ve görev vererek Tekirdağ ve çevresine yerleşme imkânı sağlamışlardır. Tarihi tam olarak bilinmemekle birlikte Üzeyir bey isimli bir yörüğün şu anki çiftlikdere bölgesinde bir çiftlik kurduğu bilinmektedir. Bu çiftliğin adı da Kozçiftliği olarak anılmaktadır. Daha sonraları gelen göçmenler ile yerleşim yeri genişlemiş, köy statüsüne kavuşarak Kozyörük adını almıştır. Fakat arazi yüzünden Üzeyir Bey ile göçmenlerin arası açılmıştır. Kozçiftliğinin sahibi yörük Üzeyir Bey baskılara dayanamayarak yöreyi terk etmiştir. Balkanlardan Kozyörük’e ilk göç, Hicri 1293, Miladi 1877-78 yıllarında Bulgaristan Khaskova’dan ( Bugünkü adıyla Hasköy’den ) olmuştur. Aynı tarihte gelen göçmenlerin bir kısmı Kırkavak ve Elçili bölgesine yerleşmişlerdir. Beldede, bu bölge halkıyla hala akrabalık bağını devam ettiren aileler vardır. Hicri 1293 yılında Osmanlı ile Rusya savaş halindedir. Bu savaş tarihi kaynaklarda 93 harbi olarak anılmaktadır. Bu dönemde gelen göçmenlere 93 Muhacırı denilmektedir. Kozyörük’e Hicri 1337, Miladi 1918 yıllarında Romanya’nın Tuçka il merkezine bağlı Magurali ( Türkçe adıyla Agremit ) ve Köstence il merkezine bağlı Koçuköy bölgelerinden de gelenler olmuştur. Bu