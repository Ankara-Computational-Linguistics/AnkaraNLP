ve Oyunculuk eğitimleri vermektedir. Alparslan Erdem Alparslan Erdem (d. 11 Aralık 1988, Almanya), Almanya'da yetişmiş Türk futbolcusu. TFF 1.Lig ekiplerinden Fatih Karagümrük'de forma giymektedir. Futbola 5 yaşında Varnesch takımında başladı. Daha sonra sırasıyla Lutten (1994-96), SFN Vechta (1996-00), Blau-Weiß Lohne'de (2000-2003) oynadı. 2003'te SV Werder Bremen altyapısına dahil oldu. 2007 yılında SV Werder Bremen'in 3. Lig'deki genç takımına yükselen Alparslan Erdem 2008-09 sezonunun başında Galatasaray'a transfer olmuştur. Süper Lig'deki ilk resmî karşılaşmasında Kocaelispor karşı oyuna girip sol taraftan koşup Milan Baros'a harika bir asist yapmıştır. Galatasaray'ın Antalya'daki hazırlık kampında Galatasaray formasını giymiş ve beğeni kazanmıştır. 30 Aralık 2009 tarihinde Serkan Çalık ile birlikte Gençlerbirliği ile 2.5 yıllık bir sözleşme imzalamıştır. Bu kulüpte 3 numaralı formayı giymiştir. 2011-12 sezonun başında Süper Lig'den 1. Lige yeni düşen Bucaspor'a transfer olmuştur..Daha sonra 2013 yazında İstanbul Büyükşehir Belediyespor'a ve 2019 yazında ise Fatih Karagümrük'e transfer olmuştur.. Türkiye U-21 millî takımı formasını 8 kez giydi. Türkiye A2 millî takımı formasını 1 kez giydi. True Blue (Madonna albümü) Amerikalı pop müzik sanatçısı Madonna'nın 1986 çıkışlı üçüncü albümüdür. Albüm yayınlanır yayınlanmaz 28 farklı ülkenin albüm listesinde 1 numaraya yükselmiştir. Bu başarı Guinness Rekorları'na geçmiş ve "tamamen eşi benzeri görülmemiş" olarak nitelendirilmiştir. Bununla beraber albüm, 2001 yılında tekrar yayınlanmıştır. Albüm günümüze kadar 19 milyonun üzerinde bir satış yakalamıştır. Albümde Madonna, Stephen Bray ile çalışmaya devam ettiği gibi, Patrick Leonard ile de çalışmaya başlamıştır. Albümde, önceki iki albümden farklı olarak, Madonna, albümdeki tüm şarkıların sözlerinde bulunmamıştır. Albümdeki 5 şarkıdan 3'ü listelerde 1 numaraya otururken, diğer ikisi True Blue ve La Isla Bonita ise ilk 5 numaraya girebilmiştir. Albümde farklı mesajlar dikkat çekicidir. Örneğin; Papa Don't Preach adlı albümün ikinci single'ında, Madonna, ergenlik çağında hamile kalan genç kızların üzerinde durmuştur. Bunların dışında ilk defa Madonna, bu albümle çevresinden olumlu eleştiriler toplamaya başlamıştır; çoğu eleştirmen, Madonna'nın vokal ve müzik performansının gelişme sürecinde olduğunu söylemiştir. Şebnem Gürsoy Talay Şebnem Gürsoy (Talay), (d. 26 Haziran 1964, Ankara), tiyatro, sinema ve dizi oyuncusu, seslendirme sanatçısı. Liseyi bitirdikten sonra Ankara Sanat Tiyatrosu'na giren Gürsoy, aynı yıl Hacettepe Üniversitesi, Sosyoloji Bölümü'ne girdi, evlilik nedeniyle mezun olamadı. Sanatçı bir dönem TRT'de çalıştı. Tiyatronun dışında sinemada da yerini alarak film ve dizilerde oynadı. Gürsoy, aynı zamanda seslendirme çalışmaları yapmaktadır. Bongo Bongo, bir vurmalı çalgı türüdür. Güney Amerika ve Afrika doğumlu olan bongo, Küba müziğinde 19. yüzyıldan sonra görüldü. 1940'larda yapılan metal türler daha sonra geliştirildi. Latin karakterli bir perküsyon olan bongo, 19 ve 21 cm çaplarında ve alta doğru yaklaşık 25 cm uzayan iki çemberin yüzeylerine gerilen deriden oluşmaktadır. Çemberler birbirlerine bağlıdır. Genellikle diz üstünde ya da dizlerin arasına yerleştirilerek çalınırsa da, metal bir ayağa sabitlenerek ya da farklı uygulamalarda kullanıldığı da görülmektedir. Yapımında ağaç kabuğu, hayvan derisi, plastik, fiberglass, röntgen filmi, metal ve sentetik malzemeler kullanılır. Fas'ta seramik'ten yapılanları bulunur. Flamenko ve İspanyol müziğine oldukça uygun bir enstrüman olan bongo, el ve parmaklarla çalınır. Bongo'nun pek çok türü bulunmaktadır. Korkusuz (film, 2006) Fearless, (Türkçe: "Korkusuz)" 2006 yılında gösterime giren, Ronny Yu'nun yönetmenliğini yaptığı, başrolde Jet Li'nin olduğu aksiyon filmidir. Çin Savaş Sanatları Ustası Huo Yuan jia'nın (1869-1910) hayat hikâyesinden uyarlanan filme Jay Chou "Huo Yuanjia" adında bir şarkı yazmış ve söylemiştir. Huo Yuanjia'nın (Jet Li) çok tanınmış bir dövüşçü olan babası halka açık bir alanda rakibini yenebilecekken bir anlık dalgınlığı sonucu rakibine yenilir. Oğlu küçük Huo Yuan Jia herkese duyduğu büyük bir utançla gelecekte çok büyük bir dövüşçü olmaya yemin eder. Yıllar sonra bu amacına ulaşır ve yaşadığı şehrin en iyi dövüşçüsü olur fakat yaşadığı büyük bir trajedi, hayatının ciddi şekilde sarsılmasına neden olur. Ama her şeye rağmen yılmadan savaşına devam edecektir. Open Your Heart Open Your Heart, ÅŸu anlamlara gelebilir: ABBA (anlam ayrımı) Greatest Hits (anlam ayrımı) Greatest Hits ile ilgili ansiklopedik kullanÄ±mlar: Beklenmeyen Åžahit (film) Beklenmeyen Şahit 1957 ABD yapımı dramatik gerilim filmidir. Özgün adı Witness for the Prosecution dır. "(İngilizce: Savcılık Makamının Tanığı)" Agatha Christie'nin 1925 yılında yazdığı aynı adlı kısa hikâyesinden ve bu hikâyeden uyarlanmış 1953 tarihli tiyatro eserinden senaryosunu Billy Wilder ve Harry Kurnitz'in birlikte uyarlayıp yazdıkları filmin yönetmeni de Billy Wilder'dır. Filmin başlıca rollerinde Tyrone Power, Marlene Dietrich, Charles Laughton, Elsa Lanchester, Torin Thatcher ve Francis Compton oynamışlardır. Londra'lı yaşlı ve deneyimli avukat (Charles Laughton) ağır hastalığına rağmen cinayetle suçlanan genç bir adamın (Tyrone Power) ilginç bulduğu davasını üstlenir, ancak mahkeme süreci ilerledikçe çok ilginç ve beklenmedik gelişmeler olur. Bazı olayların geriye dönüşlerle (flashback) anlatıldığı filmin hemen hemen tamamı bir mahkeme salonunda geçmektedir. Ancak güçlü oyuncuların olağanüstü performansları ve sürükleyici konusu filmin bir an bile sıkıcı olmasını önler. Sürprizli bir sonu olan bu mahkeme geriliminin sonunda yazılar akarken duyulan bir dış ses seyircilerden filmin konusunu ve sonunu dostlarına ve yakınlarına anlatmamaları için ricada bulunur. Zaten filmin tanıtım sloganı şuydu: "Böylesine meraklı bir gerilim ancak 50 yılda bir görülür!" Filmin 1982 yılında Ralph Richardson, Deborah Kerr ve Beau Bridges'ın başrollerini paylaştığı TV için aynı isimde bir yeniden çevrimi yapıldı. "Beklenmeyen Şahit" en iyi film ve en iyi yönetmen de dahil tam 6 dalda Oscar'a, 5 dalda da Altın Küre'ye ve BAFTA'ya aday gösterilmişti. Ancak Oscar ödüllerini yine aynı yıl çevrilen David Lean'in Kwai Köprüsü (The Bridge on the River Kwai) filmine kaptırdı (Bu film 7 Oscar almıştı). Gerçek hayatta Charles Laughton'ın eşi olan hemşire rolündeki Elsa Lanchester'e Sinema Dalında En İyi Yardımcı Kadın Oyuncu Altın Küre Ödülü, Marlene Dietrich'e de "En iyi kadın oyuncu" dalında Altın Defne ödülü verildi. "Beklenmeyen Şahit", "Amerikan Barolar Birliği Dergisi" nin Ağustos 2008 sayısında yayımladığı "En İyi 25 Mahkeme Filmi" anketinde 6. sırada yer almıştır. Ankette ilk üç sırayı Bülbülü Öldürmek (1962), 12 Kızgın Adam (1957) ve Kuzenim Vinny (1992) filmleri almaktadır. Radyo Televizyon Gazetecileri DerneÄŸi Radyo Televizyon Gazetecileri Derneği, başkanlığını Metin Özkan'ın yaptığı, Radyo ve televizyon kanalları, oyuncular ve tv yayıncılığını geliştirmek amacı ile kurulmuş bir dernektir. Ayrıca 1979 yılından itibaren Televizyon ve Radyo dalında ödüller dağıtmaktadır. 16 Mayıs 1978 tarihinde kurulmuştur. Kurucu Başkanı olarak Yavuz Gökmen olmuştur. Bu görevi iki yıl üstlendikten sonra RTGD'nin ilk üyelerinden Nursal Tekin'e başkanlığı devretti. 1998-2007 yılları arasında başkanlık yapan Kenan Macit'den 11 Kasım 2007 tarihinde yapılan olağanüstü genel kurul itibari, oy birliği ile başkanlık görevini Tercüman Gazetesi Ankara Temsilcisi Metin Özkan yapmaktadır. KÄ±r Zincirlerini (film) Kır Zincirlerini 2005 İngiltere Fransa ortak yapımı dövüş aksiyon filmidir. Özgün adı Unleashed olan film 17 Haziran 2005'te Türkiye'de sinemalarda gösterime girmişti. Senaryosunu Luc Besson'un yazdığı filmi Louis Leterrier yönetmiştir. Başlıca rollerinde Jet Li, Morgan Freeman, Kerry Condon ve Bob Hoskins oynamışlardır. Yönetmen Luc Besson ve aktör Jet Li aynı zamanda filmin yapımcılarıdır. Tüm hayatı boyunca normal bir insan yerine konmamış ve hiçbir eğitim almamış olan Danny (Jet Li) bir çeşit köledir. Patronu ve aynı zamanda sahibi Bart (Bob Hoskins) tarafından bir köpek gibi eğitilmiş ve kendisine sadece tek bir şey öğretilmiştir; yemek, içmek, dövüşmek ve öldürmek. Yasadışı yapılan dövüşlerde Bart tarafından dövüştürülen Danny’nin hayatı algılaması, eğitimsizliği yüzünden on yaşındaki bir çocuğunki gibidir. Bir gün kendisine kin duyan eski bir müşterisi Bart'ı ve adamlarına trafik kazası yaptırır ve ardından makinalı silahlarla içinde bulundukları arabayı tararlar. Bart’la beraber geçirdiği trafik kazasından sonra Bart komaya girince Danny sahipsiz bir hayvan gibi sokak ortasında kalır. Dünyaya dair hiçbir bilgisi olmayan bu zavallıya kör bir piyano su (Morgan Freeman) yardım eder. Danny'deki anormallikleri fark eden müzisyen, Danny’ye hayatı yeniden öğretmeye başlar, tabii ki müziği kullanarak. Ve Danny hayatında hiç bilmediği sevgi, aşk, intikam ve bağışlama gibi duyguları öğrenmeye başlar. Bu arada Bart trafik kazasından yaralı olarak kurtulmuş ve Danny ile tesadüfen tekrar karşılaşmışlardır. Böylece Danny'nin eski ve yeni hayatı birbirine girecektir. ResmÃ® Web Sitesi Bob Hoskins Robert William "Bob" Hoskins, Jr. (26 Ekim 1942, Bury St Edmunds, Suffolk, İngiltere – Londra, İngiltere 29 Nisan 2014), İngiliz aktör. En iyi Drama dalında Altın Küre ödülü kazanmıştır. "Hook", "Kapıdaki Düşman", "Brazil", "Masum Sanık Roger Rabbit" ve en önemlisi 1993 yapımlı "Super Mario Bros." filmleriyle tanınmıştır. Bob Hoskins 29 Nisan 2014 tarihinde zatürre nedeniyle Londra'da 71 yaşında hayatını kaybetti. Cenazesi Highgate Mezarlığı'nda defnedildi. Zeynep Kamil Zeynep Kamil, Anadolu yakasında yer alan Üsküdar'a bağlı bir semttir.Pazarbaşı, Üsküdar ve Karacaahmet arasında yer alır. Semt, ismini Yusuf Kamil Paşa ile eşi Zeynep Hanım'dan almıştır. İstanbul Anadolu yakasındaki en eski kadın hastalıkları, doğum ve çocuk hastalıkları hastanesi burada bulunmaktadır. Hastanenin adı mahelle adıyla aynıdır. Hastanenin bitişiğinde camisi de bulunur ve burada Yusuf Kamil Paşa ile eşi Zeynep Hanım'ın türbesi bulunmaktadır. Ayrıca hastane bünyesinde Anadolu Sağlık Meslek Lisesi bulunmaktadır ve semtin adını taşıyan ilköğretim okulu da hastanenin tam karşısındadır. Kamu hizmetleri olarak; Üsküdar Belediyesi Bilgi Evi, itfaiye, hızır acil bulunmaktadır. Hastane çevresinde çok sayıda eczane bulunmaktadır. Ayrıca sağlık ocağı da faaliyettedir. Doğu tarafında ise Karacaahmet Mezarlığı, benzin istasyonu ve Kadıköy-Üsküdar Askerlik Şubesi bulunmaktadır. Muhtarlık, Zeynep Kamil İlköğretim okulu karşısında bilgi evinin yanındadır. Semtte AyrÄ±ca: bulunmaktadır. Üsküdar-Acıbadem minibüsleri,6 Numaralı Üsküdar-Bulgurlu otobüs hattı ve Kadiköy'den Avrupa yakasına geçen otobüslerin güzergâhı üzerindedir. Ersan Ã–zer Ersan Özer (d. 15 Haziran 1969; Hadımköy, İstanbul), Türk İnternet girişimcisi; televizyon yazarı, televizyon yönetmeni ve gazete yazarı. Uzman TV ve Mediakraft Türkiye’nin kurucusu. 1969 yılında Hadımköy, Çatalca'da doğdu. Anadolu Üniversitesi İletişim Bilimleri Fakültesi'nin Reklamcılık ve Halkla İlişkiler bölümünü bitirdi. Aktüel ve Gazetepazar yayınlarında muhabir olarak çalıştı. atv televizyon kanalında yayınlanan yalan haber programı "Şok" ile televizyonculuğa geçiş yaptı. Bu programın konseptini geliştiren ekipte yer aldı ve 2 sezon yazar olarak görev yaptı. Okan Bayülgen'in hazırladığı televizyon programı Televizyon Çocuğu'nun 50 program yazarlığını üstlendi. Ardından Beyazıt Öztürk'ün programı Beyaz Show'un 2 sezon boyunca yönetmenliğini yaptı. 1998 yılında Parantez Yayınları'ndan çıkan Şehir Efsaneleri isminde bir kitap yazdı ve bu kitapta Türkiye'den ve dünyadan şehir efsanelerini bir araya getirdi. 1999 yılında NTV televizyon kanalının haber merkezinde editör olarak çalışmaya başladı. Burada çalışırken itiraf.com sitesini kurdu. itiraf.com sitesinin kısa sürede popüler olması sonucunda televizyonculuğu bırakıp İnternet alanında çalışmaya başladı. 2002 ile 2005 yılları arasında Akşam gazetesinde Hayat Okulu başlığı altında günlük yazılar yazdı. Aynı gazetenin kadın ekinde Hale Gür takma ismi ile de kadınlara yönelik bir köşe yazarı yarattı. 2002 yılında Haluk Bilginer ve Zuhal Olcay'ın hazırladığı Ti Show isimli programın yönetmenliğini ve yazarlığını yaptı. itiraf.com'u 2004 yılında Siberalem.com ve ideefixe'nin sahibi olan EBİ'ye sattı. itiraf.com'un 1 yıl editörlüğünü devam ettirdi. 2005 yılında Alper Mestçi ile birlikte TRT'ye gizli kamera test programı olan Radar'ı ve Kanal D'ye yine gizli kamera programı olan Pusu'yu hazırladı. 2005 yılında gittigidiyor.com'un ortakları ile birlikte, İnternet projeleri geliştirmek üzere, Magnet Bilişim Hizmetleri'ni kurdu. Bu şirket bünyesinde şehre özel arkadaşlık siteleri olan istanbul.net, ankara.net, izmir.net ve uzmanların videolu anlatımlarına yer verilen Uzmantv projelerini hayata geçirdi. 2014 yılından itibaren ise Alman şirketi olan Mediakraft Networks'un Türkiye ülke müdürü. Åžahin Alpay Şahin Alpay (d. 1944, İstanbul), Türk yazar ve siyaset bilimci. 1944 yılında Ayvalıklı bir ailenin, Sabiha ve Ahmet Alpay’ın oğlu olarak dünyaya geldi. 1923 Türkiye-Yunanistan nüfus mübadelesi anlaşması uyarınca babası Serez, annesi ise Midilli'den Türkiye'ye göç etti. İlkokulu Nişantaşı Nilüfer Hatun İlkokulu'nda okuduktan sonra, Robert Kolej'den mezun oldu. 1961-1962 öğretim yılında AFS bursu ile bir sene Amerika Birleşik Devletleri'nde okudu. Lisans öğrenimini Ankara Üniversitesi Siyasal Bilgiler Fakültesi'nde gördü. 1968-1971 arasında Doğu Perinçek liderliğindeki Türkiye İhtilalci İşçi Köylü Partisi'nde yer aldı ve Filistin'de gerilla eğitimi aldı. İsveç'e sığındıktan sonra Stockholm Üniversitesi'nde doktora yaptı. 1982-1992 arasında "Cumhuriyet", 1993-1994 arasında "Sabah", 1994-2001 arasında "Milliyet" gazetesinde editörlük ve yazarlık yaptı. 1992-1993 arasında bir süre Türkiye Sosyal Ekonomik Siyasal Araştırmalar Vakfı'nın Genel Sekreterliği, 1993 yılında bir süre Cumhuriyet Halk Partisi Grup Danışmanlığı yaptı. 1999-2002 arasında CNN Türk’te ""Entelektüel Bakış"" adlı haftalık programı yönetti. 2001'den 2016'ya kadar Bahçeşehir Üniversitesi'nde Türk siyasi hayatı ve mukayeseli politika dersleri verdi. 2002'den 2016'ya kadar "Zaman" gazetesinde köşe yazarlığı yaptı. Mehtap TV'de 2006'dan 2016'ya kadar ""Akıl Defteri"" adlı programı sundu. 15 Temmuz 2016'da gerçekleştirilen askerî darbe girişimine ilişkin yürütülen soruşturma kapsamında gözaltına alındı. 31 Temmuz 2016'da, "FETÖ/PDY terör örgütüne üye olmak" suçlamasıyla tutuklandı. İngilizce ve İsveççe bilmektedir. Evli ve iki çocuk babasıdır. Hüseyin Gülerce Hüseyin Gülerce, (d. 1950, Keşan) köşe yazarı, öğretmen, kitap yazarı. 1950 yılında Edirne'nin Keşan ilçesinde doğdu. İlkokulu Enez'de, ortaokulu Keşan'da bitirdi. Edirne Öğretmen Okulu'nda okudu. İstanbul Yüksek Öğretmen Okulu'nu ve İstanbul Üniversitesi Fen Fakültesi Matematik bölümünü bitirdi. İstanbul'da 1969-1977 yıllarında Yeniden Milli Mücadele dergisinde ve Bayrak gazetesinde muhabirlik ve köşe yazarlığı yaptı. Yalova Lisesi fizik öğretmenliği ve müdürlüğü ile Bursa Milli Eğitim Müdür Yardımcılığı görevlerinde bulundu. Anavatan Partisi'nden milletvekiliğine aday oldu. Yazarlığın yanı sıra Zaman gazetesi Genel Yayın Yönetmenliğinde de bulundu. 6 haziran 2014'ten sonra yazıları Zaman'da yayınlanmadı. 26 Ağustos 2014'te gazeteden istifa ettiğini açıkladı. Eylül 2015 itibarı ile Star gazetesine geçip halen burada köşe yazarlığı yapmaktadır. Ayrıca her Pazar günü Beyaz TV ekranlarında Türker Akıncı'nın moderatörlüğünde yayınlanan Ortak Akıl isimli tartışma programında gündeme dair yorumlar yapmaktadır. Hüseyin Gülerce uzun yıllar Gülen Hareketinin içinde bulunmuştur. Zaman Gazetesinde köşe yazarlığı yapmış ve gazetenin genel yayın yönetmenliği görevini üstlenmiştir. 17-25 Aralık 2013 operasyonlarından sonra hareketten ayrıldığını söylemiştir. Bu tarihten sonra Fethullah Gülen'i ve Gülen Hareketini sıklıkla eleştirmeye başlamıştır. A Girl like Me (Rihanna albümü) A Girl Like Me, pop şarkıcısı Rihanna'nın ikinci stüdyo albümü. Albüm, Def Jam Records etiketiyle ilk kez Japonya'da 19 Nisan 2006 tarihinde yayımlanmıştır. Rocky II Rocky II İlkinden 3 yıl sonra çekilen ikinci filmdir ve orijinaliyle benzerlikler taşımaktadır. Yönetmen ve yazar olarak da Sylvester Stallone görev yapmıştır. Adı sanı duyulmamış amatör boksör Rocky Balboa, 1976'daki Yılbaşı gününde, Dünya Ağırsiklet Boks Şampiyonu Apollo Creed’i ile zorlu bir maç yapmış herkesin beklentilerinin tersine son raunda kadar direnip nakavt olmamış ve sayı farkı ile yenilmiş herkesi şaşkınlığa uğratmış, iyi paralar kazanmış ve adının da duyulmasını sağlayıp herkesi kendine hayran bırakmıştır. Herkes Apollo'nun şike yaptığını ve hakemleri satın aldığını ve maçın aslında Rocky'nin hakkı olduğunu düşünmektedir. Apollo Creed ve Rocky maçtan hemen sonra aynı hastaneye götürülür. Bir rövanş maçı olmaması konusundaki karşılıklı anlaşmalarına rağmen, Apollo Rocky'ye tekrar meydan okur, ancak Rocky profesyonel bokstan emekliye ayrıldığını açıklar. Kız arkadaşı Adrian, kalıcı bir körlüğe yol açabilecek retinasının ameliyatını gerektiğini Rocky ile birlikte öğrenir. Özel bir anda, Rocky hastanede yatarken yatağından kalkarak Apollo'nun odasına onu görmeye gider ve Apollo'nun dövüş sırasında her şeyini verip vermediğine dair sorusuna doğru bir yanıt ister; Creed kafasını eğerek her şeyi yaptığını onaylar. Rocky teşekkür eder. Rocky hastaneden çıktıktan sonra, hayatındaki değişikliklerin faydalarından yararlanır: Yeni ünü, Rocky'yi potansiyel bir sponsorluğun altın madeni olarak gören birini kendine çeker ve ani serveti onu Adrian'a evlilik teklifi etmesini teşvik eder. Adrian mutlu bir şekilde kabul eder ve küçük bir törenle evlenirler. Kısa süre sonra Adrian hamile olduğunu açıklar. Bu arada, nefret ile körüklenen Apollo, Rocky'nin performansının sadece bir şans olduğunu kanıtlamanın tek yolunun bir rövanş olduğu fikrine takıntı haline getirir. Boks kariyerinin tek lekesini düzeltmeye kararlı olan Apollo, arkadaşları ve ailesi tarafından dövüşü unutması için hayatın diğer tüm zevklerini görmezden gelir ve bunun yerine ekibinin Rocky'yi emeklilikten uzaklaştırmak için ne gerekiyorsa yapmasını ister. Çünkü Apollo hırs yapmış, çılgına dönmüştür. Maçın ardından kendisini konforlu aile yaşantısına veren Rocky'nin parayla deneyimsizliği, finansal sorunlara yol açmasına neden oluyor. Birkaç başarısız iş bulma girişiminden sonra Rocky, antrenörü ve menajeri Mickey Goldmill'in spor salonunda tekrar mücadele etme olasılığı hakkında konuşur. Mickey, Rocky'nin sağlığıyla ilgili endişelerini reddeder ancak Apollo'nun Rocky'ye açıkça hakaret etmesinin ardından teklifini kabul eder. Rocky'de Apollo’nun yeni bir maç teklifini reddedemez. Adrian, Rocky'ye boksa dönmesini istemez. Rocky hayatta dövüşten başka hiçbir şey bilmediğini söyler, çünkü ona göre bu yüzden ailesini geçindirebilmenin tek yolu budur. Rocky'ye sözünden döndüğü için öfkeli olan Adrian, onu desteklemeyi reddeder. Rocky ve Mickey eğitime başlar, ancak Adrian'ın dövüşü onaylamaması nedeniyle eğitimine odaklanamamıştır. Adrian'ın kardeşi Paulie, kız kardeşi kocasını desteklememesi konusunda yüzleşir, ancak tartışma sırasında bayılır ve Rocky doğum yaptığı hastaneye koşar. Prematüre olmasına rağmen bebek sağlıklıdır ancak Adrian komaya girer. Rocky olanlardan kendisini suçlar, uyanana kadar Adrian'ın başucundan ayrılmaz ve bebek annesiyle birlikte oluncaya kadar yeni bebeğini görmeyecektir. Adrian komadan çıktığında, Rocky'yi başucunda bulur yeni bebeklerine Robert "Rocky Jr." adını verirler. Adrian rövanş maçını onaylar ve Rocky hızı bir şekilde maça odaklanır ve yüzyılın rövanşı için geri sayım başlar. Maç günü gelir çatar. Apollo Rocky'yi nakavtla yenmeyi dener. Son turda, Rocky doğal duruşuna geri döner ve dramatik bir şekilde, Creed'de karşılık vererek onu epeyce yıpratır. Her iki adam da son raundlara doğru bitkin düşer, birbirlerine düşürünceye kadar yumruk atarlar. Son raundda Rocky ve Apollo ikisi birden aynı anda yere yığılırlar. Hakem saymaya başlar. Her iki adam da ayağa kalkmaya çabalayarak kazanmak için mücadele ederken, Rocky, Hakemin 9 sayısı söylerken kendini toplayabilip son gücüyle ayağa kalkabilirken, Apollo kalkamaz, yorgunluktan yere çöker ve Rocky'ye nakavtla yenilir ve onu yeni ağır siklet dünya şampiyonu yapar. Rocky daha sonra kalabalığa ateşli bir konuşma yapar ve TV'deki dövüşü izleyen karısına bir mesaj vererek, kemeri başının üstünde tutar: "Adrian, başardım!" der. Filmdeki hata: Rocky'nin kullandığı el sol olmasına rağmen kum torbasında çalıştırdığı el yine sol eldir IFABC IFABC ("İngilizce:" "International Federation of Audit Bureaux of Circulations") 1963'te Stockholm, İsveç'te kurulduğundan beri dünyanın çeşitli ülkelerindeki endüstri örgütlerinin gönüllü federasyonudur. Basın yayın kuruluşlarının tirajlarının denetlenmesi ve bağlantılı konularda veri üretilmesine yönelik çalışmaktadır. IFABC dünyanın 34 ülkesinde bedeli tüketici tarafından ödenmekte olan net satışın denetlenmesini sağlamaktadır. Merkezleri; New York, Paris, MÃ¼nih, Kopenhag, Londra, Chicago, Madrid, Rio de Janeiro, Stockholm, Tokyo, Toronto, Buenos Aires, Luzern,Yeni Delhi, Berlin, Washington, Sevilla, Sidney ve Kuala Lumpur. BPA Worldwide BPA Worldwide, 1931’den bu yana faaliyette olan kâr amacı gütmeyen bir kuruluş olan BPA Worldwide, medya sahipleri, reklam ajansları ve reklamverenlerden oluşan bir yönetim kurulu tarafından yönetilmektedir. Merkezi Connecticut, Shelton’da bulunan BPA, 25’ten fazla ülkede hizmet vermekte ve dünyanın en büyük medya denetleme organizasyonu konumunda bulunmaktadır. BPA, tüm dünyada B2B yayınları, tüketici dergileri, gazete, web sitesi, etkinlik, e-bülten, veritabanı, wireless ve diğer reklamveren destekli mecralar olmak üzere 2 bin 500’den fazla mecraya ve 2600’den fazla reklamveren ve reklam ajansına hizmet vermektedir. Rocky III Rocky III, senarist, yönetmen ve başrol oyuncusunun Sylvester Stallone olduğu 1982 yılı, ABD yapımı sinema filmi. Rocky, Apollo Creed'i yenmesinden sonra büyük bir ün kazanır. Bütün dövüşlerde şampiyonluğunu korumayı başarır. Şöhreti ve serveti artar ve hatta bu sayede dünya güreş şampiyonu Thunderlips'e karşı yardım amaçlı gösteri maçına da çıkar. Clubber Lang adlı gözü yükseklerde bir boksör Rocky'nin maçlarını takip eder. Rocky'i devirme yolunu kollayan Clubber'dan Mickey çekinmektedir. Emekliliğini duyurmadan hemen önce Philadelphia Sanat Müzesi tarafından Philadelphia Müzesi'nin önüne büyük bir törenle Rocky'nin heykeli dikilir. Rocky konuşmasını yaparken Clubber Lang gelip onun bugüne kadar hep güçsüz rakiplerle karşılaştığını söyleyip Rocky'ye meydan okur. Rocky kabul eder ama Mickey istemez. Rocky, Mickey'i ikna etmeye çalışır. Çünkü Mickey, Clubber Lang'ın genç ve güçlü olduğunu ve en önemlisi de "başarıya aç" olduğunu ve Rocky'nin maçta üç round bile dayanamayacağını, çünkü artık "kaplanın gözü"nü kaybettiğini söyler. Emekli olmak istemeyen ve şimdi unvanını en iyi rakiplere karşı gerçekten korumadığını düşünen Rocky, son bir dövüş yapabilmesi için Mickey'yi çalışmaya ikna eder. Mickey'e verdiği söze rağmen Rocky, dikkat dağıtıcı unsurlarla dolu ve eğitimini ciddiye almayan Las Vegas tarzı bir eğitim kampında antrenman yapar. Aksine, Clubber Lang acımasız bir kararlılık ve gayretle kendini eğitir. Rocky, Clubber Lang'ı hafife almaktadır ama Clubber Rocky'yi ciddiye alır. Maça çıkarken karmaşa çıkar ve Mickey, Lang tarafından şiddetli bir şekilde itilir ve bu da Mickey'nin daha sonra bir kalp krizi geçirmesine neden olur. Mickey maça çıkamaz. Perişan olan Rocky, maçı iptal etmek ister, ancak Mickey ile soyunma odasında kalırken Lang onu çağırır. Maç zamanı geldiğinde, Rocky akıl hocasının durumu yüzünden hem öfkelenir hem de ciddi bir şekilde dikkatini dağıtır. Maç Rocky'nin Lang'e devamlı vurmasıyla başlar ve erken bir nakavt arayan birkaç büyük yumruk atar, ama Lang'e karşı koyamaz. Daha büyük, daha güçlü ve daha iyi hazırlanmış olan Lang hızlı bir şekilde toparlanır ve Rocky'yi daha ilk raundda büyük darbeler indirir. İkinci roundda yumruklarına devam eder ve Rocky'i nakavt ederek ağır siklet boks şampiyonu olur. Maçtan sonra, Rocky bitkin bir şekilde soyunma odasında yatan Mickey'nin yanına gider. Maçın galibinin kim olduğunu söylemeden ikinci bir round'ta maçın sona erdiğini söyler. Mickey, Rocky'nin kazandığına inanır ve orada son nefesini verir. Rocky, şiddetli depresyona girer ve Mickey'nin ölümüne yas tutar. Rocky şampiyonluğunu kaybetmiş ve Mickey'i maça zorladığı için duyduğu vicdan azabıyla hayattan kopar. Mickey'nin kapalı spor salonunun yanında duran, Rocky Konuk analist olarak karşılaşmaya tanıklık eden eski rakibi Apollo Creed ile karşılaşır. Creed, Rocky'nin Lang'a karşı bir rövanş için kendisini eğitmek için yardım etmeyi teklif eder. Çalıştırıcısı olmayan Rocky bu teklifi kabul eder. Philadelphia'nın dışına çıkarlar. Apollo daha sonra Rocky'yi bir zamanlar antrenman yaptığı spor salonuna, Los Angeles'taki Tough Gym'e götürür. Creed, eski antrenörü Tony "Duke" Evers ile birlikte, Rocky'nin dövüş stilini daha kusursuz bir dövüşçü olması için Apollo'nun ayak hareketleri, beceri ve hızını ona aşılamaya başlarlar. Dikkati dağılmış, inancını yitirmiş ve demoralize olmuş Rocky, ilk başta Apollo'yu kızdırır ancak Adrian, Rocky'nin Mickey'nin ölümüyle başa çıkmasına yardımcı olduktan sonra Rocky yaşadıklarının verdiği panikten zor kurtulur. Karısı Adrian onu tekrar hayata tutunmaya motive eder. Rocky, Apollo'nun taktiklerini kullanır tıpkı onun gibi ringde dan setmeyi ve sağ elini kullanmayı öğrenir. Clubber'dan bir maç daha ister ve Clubber kabul eder. 1982'de rövanş maçı Madison Square Garden'da gerçekleşir. Apollo Creed maçtan önce Amerikan Bayrağı stilindeki şortunu Rocky'ye verir. Rocky tamamen değişmiş bir şekilde ringe çıkar. Zayıflamıştır ve aşırı formdadır. Maç başlar başlamaz, Rocky köşesinden çıkarak Lang'e kimsenin beklemediği bir beceri ve ruh seviyesiyle vurmaya başlar. Rocky ilk rounda tamamen hakim olur, Lang öfkeli ve şaşkınlıktan çılgına döner. İyice hırslanan Lang ikinci rauntta üstünlüğü ele geçirmeye başlar ve Rocky, Lang ile alay eder, Lang'dan dayak yer, hatta iki kez yere yıkılaraj Apollo'yu bile şaşırtan tamamen farklı bir strateji benimser. Üçüncü roundun başlarında knockout'larla hızlıca maç kazanmaya alışkın olan Lang, Rocky'nin alay hareketlerine karşı giderek öfkelenir. Rocky'yi nakavt darbeleriyle bitirmeye çalışırken enerjisini hızla tüketir. Lang sallanmaya başlar ve savunmasız haldeyken Rocky, ağır siklet şampiyonasını geri kazanarak acımasız bir nakavtla sonuçlanan yumruklarıyla Lang'i yere yıkarak maçı nakavt ile kazanır. Apollo-Rocky dostluğu başlar ve Dünya Ağırsiklet Boks Şampiyonluğu tekrar Rocky'ye döner. Daha sonra, Rocky ve Apollo, Mickey'nin spor salonunda kendi aralarında özel bir rövanş maçı yaparlar. Ancak bu kez, sert rakipler yerine dostluk ruhu içinde dövüş için ringe çıkmışlardır. Film, her iki boksörün da aynı anda ilk yumruklarını atmasıyla sona erer. Téo & Téa Téo & Téa Fransız besteci ve sanatçı Jean Michel Jarre'ın Mart 2007 sonlarında Warner Music tarafından yayımlanmış albümüdür. Albüm Téo ve Téa çizgi film karakterlerinin, gün içindeki hikâyesini anlatır. Bu albüm CD ile birlikte DVD vidyo olarak ve sadece CD versiyon olarak iki farklı biçimde piyasaya sürülmüştür. DVD'de aynı parçalar 5.1 ses formatında basılmış, ayrıca kişisel bilgisayarlarda izlenebilen high-definition yüksek çözünürlükte bir de vidyo klip de bu DVD içine dahil edilmiştir. Albüm ABD'de üç hafta sonra 16 Nisan 2007'de yayımlanmıştır. "Téo & Téa" albümü yayımlanmadan önce Ocak 2007'den itibaren tanıtım kampanyaları başladı, albüm yayımlanmadan iki ay önce, YouTube için iki tanıtım vidyosu yayımlandı bunlar: (Téo ve Téa), kulüp ve radyo istasyonları için CD-single , MySpace'de tanıtım sayfası, üç farklı motifin yer aldığı t-shirt'ler Spreadshirt ve yine kulüp ve radyo istasyonları için DVD-single. Promosyon amacıyla "Téo & Téa" parçasının olduğu CD-single ve aynı parçanın vidyo klibinin de yer aldığı DVD-single, kulüpler ve radyo istasyonları için Şubat 2007'de yayımlandı. iTunes için yayımlanan albüm bazı ekstralar içeriyordu bunlar: "Making of (İngilizce)" -8:35 ve "Making of (Fransızca)" - 11:30, vidyolar; "Téo & Téa - 6:00 Özel" ve "Jean Michel Jarre'ın parça parça albüm anlatımı" (İngilizce ve Fransızca). Fransa Carrefour'da özel olarak 32 sayfalık bir doküman albümle birlikte verildi. Albüm yayımlanmadan önce promosyon amacıyla, ilki kulüpler ve radyo istasyonları için olmak üzere şubat 2007'de iki single yayımlandı. İkinci single "Vintage", Temmuz 2007'de indrilebilir dijital formatta yayımlandı, bu sürümde ayrıca ATB'nin iki remiksi de yer aldı. Sire Sire ( "Siros"), Yunanistan'ın Güney Ege bölgesinde bulunan bir ada, bölgesel birim ve belediyedir. Ada, Ege Denizi'nde yer almakta olup Kiklad Adaları'nın bir parçasıdır. Yüzölçümü 101.9 km² olan adanın nüfusu 2011 yılı itibarı ile 21,507'dir. Belediyenin merkezi Hermupolis'tir. Sire'ye Sire Ulusal HavalimanÄ± hizmet vermektedir. Günümüz Sire belediyesi 2011 yerel yönetim reformu ile üç eski belediyenin birleştirilmesiyle kurulmuştur. Birleştirilen belediyeler belediye birimlerine dönüştürülmüştür. Sire Records Sire Records, 1966 yılında Seymour Stein ve Richard Gottehrer tarafından kurulmuş bir kayıt şirketidir. Günümüzde müzik endüstrisindeki saygın şirketlerdendir. 1966'dan beri dünyanın kimi önemli sanatçıların yapımcılığını bu şirket üstelenmiştir. Ünlü pop sanatçısı Madonna da bu kayıt şirketinde 1982 yılında çalışmaya başlamıştır. Lois Griffin Lois Griffin (née Pewterschmidt), animasyon televizyon dizisi Family Guy'ın baş karakterlerinden bir tanesidir. Peter Griffin'in eşi, Meg, Chris ve Stewie'nin annesidir. Eski MADtv oyuncusu Alex Borstein tarafından seslendirilmektedir. Genel kullanılan klasik ailenin en ahlaklı bireyi ev kadınına tam zıt olarak Lois'in ahlaki değerleri zaman zaman sorgulanabilmektedir. Geçmişinde eski bir kalpazan olmanın yanında (on dolarlık banknotlar basmıştır) aynı zamanda kısa bir dönem için de kleptomani (istemsiz hırsızlık) hastalığı olmuştur. Ayrıca ilk sezon "The Son Also Draws" bölümünde ailesiyle bir Kızılderili kumarhanesine gittiğinde kumar bağımlılığı baş göstermiştir. Birçok bölümde Lois'in uyuşturucu kullandığı ima edilmektedir, ama bunun en açık ifade edildiği bölüm "Deep Throats"'tur. "Mr. Griffin Goes to Washington" bölümünde bir rüyada Stewie'nin dünyayı ele geçirme hedefi olan şeytani bir dahi olduğunu gördüğünde (uyandığında hayal meyal hatırlamaktadır), Stewie'ye hamileyken hintkeneviri içtiğini ifade eder. Bu ifade bir DVD yorumunda Seth MacFarlane tarafından da desteklenir. Aynı zamanda Meg küçük yaşlardayken haşhaşlı kekler pişirdiğini de söyler. Dizide Lois'in metamfetamin kullandığına dair en az bir gönderme de bulunmaktadır; Peter bir dövmesini nerede yaptırdığını sorduğunda yanıtı, "Bilmiyorum, meth insana kendini kaybettiriyor" olmuş, Peter ne demek istediğini sorunca da oldukça hızlı ama sakin bir şekilde konuyu değiştirmiştir. Kıvrık boynuzlu oriks Kıvrık boynuzlu oriks veya bayağı oriks ("Oryx dammah"), eskiden Kuzey Afrika'nın tamamında yayılmış bir antilop türüdür. Günümüzde ise hayvanat bahçeleri dışında hiç kalmadı, ya da Nijer ve Çad'da yok denecek kadar az var. Kıvrık boynuzlu oriksin omuz yüksekliği yaklaşık 1 metre ve ağırlığı 200 kilodur. Postu, kızıl kahverengi göğsü ve yüzündeki siyah çizgileri dışında tamamen beyazdır. Boynuzlarrı kılıç gibi uzun, ince ve arkaya kıvrıktır and 100 ila 125 cm arasında değişebilir. Erkeğinde de dişisinde de boynuzları aynıdır. Interplay Europe Interplay Europe Avrupa'da genç oyun yazarları için düzenlenen önemli festivallerden biridir. Kâr amacı gütmeyen uluslararası bir sanat organizasyonu olan, 18 ile 26 yaş arasındaki genç yazarların gelişimini sağlamak amacıyla çalışan Interplay tarafından düzenlenmektedir. 1985'te Sidney'de kurulan bu organizasyon, yine genç oyun yazarlarına yönelik olarak, Avustralya'da her iki yılda bir World Interplay festivalini de düzenlemektedir. World Interplay'in düzenlenmediği yıllarda ise, her seferinde farklı bir Avrupa kentinde Interplay Europe düzenlenir. İlk defa 1995'te Berlin'de düzenlenen festival, 1998'de yine Berlin'deki ikinci düzenlenişiyle birlikte resmi bir festival haline gelmiştir. Festivalde tüm Avrupa ülkelerinden gelen katılımcılar, iki haftalık derslik, atölye, forum ve performans çalışmaları ile, eserlerini sunup tartışma fırsatı bulurlar. Atölye çalışmaları ve küçük çaplı prodüksiyonlar sayesinde oyunlarını geliştirirler. Interplay ayrıca uluslararası değişim programıyla, milletlerin birbirlerini daha yakından tanıması ve anlaması için çalışmalar da yapmaktadır. Interplay Festivalleri; için düzenlenmektedir. Daha sonra başarılı olan ve uluslararası ödüller kazanan pek çok Avrupalı oyun yazarı kariyerine Interplay ile başladı. Örneğin: New York Red Bulls Red Bull New York ABD'nin profesyonel futbol takımı olarak New Jersey'de kurulmuş MLS takımlarındandır. Takım maçlarını Red Bull Arena'da oynamaktadır. Özellikle Red Bull şirketinin desteğini arkasına aldıktan sonra takım sportif açıdan daha büyük atılımlar yapmıştır. Takımın renkleri kırmızı, beyaz ve maviden oluşmaktadır. Ã‡anakya Çanakya (veya Chanakya) (Sanskritçe: चाणक्य Cāṇakya) (yaklaşık MÖ 350-283) ilk Maurya İmparatoru Çandragupta'nın danışmanı ve başbakanı, iktidara yükselişinin mimarıdır. "Arthaśhāstra" isimli siyasi eserde, eserin müellifi olarak "Kautilya" ve "Vishnugupta" isimleri geçmektedir ki bu isimler geleneksel olarak Çanakya'yı tanımlar. Bazı akademisyenler ve uzmanlar Çanakya'nın "dünyanın öncü ekonomisti" olduğu kanısındadır. Ayrıca Batı'da "Hint Machiavelli" olarak da tanınmıştır. Çanakya Taxila Üniversitesi'nde profesör olduğu gibi, birçoğuna göre ilk Hint imparatorluğundan (kuruluşundan) sorumlu olan kişidir. Hayatını kurgusal bir şekilde anlatan, kendisiyle aynı ismi paylaşan bir TV dizisi de 1990'da Hindistan'da yayımlanmıştır. 36 Fuji Dağı Manzarası (Hokusai) Bu seri Fuji Dağı'na odaklanan en ünlü ukiyo-e serisi olsa da, aynı konuda pek çok başka seri de mevcuttur. Hiroshige'nin "36 Fuji Dağı Manzarası" ile yine Hokusai'ye ait olan "100 Fuji Dağı Manzarası" da bunların arasındadır. Fuji Dağı, kültürel ve dini önemi sebebiyle Japon sanatının en popüler konularından biridir. "Bambu Kesicisinin Öyküsü" (Japonca: 竹取物語; "Taketori Monogatari") isimli 10. yüzyıldan kalma halk öyküsünde bir tanrıçanın hayat iksirini dağın zirvesine sakladığı anlatılır. Bu yüzden de Henry Smith'e göre "Fuji Dağı eskiden beri ölümsüzlüğün sırrının bulunduğu yer olarak görüldü ve bu gelenek Hokusai'nin dağa ilişkin saplantısının da kaynağını oluşturuyordu." Serideki resimler arasında en ünlüsü İngilizcede ("Kanagawa Açıklarında Büyük Dalga") olarak bilinen resimdir. Resmin isminin daha doğru tercümesi "Kangawa Açıkları, Bir Dalganın Sırtı (ya da Altı)" şeklindedir. Resimde büyük bir dalga üç tekneyi tehdit ederken Fuji Dağı arka planda yükselmektedir. Genelde tsunami olduğu düşünülse de dalga, aslında muhtemelen büyük bir okyanus dalgasıdır. Her resim önce kağıda çizilmiş, ardından bu çizim yardımıyla baskıda kullanılacak tahta bloklar oyulmuştur. Daha sonra mürekkep ile kaplanan bu bloklar kağıda bastırılarak resimler oluşturulmuştur. Hokusai'nin resimlerindeki karaşıklığın kaynağı, kullanılan renklerin çeşitliliğidir. Ressam resimdeki farklı renkleri, farklı mürekkeplerle kaplanmış bir dizi tahta blok kullanarak elde etmiştir. Neighbours from Hell Neighbours from Hell bir strateji video oyunudur. Avrupa'da PC için 20 Ocak 2003'te, GameCube ve Xbox için 4 Mart 2005'te piyasaya çıktı. ABD'de ise 22 Eylül 2003'te PC için piyasaya çıkan oyun bir JoWood Productions ürünüdür. Ayrıca oyunun devamı olarak Mayıs 2004 yılında "Neighbours from Hell 2: On Vacation" piyasaya sürülmüştür. Oyunda oyuncu (Woody) komşusunun evine gizlice girer ve burada bir performans sergiler. Amaç çeşitli muzipliklerle komşusu Mr. Rottweiler'ı alabildiğine kızdırabilmektir. Oyun bir televizyon şovu şeklindedir. Komuşusunun evine gizlice giren Woody, Mr. Rottweiler'e yakalanmadan evde bulduğu ekipmanlarla Mr. Rottweiler'ı kızdırmak için uğraşır ve böylece en iyi rating'i yapmaya çalışır. Ayrıca evde Mr. Rottweiler'ın köpeği ve papağanına da dikkat etmesi gerekmektedir. Bunun sonucununda başarılı olursa bir ödül kazanır. İkinci bölüm için ARPANET ARPANET (Gelişmiş Araştırma Projeleri Dairesi Ağı), Birleşik Devletler Savunma Bakanlığı bünyesine bağlı ARPA (Gelişmiş Savunma Araştırmaları Projeleri Birimi) tarafından geliştirilen dünyanın ilk paket dağıtımı ağı ve evrensel İnternet'in öncülüdür. Günümüzde veri ve ses iletişiminin dünya çapındaki baskın temeli olarak görülen paket dağıtımı veri iletişiminde yeni ve önemli bir kavram işlevi görüyordu. Daha önceleri veri iletişimi devre dağıtımı yöntemine dayanıyordu. Eski telefon devrelerini andıran bu yöntemde telefonun bir ucundaki kişinin konuşma süresinin sonuna dek hattın diğer ucundaki kişiden başkasıyla iletişim kurması olanaksızdı. Paket dağıtma yönteminde bir sistemin tek bir iletişim hattı kullanarak birden çok makineyle haberleşebilmesi için verinin küçük parçalara ayrılıp bu parçaların daha sonra paketler halinde düzenlenmesi gerekiyordu. Bu sayede bağlantı hattı paylaşılabiliyor (Tek bir posta merkezinden farklı varış noktalarına birçok mektubun gönderilmesinde olduğu gibi) ve her paket diğer paketlerden bağımsız olarak gönderilebiliyordu. Lincoln Laboratuvarı biliminsanlarından Larry Roberts tarafından geliştirilen bir paket dağıtım yöntemi ARPANET'in tasarımının temelini oluşturmuştur. Çok sayıda bilgisayar kullanıcısının birbirleriyle haberleşebilmelerini öngören bir bilgisayar ağı hakkındaki ilk düşünceler Ağustos 1962'de Bolt, Beranek ve Newman (BBN)'den J.C.R. Licklider tarafından "Galaksilerarası Bilgisayar Ağı" kavramına atfen ortaya atılmıştır. İnternet'in günümüzde sahip olduğu tüm özellikler bu çalışma sırasında belirlenmiştir. Ekim 1963'te Licklider, Birleşik Devletler Savunma Bakanlığı Gelişmiş Araştırma Projeleri Dairesi (o tarihteki adıyla ARPA) bünyesindeki Davranış Bilimleri ve Denetim ve Komuta Programları başkanlığına atandı. Daha sonraları Ivan Sutherland ve Bob Taylor'ı bu projenin çok önemli bir kavram kurgusuna sahip olduğuna ikna etti ancak çalısmaların somut sonuçlarını göremeden ARPA'dan ayrıldı. ARPA ve Taylor'ın bir bilgisayar iletişim ağı kurma calışmaları sürmekteydi. Öncelikli hedef, ARPA tarafından sağlanan bilgisayarların bulunduğu farklı konumlardaki ARPA destekli araştırmacıların birbirleriyle iletişiminin sağlanması ve üretilecek yazılımların daha geniş bir çevrede kullanılmasının yolunun açılmasıydı. Taylor, ofisinde ARPA tarafından sağlanan üç bilgisayar yardımıyla üç farklı konumla iletişim sağlayabiliyordu. Bunlar; Santa Monica'da Sistem Geliştirme Kuruluşu için kullanılan Q-32, California Üniversitesi'nde Genie Projesi için kullanılan bir bilgisayar ve MIT'de bulunan ve Multics projesi için kullanılan bilgisayardı. Taylor'ın bu konudaki sözleri şöyle: O sıralar başka kişiler de (büyük çoğunluğu birbirinden bağımsız olmak üzere) daha sonraları "paket dağıtma" olarak adlandırılacak olan kavramın birçok yönünü çözmüşlerdi. Bu nedenle, ARPANET'in asıl tarihi tüm bu farklı kaynaklara dayanmaktadır. 1968 yazı itibarıyla eksiksiz bir plan hazırlanmıştı. Planın ARPA'dan onay almasının hemen ardından 140 kuruluşa açık artırma için fiyat belirleme isteğinde bulunuldu. Bunlardan çoğu isteği tuhaf buldu ve içlerinde yalnızca dördünün dünya çapında olduğu 12 şirket fiyat bildiriminde bulundu. Yıl sonu itibarıyla katılımcı sayısı ikiye kadar düşen ihale, sonuç müzakerelerinin ardından 7 Nisan 1969 tarihinde BBN'e verildi. BBN'in proje planı Roberts'ın planıyla örtüşmekteydi. Şöyle ki, ağ şu anda "yönlendiriciler" olarak adlandırılan arayüz ileti işlemcilerinden oluşacaktı. Her konumdaki işlemciler "kaydet ve yönlendir" denilen paket dağıtma işlevini görecek ve bu işlemciler birbirlerine 50 kbps hızda çalışan çevirgeler yardımıyla bağlanacaklardı. Sunucu bilgisayarlarla işlemciler arasındaki bağlantı özel arayüzler aracılığıyla sağlanacaktı. BBN birinci kuşak işlemci yapımı için sağlamlaştırılmış bir Honeywell DDP-516 kullanmaya karar verdi. 516, 24 kBlik bir belleğe (artırılabilir) ve 16 kanallı bir doğrudan bellek erişimli bir kontrol birimine sahipti. Sunucu ve çevirge bağlantıları için özel arayüzler kullanıldı. 516, ön yüzdeki lambalara ek olarak 24 sinyal ışığından oluşan ve işlemcinin iletişim kanallarının durumunu gösteren lamba kümesine de sahipti. Her işlemci dört yerel sunucuyu destekliyor ve altı işlemciyle bağlantı kurabiliyordu. BBN'in küçük ekibi (başlangıçta yalnızca yedi kişiden oluşmaktaydı) fiyat bildirimi metninde belirtilen ayrıntılara uymak koşuluyla kısa süre içinde çalışan bir sistem tasarladılar. Donanım ve dünyanın ilk paket dağıtma yazılımından oluşan sistemin kurulumu dokuz ay içinde tamamlandı. İlk ARPANET dört işlemciden oluşmaktaydı. Bu işlemciler aşağıda listelenen konumlara kuruldular. İlk kesin ARPANET hattı Kaliforniya Üniversitesi ile SAE'deki işlemciler arasında 21 Kasım 1969 tarihinde kurulmuştur. Dört üçlü ağ 5 Aralık 1969 tarihi itibarıyla tamamlanmıştır . ARPANET üzerinden ilk ileti gönderimi 29 Ekim 1969 tarihinde saat 22:30'da iki sunucu arasında gerçekleşmiştir. İleti, UCLA profesörlerinden Leonard Kleinrock'un danışmanlığını yaptığı UCLA öğrencisi bir programcı olan Charley Kline tarafından gönderilmiştir. Yalnızca "login" sözcüğünü içeren ileti UCLA'daki SDS Sigma 7 sunucusundan SAE'deki SDS 940 sunucusuna gönderilmiştir. İlk iki harf olan "l" ve "o" sorunsuz biçimde iletildi ancak sistem bundan hemen sonra durdu. Böylece ARPANET üzerindeki ilk başarılı ileti "lo" oldu. "login" sözcüğünün tamamının gönderilmesi için bir saate yakın bir çalışma gerekti. İki sunucunun ARPANET üzerindeki iletişiminin başlangıç noktası sunucuların ARPANET işlemcilerine hangi yolla ileti gönderebileceklerini tanımlayan 1822 protokolüdür. İleti biçimi geniş bir bilgisayar mimarisine hizmet sunacak biçimde tasarlanmıştı. Bir 1822 iletisi; ileti türü, sunucu adresi ve bir veri alanından oluşmaktaydı. Bir sunucudan diğerine ileti göndermek için gönderici sunucunun alıcı sunucunun sunucu adresini içeren bir iletiyi biçimleyip onu 1822 donanım arayüzü yardımıyla karşıya iletmesi gerekiyordu. İletinin yerel bir sunucuya ya da başka bir işlemciye gönderilmesi durumunda işlemci, iletinin gönderildiğini görebiliyordu. İleti karşı tarafa ulaştığında alıcı göndericiye bir onay iletisi ("Sonraki İleti İçin Hazırım") gönderiyordu. Çagdaş İnternet datagramlarının aksine ARPANET, tüm 1822 iletilerinin başarılı bir biçimde karşı tarafa iletilmesini amaçlıyordu. Ne var ki, 1822 protokolünün aynı sunucu üzerinde çalışan farklı uygulamalar arasındaki bağlantılarda karışıklığa yol açtığı gözlenmiştir. Bu sorun Ağ Denetim Programı yoluyla çözülmüştür. Buna göre, farklı sunuculardaki farklı işlemler arasındaki çift yönlu iletişim hatları standart bir yöntem kullanmak suretiyle kurulabilirdi. Bu arayüz, yazılım uygulamaları kullanarak üst düzey iletişim protokollerinin oluşturulmasına yardımcı oldu. Bu, OSI modeline aktarılan bir kavram olan "protokol katmanlama"nın ilk örneğidir. 1983'te TCP/IP protokolleri ARPANET'in ana kısmı haline gelirken ARPANET, yeni doğmakta olan İnternet'in birçok bileşeninden yalnızca biri olmak üzereydi. Ağ Denetim Programı bir sunucu üzerinde çalışan çeşitli uygulamalar tarafından kullanılan standart bir ağ hizmetleri kümesi sunmaktaydı. Bu, üzerine inşa edildiği ağ hizmetinden az çok bağımsız olarak çalışan "uygulama protokolleri"nin gelişimine katkıda bulundu. ARPANET'in İnternet protokollerine geçtigi 1983 yılında kayda değer uygulama protokolleri de aynı yolu izledi. Mart 1970'te BBN'in doğu yakasındaki bir işlemciyle birleşen ARPANET'in etkinlik alanı genişledi. Ağ, bundan sonra çabucak büyüdü: Haziran 1970'te 9, Aralık 1970'te 13, Eylül 1971'de 18 işlemciye ulaştı (Bu sırada üniversite ve devlet araştırma merkezlerinde toplam 23 sunucu ağa bağlıydı). Ağustos 1972'de 29'a ulaşan işlemci sayısı Eylül 1973'te 40'a kadar yükseldi. Ayrıca, Pasifik Okyanusu üzerinden Hawaii'ye ve Atlantik Okyanusu üzerinden Norveç'e iki uydu hattı kuruldu. Kısa bir süre sonra, Norveç ile İngiltere'yi birbirine bağlamak amacıyla Londra'da karasal bir devre kuruldu. Haziran 1974'te 46 olan işlemci sayısı Temmuz 1975'te 57'ye yükseldi. 213'e ulaşan sunucu sayısı ortalama yirmi günde bir artmaktaydı. ARPANET'in birkaç yıl boyunca sorunsuz çalışması ARPA'yı ağı yönetecek başka bir birim aramaya yöneltti. Bunun nedeni, ARPA'nın kuruluş amacının bir iletişim hattı yönetmekten çok araştırma-geliştirme çalışmaları için kaynak sağlamak olmasıydı. Görüşmeler sonucunda ağın yönetimi Savunma Bakanlığı'na bağlı Savunma İletişim Dairesi'ne bırakıldı. 1983 yılında ARPANET'in ordu ile ilintili kısmı MILNET adı altında başka bir ağa ayrıldı. Ayrılmadan önce 113 terminalden oluşan ARPANET'e, MILNET'in kurulmasının ardından 68 terminal kaldı. 230.4 kbit/s hızları destekleyen işlemci devreleri 1970 yılında ağ bünyesine katıldı ancak bu kapasite çok kullanılmadı. 1971 yılı Honeywell 316 adlı düşük yoğunluklu makinelerin işlemci olarak kullanıldıkları ilk tarihtir. Makine, terminal işlemcisi olarak kullanıldığında sunucuların tek terminaline karşılık 65 ASCII seri terminaline izin veriyordu. 316, mali ve bakım kolaylığı açısından 516'ya göre daha elverişliydi. Bu makine, sunucu sürümlerinde 40 kB'lik bir belleğe sahipti. 1973 yılında, bellek boyutu işlemciler için 32 kB'a, sunucu işlemciler için 56 kB'a yükseltildi. BBN 1975 yılında Pluribus işlemcilerinde çalışabilecek bir yazılım geliştirdi ancak kısa süre içinde pek yayılma olanağı bulamadı. 1981 yılında ise BBN, kendi ürettiği C/30 işlemcileri için bir yazılım geliştirdi. NSFNet'in kurulmasını izleyen süreçte ARPANET bünyesindeki çoğu işlemci devre dışı bırakıldı. Az sayıdaki diğer işlemciler ise 1989 yılına kadar çalışmayı sürdürdü. ARPANET hakkındaki bir yarı efsaneye göre ağın kuruluş amacı nükleer saldırılara karşı koymaktı. Internet Society'nin ARPANET'in teknik ayrıntılarını anlattığı yazıda ("İnternet'in Kısa Bir Tarihçesi") şöyle deniliyor: ARPANET'in asıl amacı herhangi bir nükleer saldırıya maruz kalınmadığında bile ortaya çıkabilecek düğüm ve hat işlev bozukluklarını engellemekti. 1965 - 1967 yılları arasında ARPA'da yöneticilik görevini üstlenen Charles Herzfeld, kısıtlı bilgisayar kaynaklarının ARPANET'in ortaya çıkışını nasıl güçleştirdiğini anlatıyor: ARPA tarafından sunulan destek ve bakım hizmetinin ARPANET'in başarısında büyük etkisi vardı. BBN ve ARPA'nın ortak çalışması sonucunda hazırlanan ARPANET Sonuç Raporu şöyle bitiyor: Arthashastra Arthashastra (daha doğru biçimde: Arthaśāstra) devlet idaresi, ekonomi politikası ve askeri stratejiyi konu alan bir eserdir. Eserde müellifleri "Kautilya" ve "Viṣṇugupta" olarak geçer ki geleneksel olarak bu isimlerle tanımlanan kişini Çanakya'dır. Çanakya ise Taxila Üniversitesi'nde profesörlük ve Maurya İmparatorluğu'nda başbakanlık yapmış bir devlet adamı ve ekonomistti. Roger Boesche "Arthaśāstra"`yı şöyle tanımlamıştır: "bir siyasi gerçekçilik kitabı, siyaset dünyasının nasıl çalışması gerektiğine dair pek bir şey demeyen, (bununla birlikte gerçekte) nasıl çalıştığını analiz eden bir kitap, bir krala kamu yararı ve devleti korumak için yapması gereken bazen çıkarcı bazense zalim tedbirleri sıklıkla belirten bir kitap." Farklı bilim insanları eserin ismini farklı şekillerde tercüme etmiştir: "Arthashastra" kendi içerisinde 15 kitaba ayrılır ve bunlar şöyledir: Like a Prayer Like a Prayer, Amerikalı şarkıcı ve söz yazarı Madonna'nın dördüncü stüdyo albümü. 21 Mart 1989'da Sire Records tarafından şarkıcının önceki stüdyo albümünden üç yıl sonra yayımlandı. Madonna, albümdeki tüm şarkıların yazım ve yapımında Stephen Bray, Patrick Leonard ve Prince ile çalıştı. Zamanında Madonna'nın en içgözlemsel çalışması olan "Like a Prayer", bir günah çıkarma kaydı olarak anılmıştır. Madonna şarkıları "annem, babam ve ailemle bağlarım hakkında" sözleriyle tanımlamıştır. Albüm, Madonna'nın henüz gençken kaybettiği annesine ithaf edilmiştir. Albüm canlı enstrümantasyon kullanır ve dans unsurlarının yanı sıra funk, gospel ve soul müzik tarzlarını birleştirir, genel anlamda bir pop albümü kabul edilir. Madonna albümün isim şarkısı ve çıkış single'ı "Like a Prayer"da Katolik yetiştirilmesinin altını çizdi. Annesinin ölümünü konu edinen "Promise to Try", ailenin önemine değinen "Keep It Together" ve babasıyla ilişkilerini ele alan "Oh Father" şarkılarında olduğu gibi sözler şarkıcının çocukluk ve ergenlik sorunlarıyla başa çıkma temasını konu aldı. Aynı zamanda kadınların güçlendirilmesin anlatan "Express Yourself" de albüme dahil edildi. "Like a Prayer" eleştirel beğeni topladı, "Rolling Stone" tarafından "...sanata yaklaşabildiği kadar yaklaşabilen pop müzik" gibi sözlerle övüldü. Ticari anlamda "Like a Prayer", şarkıcının önceki çalışmaları gibi uluslararası alanda başarı yakaladı, birçok ülkenin listelerinde üst sıralara çıktı. ABD'de Amerika Kayıt Endüstrisi Birliği tarafından dörtlü platin sertifika ile ödüllendirildi. Albümden altı single yayımlandı: "Like a Prayer", "Express Yourself", "Cherish", "Oh Father", "Dear Jessie" ve "Keep It Together". "Like a Prayer" single'ı Madonna'nın "Billboard" Hot 100 listesindeki yedinci bir numaralı şarkısı oldu, "Express Yourself" ve "Cherish" ise bu listede iki numaraya kadar yükseldi. Dünya genelinde albüm 15 milyondan fazla kopya sattı. Single'lara eşlik eden video klipler Madonna'nın yaratıcılığıyla daha da ilerledi ve formatının önde gelen figürlerinden biri olarak tanındı. "Like a Prayer" video klibi içerdiği stigmata ve yanan haç gibi Katolik ikonlarıyla, bir azizin sevişmek hakkındaki rüyasıyla dini tartışmaların bir paratoneri oldu, Vatikan tarafından kınandı ve Pepsi'nin Madonna ile yaptığı sponsorluk anlaşmasını iptal etmesine sebep oldu. "Express Yourself", gösterime girdiği tarihe kadar çekilen en pahali video klip olarak kaydedildi. Albüm Madonna'nın Blond Ambition World Tour turnesi öncesinde çığır açtı. "Like a Prayer"ın yayımlanmasının ardından 1980'lerin sonlarında Madonna, "Billboard", MTV ve "Musician" dergisi gibi medya kuruluşları tarafından "Son On Yılın Sanatçısı" adıyla anıldı. Albüm, Madonna'nın dördüncü albümü olarak 1989 yılının ilk yarısında piyasaya sürülmüştür. Albüm, eleştirisel anlamda en başarılı albümlerden biridir. Çoğu eleştirmene göre albüm, Madonna'nın "en hünerli sanatsal ürünü" olmuştur. Albümde rock, dans, pop, soul ve funk ögeleri bir arada bulunur. Albümden çıkan her şarkı farklı nitelikte etki yarattığı gibi, Madonna'nın en bilindik şarkıları bu albümde toplanmıştır. "Like a Prayer" adlı şarkı ise üzerinde en çok durulan şarkı olmuştur, ayrıca bu şarkı nedeniyle Madonna, Papa ve Katolik Kiliseleri tarafından aforoz edilmiştir. Bunun dışında Cherish" ve "Express Yourself" adlı şarkılar 2 numaraya çıktığı gibi, "Keep It Together" 8 numaraya ulaşmıştır. "Dear Jessie" ABD'de yayınlanmazken, "Oh Father" adlı şarkı ABD listelerinde 20 numarayı geçemeyerek, 1984'ten sonra Madonna'nın en düşük başarılı şarkısı olmuştur. Amur AERO AERO ("Anthology of Electronic Revisited Originals") Jean Michel Jarre'ın 2004 yılında yayımlanmış Elektronik müzik albümüdür. Önceden kaydedilen parçalar, üç yeni parça ve konserden canlı bir parça eklenerek, 5.1 surround formatında yeniden kaydedildi. Bütün parçalar "scenes" adı verilen bölümlerle birleştirilmiştir. Bu albüm CD ve DVD olarak yayımlanmıştır; DVD-Video Dolby Digital ve DTS sesten oluşmakta, CD ise stereo'dur. DVD içeriğindeki "scene" olarak belirtilen bölümler, orijinal CD'deki parçaları birbirine bağlamak için oluşturulmuş müziklerdir. Dakka Dakka (Bengalce: ঢাকা, okunuşu [ˈɖʱaka]; Babür İmparatorluğu dönemindeki adlarıyla Dacca ve Cihangir Nagar), Bangladeş'in başkenti ve Dakka ilinin merkezi. Dakka bir megaşehirdir ve Güney Asya'daki en büyük şehirlerden biridir. Buriganga Nehri'nin kıyısında yer alan Dakka'nın nüfusu büyükşehir alanı ile birlikte 12 milyondur ve bu özelliğiyle Bangladeş'in en büyük şehridir. Dünyanın en fazla nüfusa sahip 9. şehridir ve ayrıca dünyadaki nüfusu en yoğun şehirlerden de biridir. Dakka "Camiler Şehri" olarak bilinir ve dünyanın en iyi muslinini üretmesiyle tanınmıştır. Aynı zamanda "dünyanın çekçek başkenti" olarak da bilinir. Her gün yaklaşık 400 bin kişi şehirde çekçek kullanmaktadır. Bugün, bölgedeki en büyük kültür, eğitim ve iş merkezlerinden biridir. 17. yüzyıldaki Babür hakimiyeti sırasında şehir Cihangir Nagar olarak bilinmekteydi. İdari biriminin başkentiydi ve dünya çapında bir muslin ticareti merkeziydi. Britanya egemenliği döneminde şehir hızla büyüdü ve Kalküta'dan (günümüzde Kolkata) sonra Bengal'deki en büyük ikinci şehir haline geldi. 1905 yılındaki Bengal'in bölünmesinin ardından, Doğu Bengal ve Assam ilinin başkenti haline geldi; fakat 1911'de bölünmenin iptal edilmesi sonucu il başkenti olma özelliğini kaybetti. 1947'deki Hindistan'ın bölünmesinin ardından Doğu Pakistan'ın idari merkezi oldu, ve 1971'de bağımsız Bangladeş'in başkenti haline geldi. Bu dönemde şehirde büyük bir kargaşa yaşandı, bunların içinde sıkıyönetim, Bangladeş'in bağımsızlığının ilanı, askeri baskı, savaş sırasında meydana gelen hasarlar ve doğal afetler bulunmaktaydı. Çağdaş Dakka, Bangladeş'teki ekonomik, kültürel ve siyasi hayatın merkezidir. Ülkede altyapısı en gelişmiş yer olmasına rağmen kirlilik, trafik sıkışıklığı ve artan nüfus nedeniyle hizmetlerin yetersiz kalması gibi sorunlar yaşamaktadır. Son onyıllarda Dhaka'da ulaşım, iletişim ve bayındırlık alanında çağdaşlaşmalar yaşanmıştır. Şehir büyük yabancı yatırımlar ve daha fazla ticari faaliyete ev sahipliği yapmaktadır. Aynı zamanda, şehre ülkenin diğer yerlerinden gittikçe artan bir nüfus akışı vardır ve bu da Dakka'yı dünyadaki en hızlı büyüyen şehir yapmaktadır. Şu an Dakka'nın bulunduğu bölgede yerleşimin varlığı, 7. yüzyıla kadar uzanmaktadır. Şehrin bulunduğu bölge Budist Kamarupa ve Pala İmparatorluğu tarafından yönetilmekteydi, 9. yüzyılda ise yönetim Hindu Sena Hanedanı'na geçti. Şehrin adı Ballal Sena tarafından 12. yüzyılda tanrıça Dakeşvari için yaptırılan Dakeşvari Tapınağı'ndan kaynaklanıyor olabilir. Dakka ve çevresindeki bölgeler o dönemde "Bengalla" olarak adlandırılmaktaydı. Kasabada Lakşmi Pazarı, Şankari Pazarı, Tanti Pazarı, Patuatuli, Kumartuli, Bania Nagar ve Goal Nagar gibi birkaç pazar bulunmaktaydı. Sena Hanedanı'ndan sonra, Dakka Delhi Sultanlığı'na bağlı Türki ve Paştun valiler tarafından yönetildi. 1608'de Babürlerin eline geçti. 1608'de başlayan Babür egemenliğinde şehir Bengal'in başkenti (Racmahal) olarak ilan edilince, şehirde büyük bir gelişme ve nüfusta büyük bir büyüme yaşandı. Babür subahdarı İslam Han şehrin ilk yöneticisiydi. Han, imparator kısa bir süre önce ölmüş olmasına rağmen, şehri Babür İmparatoru Cihangir'in onuruna "Cihangir Nagar" (জাহাঙ্গীর নগর; "Cihangir'in Şehri") olarak adlandırdı. Şehrin ana büyümesi Babür Şaista Han döneminde yaşandı. Şehir bu dönemde yaklaşık bir milyon kişilik nüfusuyla 19'a 13 kilometrelik bir alana yayılmıştı. Britanyalı Doğu Hindistan Şirketi, 1765'te gelir toplama hakkını ("Divani hakkı") kazandı ve 1793'te Bengal Navablarını (yöneticileri) tüm yetkilerini bırakmaya zorlayarak şehrin yönetimini ele geçirdi. Bu dönemde şehrin nüfusu Kalküta'nın önem kazanması nedeniyle önemli miktarda düştü; fakat daha sonra maddi açıdan gelişim ve çağdaşlaşma bunu takip etti. 1874'te çağdaş bir kentsel su dağıtım sistemi kuruldu ve 1878'de elektrik sistemi geldi. Şehrin yakınlarında Britanyalı ve Bengalli askerlere hizmet eden Dakka Kışlası kuruldu. Bengal'in 1905'teki başarısız bölünmesinin ardından, Dakka yeni kurulan Doğu Bengal ve Assam eyaletinin başkenti ilan edildi; ancak 1911'de Bengal yeniden birleştirildi. 1947'deki Hindistan'ın bölünmesinin ardından, Dakka Doğu Pakistan'ın başkenti oldu. Hindistan'ın bölünmesinin ardından şehir büyük çatışmalara tanıklık etti. Şehrin Hindu nüfusunun çoğu Hindistan'a göç etti, bu sırada şehre bir Müslüman akını yaşandı. Yerel siyasetin merkezi olarak ise, şehirde giderek artan sayıda siyasi olaylar ve şiddet olayları yaşanmaya başladı. Urduca'nın tüm Pakistan'ın tek resmî dili olarak ilan edilmesi, büyük kalabalıkların katıldığı protesto yürüyüşlerine sebep oldu. Bengal Dil Hareketi olarak bilinen protestolar, Pakistan polisinin ateş açarak pek çok öğrenci göstericiyi öldürmesiyle son buldu. 1950'ler ve 60'lar boyunca, Dakka'daki siyaset sıcaklığını korudu ve Bengal'in bağımsızlığı yönündeki talepler giderek arttı. 1970 Bhola kasırgası bölgeye çok büyük bir hasar verdi ve tahminlere göre 500 bin kişiyi öldürdü. Şehrin yarısından fazlasını su bastı ve milyonlarca kişi mahsur kaldı. Etnik ayrımcılık ve kasırganın yol açtığı zararları telafi etmek için hükümetin az gayret göstermesi nedeniyle halkın hükümete olan öfkesi büyüdü ve Bengalli siyasetçi Mucibur Rahman 7 Mart 1971'de Dakka'da milliyetçi bir miting düzenledi. Tahmini olarak bir milyon kişi mitinge katıldı ve bu 26 Mart günü Bangladeş'in bağımsızlığının ilanı ile sonuçlanır. Buna cevaben, Pakistan ordusu Işıldak Operasyonu'nu düzenledi ve binlerce kişiyi tutukladı, işkence etti ve öldürdü. Bangladeş Kuvvetleri ile yapılan dokuz aylık bir çatışmadan sonrası Pakistan Ordusu 16 Aralık günü yenilgiyi kabul etti ve böylece Bangladeş Kurtuluş Savaşı bitmiş oldu. Ülkenin başkenti olarak, Dakka bağımsızlıktan sonra kırsal alanlardan işçilerin şehre göç etmesi sonucu hızlı ve büyük bir büyümeye sahne oldu. Şehrin nüfusunun yanı sıra ticaret ve endüstrinin de gelişmesi hizmetler ve altyapıda sorunlr doğurdu. Şehir sınırlarının genişemesi ve Uttara, Muhammedpur, Başundara, Mirpur ve Motichil gibi yeni yerleşim alanlarının gelişmesini, büyük bir emlak patlaması izlemiştir. Dakka, merkezi Bangladeş'te, koordinatlarında, Buriganga Nehri'nin doğu kıyısında yer alır. Ganj Deltası'nın alçak kesimlerinde bulunur ve 153.84 km² alan kaplar. Sekiz tane ana "thana" - Lalbağ, Kotvali, Sutrapur, Ramna , Motichil, Paltan, Danmondi, Muhammedpur – ve on altı tane yan "thana"dan oluşur - Gulşan, Mirpur, Pallabi, Şah Ali, Turaag, Sabucbağ, Dakka Kışlası, Demra, Hazaribağ , Şiampur, Badda, Kafrul, Kamrangir çar, Khilgaon ve Uttara. Şehrin toplamda 130 semti ve 725 mahallesi bulunur. Dakka ilçesi 1463.60 kilometrekarelik bir alanı kaplar ve Gazipur, Tangail, Munşiganc, Racbari, Narayanganc, Manikganc ilçeleriyle komşudur. Tropik birki örtüsü ve nemli toprak karakterize ettiği arazi, deniz seviyesine yakın ve düzdür. Bu, Dakka'yı muson mevsiminde siklonlar ve aşırı yağış yüzünden meydana gelen sellere karşı kılar. Dakka sıcak, yağışlı ve nemli bir tropik iklimi yaşar. Köppen iklim sınıflandırmasına göre, Dakka tropik yağışlı ve kuru bir iklime sahiptir. Yıllık sıcaklık ortalaması 28 °C olan şehir, ayrı bir muson iklimine sahiptir. Aylık sıcaklık ortalamalarının en düşüğü 20 °C'lik ocak, en yükseği ise 32 °C'lik mayıstır. Yıllık ortalama yağış olan 1854 milimetrenin neredeyse %80'i mayıs ile eylül ayları arasında düşer. Trafik ve endüstriyel atıkların sebep olduğu giderek artan hava ve su kirliliği, şehirde halk sağlığı ve yaşam kalitesini etkileyen ciddi bir sorundur. Şehrin yakınlarındaki su kaynakları ve sulak alanlar, inşaat nedeniyle doldurulduklarından dolayı yıkıma maruz kalmaktadır. Kirlilik ile birleşen doğal alanların bu şekildeki yıkımı, yerel biyolojik çeşitliliği tehdit etmektedir. Dakka belediyesi 1 Ağustos 1864'te kuruldu ve 1978'de "kurum" seviyesine yükseldi. Dakka Şehir Kurumu, şehrin işlerini yürüten özerk kuruluştur. Tüzel kişiliği sahip alan vekillerini seçen pek çok semte bölünmüştür. Belediye başkanı her beş yılda bir seçimle seçilmektedir ve şu anki başkan Sadek Hüsein Hoka'dır. Dakka Eğitim Kurulu, İngilizce eğitim veren ortaokullar ve medreseler dışında bölgedeki devlet okulları ve pek çok özel okuldan sorumludur. Banladeş'teki tüm medreseler merkezi bir kurul tarafından yönetilmekte olup İngilizce eğitim veren ortaokullar ayrı eğitimsel ve idari yapılara sahiptir. Dakka Büyükşehir Polisi, 1976 yılında kurulmuştur ve 21,400 çalışana sahiptir. Bangladeş'teki en büyük polis servisidir. Şehir 25 seçim bölgesine ayrılmıştır. İki ana siyasi parti Avami Birliği ve Bangladeş Milliyetçi Parti'dir. Bakanlıkların büyük kısmı Ramna'da bulunur. Bangladeş Yüce Divanı ve Bangladeş Yüksek Mahkemesi de şehirde yer alır. Bangabhaban sarayı daha önce Britanya'nın hindistan valisine, Doğu Pakistan valisine ev sahipliği yapmış olup günümüzde Bangladeş Başkanlık Sarayı olarak kullanılmaktadır. Louis Kahn tarafından tasarlanmış olan Jatiyo Sangshad Bhaban, parlamentoya ev sahipliği yapmaktadır. Kabe ile benzer bir tasarıma sahip olan Beytül Mukerrem ülkenin ulusal camisidir. Bara Katra sarayı, Lalbağ Hisarı, Hoseni Dalan ve Ahsan Manzil şehrin diğer tarihî mekânları arasındadır. Artan trafik sıkışıklığıyla mücadele için Bangladeş yönetimi 2000'li yıllarda şehrin dış kesimlerinde bir kentleşme politikası uygulamış ve Dakka'nın banliyölerindeki yeni binalar ve tesisler için gelir vergisini on yıllığına kaldırmıştır. Dakka'nın bir kanalizasyon sistemi bulunmasına rağmen bu nüfusun sadece %25'ine hizmet vermektedir, %30'luk bir kesime ise lağım çukurları hizmet vermektedir. Dakka'daki evlerin sadece üçte ikisi su sistemine bağlıdır. Şehirde yılda 9.7 milyon ton katı atık üretilmektedir. Devlet ve özel şirketler atıkları şehir çapında toplayıp gübre olarak kullanma çalışmalarında kısmen başarılı olsalar da, hâlen çoğu katı atık şehir yakınlarındaki alçak rakımlı bölgelere veya su kütlelerine dökülmektedir. Dakka Bangladeş'in ticari olarak da başkentidir. Şehir büyüyen bir orta sınıfa sahiptir ve bu da lüks mallar ve çağdaş tüketici için pazarı geliştirmektedir. Şehir geçmişte büyük sayıda göçmen işçi çekmiştir. Ucuz kapalı pazarlar, işportacılar, küçük dükkânlar, çekçek taşımacılığı ve yol kenarı satıcılığı nüfusun önemli bir bölümüne iş imkânı sağlar. Sadece çekçek sürücülerinin sayısı bile 400,000'i bulmaktadır. İşgücünün yarısı ev işlerinde ve sendikalaşmamış işgücünde çalışır, 800 bin kişilik bir nüfus ise tekstil endüstrisinde çalışmaktadır. Bunlara rağmen işsizlik oranı %19'dur. 2009 yılında Dakka'nın gayrisafi kentsel hasılası 85 milyar dolardı. Yıllık %6.2'lik bir büyüme oranıyla bu rakamın 2025 yılında 215 milyon dolara yükseleceği tahmin edilmektedir. Dakka'nın kişi başına yıllık geliri 1350 dolar olarak tahmin edilmektedir, halkın %34'ü yoksulluk sınıfının altında yaşamaktadır. Yoksulların arasında kırsal bölgelerden iş bulmak amacıyla gelen ve günde 5 doların altında gelirle yaşayan önemli bir kesim de vardır. Erotica (Madonna albümü) Erotica, Amerikalı şarkıcı Madonna'nın beşinci stüdyo albümü. Albüm her ne kadar aşırı cinsellik ögeleri ve sansasyonel simgeler içerse de, beklenenin çok üzerinde bir başarı göstermiştir. Albüm, konsept olarak 1990'lar pop'u ve cinselliğin sentezidir. Albüm, günümüze kadar 5 milyonun üzerinde bir satış yakalamıştır. Albüm, Madonna'nın masum, saf ve görece cinsellikten uzak dönemlerinin sonu olduğunu göstermiştir. Albümün ağır cinsel içerikli ve ilişkilere dayalı teması, albümü bir tabu haline sokmuştur. Madonna, albümün, yine kendisi tarafından yazılıp yayınlanan kitabı "Sex"e eşlik edeceğini düşünmüştür. Albüm, Parental Advisory (bir tür sansür etiketi) ile etiketlenmiştir. Albüm, Madonna'nın 3 sansürlü medya eserinden ilkidir. (Diğer ikisi: American Life - 2003 ve The Confessions Tour - 2007'dir) 1. Ordu (TÃ¼rkiye) 1. Ordu Komutanlığı, Türk Kara Kuvvetlerine bağlı 4 ordudan biridir. Komutanlığı İstanbul'da Selimiye Kışlası'nda bulunmaktadır. Trakya, Boğazlar ve İstanbul ve Marmara Bölgesi'nden sorumludur. Ordu, mekanize ve zırhlı birliklerden oluşmaktadır. 30 Ağustos 1922'de Birinci Ordu aşağıdaki gibi organize edildi: Birinci Ordu (Komutan: Mirliva Nurettin Paşa, Kurmay Başkanı: Miralay Mehmet Emin Bey) Haziran 1941 yılında, Birinci Ordu şöyle organize edildi: Birinci Ordu (Ä°stanbul, Komutan: Orgeneral Fahrettin Altay) 1974 yılında dört kolordudan oluşuyordu: 2. Ordu (TÃ¼rkiye) 2. Ordu, Türk Kara Kuvvetlerine bağlı 4 ordudan biridir. Komutanlığı Malatya'da bulunmaktadır. Anadolu'yu Suriye, İran ve Irak'tan gelecek dış tehditlere karşı korur. 30 Ağustos 1922'de İkinci Ordu aşağıdaki gibi organize edildi: İkinci Ordu (Komutan: Yakup Şevki Paşa, Kurmay Başkanı: Hüseyin Hüsnü Bey) Haziran 1941 yılında, İkinci Ordu şöyle organize edildi: İkinci Ordu (Balıkesir, Komutan: Abdurrahman Nafiz Gürman) 3. Ordu (TÃ¼rkiye) 3. Ordu Türk Kara Kuvvetlerine bağlı 4 ordudan biridir. Komutanlığı Erzincan'da bulunmaktadır. Ermenistan ve Gürcistan sınırını kontrol etmektedir. O zamanki Sovyet Rusya'dan gelebilecek tehditlere karşı kurulmuştur. Haziran 1941 tarihinde, Üçüncü Ordu şöyle organize edildi: Mangan(II) sÃ¼lfat Mangan (II) sülfat, MnSO formüllü inorganik bileşiktir. Bu renksiz nemli katı ticari açıdan önemli bir mangan (II) tuzudur. 2005 yılında dünyada yaklaşık olarak 260M kg/y kadar üretildi. Mangan metalinin ve birçok kimyasal bileşiğin ön maddesidir. Mangan eksikliği olan topraklar bu tuzla düzeltilir. Birçok metal sülfat gibi mangan sülfat da monohidrat, tetrahidrat, pentahidrat, heptahidrat gibi çeşitli hidratları oluşturur. Bunlardan en yaygın olanı monohidrattır. Bunların hepsi soluk pembe renklidir. Everybody (Madonna şarkısı) Ünlü Amerikalı pop müzik sanatçısı Madonna'nın debut albümü Madonna'dan çıkan ilk teklidir. Şarkı, önce debut albümde, sonra da 1987'de çıkan "You Can Dance" remiks albümünde görünmüştür. Şarkı, Madonna'nın satın alınabilen ilk single ürünüdür. Sire Records, Madonna'nın talebiyle hazırlanmış olan şarkıyı, dans listelerinde yer edinince tüm albümü çıkarmaya karar vermiştir. Madonna, albümün çıkmasından önce, şarkıyı, New York'taki ünlü disko "Danceteria"ya götürerek insanların beğenisine sunmuştur. Bu diskodaki ünlü DJ Mark Kamins, Madonna'nın isteğini kabul etmiş, böylece Madonna, ilk albümü için şarkıları hazırlamaya başlamıştır. Şarkı ilk remiks albüm You Can Dance'te ve üçüncü toplama albüm olan Celebration'da bulunmaktadır. Şarkı Virgin Tour'da ve Girlie Show Tour'das Everybody Is A Star şarkısıyla remikslenmiş haliyle söylenmiştir. Virgin Tour'un 4. şarkısıdır. Performans kliple bağlantılıdır. Klipteki danslar tekrarlanmış, kulüp havası verilmeye başlanmıştır. Madonna performans sırasında üzerinde spor bir ceket, transparan bir bluz, mini etek ve etekle uyumlu bir tayt ve bir melon şapka bulunmaktadır. Girlie Show Tour'un son şarkısıdır. Performans Everybody Is A Star parçasıyla remikslenmiştir. Performans sırasında Madonna'nın üzerinde spor bir tişört ve kot şort bulunmaktadır. Şarkı ilk olarak 1982 yılında Amerika'da yayınlanan Night Live isimli programda seslendirilmiştir. Bu performans Madonna'nın tvdeki ilk canlı perfonmansıdır. Şarkının videosu oldukça düşük bir miktar olan 1500 $ maliyetle çekilmiştir. Klipte bir kulüp havası bulunmaktadır. Klipte Madonna birkaç dansçıyla beraber dans etmektedir. Gayet sade bir klip özelliğindedir. Fazla sevilmeyen bir klip olmuşştur. Şarkının single kapağında Madonna'nın resmi olmaması ve klibi çekilene kadar birçok defa radyolarda çalınması sebebiyle Madonna uzun bir süre Afrika göçmeni bir kadın zannedilmiş ve zenci olduğu öne sürürmüştür. Şarkının klibi hiçbir video toplama dvdsinde yer almamıştır. 2011 yılında Everybody'nin satışa çıkışının 28. yılı şerefine Madonna fanları tarafından "International Everybody Download Day (uluslararası Everybody indirme günü)" oluşturulmuştur. Bu etkinliği amacı Everybody'i dünyada bir günde en çok indirilen şarkı yapmaktır. Syberia Syberia, Benoit Sokal'ın yazıp sanat yönetmenliğini yaptığı ve 2002 yılında Fransız Microids tarafından geliştirilen macera-bulmaca çözme oyunu. Çok düşük sistem gereksinimleri ile hemen her bilgisayarda oynanabilen, bilhassa grafikleriyle kendine hayran bırakan bir atmosfere, mükemmel bir kurgu ve dramatik bir hikâyeye sahip olan oyuna, 2004 yılında bir devam oyunu çıkartılmıştır: Syberia 2 Kate Walker, bir avukatlık şirketi adına çalışan, Valadilene'deki Voralberg fabrikasını bir müşteri adına satın almak için görevlendirilen kariyerinin başında genç bir avukattır. Görevinin sadece bir imza alıp hemen dönecek kadar basit olduğunu düşünmektedir. Köye geldiğinde imza alacağı kişi Anna Voralberg'ün öldüğünü ve bir varisinin olduğunu, bu varisin de Syberia diye bir yerde olduğunu öğrenir ve görevinin hiç de basit olmadığını anlar. Syberia'ya gitme yolları arayan Kate, otomat makinist Oscar ile tanışıp onun eksik parçalarını tamamlar, bu arada Voralberg fabrikasının neden iflas ettiğini öğrenir, herkese de işinin uzayacağını söyler. En sonunda Oscar'ı kurmalı bir trenle yolculuğa gitmeye ikna eden Kate, yolculuğu sırasında Hans Voralberg'in geçmişi hakkında çok şey öğrenir. Barrockstadt'da üniversite okuyan Hans, başarısız bir öğrenci ama büyük bir mucit olmuştur. Sonrasında Ruslara yardım etmiş ve Komkolzgrad isimli sanayi kentinde bir sürü otomat icat eden Hans'ın uzay projesinin bile olduğu, fakat bunu iptal ettiği ortaya çıkar. O sırada da Kate, paragöz patronu tarafından sürekli rahatsız edilmektedir ve nişanlısı, Kate'i beklemek yerine Kate'in en iyi arkadaşı Olivia ile çıkmaya başlar ve Kate'i onunla aldatır. Kate, Hans Voralberg'i Aralbad isimli kaplıca kasabasında bulur ve devir belgesini imzalatır. Hans, ona New York'a gitmesi için bir uçak ayarlamıştır, ama kendisiyle Syberia'ya gelmesi için teklif eder. Kate ise son anda New York'ta yapacak bir şeyi kalmadığını anlar, paragöz patronunu ve kendisini aldatan nişanlısını geride bırakarak Syberia'ya gitmeye karar verir. Kate Walker: Avukat. Ana karakter. Hans Voralberg: Anna'nın küçük kardeşi, fabrikanın tek varisi. Oscar: Hans Voralberg'ün tasarladığı otomat makinist. Momo: Anna Voralberg'ün koruduğu küçük çocuk. Donanma Komutanlığı Donanma Komutanlığı, Türk Deniz Kuvvetleri'ne bağlı 4 ana komutanlıktan biridir. Görevi, emri altında bulunan deniz hava ve deniz kuvvetlerini sevk ve idare etmektir. Donanma Komutanlığı'nda 6 adet filo bulunur: Bugüne kadar Donanma Komutanlığı görevinde; ilk dokuzu (1922-1931 yılları arası) Albay, Yarbay ve Binbaşı rütbelerinde subay, diğerleri Amiral görev yaptı. Yarbay/Albay iken Donanma Komutanlığı yapan Şükür Okan, bilahare Amiral olduğunda aynı göreve yeniden atandı. Koramiral Kemal Kayacan da Oramiral rütbesindeyken ikinci defa Donanma Komutanlığı görevinde bulundu. Kuzey Deniz Saha Komutanlığı Kuzey Deniz Saha Komutanlığı, Türk Deniz Kuvvetleri'ne bağlı 4 ana komutanlıktan biridir. Boğazlar, Marmara Denizi ve Karadeniz'den sorumludur. Görevi, savaş gemilerine lojistik ve sahil desteği sağlamaktır. Syberia II Benoit Sokal'ın yazıp sanat yönetmenliğini yaptığı ve 2004 yılında Fransız Microids tarafından geliştirilen macera-bulmaca çözme oyunu. "Syberia" 1'in kaldığı yerden devam eden macera Kate Walker ve Hans Voralberg'in "Syberia" adlı varolmayan bir adayı aramalarıyla devam ediyor. Syberia 1'de olduğu gibi bu oyun da mükemmel bir kurgu ve dramatik bir hikâyeye sahip. Etkileyici grafiklere sahip oyun Virtools Engine 3.0 kullanılarak yapıldı. Oyun, PC, Playstation 2 , Xbox ve Android platformları için geliştirildi. Oyunun müzikleri Inon Zur tarafından yapılmıştır. Güney Deniz Saha Komutanlığı Güney Deniz Saha Komutanlığı, Türk Deniz Kuvvetleri'ne bağlı 4 ana komutanlıktan biridir. Akdeniz ve Ege Denizi'nden sorumludur. Görevi, savaş gemilerine lojistik ve sahil desteği sağlamaktır. Suçumuz İnsan Olmak (film) Suçumuz İnsan Olmak, Oktay Akbal'ın yazdığı romandan senaryolaştırılan filmdir. Oktay Akbal'ın 1956 yılında kaleme aldığı eserin filmi çevrilmeden önce TRT radyolarında ""Arkası Yarın"" adlı radyo tiyatrosu programı halinde hazırlanmış, ilgi görmüştü. Filmin yönetmenliğini ve senaryolaştırılmasını Erdoğan Tokatlı yapmıştır. Film Marmaris'te çekilmiş olup, Türk Dil Kurumu’nun 1958 yılı Roman Ödülü’nü kazanmış bir yapıtın filmidir. Tekdüzeleşmiş yaşamların bir araya gelerek oluşturduğu sıradan evliliklerden birini yaşayan Nuri, yaşamın getirdiği monoton ve renksiz dünyasında, rastlantıyla tanıştığı kadına aşık olur. Ancak aralarındaki yaş farkı, Nuri'nin evliliği ve toplum baskısı, önlerinde büyük bir engeldir. Believe (Disturbed albümü) Ünlü Amerikalı metal grubu Disturbed'ün ikinci albümüdür. Albüm 2002'de kaydedilmiştir ve 17 Eylül 2002'de satışa sunulmuştur. Albüm, ilk haftasında 284,000 satışla ABD listelerinde 1 numaraya çıkmıştır. Ali GÃ¼zeldal Ali Güzeldal (d. 10 Nisan 1986, Samsun), Türk futbolcudur. Futbola 2001-02 sezonunda 3. Lig takımlarından Bakırköyspor'de başladı. İlk resmi maçına 12 Mayıs 2002'de Pendikspor ile oynanan maçta çıktı. 2005-06 sezonu başında Trabzonspor'a transfer oldu. Ancak Akçaabat Sebatspor'a kiraya verildi. Akçaabat Sebatspor'da başarılı performans sergileyince devre arasında teknik direktör Vahid Halilhodziç tarafından takıma çağrıldı. Trabzonspor'da ilk maçına 22 Ocak 2006'da çıkarken ilk golünü ise 12 Şubat 2006 tarihinde Malatyaspor'a karşı attı. 2006-07 sezonu başında Murat Ocak karşılığında İstanbul Büyükşehir Belediyespor'a verildi. 2012-2013 sezonu başında Boluspor'a transfer oldu. Kazım Kartal Kazım Kartal (d. 28 Nisan 1936, Altunhisar, Niğde - ö. 13 Ağustos 2003, İstanbul), Türk sinema ve dizi oyuncusu. Sanat yaşamına 1964 yılında başlayan Kazım Kartal, Türk sinemasının adı fazla bilinmeyen kahramanlarındandır. Genellikle karakter rollerde yardımcı oyuncu olarak rol alan "kötü adam" Kartal, sanat yaşamı boyunca 1000 civarında (saptanabilen 350), filmde rol almış, iki senaryo yazmış, bir filmin yönetmenliğini üstlenmiştir. Bir dönem seks filmleri furyasında da çeşitli filmlerde rol alan Kartal, o süreçteki gerekçesini şu sözlerle açıklamıştır: ""Parasız kaldığım dönemlerde bakkaldan veresiye alışveriş bile yapamayıp, alay konusu olmak canıma tak demişti, mecburdum."" ÇASOD üyesi olan sanatçı, bir dizi filmin çekimi için gittiği Erzurum Hınıs'ta rahatsızlanıp İstanbul'a dönmesinden kısa bir süre sonra kalp krizi nedeniyle yaşamını yitirdi. Cenazesi 15 Ağustos 2003'te Hasdal Mezarlığına defnedildi. Ebu Hanife DineverÃ® Ebu Hanife Dineverî veya sadece Dineverî (Farsça: ابوحنیفه دینوری, Kürtçe: Dînewerî, d. 820 - ö. 24 Temmuz 896), 9. yüzyıl'da yaşamış astronomi, botanik, metalürji, coğrafya, matematik ve tarih gibi çok çeşitli alanlarda çalışmalarda bulunmuş bilim insanı. Dinaveri bugün batı İran'da kalan, Dinaver bölgesi'nin Kirmanşah şehrinde doğmuştur. İsfahan'da astronomi, matematik ve mekanik, Kufe ve Basra'da ise filoloji ve şiir eğitimi almıştır. Dinaveri özellikle de "Kitab el-Nebat" ("Bitkiler Kitabı") isimli eseriyle tanınmaktadır. 8 ciltlik bu eseri sebebiyle sıklıkla "Botaniğin babası" olarak adlandırılmıştır. Kitab el-Nebat isimli eserin dağınık haldeki birçok ciltlerini Muhammed Hamidullah toparlayıp yayınlamıştır. Eserde Arapça botanik gelenekleri, bitki incelemeleri ve bilgisinin yanı sıra Kürtçe ve Farsça kökenli bitki bilgileri de mevcuttur ve yıllarca botanik alanında standart kitap olmuştur. Nitekim eser bazı kaynaklarca erken İslam botaniği'nin en ünlü eserlerinden biri olarak adlandırılır. Alman bilim adamı Bruno Silberberg eserin önemini şöyle anlatır: Harvard Üniversitesi’nden Prof. Mehrdad Izady ise şöyle der: " “Kürt ileri gelenleri içinde en mükemmeli, İslam toplumları içinde o güne dek ortaya çıkmış en büyük beyin”" Botanik çalışmalarının yanı sıra Kürt toplumu üzerine de çalışmaları olmuş, Kürt'ler ve onların kökenleri üzerine araştırma yapan önemli bilim insanlarindandir. Bu alandaki çalışmalarını "Ensab el-Ekrad" ("Kürtlerin Soyu") isimli eserinde toplamıştır. Dinaveri ayrıca Kur'an üzerine de birçok eser kaleme almıştır; her ne kadar bu kitapların bilinen hiçbir nüshası günümüze ulaşmamışsa da başka yazarların çağımıza ulaşan eserlerinde Dinaveri'nin bu eserlerinden çeşitli alıntılar vb. ifadeler yer almaktadır.Dinaveri 24 Temmuz 896'da doğduğu kent olan Dinaver'de vefat etmiştir. Kendisine atfedilen eserlerin bir kısmı aşağıdaki başlıklarda sıralanmıştır. Indestructible Ünlü Amerikalı metal grubu Disturbed'ün dördüncü albümüdür. Albüm 2007'de kaydedilmiştir ve 3 Temmuz 2008'de satışa sunulmuştur. Albüm, yine büyük bir etki yaratmıştır. Albümden ilk single olan "Inside the Fire", 25 Mart 2008'de piyasaya sürülmüş, albüm ise 3 Temmuz 2008'de yayınlanmıştır. Albüm yine ilk haftasından ABD listelerinde 1 numaraya oturmuş ve yoğun ilgi görmüştür. Albümün ilk vidyo klibi, çıkış parçası olan 'Inside the Fire'a, ikinci klip de albüme