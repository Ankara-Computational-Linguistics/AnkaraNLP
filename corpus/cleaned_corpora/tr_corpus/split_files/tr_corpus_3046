AÇIDAN BAKMAKHer daim bir kitabı okumaya başlamadan önce yazarı hakkında ufak bir araştırma yapma gibi bir huyum vardır. “Öznellik Nedir?” adlı eseri okumadan önce yazarı olan Jean Paul Sartre hakkındaki araştırmalarımdan onun Varoluşçuluğun 20.yüzyıldaki en önemli temsilcilerinden biri olduğunu öğrendim. Fransız yazar, “Öznellik Nedir?” adlı eseri yazarken Marksizm’i oluşturan ilkelerden yola çıkarak temelde öznelliğin var olup olmadığını ve de bir önem arz edip etmediğini kendi felsefi görüşleri ile açıklamaya çalışmış ve bazı noktalarda bize öznelliğin insan hayatının vazgeçilmez bir parçası olduğunu göstermiştir. Fakat ne kadar öznel olduğumuz ve ne derece bunu hayatımızda uyguladığımız tartışmaya açıktır. Gerçek şu ki yaşadığımız dünyaya baktığımda öznellikten bahsetmeyi, etrafı karalarla kaplı bir gölde köpek balığı avlamak kadar uzak bir olgu olarak görüyorum. Düşünce tarzımız, ideallerimiz, zevklerimiz, yeteneklerimiz ve hayatımızı oluşturan her bir olgu kendi öznelliğimizi oluşturur. İnsanın içinde bulunduğu çevre ve koşullar dâhilinde yaptığı tercihleri zamanla onun kim ve ne olacağını belirlerlemektedir. Bu olgular hayatımızda yapacağımız herhangi bir işi ve her bir kararı öyle ya da böyle etkileyecektir. Sartre’a göre bu olgular önceden-tanımlanmamış olarak insanın çevreyle etkileşimi sürecinde vereceği kararlarla var olmaktadır. Mesela yeni dünyaya gelmiş bir çocuğu müzikle haşır neşir olabileceği bir ortamda yetiştirdiğiniz zaman o çocuğun gelecekte müzikle ilgileneceğini tam anlamıyla söyleyemeyiz çünkü her insanın kendi ruhuna hitap eden bir öznelliği vardır, fakat bu çocuğun hangi müzik tarzı ile ilgilendiği onun gelecekteki ruh haline ne yönde ve nasıl etki edeceğini doğal olarak ortaya koyacaktır. Bu da çevrenin ve yaşadığı toplumun ona olumlu ya da olumsuz bir şekilde dayattığı kişisel dünya görüşünü belirleme şansı vermektedir. Tabii ki her insan hayatında var olan toplum tarafından dikte edilen çeşitli rollerin, kalıplaşmış davranışların, tanımların veya diğer önyargıların kişi bazında toplumsal bir maske olduğunu unutmamalıyız. İşte tam bu noktada Sartre bu kişisel maskelerin ardında var olanın insanın salt Öz’ü olduğunu vurgulamaktadır. İnsanın yapması gereken ise ‘‘Gerçek Öz’’ ü yani nasıl yaşayıp, nasıl bir kişi olacağını keşfetmesidir. Yaşadığımız dünya gerçekliği, bireylerin kişisel öznelliğini yok eden, robotlaşmaya zorlayan, belli insanların belli davranışları tıpkı kendi öz tutum ve eylemleri(maskeleri) gibi benimsedikleri bir yapıya bürünmekte ve de çeşitli hayat tarzlarının yavaş yavaş kendini göstermesini ve insanların da buna isteyerek ya da istemeyerek çaresizce boyun eğmesini sağlamaktadır. İnsanlığın geldiği son noktada bireyler kendi özlerinden uzaklaşarak sahte maskeler edinmeye ve belli bir alter kişilik yaratarak bu doğrultuda bir hayat yaşamaya şartlandırılmaktadırlar. Medyada görülen ‘‘yüzler’’, yine medya yolu ile bir nevi yaşam koçu olarak topluma yansıtılarak onlar gibi giyinip süslenmemizi, oturup kalkmamızı, konuşup aynı şiveyi taklit etmemizi ve de onlar gibi şarkı söyleyip aynı nakaratı kendimize has üslupla okumak yerine tıpkı onlar gibi söylememizi sinsice dikte etmektedirler. Bir insan düşüncelerini kendine has olarak ifade ettiği sürece bireydir. Düşünce tarzımız ise bizim diğer insanlardan farklı olarak var olmamızı sağlayan en önemli olgudur. Peki, gerçeklerin öğretilmediği ve yanlışların gerçekmiş gibi görüldüğü bir toplumda yaşayan bir insanın nasıl öznelliği kullanarak bir şeyler üretmesi beklenebilir? Toplumumuzda geçmişten gelen ve kronik bir verem hastalığı haline gelmiş eğitim sistemi sorunu bizi öznellikten çok belli kalıplar halinde yaşamaya ve diğerler insanların yaptıklarını taklit etmeye mecbur bırakıyor. Çünkü çocuklarımıza düşünmeyi, sorgulamayı, kendisini ve toplumunu sevmeyi öğretmek yerine, ezberciliği ve tek tip geleneksel düşünceyi zorunlu bir olguymuş gibi dayatmaya devam ediyoruz. Sonuç olarak ben öznel olmayı insanlığın geleceği için ve en önemlisi kendi toplumumun geleceği için çok önemli bir değer olarak görüyorum, fakat öznel olmayı kendime ve çevreme borçlu olduğumu da biliyorum. Yani öznellik, hem benim elimde olan bir olgu hem de çevreme göre şekillenen bir paradokstur. Bana göre öznellik insana kendi hayatının değerini hatırlatır ve kendisi için bir amaç vermeye sürükler. Böylelikle birey kendisini değerli hisseder ve özgüvenini geliştirir. Özgüvenin geliştiği anda ise topluma faydalı ürünler vermek için kendinde güç bulacaktır. Sabri KOÇ Kaynakça Sartre, Jean Paul. Öznellik Nedir? İstanbul: Can Yayınları, 1. Basım, Aralık 2015. Kubilay Arslan Kara(cid:374)lığa Karşı U(cid:373)ut(cid:1006)(cid:1005). yüzyıl ile (cid:271)irlikte hayatı(cid:374) her ala(cid:374)ı(cid:374)da ke(cid:374)di(cid:374)i hissettire(cid:374) değişi(cid:373)lerde(cid:374) kaçış ol(cid:373)adığı(cid:374)ı, (cid:271)u(cid:374)a ayak uydur(cid:373)a(cid:373)ız gerektiği(cid:374)de(cid:374) (cid:271)ahsede(cid:374) (cid:271)irçok ko(cid:374)uş(cid:373)a di(cid:374)le(cid:373)iş, yazı oku(cid:373)uşsu(cid:374)uzdur (cid:373)uhte(cid:373)ele(cid:374). Ke(cid:374)di(cid:374)i (cid:271)ir şekilde hayatı(cid:374) keş(cid:373)ekeşi(cid:374)de(cid:374) kurtarıp yukarılara çıka(cid:374) ve orada kal(cid:373)ayı (cid:271)aşara(cid:374)ları(cid:374) ağzı(cid:374)da(cid:374) duyarız ge(cid:374)ellikle (cid:271)u (cid:272)ü(cid:373)leleri. Başarıları(cid:374)ı(cid:374) sırrı(cid:374)ı (cid:858)(cid:859)gelişe(cid:374) ve değişe(cid:374) dü(cid:374)ya şartları(cid:374)da dai(cid:373)a ke(cid:374)di(cid:374)i ye(cid:374)ileye(cid:271)il(cid:373)ek, farklı orta(cid:373)lara adapte ola(cid:271)il(cid:373)ek..(cid:859)(cid:859) diye devam eden kalıplarla açıklarlar a(cid:373)a (cid:271)e(cid:374) kısa(cid:272)a özetleyeyi(cid:373): ayak uydururlar. Ayak uydur(cid:373)ak? İlgi(cid:374)ç (cid:271)ir deyi(cid:373), öyle değil (cid:373)i? Farklı çağrışı(cid:373)lar yaratmaya oldukça müsait. Peki siz (cid:271)u deyi(cid:373)i duyu(cid:374)(cid:272)a siz (cid:374)asıl hissediyorsu(cid:374)uz; olu(cid:373)lu (cid:373)u olu(cid:373)suz (cid:373)u? Bu soruya vere(cid:272)eği(cid:374)iz (cid:272)eva(cid:271)ı(cid:374) içi(cid:374)de hayata karşı duruşu(cid:374)uza dair ipuçları (cid:271)ula(cid:272)ağı(cid:374)ızda(cid:374) e(cid:373)i(cid:374)i(cid:373). Iıija Torja(cid:374)ov, İktidar ve Direniş adlı ro(cid:373)a(cid:374)ı(cid:374)da Metodi ve Ko(cid:374)sta(cid:374)ti(cid:374) karakterleri(cid:374)i(cid:374) etrafı(cid:374)da üstteki soruya cevap vermeye çalışıyor (cid:271)ir (cid:374)evi. Yozlaş(cid:373)ış otoritelere karşı alı(cid:374)a(cid:374) iki zıt tavrı te(cid:373)sil ediyor aslı(cid:374)da Metodi ve Ko(cid:374)sta(cid:374)ti(cid:374). Biri (cid:858)ayak uyduruyor(cid:859), diğeri ise so(cid:374)u(cid:374)a kadar (cid:373)ü(cid:272)adele ediyor. Biri onursuz tesli(cid:373)iyeti te(cid:373)sil ediyor, diğeri ise haklı dire(cid:374)işi. Torjanov, iktidarları(cid:374) –veya ge(cid:374)el açıda(cid:374) (cid:271)aktığı(cid:373)ızda otoritelerin- i(cid:374)sa(cid:374)ları, toplu(cid:373)ları kasti (cid:271)içi(cid:373)de kutuplaştırdığı(cid:374)ı(cid:374) ve ortada (cid:271)ir gri ala(cid:374) kal(cid:373)a(cid:373)ası(cid:374)ı(cid:374) ke(cid:374)dileri(cid:374)e de fayda sağladığı(cid:374)ı(cid:374) altı(cid:374)ı çiziyor ve (cid:271)a(cid:374)a göre kita(cid:271)ı(cid:374) e(cid:374) ö(cid:374)e(cid:373)li te(cid:373)aları(cid:374)da(cid:374) (cid:271)iri(cid:374)i oluşturuyor. (cid:858)(cid:859)Ya (cid:271)e(cid:374)i(cid:373) tarafı(cid:373)dası(cid:374), ya o(cid:374)u(cid:374) tarafı(cid:374)da(cid:859)(cid:859), (cid:858)(cid:859)Ya vata(cid:374)seversi(cid:374), ya da hai(cid:374)(cid:859)(cid:859). Gerçekte(cid:374) de öyle; çok uzaklara git(cid:373)eye veya tarihi(cid:374) derinliklerinde kaybolmaya gerek yok. Bu kalıplar kulağı(cid:374)ızı (cid:271)ir yerde(cid:374) tır(cid:373)alıyordur (cid:373)uhte(cid:373)ele(cid:374). Ortak yaşa(cid:373)ı savu(cid:374)(cid:373)ak, kolektif güzelliği(cid:374) arkası(cid:374)da dur(cid:373)ak yeri(cid:374)e (cid:374)efret po(cid:373)pala(cid:373)ak, i(cid:374)sa(cid:374)ları(cid:374) arası(cid:374)da alev al(cid:373)ayı (cid:271)ekleye(cid:374) tü(cid:373) ayırı(cid:272)ı u(cid:374)surları(cid:374) üzeri(cid:374)e ki(cid:271)rit at(cid:373)ak artık sade(cid:272)e (cid:271)u topraklarda değil, tü(cid:373) dü(cid:374)yada geçerli. Ha(cid:374)gi ülkede yaşıyor olursa(cid:374)ız olu(cid:374), şu a(cid:374)da siyasal (cid:271)ir akı(cid:373) yarat(cid:373)ak istiyorsa(cid:374)ız tek şartı(cid:374)ız var: ke(cid:374)di(cid:374)izi ta(cid:374)ı(cid:373)la(cid:373)ada(cid:374) ö(cid:374)(cid:272)e (cid:271)ir şeye düş(cid:373)a(cid:374)lığı(cid:374)ızı açıkla(cid:373)a(cid:374)ız lazı(cid:373). Bu (cid:271)ir ırk da ola(cid:271)ilir, toplu(cid:373)sal (cid:271)ir sı(cid:374)ıf da ola(cid:271)ilir; öfke(cid:374)izi dilinize monte ettikten sonra gerisi önemsiz. Gri ala(cid:374), orta yol zorla sili(cid:374)(cid:373)eye çalışıldığı(cid:374)da ha(cid:374)gi tavrı al(cid:373)ak doğru peki? Çoğu i(cid:374)sa(cid:374) içi(cid:374) Metodi(cid:859)(cid:374)i(cid:374) yolu daha geçerli. Korkuya karşı (cid:373)ağlup ol(cid:373)a, kara(cid:374)lığa karşı diz çök(cid:373)e yolu ya(cid:374)i. Vasıfsızlıkları(cid:374)ı(cid:374) üzeri(cid:374)i (cid:271)u yolla kapat(cid:373)ayı ter(cid:272)ih ederler çü(cid:374)kü a(cid:374)(cid:272)ak (cid:271)u şekilde var ola(cid:271)ilirler. Git gide ke(cid:374)dileri(cid:374)i yuta(cid:374) (cid:272)a(cid:374)avara (cid:271)e(cid:374)ze(cid:373)eye (cid:271)aşlarlar ve etrafları(cid:374)da gördükleri her aydı(cid:374)lık i(cid:374)sa(cid:374) tedirgi(cid:374)lik ver(cid:373)eye (cid:271)aşlar. Ke(cid:374)di vasatlıkları(cid:374)ı(cid:374) toplu(cid:373)a da yayıl(cid:373)ası(cid:374)ı isterler. Birçok i(cid:374)sa(cid:374)ı(cid:374) e(cid:373)eği(cid:374)de(cid:374) çalarak sahip oldukları lüks tek(cid:374)eler, statüko(cid:374)u(cid:374) durağa(cid:374) suları(cid:374)da gayet güzel (cid:271)ir şekilde ilerlerke(cid:374) dü(cid:373)e(cid:374)i diyalektiği(cid:374) kızgı(cid:374) suları(cid:374)a çevir(cid:373)ek pek akla yatkı(cid:374) (cid:271)ir iş değildir so(cid:374)uçta. Düze(cid:374)i(cid:374)i(cid:374) (cid:271)ozul(cid:373)a(cid:373)ası içi(cid:374) şekilde(cid:374) şekle gire(cid:374), ko(cid:374)jo(cid:374)ktüre (cid:858)ayak uydur(cid:373)a(cid:859)da (cid:271)ir(cid:271)iriyle yarışa(cid:374) (cid:271)u tipleri(cid:374); duruşu(cid:374)u (cid:271)oz(cid:373)aya(cid:374), içi(cid:374)e sokul(cid:373)aya çalışıldığı ki(cid:373)liği değil ke(cid:374)di iradesiyle yarattığı ki(cid:373)liği yaşaya(cid:374) i(cid:374)sa(cid:374)ları a(cid:374)la(cid:373)a(cid:373)ası, dalga geç(cid:373)esi oldukça doğal. Bulu(cid:374)duğu yeri hakkıyla elde etme(cid:373)işler içi(cid:374) yaşa(cid:373) (cid:271)ir giyoti(cid:374)dir, korkuya (cid:373)ağlup olarak içi(cid:374)e girdikleri düze(cid:374)de her gü(cid:374) elleri(cid:374)deki(cid:374)i kaybetme korkusuyla yaşarlar. Oysa tarih u(cid:373)udu(cid:374) korkuya üstün geldiği(cid:374)i hep yaz(cid:373)ıştır, yaz(cid:373)aya da devam edecektir. Evrenin sonsuz deviniminde kara(cid:374)lık, yeri(cid:374)i aydı(cid:374)lığa el(cid:271)et (cid:271)ıraka(cid:272)aktır. Diyalektiği(cid:374) a(cid:374)la(cid:373)ı da ta(cid:373) olarak (cid:271)u değil (cid:373)idir zate(cid:374)? Etrafı(cid:374)daki her şeyde(cid:374) ve herkeste(cid:374) u(cid:373)udu kes(cid:373)iş, haksızlıklara karşı koy(cid:373)a refleksi(cid:374)i kay(cid:271)et(cid:373)iş, (cid:858)(cid:859)ke(cid:374)di(cid:374)i kurtar(cid:373)a(cid:859)(cid:859) peşi(cid:374)de ola(cid:374)lara (cid:272)eva(cid:271)e(cid:374) son olarak (cid:271)ir kutuplaştır(cid:373)a da (cid:271)e(cid:374) yapayı(cid:373) a(cid:373)a (cid:271)u (cid:271)ildikleri(cid:374)izde(cid:374) (cid:271)iraz farklı: (cid:858)(cid:859)Kurtuluş yok tek (cid:271)aşı(cid:374)a. Ya hep (cid:271)era(cid:271)er, ya hiç(cid:271)iri(cid:373)iz!(cid:859)(cid:859) Erdoğan Yağız Şahin Dijital Evrim Teknolojinin gelişiminin giderek hızlanması sonucunda bu gelişim insan vücuduna da yavaş yavaş uygulanmaya başlamakta. Son yıllarda ortaya çıkan ‘biohacking’ konsepti akıllarda birçok soru uyandırıyor. Kendilerini ‘biohacker’ veya ‘grinder’ olarak adlandıran bu topluluktaki insanlar çeşitli teknolojileri vücutlarına uygulayarak vücutlarına yeni özellikler katmakta. Örneğin birkaç enjeksiyon ve basit tıbbi işlemler ile teknolojiyi birleştirerek birçok kişi kendi vücutlarına NFC (yakın alan iletişimi) ve RFID (radyo frekansı) çipleri takmakta. Bu şekilde birçok kişi vücutlarına yeni özellikler eklese de gerek etik açıdan gerek teknolojik ve tıbbi açıdan akıllarda birçok soru işareti oluşmakta. Günümüzde birkaç basit tıbbi ekipman, birkaç günde öğrenebilecek seviyede basit tıbbi ve teknolojik bilgi ve yüz Amerikan doları birisinin kendi vücuduna NFC veya RFID çipi takması için yeterli. Bu sayede bu işlemi yapan kişinin kredi kartı, otobüs ve okul kartını yanında taşımak yerine sadece elini okuyucudan geçirmesi yeterli oluyor. Biohacking birçok kolaylık sağlasa da geniş çapta kullanımının toplumu oldukça olumsuz yönde etkileyeceğini düşünüyorum. Her geçen gün dijital ortama ve internete bağlı olan hayatımız daha da internet bağımlısı bir hâle gelebilecek ve tabii ki birçok şirket, kişi ve hükümet bunu istismar edecektir. Hemen hemen hepimizin cebinde bulunan akıllı telefonlar saniyeler içerisinde uzaktan kontrol edilerek bir dinleme cihazına dönüştürülebilirken, yazdığımız her kelime gözetime tabi tutulurken ve kişisel verilerimiz şirketler tarafından en yüksek teklife satılırken vücudumuzu dijitalleştirmenin sonucunun korkunç bir distopyaya dönüşebileceği kanaatindeyim. Biohackingin bir diğer türü ise çok daha fazla tıbbi ve teknolojik bilgi birikimi ve tecrübe isteyen riskli vücut iyileştirmeleri. Bu iyileştirmeler internete bağlı olan değişiklikler değil ve engelli bireylerin yaşam kalitesini oldukça yükseltebilecek değişiklikler. En bariz örneklerinden birisi görmeyen gözünü bir kamera ile değiştiren Rob Spence. Bu tür gelişmeleri ve deneyleri destekliyorum ve yakın gelecekte cyborg (insan ve robot karışımı sibernetik organizma) benzeri insanlar olacağını düşünüyorum. Fakat bunun da insan zevki için kötüye kullanılmayacağını bilemememiz insan vücudundaki değişikliklere hala çekingen bir bakışı açısı ile yaklaşmama neden oluyor. Vücudunu dijitalleştiren kişiler ile buna karşı çıkan kişiler arasında olacak kızışmaların olduğu bir dünyayı gayet olası görüyorum. Engelli bireylerin yaşam kalitesini arttırmak için çıkılan yolun sonunda bazı kişilerin insanlığını tümden kaybetmesi, insanlığın anlamının giderek azalması mümkün olabilir ve sonucunda kimlik, din, statü üzerinden değil, dijitalleşme üzerinden ayrımların yapıldığı bir dünyada yaşayabiliriz. Dijital evrimin bir diğer parçası da dolaylı olarak dijitalleşme. Burada direk olarak vücuda takılan parçalardan ziyaden akıllı elektronik cihazlar rol oynamakta. Akıllı saat, akıllı ev hatta akıllı su ısıtıcısı benzeri akıllı cihazlar her geçen gün hayatımızda daha fazla rol oynamakta. Akıllı cihazların hemen hemen hepsi aynı mantığa dayanıyor: olabildiği kadar veri topla, analiz et, kullan ve kullanıcıya sun. Bu yaklaşımın insanlarda yavaş yavaş bir istatistik ve veri bağımlılığına neden olduğunu düşünüyorum. İnsanlar hayatlarını görecekleri ve görmek istedikleri sayılar ve istatistikler için yaşamaya başlıyor. Çıkılan merdivenler, akıllı yastıkların gösterdiği verimli uyku saatleri ve benzeri birçok cihazın belirttiği veriler ve bu verilerin insanlarda oluşturduğu olumlu etkilerin aslında onların asıl kullanım alanı olduğunu düşünüyorum. Giderek dijitalleşen dünyamızda bu dijitalleşmenin vücudumuzdaki etkileri için toplum olarak ciddi bir karar verme sürecinden geçildikten ve gerekli önlemler, regülasyonlar alındıktan sonra dijital evrimin gerçekleşmesini destekliyorum. Teknoloji konusunda oldukça özgürlükçü düşünceleri takip etsem de, insanların bu teknolojileri kötüye kullanmalarının çok kolay olduğu kanaatindeyim. Rüveyda Ceylan TURK102-34 Uyuyan İnsanlığa Merhamet Öpücüğü Değer yargısı kişiden kişiye değişiyor olsa da eminim ki herkesin çok kıymetli bulduğu bir şeyleri muhakkak vardır. Kimi insanlar maddi kaygılarla yetiştiği için, tırnakları ile kazıyıp elde ettiği arabasına, evine kısacası maddi varlığına düşkündür. Bazıları yıllarca ailesinden uzak yaşadığı için, annesinin kokusunda bulduğu huzuru hiçbir maddi servete değişmez. Tek düşmanı hızla akıp giden seneler olanlar için, zamandır en kıymetli varlık. Kimileri hasret kaldığı bebeğinin pamuk elleri uğruna canını dahi bir an düşünmeden feda edebilir. Bir ayağı hastanede, sürekli tedavi görme ihtiyacı olanlar, sağlık diye tanımlar en değerli varlığı. Bir süreliğine çok değer verdiğiniz bir eşyayı, bir kişiyi, zamanınızı ya da sağlığınızı kaybettiğinizi düşünün. Değerlinizi bulmak için epeyce yorulduğunuzu biliyorum ama sizi, tozlu raflarda kaybolan ve şüphesiz hepimizin değer verdiği insanlık hissiyatını aramaya davet ediyorum. Okuduğum kitaptan sonra hüznü ve umudu aynı anda yaşadım çünkü Kemal Sayar "Kayıp Arkadaş" adlı denemesinde kaybolan yahut kaybettiğimiz insanlığımızdan dert yansa da onu nerede bulabileceğimizden de bahsediyor. Küçümsemek için söylemiyorum fakat kalabalık bir ortamda çocuğunuzu bulamayışınız, kalplerimizin kargaşasında aramaya dahi yeltenmediğimiz insanlığımızın kaybından çok daha farklıdır. Toplumumuz suya hasret, çatlamış bir toprak gibi inliyor. Toprağın "Su!" çığlıklarının göstergesi üzerindeki gittikçe derinleşen çatlaklardır, insanlığın yardım feryatları da bu çatlaklardan pek de farklı değildir esasında. Mesela gittikçe bozulan komşuluk ilişkileri, bugün içine kendimizi hapsettiğimiz, gökyüzüne uzanan çok katlı hücrelerimizde kaçımız hemen yanı başımızdaki komşusunu tanıyor? Akrabalıklar mesela, henüz teyzesini, halasını belki kuzenlerini hiç görmemiş olanlar muhakkak ki aramızdalar. Daha acı, muhtemelen soğuk su etkisi yaratacak olan bir diğer unutulmaya yüz tutmuş ilişki ise kişinin kendisi ile olan yakınlığıdır, şimdilerde "uzaklığı" demek daha doğru olur. Hayatın yoğun temposunda kendimize zaman ayırmaktan aciz kalıyoruz. Hal böyle olunca biz aslında kimiz, nasılız, ne durumdayız sorularını cevaplayamıyoruz. Kişi alemi kendisi gibi bilirmiş derler, peki ya kendisini bilmeyenler alemi nasıl bilirler? Çölde çiçek yetişmemesi gibi, huzuru kaçan ve ilişkileri bozulan bir toplumda da insanlık, önce çevreyi daha sonra kalpleri terk eder. Fakat toprak suya kavuşunca tüm kırgınlıklarını unutur ve yeniden birleşir hiç çatlak oluşmamışçasına. Toplumumuza virüs gibi yayılan hastalığımıza şifa ise merhamettir. Gönüllerimize bir kere merhameti yerleştirebilirsek, hep gürültüsünden şikayet ettiğimiz komşumuza bir tabak nefis kurabiyelerimizden ikram edebiliriz. Doğum haberimizi aldığında mutluluk gözyaşları döken ve dokuz ay boyunca bizi bekleyen teyzemizi görmek için can atma sırası bize gelebilir. Hızlıca atladığımız haber kanalındaki bir acı, bizi saatlerce belki günlerce "Ne yapabilirim? Bir çare!" sancısına mahkum etse de bu kaygıyı duyabilmiş olmak, yerini huzura bırakabilir. Nerede unuttuk insanlığımızı, merhametimizi? Vicdanımızı aramaya kaybolan bir eşyamızı aramaya başladığımız gibi başlamalıyız. Örneğin cebinizden düşürdüğünüz anahtarınızı bulmak istediğinizde önce en yakınınıza bakarsınız, en son gittiğiniz yere uğrarsınız. İnsanlığımızı da onu kaybettiğimiz yerde aramalıyız. Fazla uzağa gitmiş olamaz, mutlaka buralarda bir yerlerde olmalı, öyle değil mi? Size bir sır vereyim, aradığımız insanlık en yakınımızda, kalplerimizde aslında. O bizi terk etmedi, onu unutuşumuza dayanamadı ve uzun bir uykuya daldı, tüm bu yaşanan sorunların bir kabus olmasını umarak. Masallarda yüz yıl uyuyan bir prenses bile, prensin sevgisiyle derin uykusundan uyanır. Uyuyan insanlığımız ise merhametle uyanır, aman incitmeyelim yokluğu bize iyi gelmiyor. Kaynakça Sayar, Kemal. Kayıp Arkadaş. İstanbul, Kapı Yayınları, 2016. YAREN ÖZGENÇ KENDİMİZİ BULAMAMAK Hayatta hepimizi tek, yegane amacı mutluluğu bulmak olmalı. Yaşamak, nefes almak, beslenmek, okumak, yazmak, sevmek… Her hareketimizin sonunda bir şey umarız hep. Kimi para umar yaptıklarının karşılığında, kimi yalnızlığının bitmesini kimi de yalnızlığı umar belki. Ama gerçek hedef, gerçek amaç hiçbir zaman, kelimenin tam anlamıyla “mutluluk” olmaz. Gerçek yaşamın, yaşamanın koşturmacasına takılırız hep. Durmak, soluklanmak, ne yaptığını fark etmek, neyi neden yaptığını fark etmek kimsenin aklına gelmez. Belki de bu yüzden hep kendimizi kaybeden olarak görüyoruz. Gerçekten neyi, nasıl kazanmamız gerektiğini bilmiyoruzdur belki. Debeleniyoruz, kayboluyoruz bu koşturmacanın içinde ama her zaman ne yaptığımız ve yapacağımızdan emin gibi davranıyoruz. Çok azımız gerçekten neyin onlara mutluluk ve huzur getireceğinin farkında. Çoğumuz da bir yalanın peşinden sürüklenip gidiyor. Erken yaşta okula başlıyoruz. Gençliğimizin, hayatımızın en güzel günlerini, yıllarını belki de okuyarak geçiriyoruz. Büyüyünce ne olacaksın sorusuna “mutlu” değil de “avukat, doktor, öğretmen” gibi cevaplar veriyor, bunların arkasında durmaya çalışıyoruz. Toplumun bize aşıladığı gibi eğitimli birer birey olmaya kendimizi adıyoruz ve bunların hepsini birilerini memnun etmek, birilerine hava atmak, onlardan daha üstün olduğumuzu göstermek için yapıyoruz. Para bu nedenlerin başında duran bir dev bizim için. Her şey ona bağlı, her şey onunla başlayıp onunla bitiyor. İyi bir eğitim, iyi bir üniversite, iyi miktarda para kazanmak için oluşturulan basamaklar bize göre. Bunların peşinde atayıp duruyoruz paraya erişebilmek için. Çünkü para artık her şey demek. “Bu devirde paran olsun, dünya sana güzel” cümlesi bir slogan gibi işlenmiş insanların beynine. Peki para, mutluluğu da beraberinde getiriyor mu gerçekten ya da kendimizi böyle mi kandırıyoruz şu üç günlük dünyada yaşayıp gitmek için? Para, kazanıldıktan sonra, elimize geçtikten sonra mutlu etmeye başlıyor bizi. Yeni kıyafetler, yeni çantalar alıyor, insanları bunlar gösteriyoruz çünkü artık sosyal hayattaki statümüz paramızın olmasına ve bunu harcayabilmemize orantılı olarak yükseliyor. Peki insanlar, neden bunu umursuyor? Aslında toplum ikiye bölünmüş durumda. Umursayanlar zaten bu sonsuz döngünün, batağın içinde çırpınıp duranlar. Umursamayanlar da kendi hayatlarına bakan, huzuru kendileri arayanlar. Çoğumuz mutluluğu hava atmakta, bir şeyleri insanların gözüne sokmakta arıyoruz ve yeni aldığımız eşyaları insanlara göstermekle belli bir süre tatmin oluyoruz. Geçici süreyle mutlu olup sonra kendi yolumuzu bulamadığımız karanlığımıza gömülüyoruz sessizce. Başarı der bazıları onları hayata bağlayan amaç, neden, her şey için. Başarının da sonu gelmediğinden, sonsuz döngü onlar için de kaçınılmazdır. Aradıkları başarıyı yakaladıklarında ise mutlu olmadıklarını anlarlar fakat çok geç olur, zaman geçmiştir onlar için. Başka hayaller, başka umutla için fazlasıyla yorulmuşlardır. Başarıya şartlanmış hayatları onları ölüme kadar takip eder. Monoton bir şekilde yaşarlar. Peki ya bunlardan bir kaçış olduğunu düşünsek. Durup biraz düşünsek. Biz ne yapıyoruz, niye yapıyoruz, bunu cidden yapmak istiyor muyuz, en önemlisi biz mutlu ve huzurlu muyuz? Toplumun insanlara yapıştırmaya çalıştığı etiket ya bize uymuyorsa? Düşününce aslında yaptıklarımızın bize ait olmadığını anlayabiliriz. İşte o zaman duygusal bir uçuruma düşersek bizi yeni, değişik, istediğimiz hayatlar çekip çıkarır o uçurumdan. O plaza hayatlarından uzaklaşıp ormanda bir eve yerleşmek, her gün soluduğumuz pis hava yerine tertemiz bir nefes almak huzur verebilir bize. İnsanların tatile çıkma, haftasonları şehir dışında bir yerlere gitmesi hayatlarını değiştirmek istemelerinin bir göstergesi bence. Bir kaçış yolu arıyoruz. Aslında mutluluğun formülünü biliyoruz ama elimizde yeterli malzeme olmadığından yakınıyoruz. Halbuki her insanın malzemesi kendi içinde saklı. Bizi başarı, para, şan, şöhret, güzellik mutlu eder sanıyoruz ama yanılıyoruz. Sadelik… Bizi mutlu edecek temel malzeme bu. Huzur verecek olan bu. Doğanın, ruhumuzun, yaratılışımızın sadeliği. Şehir yaşamının değil de köy yaşamının, para kazanmak için değil de yumurta alacağın tavuğun peşinde koşturmanın sadeliği gibi. Teknolojisiz, bencil olmadan, gösteriş olmadan yaşamak. Yaşamanın tadını çıkarmıyoruz bile çünkü yaşadığımızı, zamanın bizim için her geçen saniye azaldığını fark etmiyoruz. Anı yaşamıyoruz mesela. Gökyüzüne bakıp yıldızları saymıyoruz, ağaçların altın yatıp huzuru koklamıyoruz. Kendimizi bir nebze olsun bırakmıyoruz hayatın akışına ve bu bizi mutlu etmeden, huzur vermeden öldürüyor içten içe. Ruhumuzu alıp bedenimizi bir posa gibi bırakıyor geride. Belki de nefes alıyoruz ama artık yaşamıyoruz. KAYNAKÇA Loe, Erlend. Doppler. İstanbul: Yapı Kredi Yayınları, 2017. Baskı. İPİN İKİ UCUNDAKİ AKROBATLAR Acaba Güneş, Dünya’ya bir milimetre daha yakın olsaydı ne olurdu? Peki ya mevsimler sırasıyla ilerlemeseydi, hayvanlar kötü hava şartlarından etkilenmemek için kış uykusuna yatmasalardı, besin zinciri diye bir düzen olmasaydı hâlâ denge diye bir kavramın varlığından bahsedebilir miydik? Bütün insanlar aynı anda var olsalardı kabul edecek miydi bunu yeryüzü? Gece ile gündüz aynı anda var olmaya çalışsalardı bir günün tamamlayıcıları olabilmeleri söz konusu olacak mıydı? İşte bu yüzdendir aslında birileri için doğumunun birilerinin ölümü ile aynı anlama gelmesi ve varoluşun ancak zıtlıkların birbirlerinin tamamlayıcısı oldukları kabullenildiğinde gerçekleşebilmesi. Denge kavramının zıtlıklardan beslenip var olacağının kanıtlayıcısı gibiydi Ülkü ile Selim’in ilişkisi. Azra Kohen tarafından yazılmış olan Gör Beni adlı kitap, birbirinin tam zıttı olan iki kişinin var olma çabasının en cesurca gösterimiydi benim için. İki akrobatın birbirlerine ipin tam zıt uçlarında bulunmasıdır denge kavramını ortaya çıkaran. Birbirleri olmadan bireyselleşmelerini gerçekleştirememeleri ve bir bütünün en ahenkli bir biçimde ikiye bölünüşü... Aslında eksikliğin bir türüdür denge ve tek başına var olmayı kabul eden her kişinin, her fikrin ve her olayın karşısında durur. Bende bulunan eksikliğin başka birinin ruhunun tamamlayıcısı olması… Kendimde eksikliğini hissettiğim her duygunun ve her özelliğin toplamıydı aslında çevremde ilişki içerisinde olmayı tercih ettiğim insanlar. Eğer kalplerimizi birer mıknatıs olarak düşünürsek kesinlikle zıtlıkların tamamlayıcılarını çekmeye programlanmış olmaları gerekirdi. Kısacası ruhumun boşluklarını doldurmalıydı eksikliklerimi göstermeyi kabul ettiğim her insan. Bu fikri kabullenişim ile başlamıştı bütüne yaklaşışım. Sadece benzer karakteristik özellikleri paylaştığım kişilerle arkadaşlık kurabileceğimi zannettiğim dönemlerin üstünden çok da zaman geçmediğini inkâr etmemem gerek. Ruhum hangi duyguların karışımıydıysa, aynı karışımdan serpiştirilmiş olmalıydı arkadaş olmayı seçtiğim kişilere de. Uzun zaman geçmesine rağmen kendimi bir bütünün parçası olarak göremediğimde anlamıştım kişisel binam olarak adlandırdığım ruhumun zıtlıklara ihtiyacı olduğunu. Her hâlini ezbere bildiğim ve her hâlimi ezbere bilen bir dostum var şimdi hayatımda. Ben de şaşırmıyor değilim bu duruma çünkü ben ne kadar sessizsem arkadaşım o kadar konuşkan, ben ne kadar çekingensem o da o kadar girişken. Birbirimizi bu denli tamamlıyor olmamız zıtlıkların mucizeye dönüşmesi gibiydi. Azra Kohen’in de dediği gibi “ Tüm bu zıtlıkların bir anlamı vardı, zıtlıkların içinde anlamı görebilenler hayatın mucizeleriyle tanışırdı.” (Kohen, 2019, s.534). Şimdi kendime soruyorum: Birbirimizi zıtlıklarımızla kabul edip eksikliklerimizi tamamlıyor olmamız arkadaşlığımızın denge üzerine kurulu olduğunu göstermiyor mu? Aslında bütün hatamız nefret ile sevgiyi birbirinden tamamen ayrı kavramlar olarak düşündüğümüzde başlar. Gerçekten böyle olsaydı kimi zaman ruhumuzu mesken tutmuş sevgi boşluğunu nefret ile doldurmaya çalışır mıydık? Her ne kadar birbirinden çok ayrı duygularmış gibi gözükse de birinin yok oluşudur diğerini doğuran. Kalbimizin bir ucunda birisi için nefret varken diğer ucunda aynı anda sevgiyi barındırabiliriz. İşte bu yüzdendir dengenin zıtlıklardan doğuşu. Kalbimizde birileri için beslediğimiz duyguların zıtlıklarla beraber bir denge oluşturmasından tutun, genellikle daha iyi anlaşabildiğimiz insanların bizim karakterimizin tam zıttı bir karaktere sahip olmasına kadar her durumda evren kendi denge kanununu uygulamakta. “Denge, etrafımızda olan her şeye rağmen olmamız gereken kişiyi unutmamak değil miydi?” (Kohen, 2019, s.262) diyor Azra Kohen kendimizde olan eksiklikleri tamamlamanın kendini değiştirmekten daha iyi olacağını vurgularken. Kimse için değişmememiz gerekir ki zıtlıklar ile beraber benliğimizi tamamlayacak doğru kişiler için kendimiz kalabilelim. Biz her ne kadar ruhumuzdaki boşlukların varlığından emin olmaya devam etsek de bu boşluklar aslında başkaları tarafından doldurulmak için varlar. Tek yapmamız gereken evrenin denge kanununun ipimizin diğer ucunda durup dengeyi sağlayacak akrobatı getirmesini beklemek. Unutmamalıyız ki bizim kendimizde eksik gördüğümüz her şeyin tamamlayıcısı ipin diğer ucunda. Sueda ERSOY- 21902917 TURK 101-25 KAYNAKÇA Kohen, Azra. Gör Beni. İstanbul: Everest Yayınları, 2019 İREM ERDEM 21200598 KAYBETMEK VE SONRASI Sahip olduklarımızın farkında mıyız? Veya şöyle sorayım: Aslında ne kadar şanslı olduğumuzu kaybedince mi anlıyoruz? Cevaplarınızı duyabiliyorum. Veremediğiniz cevapları da tahmin edebiliyorum. Soru biraz kafa karıştırıcı olabilir çünkü fazla geniş bir kavram barındırıyor: 'Kaybetmek'. Hayat bizler için kazanamadığımız oyunlarla başlayıp zaman geçtikçe ulaşamadığımız amaçlar ve hayallerle sürüp gidiyor. Her yaşta, her insan bir koşuşturmacanın içinde, rutin hayatına devam etmekte her gün. Güzelliklerden çok kötülüklerin, çözümlerden çok problemlerin, barışlardan çok savaşların-küslüklerin, doğrulardan çok hataların konuşulduğu bir dünyada yaşıyoruz. Maalesef bu böyle. Eleştirmiyorum, olanı söylüyorum. Ben de yaşadığım hayatı bu hale getiren, zorlaştıran bir insanım. Peki neden böyle yapıyoruz? Zaten elimizde olmadan, doğal yollarla azalıp,yitip,değişip körelen bir ekosistem varken; yani biz insanoğlu bir şey yapmadığı sürece bile sınırlı olan bir doğal düzen, bir yaşam varken neden yaşadığımız sürece kıymet bilmiyoruz? İREM ERDEM 21200598 Bu soruyu kolay kolay kimse sormaz. Ben de sormam genelde. Ya ters giden bir şeyler olur, bir hastahane ziyareti olur,ölüm olur, kötü geçen bir sınav olur vs vs.. Ya da bir kaza gelir başımıza havada,karada, denizde. Denizde... 'Bir Kayıp Denizci', Gabriel García Márquez'in insana bu soruları sorduracak en iyi kitabı olabilir. Büyülü gerçekçiliğin ustası ve kurucularından olan Marquez, bu sefer okuyucunun karşısına yaşanmış bir öyküyle çıkıyor. 28 Şubat 1855'te fırtınaya tutulan Kolombiya Deniz Kuvvetlerine bağlı 'Caldas' adlı gemiden denize düşen sekiz kişi ve içlerinden kurtulan tek kişi olan Luis Alejandro Velasco adlı denizcinin başından geçenlerin anlatıldığı bir hikaye. Günlerce aç susuz, nerede olduğunu bilmeden, çaresizce okyanusun ortasında bir botta yaşam mücadelesi veren Velasco, okuyucuyu kendi hikayesine öyle bir adapte etmekte ki okurken mimikleriniz hüzünlenir, canınız yanar, karnınız acıkır, susuzluktan ağzınız kavrulur, geceleri okyanus soğuğundan tüyleriniz diken diken olur. Zaman kavramını yitirmeye başlayan, halüsinasyonlar gören Velasco günler sonra karaya vurur ve garip köylülerin yaşadığı bir habitatta kendini bulur. Kitap Velasco'nun ülkesine dönüşü ve bir anda kahraman, reklam yıldızı ve ünlü bir şahsiyet haline gelmesiyle sonlanır. Sonrasını bilmiyoruz. Velasco yaşadığı bu zorlu günlerden sonra hayata nasıl bakmaya başladı, kaybetmekten korkar hale geldi mi, hayatındaki her şeye sıkı sıkı tutundu mu yoksa bir daha kaybedebilirim, bir daha ölebilirim diye düşünüp hayatı çok daha rahat bir kafayla mı yaşamaya başladı bilmiyoruz. Peki bir kitap kahramanı olmayan, sadece kendi hayatımızın başrolü ve çevremizdeki insanların hayatında birer figüran olan bizler kazanmak için illa kaybetmek mi zorundayız? Evet belki Velasco'nun yaşadığı kaza çok ekstrem gibi gelse de- gerçek bir hikayeden alındığı unutulmamalı- hayattaki kazalarımız her zaman fiziksel veya görünür olmak zorunda değil. Başımıza gelmez aman rahatız gibi bir garanti yok. Peki hayatımızı kendi ellerimizle mahvetmeden önce ne yapmalı? Değer bilelim. Bunun için kaybetmeyi beklemeyelim. Önce kendimizi sonra etrafımızdaki insanları sevelim. Yalan söylemeyelim çünkü başkalarını kandırmak aslında kendimizi kandırmaktır. İnanalım. İnanacak bir şeyler bulalım, olmadığını düşünüyorsak yaratalım. Hedeflerimizden vazgeçmeyelim, çabalayalım. 'Keşke' demeyelim çünkü pişmanlık insanı en çok dibe batıran insanı en çok kendisiyle ikileme düşüren o pis duygulardan biri. Aşık olalım, aşka inanmıyorsak meşke inanalım. Hayır size 'Hayat Sevince Güzel' tadında bi Yeşilçam filminden seslenmiyorum. Kastettiğim sokağa çıkıp Bakkal amcaya selam verip, ritmik bir şekilde yürüyüp karşımıza çıkan pusetteki bebeğe agu gugu yapıp, yaşlı teyzenin koluna girip onu karşıdan karşıya geçirmek değil. Aman aman hiçbir zaman bu kadar klişe olmayalım. Sevmediğimiz insanlar, yerler, zamanlar,mevsimler,renkler,dersler, işler tabi ki olacak. Sevmek için kendimizi kasmamızın gerekmediği şeyler de olacak, olmalı. Ama sevdiğimiz, değer verdiğimiz ve ihtiyaç duyduğumuz olguları, değerleri kaybetmemek adına çaba göstermek demek istediğim. Ve son olarak korkmayalım. Kaybedeceğiz, üzüleceğiz bunlardan kaçış yok. Dibe batacağız. Mesele aynı hızla yukarı çıkmak. Aynı hızla toparlanmak. Çünkü hayat çok kısa ve listemizde yapacak çok şey var. Sevgiler:) Sıla Küçükosmanoğlu Bir Kuyunun Dibinde Bitti. Mavi lekeyi, Kumiko’nun hislerini, Malta-Girit kardeşlerin acayipliklerinin kaynağını, kuyunun sırrını anlayamadan bitti Zemberekkuşunun Güncesi. En son LOST bittiğinde böyle içten bir “Eee?” demiştim. Tabii, bir dizinin son bölümünden sonra duyduğum bitirmişlik hissiyle bir Haruki Murakami kitabından sonra duyduğum haz aynı değil. Bütün o “Eee?”lere rağmen yaşadığım edebî doyumu anlatmam mümkün değil. Bir Dönüşüm naziresi olan Samsa in Love öyküsüyle tanıdığım Murakami, kısacık bir öyküyle yarattığı çarpıcı etkiyi 744 sayfalık upuzun bir romanda da sürdürmüş. Zemberekkuşunun Güncesi, hem uzun hem edebî olarak yoğun kitapların takıldığı durağanlık engelinden sıyrılmayı, yarattığı ilginç dünya ve çeviride bile ustalığını hissettirebilen diliyle başarmış. Belki hikâye Japonya’da geçtiğinden, belki de fantastik unsurlar nedeniyle; okurken kitapta kendimden çok şey bulamadığımı düşündüm. Kitabın beni ne kadar etkilediğini yalnızca okumamın üzerinden aylar, kitaplar geçmiş olmasına rağmen onun hakkında yazmak istememden anlamıyorum. Her insanın kendine sorduğu “Ne yapıyorum ben, niye buradayım?” sorularını gözlerimi kapattığımda kendimi bulduğum bir boşlukta değil, karanlık bir kuyunun dibinde sormaya başlamamdan anlıyorum. Zemberekkuşu’nun Güncesi bana bir kuyu hediye etti. Ben aylardır her gün –bazen onun hediyesi olduğunu bile unutup- o kuyunun dibine inip “Neden?” diye soruyorum, bazen orada unutulmuş hissediyorum. O kuyuda kendime bile açmadığım sırlarımla, gizli korkularımla, gerçekliğinden emin olmadığım en kötü senaryolarla yüzleşiyorum. Bir insanın yaşaması mümkün olmayan acıları öyle ustaca, öyle inandırıcı anlatıyor ki yazar… Girit Kano, iç organlarının bir bir dışarı söküldüğü günü çok doğalmış gibi tarif ediyor mesela. Midem bulanıyor bulanmasına; ama o an için bunun gerçekliğini sorgulayamıyorum, herhangi mide bulandırıcı bir olaymış gibi algılıyorum ister istemez. Ya da gerçek olması imkânsız olan Noboru Vataya karakterini, televizyonda gördüğüm herhangi sinir bozucu bir siyasetçi olarak hayal edebiliyorum. Toru Okada gibi ben de acayipliklere alışıyorum. Her ritmik öten kuş sesi duyduğumda ağabeyime dönüp: “Bak, zemberekkuşu dünyanın zembereğini kuruyor.” diyorum, “Biraz su iç gel.” diye cevap veriyor. Karakterlerin ve olayların aykırılığı, “Bu ne saçma şey” dedirtmiyor. Bu aykırılıkların kendini hissettirişi kitap –veya en azından ilgili bölüm- bitince oluyor; çünkü yazarın amacı gerçekçi değil inandırıcı olmak. Karakterler başlarından geçen olayları Toru Okada’ya uzun uzadıya anlatırken o dünyanın kendi içindeki tutarlılığında sürüklendiğimi hissediyorum. Yani okurken gerçeklik arayışında olmamamız gerektiği apaçık ortada olduğu için, yazarın çizdiği yoldan sapma ihtiyacı duymuyorum. Bahsettiğim gerçek olmayan inandırıcı karakterlerin her birinin öyküsü trajik. Murakami’nin gerçek bir Kafka hayranı olduğu, eserlerinde onu yaşatmasından belli. Böcekliğine alışan Gregor Samsa gibi, yüzündeki mavi lekeden zevk almaya başlıyor başkahramanımız Toru Okada. Karakterler; aileye bir kurum, cinselliğe bir formalite olarak bakıyor. Hayatımda okuduğum en şaşırtıcı ve özgün (biraz iddialı oldu, ama düşünüyorum da gerçekten öyle) kitap olmasına rağmen, Toru Okada’yı, Samsa dışında da sinema ve edebiyat dünyasının birçok karakterine benzetiyorum. Aklıma ilk gelen, American Beauty’nin Lester’ı… Ailesinde ve kendinde yanlış giden şeyleri fark edip değişmeye karar veren, hatta bu konudaki motivasyonu genç bir kız olan bir adam… American Beauty’deki Angela ve Lester’ın çarpık ilişkisiyle Toru Okada ve komşu kızı May Kasahara’nın sevimli dostluğunu Sıla Küçükosmanoğlu karşılaştırmak haksızlık olur gerçi. Bu arada, evet, kitapta sökülen iç organların ve şantajcı politikacıların yanında sevimli detaylar da var. Murakami’nin hayal dünyasına yağdırdığım bunca övgünün, onu savuma ihtiyacı içinde olmamın bir nedeni var: Murakami, son kitabıyla ilgili çok fazla reklam yaptığı gerekçesiyle bu sene çok tepki aldı. Ben de hoşlanmam edebiyatın bu kadar popülerleşmesinden, ama Murakami gibi bir edebî dehâyı sırf popüler diye bir kenara atamayız. Bu akşam yatmadan önce karanlık kuyunun dibinde, ya da sabaha karşı zemberekkuşu dünyanın zembereğini kurarken düşüneceğim: Bu sene neden Nobel Edebiyat Ödülü’nü Murakami alamadı? Neden, neden? Uğurlu 1 Elvan Mert UĞURLU 21301153 TURK102-6 Başak Berna CORDAN 5 Nisan 2015 GELECEĞİ GÖRMEK Adam Fawer’in Olasılıksız adlı eseri, bir zamanlar en çok satanlar listesindeki yerini uzunca bir süre korumuştu. O zamanlar çevremdeki pek çok kişi Olasılıksız’ı okuyup bana tavsiyelerde bulunmuştu, ama Olasılıksız’ı okuymayı hiç istememiştim. Nedense bir şeyler popüler olunca benim için çekiciliğini kaybediyor. Bu sebeple kitabı okumayı uzunca bir süre ertelemiştim. Geçenlerde kitaplıkta bir kitap ararken gözüme Olasılıksız ilişti. En çok satanlar listesinden ismini sildirmesinin üzerinden yıllar geçmiş ve dolayısıyla artık popülaritesini de yitirmişti. O an gözümün önüne arkadaşlarımın övgüleri ve tavsiyeleri geliverdi ve kitabı okumaya karar verdim. Kitabı okumaya başlamamla bitirmem bir oldu ve ön yargılarıma yenik düştüğüm için kendime bir kez daha kızdım. Çünkü Olasılıksız beni derin bir düşünüşe sevk etti ve en çok etkilendiğim kitaplardan biri oldu. Olasılıksız, matematiksel ve istatiksel teoremlerin yardımıyla kurulmuş bir kurguyu ele alıyor. Doğrusu, matematikte olasılık hesaplarını severim ama bu hesaplamaların somut bir anlam ifade edebileceğine çok inanamıyorum. Mesela bir bozuk para havaya atılıp yere düştükten sonra bizi gören yüzünün yazı ya da tura olma olasılıkları yüzde elli. Evet, güzel, hatta bu işlemler daha gelişmiş hâle getirilip art arda atılan paraların tura ya da yazı gelme olasılıkları hesaplanabilir, ama elimize ne geçiyor? Attığım paranın yüzde elli olasılıkla yazı gelmesi benim için somut bir anlam ifade etmiyor. Çünkü sonuçta bu bir olasılık hesabı ve yüzde yüz bir olasılık olmadığı sürece, bir olayın gerçekleşme olasılığı yüzde doksan dokuz olsa bile ortada hâlâ bir gerçekleşmeme olasılığı var. Ancak kitabın ana karakteri David Caine bu konuda benimle aynı fikirde değil. Caine, hayatını sayılar ve olasılık üzerine kurmuş epilepsi hastası bir deha. Caine’e göre olasılık hesaplarından günlük hayatta pratik olarak faydalanmak mümkün. Nitekim, Uğurlu 2 kendisi de hastalığı sebebiyle öğretmenliği bıraktıktan sonra, olasılık konusunda sahip olduğu alt yapıyı kullanarak kumar oynamaya başlıyor. Kendisi her ne kadar farklı olasılıkları göz önünde bulundurarak oynasa da kısa süre içerisinde kumarhanenin sahibine yüklüce borçlanıyor ve başını belaya sokuyor. Hikâye, bir bilim adamının geleceği görmek üzere insan üzerinde yaptığı deneylerin Caine üzerinde denenmesi ve Caine’ın geleceği görme yeteneği kazanmasıyla devam ediyor. Bunun ardından Caine’ın başı pek çok belaya bulaşıyor, ancak Caine geleceği görme yeteneğini kullanıyor ve olası durumları kafasında tasarlayarak pek çok tehlikeyi atlatmayı başarıyor. Bunları okuyunca bende geleceği görme isteği uyanıverdi. Birkaç gün sonra ne olacağını bildiğinizi ya da ne zaman öleceğinizi bildiğinizi hayal edin? Bu çok ilginç olmaz mıydı? Mesela ne zaman öleceğimizi bilebilirsek bunu engellemek için çeşitli yollara başvurup daha uzun bir ömür yaşayabiliriz veya büyük ikramiyeyi kazandıracak sayıları önceden görebilirsek çok kısa bir sürede milyoner olabiliriz. Evet, bunlar çok cazip teklifler. Ama üstünde biraz düşününce, böyle bir yeteneğin aslında yaşamı ne kadar da monoton ve sıkıcı bir hâle getirdiğini söylemek çok zor olmuyor. Gece uyuduğumuzda bizi sabah uyanmak üzere motive eden şey bir sonraki gün yaşayacağımız şeyler değil midir? Bildiğimiz bir senaryoyu canlandırmak ne kadar heyecanlı olabilir ki? İzlediğiniz bir filmi bir daha seyretmek gibi bir şey bu. Geleceği bilmek hayatın anlamını kaybetmektir bence. Heyecandan, meraktan , riskten uzak bir hayatın ne kadar anlamı olabilir ki? Çünkü bence hayattaki en büyük mutluluk, çabalarının karşılığını görmektir. İkramiyede çıkan sayıları önceden görüp milyoner olmak insanı ne kadar mutlu edebilir ki? Doğrusu benim için bu şekilde kazandığım milyonlardansa, çabalarımla kazandığım az miktardaki para daha değerli ve mutluluk vericidir. İşte tam da bu yüzden sahip olmadıklarımızın hayalini kurmaktansa, sahip olduklarımızın değerini bilelim. 1 Ruşen Kıyançiçek Ebru Onay 21200413 TURK 102-18 18 Ekim 2014 Ertelemenin Gücü / John Perry Oyalan, savsaklan ve hatta kaytar... ABD’li felsefeci John Perry’nin Erteleme Sanatı: Oyalanma, Savsaklanma ve Kaytarma Rehberi adlı denemesini okumaya başlamadan önce, ertelemenin sanat olarak adlandırılmasını oldukça tuhaf bulmuştum. Aristoteles’e göre “İnsan akıllı hayvan değildir, akla uyduran hayvandır.” Yani, John Perry’nin açıklamasına göre de erteleyici kişiler hiçbir şey yapmamış kişilerden ziyade yapılması gerekenler listesinde ilk yer verdikleri görevi en sona atan kişilerdir. Ben de kitabı alır almaz okudum, diyemem ama yapmam gerekenler arasında olduğundan, bir an önce okumalıydım ya erteleyebilirdim. Elbette biraz erteledim ama sonunda bu görevimi, şu an, şu satırları yazarak yerine getiriyorum. Kim diyebilir, hiç bir şey yapmayan bir erteleyici olduğumu? John Perry kendisini sistematik bir erteleyici olarak adlandırıyor. Elindeki işi savsaklayıp başka şeylerle uğraşan insanların, kendisini daha iyi hissetmesinin aslında o kişilerin hayatını pek de olumsuz etkilemediğini gösteriyor. Ben buyum, işim varsa ertelerim de savsaklarım da. Ben, böyle de iyiyim ve böyle yaparak da başarılı kalabilirim, 2 görüşünde. Peki siz de Perry gibi ertelemenin sizi mutlu edebileceğine ve başarınızı etkilemeyeceğine inanıyor musunuz? Bana sorarsanız ertelemek, insanı stres altına sokuyor. İşinizi ya da görevinizi ne kadar ertelerseniz erteleyin, ortada yapılması gereken bir görevin sizi bekliyor olması, aklınızdan bir an olsun çıkmıyor. En azından benim için öyle. Zaten Perry’de “kelin merhemi olsa kendi başına sürer” diyerek bu kitaptan öyle bir beklenti içinde olmamamız gerektiğini de vurguluyor. Peki ya nedir bu sistematik erteleme? Perry’ye göre erteleyici kişiler, yapmaları gereken işleri savsakladığında, sistematik erteleme, bu olumsuz kişisel özellikleri kendi lehine çevirme sanatıdır. (Perry 22) Sistematik erteleyicilerin zihinlerinde her daim bir görev sıralaması varken ve bu görev birinci sırada en önemlisi ve hatta bir o kadar da en streslisi olduğu için sistematik erteleyici listenin aşağısına iniyor. Aklınız mı karıştı? O zaman bir akademisyen olduğunuzu farz edelim. Yayıncınıza atmanız gereken bir e-posta ve cevaplamanız gereken 70 kadar e-postanız var, fakat siz hazırlamanız gereken o e-posta yerine, sırf yapmak istemediğiniz için, size gelen 70 e-postayı cevaplamayı tercih ediyorsunuz ve hâlâ mail atmaktan kaçıyorsunuz. Perry’ye göre iyi bir iş yaptınız çünkü netice de cevaplandırmanız gereken e-postalara cevap verdiniz ve yapmanız gerekenlerden birini başardınız. Sizleri ertelemeye teşvik eden en büyük nedeni neye bağlarsınız? Şüphesiz internet en büyük sorununuzdur. Tıpkı her insanın ve hatta benim başıma da geldiği gibi. Yapmanız gereken bir şeyi araştırmaya giriştiğiniz zaman saatlerce oradan oraya atlıyor ve günü aslında (gerekli ya da gereksiz)bilgiler edinerek geçiriyor ama asıl yapmanız gereken birçok şeyi yerine getiremiyorsunuz, değil mi? Telaşlanmayın, böyle çok insan var. Kendinizi bir konu üzerine araştırma yapmaya hazırlarken, kendinizi bir anda başka yerlerde, merakınıza 3 yenik düştüğünüz başka şeyleri ararken bulabilirsiniz. İşte bu yüzden Perry, internetsiz ortamlarda çalışılması gerektiğini vurguluyor. Bilgisayara da alarm kurup sürekli olarak hatırlatma yapmanın öneminden bahsediyor. Bana sorarsanız, hedefinizden şaşmamak için, dikkatinizi dağıtan sitelere erişim yasağı uygulayabilirsiniz. Perry’nin kitabına göre erteleyiciler, yapmaması gereken savsaklamalara rağmen birçok işi başarabilirler. Kendisi üzerinden verdiği örneklerden de bunu görmek mümkün. Perry’ye göre asıl önemli olan, ertelemek ya da oyalanmak değil, listelerin oluşturulma şekli. Yapmak istemediklerimizi listenin en başına koyup da kendimizi germemizin bir anlamı yok. Eğer koymamız gerekiyorsa da, o işi parçalara bölerek yapabiliriz ve böylelikle yapabildiğimiz kadarıyla kendimizi tatmin edebiliriz. Yani bir makaleyi hemen bitirmeye çalışmak yerine, makalenin giriş bölümünü yazarak, işimizin bir kısmını tamamlayabiliriz. Böylelikle kendimizi psikolojik olarak baskı altında da hissetmemiş oluruz. Kitabın en sevdiğim yanı, Perry’nin olayları analiz ederken oldukça hoş ve nükteli bir dil kullanıyor olması oldu. Ancak Perry’nin bizlere bu konu üzerine bir çıkış yolu sunduğunu söyleyemem. (Ki zaten bizlere bunun garantisini vermedi) Çünkü bizler her ne kadar erteleyici bir yapıya sahip olsak da, Perry gibi sistematik erteleyici olmayı başaramıyoruz. Ama erteleme konusunda ciddi sıkıntı yaşayan ve buna bağlı olarak mutsuz ve umutsuz olan kişilere bu kitabı okumalarını tavsiye ederim. KAYNAKLAR ! Perry, John. Erteleme Sanatı: Oyalanma, Savsaklama Ve Kaytarma Rehberi. Çev. Elvan Kıvılcım. İstanbul: Sel Yayıncılık, 2014 4 Kaan KaracaBalıkların EfendisiBazen bu kadar az sayıda insanı tanımak beni korkutuyor. Benden altı nesil önce yaşamış akrabalarımın kim oldukları ve ne yaptıkları hakkında en ufak bir bilgim yok. Bu dünyadan milyarlarca insan gelip geçmesine rağmen, geçmişten ve günümüzden tanıdığım insanları saymam istendiğinde, aklıma binden fazla isim geleceğini sanmıyorum. Bir mühendis adayı olarak bin ve milyar mertebelerinde iki değeri verimlilik açısından birbirine oranlamam gerekirse, elde edilen değerin çok düşük ve yetersiz kaldığını söyleyebilirim. Bu olumsuz durumun nedeni sanırım bu insanların toplumda hiçbir zaman önemli ya da göz önünde bulunan yerlere gelmemesi, yani “büyük balık” olmayı başaraması.Neden bu konu hakkında kafa yorduğumu merak edebilirsiniz. Bunun nedeni, ilk kez on yaşında seyrettiğim ve geçtiğimiz günlerde ise tekrar izleme fırsatı bulduğum Tim Burton imzalı Big Fish, Türkçe vizyon adıyla Büyük Balık adlı film. Filmin hikâyesine aşina olmamanız ihtimaline karşı, filmin kurgusu üzerine birkaç söz söylemek istiyorum. Ana karakterimiz Edward Bloom, çocukken bir cadının gözüne bakarak nasıl öleceğini görmüştür. Nasıl öleceğini bilmek sanılanın aksine Edward'ın yaşama sevincini soldurmaz, tam aksine ona cesaret verir. Bu cesaret ve özgüvenle Edward sıradan insalardan beklenmeyen birçok şeyi başararak bulunduğu çevrede çok sevilen ve saygı gören biri olur. Oğlu hariç herkes Edward'ın anılarını dinlemeye bayılır. Oğlu ise babasının başından geçen olağanüstü olaylara inanmaz ve babasının kendisine yalan söylediğini düşünür. Görüldüğü üzere filmde kader, cesaret, baba-oğul ilişkileri gibi birçok kavram ve tema işleniyor. Benim bu yazımda üzerine konuşmak istediğim konu ise filme de adını veren “büyük balık” kavramı. Büyük balık olmanın artılarını ve eksilerini kendim ve çevrem üzerinden tartışmak istiyorum. Öncelikle büyük balık kavramıyla ne anlatmak istediğimi açıklayayım. Sanırım filmde geçen bir cümle tüm demek istediklerimi özetliyor: “Nehirdeki en büyük balık yakalanamadığı için büyüktür.” Bu sözü balıklara değil de, insanlara uyarlarsak, büyük balık olarak tasvir edilen biri çevresindekiler tarafından kolayca ulaşılamayan bir başarıya sahip olmalı. Şimdi gelelim büyük balık olmanın artılarına ve eksilerine. Bugüne kadar ulaştığım başarılarım çoğunlukla akademik odaklı oldu. Aslında çok başarılı bir öğrenci olmasam da, hiçbir zaman (en azından üniversiteye kadar) akademik olarak çok rekabetçi bir ortam içinde bulunmadım. Bu nedenle genellikle bulunduğum çevredeki en başarılı öğrencilerden biri oldum. Akademik anlamda bir nevi büyük balıktım diyebilirim. Üniversiteye başlamamla birlikte kendimi her çevreden insanı barındıran bir ortamda buldum. Buna tabii ki akademik olarak önemli başarılar kazanmış kimseler de dahil. Dürüst olmam gerekirse, bu durum başta beni biraz şaşırtsa da, zaman geçtikçe kendimi daha rahat ve huzurlu hissetmemi sağladı. Bazen göz önünde bulunmanız, başkalarının sizden beklentilerini arttırabiliyor. Bu beklentilere cevap verme çabanız sizi sıkıntılı ve stresli bir duruma sokabiliyor. Bunun için size beklentilerini açıkca söylemelerine bile gerek yok. Onların böyle bir beklenti içindeolduklarını farz etmeniz yetiyor. Bu durumu büyük balık olmanın olumsuz bir yönü olarak sayabiliriz. Ama büyük balık olmanın olumlu yanları da var. Yazımın başında da bahsettiğim gibi, aile tarihim hakkında söyleyebileceklerim sınırlı; çünkü geçmişte yaşamış aile bireylerimin çoğu hakkında en ufak bir bilgim bile yok. Bazıları hakkındaki bilgim ise sadece isimlerinden ibaret. Biraz basmakalıp bir yorum olacak ama, eğer tanımadığım bu insanlar önemli şeyler başarmış olsalardı (en azından yaşadıkları çevrede önemli kabul edilebilecek şeyler) büyük ihtimalle kim olduklarını bilme imkânım olacaktı. Büyük balık ol(a)mamaları unutulmalarına yol açtı. Büyük balık olmanın en olumlu yanı bu olmalı: hatırlanmak. İnsanların en büyük arzusu her zaman ölümsüz olmak olmuştur. Fiziksel olarak bunu gerçekleştirmenin bir yolu şimdiye kadar bulunamamış olsa da; büyük balık olarak hatırlanmak kısmen da olsa bu arzumuzu yerine getirebilirgibi duruyor. Tabii ki herkes hatırlanmak istemeyebilir; ama büyük balıksanız bu durumu değiştirmek pek de eliniz değil. Belki de olması gereken budur. Bazılarımız küçük balık olarak kalmalı ve unutulmalı. Eğer hepimiz büyük balık olsaydık, nehirde özgürce yüzmek için yeterli alan bulabilir miydik?Big Fish. Dir. Tim Burton. Perf. Ewan McGregor. Columbia Pictures, 2003. DVD. 1 Mert ÇETİN 21400358 Başak Berna CORDAN Turk101-15 21.11.2014 Doğal, Özgür, Boz: Bozcaada Geçtiğimiz yaz Ayvalık’ta tatil yaparken günübirlik yat turlarıyla ilgili bilgi almak için gittiğimiz bir gezi acentasında, teyzemin kıyıda köşede kalmış bir broşürü görmesiyle tamamen tesadüf eseri Bozcaada’ya gitme fırsatı buldum. Bozcaada’ya gitme fikrinin ortaya çıktığı, gezi acentasındaki o andan itibaren gidene kadar bu geziye büyük bir ilgi duydum çünkü bir adada yaşama fikrini küçüklüğümden beri ilgi çekici ve heyecan verici bulmama rağmen o ana kadar bir adaya gitme fırsatını yakalayamamıştım. Birkaç gün geçtikten sonra gezi günü geldi çattı. Teyzemle birlikte sabahın ilk ışıklarında, günün o en masum ve sakin saatlerinde yola çıktık. Önce muhteşem manzaralar Ç E TİN | 2 eşliğinde birkaç saat kara yolculuğu yaptık. Sonra iskeleye gelmiştik ve işte tam karşımdaydı ada! Feribotla adaya yaptığım yolculukta hem deniz havasını solumanın getirdiği özgürlük hissini yaşadım hem de yaklaştıkça adanın gerçekten ismini hak eden “boz” renkli doğa manzarasının keyfini sürdüm. Adanın boz rengi bana kendi yaşadığım Anadolu topraklarından farklı olmayan bir yere gittiğimi düşündürdü başlarda fakat adanın sokaklarında yürüdükten sonra görüşlerim oldukça değişti. Adaya adım atar atmaz tarihi, hoşgörüyü ve özgürlüğü ruhumun derinliklerinde hissettim. Taştan yapılmış eski Rum evlerine ve kiliselerine, dev ağaçların olduğu meydanlarına, tamamen organik dondurmaların, pastaların, kurabiyelerin yapıldığı Çiçek Pastanesi’ne, adada naylon poşet kullanımının yasaklanmış olmasına ve sadece orada gördüğüm, duyduğum, hissettiğim daha nicelerine hayran kalmıştım. İlginç bir şekilde hem tanıdık bir yer gibiydi burası benim için hem de yabancı. Ege kasabalarını daha önce ziyaret etmiş olmanın verdiği ufak bir tanıdıklık vardı tabii ama daha birçok şey vardı. Etrafımda Türkçe konuşuluyordu bir kere. Otobüste rehbere domates reçeli tarifi veren teyze değil miydi şuradaki? Ama hiç tanıdık değildi bu sokaklar, asfalt neredeydi? Bir süre sonra, serbest dolaşma için ayrılan zaman geldi çattı. Hazırdım bu küçük adanın dar sokaklarını keşfetmeye! Önce telefonumun navigasyon uygulamasını kullandım yolumu bulmak için. Sonra, bu teknoloji ile bulunduğum yer arasında bir uyumsuzluk hissettim ve navigasyonu kullanmaktan vazgeçtim. Tabirî yerindeyse yüreğimin götürdüğü yere gitmeye başladım. Bir sağa dönüyordum bir sola neyle karşılaşacağımı bilmeden. Bu sokaklarda temiz havayı içine çekerek, kızgın yaz güneşinin altında, arada bir yüzüme vuran deniz rüzgârlarıyla yürümek bana inanılmaz bir dinginlik hissi verdi. Hiç tanımadığım insanlarla selamlaştım yürürken adanın yerlileriyle konuştum. Hepsi de çok sıcak davrandılar bana karşı. Gittikçe hoşuma gidiyordu adada olmak. Her noktasını keşfetmek istiyordum fakat zaman dolmuştu tekrar grupla buluşmalıydık. Adanın uzak sayılabilecek yerlerine doğru yola Ç E TİN | 3 çıktık. Adanın doğal yapısıyla uyumlu rüzgâr enerji santraline, buz gibi ve berrak bir suyu olan Ayazma Koyu’na ve adanın en büyük geçim kaynağı olan bağlardan birkaçına gittik. Gezdikçe daha önce neden buraya gelmeyi düşünmediğim için kızıyordum kendime. İşte akşam olmuştu bile! Gezinin sonlarına doğru bir hüzün kapladı içimi. Daha üzerinde tam bir günümü bile geçirmediğim Bozcaada’yı öylesine beğenmiş ve benimsemiştim ki geri dönecek olmak beni üzüyordu ama gelin görün ki dönüş zamanı gelip çatmıştı. Feribota bindikten sonra, adayı en rahat görebileceğim noktaya gidip son kez baktım. Kaleye çıkmış, günbatımını izliyordu genç bir çift. Köşedeki küçük meyhanenin sahibi oturmuştu kapının önündeki mavi boyalı sandalyeye denizi izliyordu. Kuşlar, sanki önceden çalışılmış bir dans gösterisi yapıyorlardı havada. Akşam olmak üzereydi. Biz adadan hızla uzaklaşırken ayrıntılar kayboldu. Üzerinde birkaç tane titreyen ışık olan boz bir ada kaldı geriye. Berke Soysal Para Hırsımız ve Zavallı Gezegenimiz Para hırsı uğruna ne kadar çirkinleşebiliriz? Bana göre mal mülk sevdasıyla dolmuş biri para için herhangi bir varlıktan daha aşağılık hâle gelebilir. Gazetelerimizin üçüncü sayfaları üç beş kuruş için adam öldürenlerle dolu. Tâbi bunlar para hırsını zekayla birleştirmemiş olanlar diyebiliriz. Yeterince akıllı biri para uğruna yaptığı her türlü fenalığı kılıfına uydurur, mutlaka kârlı çıkmaya bakar ve saygı görür. There Will Be Blood filminin ​ ​ana karakteri Daniel Planview için bu yorumu yapabiliriz. 1900’lerin başlarında Amerika’da bir petrolcü iş adamı olan Daniel’in tek derdi dünyada ne kadar sömürebileceği petrol varsa bulmak ve kazanç sağlamak. Tabiri caizse şeytan kılığında bir insan olan Daniel ailesi dâhil elindeki her şeyi daha fazla gelir elde etmek için kullanmaktan çekinmiyor, elini kana bulamaktan da erinmiyor. Aktör Daniel Day Lewis tarafından ustaca canlandırılan karakter bizi kapital düzen ve dinin bir provokasyon aracı olarak kullanılması konusunda düşüncelere itiyor. Bir yandan ortada apaçık, rahatsız edici bir gerçek de var. İnsanlık şu anki petrol zenginliğini Daniel ve onun gibi hırslı adamlara borçlu. Döndürülmesi gereken bir çark var ve bu çarkı döndürecek kişi hırslı olanımız oluyor elbet. Fırsat eşitliği, iş adamlarına fırsat uğruna insanları ezip çıkarları uğruna kullanabilme yetkisi veriyor ve patronunun servetine servet katmak uğruna canını tehlikeye atan, üç beş paraya çalışan işçi kesim doğuyor. Çarkın dönmesini sağlayan, başına bir iş gelirse anında değiştirilebilecek olan işçiler. Onların tek suçu, yeterince açık gözlü ve hırslı olmamaları. Para hırsından ölecek insanları görmek için bu filmi izlemeye gerek yok. Sokağa adım atmak yetiyor. Yolcu kapmak için birbirleriyle yarışıp trafiği tehlikeli hâle getiren dolmuşçular bunun en güzel örneği olabilir. Herhangi bir hukuki önlemden uzak bir durumda insanlar her şeyi yapabiliyor para uğruna. İnsan bu dünyaya verilmiş bir ceza gibi. Kendisine verilmiş olan iradeyi açgözlülük ve sömürü için kullanıp gittikçe daha gri ve donuk bir hale getiriyor gezegenini. Ne eko sistem ne küresel ısınma ne de inceldikçe incelen ozon tabakası insanların bir üst model arabaya geçmek için olan hırsından bir şey kaybettirmiyor. Pragmatist bir bakış açısıyla büyütülen, çok para kazanması öğütlenen, reklamlarla tüketicilik aşılanan nesillerin başka türlü olmasını bekleyemeyiz zaten. Gençliğimizde çok duyuyoruz “Çok çalış doktor ol” öğütlerini. Hekimliğin insanların sağlığını koruyan ve kimi zaman hayatını kurtaran kutsal bir meslek olduğundan dolayı mı? Elbette hayır, çünkü doktorluk sadece sınavlarla gelebileceğimiz en garanti para kazandıran meslek de ondan. Bizi tüm hayatımızı kaplayan iş yükü ve strese maruz bırakan üniversite hayatına bize iş imkanı sağlamasıyla katlanıyoruz. Yani hepimizde az çok para hırsı bulunuyor ve bu hırs arttıkça ortaya daha dehşet verici sonuçlar doğabiliyor. Para hırsımızın en kötü sonuçlara maruz bıraktığı şey ise dünyamız. Birileri günü kurtarsın diye diğerlerinin yarınları yok oluyor, dünyanın geleceğiyle oynuyoruz. Paranın yenilmeyen bir şey olmadığını geç olmadan anlamalıyız. Bu durumu Age Of Empires adlı ​ ​oyuna benzetiyorum biraz. Oyunda işçileriniz ile bölgedeki odunları kesip, madenleri çıkararak ettiğiniz gelirle asker yetiştirip karşı ülkeye saldırır, onları mağlup etmeye çalışırsınız. Ama oyun bazen öyle bir noktaya gelir ki haritada hiçbir ağaç, hiçbir maden rezervi ve insan hariç bir canlı kalmaz. İşte o zaman yapabileceğiniz tek şey rakipte tek bir insan kalmayana dek acımadan öldürmektir. İnsanlığın sonu da, üzülerek söylüyorum, bu oyundaki gibi bir noktaya gelecek elbet, dünyamıza ait ne varsa hırsla sömürecek, en sonunda birbirimizi yiyeceğiz! Kaynakça: There Will Be Blood. Yön. Paul Thomas Anderson. 2007. Hollywood, Calif: Paramount ​ ​Home Entertainment, 2007. DVD AHMET KAAN ÖZDAMAR 21302420 BİR HAYAT, BİR YABANCI, BİR DE YARGI ORGANI Bir Albert Camus eseri olan Yabancı, Cezayir’de yaşayan bir adamın hayatını, yaşananlara odaklanınca şükretmek için ne kadar da çok sebebimiz var, ilginç betimleme yöntemleriyle ele almaktadır. Kahramanın annesini kaybetmesi ve işlediği bir cinayet üzerine hapse girmesi, adamın hayatının, günümüzdeki insanların hayatlarından pek de farklı olmadığını gösteriyor. Karakterinin benim üzerimde bıraktığı etkinin çok olumlu olduğunu söyleyemeyeceğim. Bunun sebebi ise insan ister istemez ‘ ‘ Bir insan nasıl olur da bu kadar vurdumduymaz olur?‘‘ sorusunu soruyor kendine. Karakter, annesiyle maddi ve manevi açıdan iyi bir şekilde ilgilenemediği gerekçesiyle kadını huzur evine yollamış ve kendi hayatına devam ederken arkadaşı yüzünden bir cinayete karışıp, hapse girmiştir. Kitapta, karakterin annesiyle arasındaki ilişki ayrı bir boyutta, adamın hapishanedeki günleri ve yargı süreci daha da farklı bir boyutta incelenmiştir. Kendimi karakterin yerine koyduğumda, bu olaylar benim de başımdan geçseydi kesinlikle bu kadar soğukkanlı davranamazdım. Aslında karakter soğukkanlı olmaktan ziyade fazla ilgisiz, fazla vurdumduymazdır. Herkesin elbet bir gün öleceği düşüncesiyle aklını doldurmuş olan karakter, karşılaştığı her olayı bu bakış açısıyla yorumlamıştır. Kendi annemin bir an olsun öldüğünü aklıma getiremezken, karaktere sorulan sorular karşısında adamın verdiği tepkiler, yaptığı yorumlar akıl almaz türdendir. Hayata, yaradılışa bu kadar yabancı kalmak pek de mantıklı bir hareket değildir. Çünkü insan hayatının her yanı ya gülmeye ya da ağlamaya koşullandırılmıştır. İnsan bazen sevincini bazen de hüznünü 1 AHMET KAAN ÖZDAMAR 21302420 paylaşmak için çevresinde birilerini bulamayabilir. Fakat karakter, köpeğine kötü davranan bir komşudan tutun da plaja beraber gidebileceği bir sevgiliye ve arkadaş grubuna sahiptir. İşte sahip olunan şeylerin değerini bilmeyi bir kenara koyun, karakter yaşadıkları olaylardan sonra bu tür saçma bir bakış açısına sahip olmamış, aksine doğuştan böyle bir yapıya sahiptir. Eserde beni rahatsız eden başka bir durum da karakterin hapse atıldıktan sonraki yargılanma sürecidir. Burada karakterin fazla rahatlığının üzerine bir de avukat ile karakter arasındaki ilişki ve hâkimin yargılama şekli insanın hukuk düzenlerine bakış açısını değiştirmektedir. Bir Hukuk Fakültesi öğrencisi olarak, hâkimin, karakterin cinayet suçunu yargılarken duruşma sırasında sanığa ve sanıklara, karakterin annesiyle olan ilişkisinden yola çıkarak karar vermesi olası şey değildir. Hâkim, cinayet üzerinde, karakterin annesini kaybetmesinin psikolojik olarak bir etkisi olup olmadığını araştırmakta haklı olsa da, duruşmada sadece bu konu üzerinde durulması oldukça saçmadır. Eğer karakteri yargılayan hâkim ben olsaydım, burada cinayet dosyasında karara varılmadan önce okunması gerektiğini bilirdim. Çünkü buradaki asıl konu işlenen cinayettir. Aslında sadece karakterin hayata bakış açısını garipsemek yerine diğer insanların da pek normal olmadığını görmekte zorlanmıyor insan bu eserde. Mahkeme sürecinin sonuna gelindiğinde ise verilen kararın idam olması beni gerçekten dehşete düşürmüştür. Aslında burada verilen karardan ziyade yine karakterin bu cezaya bakış açısı oldukça şaşırtıcıdır çünkü karakter hala ölümün korkusuna ulaşmış değildir. Fakat eserde karakterin kapının dışındaki ayak seslerini dinleyip, gelenlerin onu idama götüreceği korkusuyla çıldırıyor olması da aslında hayatının sonlarına doğru sahip olduğu hayat görüşüyle çelişki içinde bulunduğunu gösteriyor bize. İnsanoğlu ölümü ne kadar küçümserse küçümsesin, gün geldiğinde bazı şeylerin aslında çok daha farklı bir boyuta dayandığı da inkâr edilemez. Zaten yazarın, karakteri bu şekilde yaratırken, eserin sonlarında da romana papazı katarak, karakterin ruhunu manevi açından 2 AHMET KAAN ÖZDAMAR 21302420 rahatlatması da bunu göstermektedir. Her şeye rağmen karakterin inancının olmamasından dolayı papazla konuşmayı reddetmesi ve aynı vurdumduymazlığa devam etmesi, aslında annesine karşı hissettiği pişmanlık duygusunun ve sahip olduğu hayat tarzının harmanlanmış halidir.3 AHMET KAAN ÖZDAMAR 21302420 4 Tolga Talha YILDIZ HAYAL MEYAL TABLOLAR Hiç geleceği düşünüp aklınızda hayatınız için bir tablo oluşturdunuz mu? Şöyle uzaklarda mora çalan dağlar olsun, dağa giden yolda uzun selviler, çiftlikler olsun, kuşlar üstümüzden geçsin. Ya da şu sınavdan şunu alsam, şu üniversiteye girsem, sonra şu bölümü okusam, mezun olup istediğim şekilde insanlığa çalışsam. Ben çok hayal kurardım, öyleki gün boyu kurduğum hayaller geceleyin rüyalarıma girerdi. Rüyalarımda hayalime devam ederdim. Dünyanın gerçeklerine karşı durarak aklımdaki gelecek tablosuna fırçamı vururdum. Kim ne derse desin ben özgür olmayı istedim, başkalarının yapamazlarına kulak asmadım. Sanatçının kendi üslubunu bulması gibi ben de hayatımın yolunu bulmaya çalışırdım bu düşlerle. Bir Van Gogh kadar ünlü olamadık, ünlü olmak da amaç değildi zaten. Aslında Van Gogh da ünlü olacağını bilmiyordu, yaşadığı zamanda sanatına az kıymet verilmiş, halk tarafından garip karşılanan bir adammış. Şimdi eserlerinin dünyanın en ünlü müzelerinde insanların ruhunu beslediğini bilse, sevinçten diğer kulağını da keserdi. Hayallerin gerçekleşmesi kadar güzel bir şey var mı bu dünyada? Hayaller olmasa insanlık Ay’a gidebilir miydi, ya da daha güncel bir örnek ile, uzaya araba gönderebilir miydi? Ama bu hayallerin temelinde boş bir istekden ziyade güçlü bir arzunun, vazgeçilemez bir tutkunun olduğunu unutmamak lazım. Tabi hayallere giden yolda insan bazen şüpheye düşebilir. Ama Mark Twain’in de dediği gibi: “Şüphenden çok tutkuna odaklan, o zaman düşler kendiliğinden hallolacaktır.”. Vincent Van Gogh öyle yapmış. Tuvaline sarılmış, tutkusunu resmetmiş. Nihayetinde hayattayken olmasa da ününe kavuşmuş. Tabi acılar çekilecek bu hayal yolunda, dikensiz gül olmadığı gibi acısız başarı da olmaz. O hayali gerçekleştirme uğruna her şeye katlanacaksın. Bu fikir, yani hayallerin gerçekleşmesi için acıların çekilmesi gerektiği fikri Vincent van Gogh’un Son Mektuplar’ını okuduktan sonra kafama yerleşti. Ailesine yazdığı mektuplarda o sıralar hangi tabloları çizdiğini anlatır. Buna ek olarak hastalığından ve diğer maddi sıkıntılardan bahseder. Sürekli ailesinden yardım istediği için onlara yük olduğunu düşünür (van Gogh, sf. 88 ). Asıl bu düşünce Van Gogh’un aklını yorar ve hayatının son zamanlarında aklını yitirir. Bu yüzden göğsüne bir kurşun sıkar. Ama bu çekilen sıkıntılar tatlı acılardır. Hani işkence değil, sadece mutluluk sürecinin parçaları gibi. Mesela bir yerden başka bir yere seyahat ediyorsun. Yolculuk uzun, sıkıcı ve yorucu. Ama yolculuğun sonunda biliyorsun ki ayağın toprağa değecek ve istediğin yerde olacaksın. Hayallerin peşinden koşturmak da buna benzer bir süreç. Yolculuk sırasında her şey beklendiği gibi gitmeyebilir. İşte orada söz sahibi olduğunu belirtmen lazım. Hayat her zaman her şeyi yapmanı kolaylaştırmayacak. Bunun bir nedeni yok, bu sadece Tablo 1: Vincent van Gogh'un kendi portresi hayatın işleyişidir. Bu sıkıntılardan yenilen her yumruk bizi yere yığacaktır tabi, ama önemli olan geri kalkıp savaşmamız değil midir? Hayallerimiz uğruna elimizden geleni yapmak değil midir bizi yolculuğun sonuna ulaştıracak? Yolun sonunda mutluluk olduğuna göre bu kadar zahmete değecektir elbet. Anlatmak istediğimi özetlemek istersem hayaller bir yolun sonundadir. Bu yol uzundur, yolculuk da sıkıntılı. Bu zahmetli yolun sonunda ise bir ödül var. Kimse ulaşamaz yolun sonuna ellerini çamura bulamadan. Yolu geçmek önemli çünkü sonucu hayatımızı güzelleştirecek. Yolda düşenler olacak, ama düşen kalkmasını da bilmeli. Ancak yılmayanlar hayallerini gerçekleştirebilecek ve ancak yolun sonuna ulaşanlar anlayacak neden yolun bu kadar zahmetli olduğunu. Kaynakça 1. Van Gogh, Vincent. Son Mektuplar. Berna Günen tarafından çeviri, 2nd ed., Kırmızı Kedi Yayınevi, 2017. 2. Van Gogh, Vincent. “Self-Portrait.” Musée D'Orsay: Vincent Van Gogh Self-Portrait, Musée D'Orsay, 31 Temmuz 2007, Musée d'Orsay, Paris, www.musee-orsay.fr/en/collections/works-in-focus/search/commentaire_id/portrait-de-lartiste-433.html?tx_commentaire_pi1%5BpidLi%5D=509&tx_commentaire_pi1%5Bfrom%5D=841&cHash=b052379f62. 3. Twain, Mark. “TOP 25 QUOTES BY MARK TWAIN (of 2411).” Top 25 Qutoes by Mark Twain, A-Z Quotes, 22 Feb. 2018, www.azquotes.com/author/14883-Mark_Twain. ÜÇ MAYMUN KANUNU Maymunlar Cehennemi(Planet of the Apes) serisine ilk olarak yeni çıkan filmlerini izleyerek başlamıştım. O zamanlar serinin eski filmlerinden haberim yoktu. Açıkçası serinin yeni filmlerinin tipik bütçe odaklı diğer modern Hollywood filmlerinden pek bir farkı yok. İzleyici çekme amaçlı bol bol bilgisayar animasyonu, aksiyon sahneleriyle dolu. Hani kötü demiyorum fakat çerez niyetine izlenecek ayarda yapmışlar, sabun köpüğü yani, pek kafa yorulacak filmler değil. Geçen aylarda dayımla bunun muhabbetini yaptık biraz. ‘’Yeğen, bunun eski filmleri var, ilk çıkanını izle sen’’ dedi. Ben de dayımın önerilerine güvenirim hep, hemen izledim. İzledikten sonra fark ettim, 1968 yapımı Planet of the Apes’in hikâye altyapısı dışında yeni filmleriyle uzaktan yakından alakası yok. Günümüzdeki versiyonları ile kıyaslayınca sadece film çekmek için değil, belirli bir mesaj verme çabası ile çekilmiş. Toplumdaki hiyerarşik yapı, insanın doğadaki konumu, din ve tabular gibi birçok noktaya değinilmiş. Sadece öylesine izlenen değil, düşündüren filmler kategorisine konacak bir yapıt olmuş. Ben şahsen beğendim fakat vaktinde bazı kesimlerin tepkisini toplamış olabilecek bir film, özellikle din ve tabular üzerine eleştirileri açısından. Filmdeki akıllı maymunlardan oluşan toplum kurgusu açık bir şekilde insanlara gönderme. Şuan ki konumumuza bakarsak insan ırkı doğada efendi olmuş durumda. Besin zincirinin en tepesinde. Öyle bir kibirle bakıyor ki aşağıya, sanki hiç düşmeyecekmiş gibi. Her çıkışın bir inişi vardır tabi ki ama benim bahsedeceğim şu anki durumumuz. Toplumumuzu etiklerden oluşan bir temel üzerine kurmuşuz. Din ile de bu temelleri korumaya çalışıyoruz. Fakat düşünmemiz lazım, ya bazı şeyler bize yanlış öğretildiyse? 16.yüzyıl Hristiyan dünyasında dünyanın güneş etrafında döndüğünü iddia eden Galileo nerdeyse kellesinden oluyordu, günümüzde ise bu inkâr edilemez bilinen bir gerçek. 19.yüzyılda Darwin, maymunla ortak bir atadan geldiğimizi iddia edince o dönemin bilim dünyası gülüp dalga geçmişti, günümüzde bazı kesimler tarafından hala tartışılsa da birçok kazıdan elde edilen farklı yapıda iskeletlerle aslında soy ağacımızda birçok akrabamız olduğu keşfedildi. Şimdi geçmişteki bu hatalarımıza bakıp gülüyoruz ve günümüzde bilgi ve ilim konusunda en uç noktada olduğumuzu düşünüyoruz. Fakat şöyle bir durum var, ya 500 yıl sonraki atalarımız bizim şu anki kafa yapımıza bakıp gülerlerse? Aynı bizim geçmişteki hatalarımıza güldüğümüz gibi. O yüzden bilim ve dünya görüşü olarak asla kafamıza kesin ve değişmez kanunlar oturtmamalıyız. Eğer bu kanunları oturtursak ilerde değiştirmesi çok zor olabilir, aynı insanların geçmişten gelen değişmez din ve ahlak anlayışı gibi. Sonra asıl doğruları duyunca üç maymunu oynayıp bu doğruları görmezden gelmek istemeyiz, şahsen ben istemem. Burada söylemek istediğim dinin ve ahlakın yanlış olduğu değil, bu olguların zamana ayak uydurması gerektiği. Böyle önemli yapıları katı ve değişmez kalıplar içine koymamalıyız. Eğer koyarsak büyük problem ile karşılaşırız ve problem şudur ki her şey değişkendir. Dünya değişkendir. İnsanlar değişkendir. Ve bu yüzden bu derece kritik olguları bu değişkenliklere ayak uydurabilecek seviyede esnek yapılar üzerine kurmalıyız. Yoksa bu olgular bize yol göstereceği yerde ilerlememizi engelleyen kafesler haline gelir. Sonuç olarak, filmde bir insanın gelişmiş maymun toplumuna sizden önce biz vardık dediği gibi, yarın bir gün maymunun teki dile gelip sizden önce biz vardık derse bunu hemen katı kalıplarla reddetmemeliyiz. Her ne kadar kulağa saçma gelse de, her ne kadar kafa yapımıza ters olsa da, kendimize sormalıyız; ya doğru olan o ise, ya benim doğru bildiğim şey yanlışsa? Haznedaroğlu 1 Evrim Haznedaroğlu TURK101-58 Neşe Çetiner 16.12.1014 Anti-Kapitalizme Sığ Tutunuş: Köktendincilik Aylık Diyanet Dergisi’nin Kasım 2014 sayısında Ayşe Böhürler’in “Dindarlaşıyoruz Derken Uzlaşmaz Çelişkilerimiz”1 başlıklı bir makalesi okuyucunun takdirine sunuldu. Yazının başlığında da belirtildiği üzere, yazının genel hatlarını İslami yaşantı ve Türkiye’nin islamlaşma sürecinde oluşan çelişki oluşturuyor. Konunun siyasi verimsizliğinden yola çıkılacak olursa tartışma oldukça kısır, ancak yine de bu tartışmayı islamcı kesimin önde gelen yazarlarından birinin ele alması yönünden değerli ve tartışma oluşturmaya gebeliği bakımından doğurgan buluyorum. Öyle ki, mütedeyyin kesimin tüketim alışkanlıkları da dahil olmak üzere yaşam tarzında beliren “ironi” çoğu zaman hem gerçek dindarlar diye nitelendirebileceğimiz kesimde hem de “lahana-perhiz polemiği” açmayı pek seven siyasi argüman fakirleri tarafından sıkça ağza alınan bir meseledir. Ayrıca, bu toplumsal çelişkiyi o toplumsal çelişkinin en gözle görünür ve antagonizmanın en belirgin olduğu islami elitlerden biri olarak ilk elden yansıtması yönünden yazıyı özeleştiri parantezinde görmeyi tercih ediyorum. Böhürler, yazısına iki cümleyle “eskiden bu işler çok zordu” minvalinde bir Türkiye’de örtünme zorluğu üzerine söz ederek başlıyor; devamında, konuyu kapitalizmin toplumsal izdüşümde nerelere sirayet ettiği üzerine örneklendirme yapmak açısından tesettür giyimin bir kadın için hem “ibadet” –bunun İslam’ın gereği olup olmadığı konusundaki tarihsel tartışmaları okuyucunun okuma hevesine bırakıyorum– hem görünüm çıkmazına nasıl girdiğini göstermek için şu şekilde ve gayet toplumun sıradan bir ferdinin yaklaşımıyla: “Nasıl örtecektik başımızı? Ne giyecektik, nereden bulacaktık tesettüre uygun kıyafetleri? Hem dinî kurallara hem de zevkinize uygun kıyafet bulmak zordu. Örtünme kararı ile birlikte derme çatma bir giyim hâline alışmanız gerekiyordu. Belki de bu nedenlerle o yıllarda örtünme tarzı fazlasıyla kişiseldi. Tasarlanmış ve üretilmiş tesettür kıyafetleri henüz ortalarda yoktu.”2 şeklinde bir giriş yapıyor. Kimileri için ne yazık ki, kimileri için neyse ki, toplumsal olarak bu hususta yazarın endişelerini “tam empati” ile karşılayabilecek durumumuz yok, fakat, ülkedeki muhtemelen herkesin ve bilhassa geçim sıkıntısı yaşayan büyük çoğunluğun da yine herkes gibi 1 Dindarlaşıyoruz Derken Uzlaşmaz Çelişkilerimiz, Diyanet Aylık Dergisi, Kasım 2014. 2 Böhürler’in makalesinden. Haznedaroğlu 2 “giyim ihtiyacı” konusunda dara düştüğünü göz önüne alırsak pekala içselleştirilebilir bir durum. Zira asgari ücret ve açlık sınırını karşılaştırırsak, bunu tüm Türkiye tarihini göz önüne alarak yapsak bile, gönlünce giyinebilmek ihtiyacı hiçbir zaman herkesin kolaylıkla aşabildiği bir kavram olmadı. Haliyle, Böhürlerin de dikkat çekmek istediği bu değil, olmasa gerek. Konu, o günlerden bu günlere dindar kesimin nasıl geldiği. Bu günler nedir, yine yazarın kendisinden dinleyelim: “Çok şıksınız! Bu ifade o yıllarda iltifat değil, hakaret içeren bir kavramdı. Yeterince dindar olmamayı çağrıştırırdı. Şık olmak ne demekti? Modernizm, kapitalizm, moda endüstrisi… Analizler bu sözün arkasından bir araba laf olarak önümüze düşerdi. ‘Anti şık’ olmayı dindarlığımızın bir parçası olarak görüyorduk.”3 “Aradan çok zaman geçti. Bir asır değil elbette. Ancak dünyanın belki de en hızla değişen zaman diliminde mütedeyyin kesim de değişti. Örtünenler çoğaldı, ‘style’ örtünmeyle ilgili temel kavramlarımızdan biri hâline geldi. Artık hepimizin bir ‘hayat tarzı’ var. Evimizden bahçemize, giysilerimizden ibadet mekânlarımıza, dinî kurallara uygun yaşayalım derken bir anda kendimizi tasarımcıların, üreticilerin, modanın kısaca ‘style’ üreten her şeyin ve en özetiyle kapitalizmin dişlilerinin içinde buluverdik. ‘Ah çok şıksınız’ sözü artık bir iltifat. Çünkü artık şıklık aynı zamanda bir statü sembolü!”4 Vaktiyle modernizmi, kapitalizmi ve batılı yaşam tarzı kuşatmasını günlük tartışmalarının odağına oturtan bu nesile neler oluyor, bunu merak ediyor ve cevabını da veriyor: “Artık ‘din anlayışımız’ modernizm eleştirisi ya da kapitalizme karşı geliştirilen argümanlardan şekillenmiyor. Kendimizi kapitalist dünyanın bir parçası hissederken bir suç işliyormuş duygusu kaplamıyor artık benliğimizi.”5 Yazının “Absürd Party” başlıklı kısmınına bir ayrıcalık tanıyarak biraz daha fazla söz hakkı vermek istiyorum çünkü Hüseyin Özel’in tanımlamasıyla “İslami söylemlerle kapitalist eğilim ve ilişkilerin elele gidiyor olması”nın6 toplum nezdinde en bariz örneklerinden birkaçının Böhürler’in yardımıyla göz önüne serildiğini düşünüyorum. “Katar’da bulunduğum zamanlardan birisinde Sevgililer Günü’ne denk gelmiştim. Yerlere kadar siyahlar giymiş, peçeli kadınların eşleriyle mumlar, güller dolu masalarda Arapça çalan St. Valentine müzikleri eşliğinde kutlama yapması bir Müslümanın absürd anları olarak zihnimde yer etmişti. [...]Üzerinde Kâbe ya da cami resimli doğum günü pastaları, sosyetik umre turları, lüks ve israf içinde dinî şova dönüşen İslami hayatlara artan ekonomik refah değil, sığlaşan din algısı üzerinden bakmak gerekiyor. Ya da her geçen gün sayıları artan instagram hesaplarında başörtülü kıyafetlerle kombin denemeleri yapıp bunu takipçileri ile paylaşan genç hanımlar. Hafızlık bitirirken ‘party’ yapmak mesela! Üzerinde Kur’an-ı Kerim’in ilk iki sayfasının olduğu pastaları yapan pastaneler bu yeni ‘concept’i üretime sokmuşlar bile. Hayır davetleri de artık bir ‘party’havasında geçiyor. Bu davetler vesilesiyle giysiler ya da kırmızı tabanlı ayakkabılar, hayır gündeminden daha fazla konuşuluyor. Tesettür defileleri ise 3 Böhürler’in makalesinden. 4 Böhürler’in makalesinden. 5 Böhürler’in makalesinden. 6 İkinci Cumhuriyet’in Düzeni isimli derleme kitaptaki “Neoliberal İslam?” İsimli yazısından, Yazılama Yayınları. Haznedaroğlu 3 hayır davetlerini daha bir cazip kılıyormuş!!! Tabii ki tüm ‘party’lerin mutlaka fotoğraflanması ve paylaşımı gerekiyor. İşte bakın biz buradaydık ‘Elhamdülillah hayır da yaptık!’ Rabbim sana şükürler olsun” hashtag’iyle paylaşılan umre ziyaretleri ise ayrı bir konu. ‘Good Bye Boys’ yazılı maskelerin takıldığı bekarlığa veda partileri yapmanın yanı sıra, parti kızlarının başörtülerini takıp çektirdikleri fotoğrafları ille de paylaşmaları üzerine söylenecek söz kalmıyor. Moda haftalarındaki defilelerde başörtülü sayısının çokluğu bir vaka iken bir de bununla övünülmesi ortaya çıkan ‘absürd’ hâlleri çok iyi ortaya koyuyor. Diğerlerini böyle mekânlarda başörtülü görmeye alıştırmanın gururu ve sevinci ise ayrı bir ‘çelişki ‘meselesi. ‘Bar’da bir başörtülü görmenin yadırganacak bir tarafı olmamalı mı? Olmamalı mı? Gösteri toplumuna odaklı çağa mütedeyyin kesimlerin ve gençlerin elbette bigane kalması mümkün değil. Ancak dindarlık da hayata bakış ve yaşayış konusunda iki-üç ritüel dışında bir fark ortaya koyabilmek iddiası taşımalı.”7 Gösteriş merakı nereden geliyor? Halbuki Türkiye Cumhuriyeti eski başbakanı ve şimdiki Cumhurbaşkanı –marvarlığı bilinen ve bilinmeyen kısımlarıyla tartışma konusu olsa da– kısa bir süre önce İslam Konferansı Örgütü Ekonomik ve Ticari İşbirliği Daimi Komitesi’nde yaptığı konuşmada şu sözleri sarfetti: “Hepimiz günde birkaç hurma ile açlığını bastıran bir peygamberin ümmetiyiz.”8 Toplumu bu duruma getirenin ne olduğunu açıklamakta hiçbir sakınca görmüyor, adı kapitalizm; fakat açıkça görünüyor ki, kapitalizmin aktörlerini belirginleştirmede, İslamcı kalemlerin bugüne kadar Türkiye’de vesayet rejimi diye adlandırdıkları statükoyu belirtirken onun aktörlerini açıkça gösterebilme yeteneğini paylaşmıyor Böhürler. Öyleyse belirginleştirilmesi gerekir. Türkiye’nin neo-liberal ekonomiyle kapitalizme entegrasyonunda en büyük alkışı hak eden, herkesçe bilinen, üç isim vardır: Adnan Menderes, Turgut Özal ve elbette ikisinin yarım bıraktığı işleri takip ederken ikisinin görüşlerini benimsediğini asla hasıraltı etmeyen Tayyip Erdoğan. Eğer iktisadi gerçekler gözardı edilirse, iktisadi sistemin getirileri –ya da götürüleri– hakkında sağlıklı bir tahlile varmak mümkün olmaz. 1950-60 yılları arasında kapitalist sermayaye çakılan selamın ardından, emekçi halk kitleleri konjonktüründen “sermayenin karşı saldırısı” şeklinde adlandırılan 1980-88