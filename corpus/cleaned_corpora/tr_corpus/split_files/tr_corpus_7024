Tinker Bell (2008), Tinker Bell ve Kayıp Hazine (2009), Tinker Bell ve Peri Kurtaran (2010), Pxie Hollow Games (2011), Tinker Bell: Gizemi Kanatlar (2012), Tinker Bell ve Korsan Peri (2014), Tinker Bell ve Canavar Efsanesi (2014). Peter Pan'ın bazı Türkçe çevirilerinde adı "Çıngırak" ya da "Çıngırdak" olarak geçer. Alman-Amerikalılar Günü Alman-Amerikalılar Günü, Amerika Birleşik Devletleri'nde her yıl 6 Kasım'da kutlanan gündür. Amerika'ya yerleşen ilk Alman ailelerin gelişini onurlandırmaktadır. İlk kez Alman asıllı 13 aile 1683 yılında Almanya'nın Krefeld şehrinden Philadelphia'ya ayak bastılar. Bu Alman aileler Pensilvanya'da Germantown'ı (Türkçe karşılığıyla Alman şehri) kurdular. Bu şehir 13 Amerikan kolonisindeki ilk Alman yerleşimiydi. Alman-Amerikalılar Günü 19. yüzyılda kutlanmaya başlandı. Ancak I. Dünya Savaşı ile bu gün kutlanmaktan vazgeçildi. 1983 yılında, ilk Alman yerleşimcilerin gelişinin 300. yıl dönümü vesilesiyle Amerika Birleşik Devletleri eski başkanı Ronald Reagan 6 Kasım gününün Alman-Amerikalıları onurlandırmak için kutlanmasını tekrar başlattı. Caroline Wozniacki Caroline Wozniacki (d. 11 Temmuz 1990, Odense, Danimarka), Danimarkalı profesyonel tenis oyuncusudur. Dünya sıralamasında 5. sırada yer almaktadır. Lakabı “güneş ışığı” olan Wozniacki, 2011'in ilk turnuvası olan Avustralya Açık'na tek kadınların 1 numaralı seribaşı olarak katılmasına rağmen yarı finalde Li Na'ya kaybederek elendi. Ebeveynlerinin Polonyalı olması nedeniyle iki ana dili vardır: Lehçe ve Danca. Bunların yanında İngilizce ve Rusça da konuşur. Wozniacki çok sportif bir aileden gelmektedir. Annesi Anna Wozniacki eskiden Polonya Millî Voleybol Takımı'nda oynamaktaydı. Babası Piotr Wozniacki ise bir profesyonel futbolcu idi. Piotr, Danimarka'nın Boldklubben 1909 takımına transfer olunca ailecek Danimarka'ya yerleştiler. Ağabeyi Patrick Wozniacki de babası gibi profesyonel bir futbolcudur. Hâlen Kopenhag'da Boldklubben Frem'de oynamaktadır. Viktoriya Azarenka, Agnieszka Radwanska ve Urszula Radwanska en yakın arkadaşlarıdır. Amerika Açık Tenis Turnuvası’nda Rus raket Maria Sharapova’yı (23) yenen Danimarkalı tenisçi Caroline Wozniacki’nin (20) eteği tartışma konusu oldu. Turnuvada yapılan basın toplantısında Caroline Wozniacki’ye bir gazeteci “Etek boyunuzun çok kısa olduğu tartışılıyor. Bu konuda ne düşünüyorsunuz?” diye sordu. Seksi raketin cevabı ise şu oldu: “Bence gayet hoş. Erkek hayranlarımın bu boyu seveceğini düşünüyorum 20 Aralık 2010'da THY ile 3 yıllık sponsorluk anlaşması imzalamış ve şirketin yeni tanıtım yüzlerinden biri olmuştur. Wozniacki defansif karşı vuruşcu olarak kabul edilir. Wozniacki'nin en iyi tekniği iki elli backhand idir. O backhand paralel vuruşlarıyla tanınır. Risksiz bir oyun anlayışına sahiptir.Ancak 2012 ile beraber vuruş çeşitliliğini geliştirmiştir. Havluların, şişelerin ve kâğıtların uçuştuğu mücadeleyi kazanan Wozniacki, “Bir ara kendimi fırtınada maç yapıyormuşum gibi hissettim” dedi. 13'ü üst üste olmak üzere çıktığı son 20 maçın 19'unu kazanan Danimarkalı tenisçi yarı finalde, Rus Vera Zvonareva'ya kaybetti. Avustralya Açık Tenis Turnuvası' nda 4. turda Çinli Li Na' ya kaybetti. Sezona pek iyi giremeyen Wozniacki Fransa Açık'ta da çeyrek finalde turnuvanın şampiyonu olacak Francesca Schiavone' ye yenildi.2010 yılındaki ilk şampiyonluğunu finalde Olga Govortsova'yı yenerek Ponte Vedra Beach' de kazandı. Wimbledon' da ise 4. turda yarı finalist Petra Kvitova' ya kaybetti. Daha sonra kendi evinde Copenhagen'i kazandı. Ardından Rogers Cup' a katıldı. Çeyrek finalde İtalyan Francesca Schiavone' yi, Yarı finalde Rus Svetlana Kuznetsova' yı, finalde ise bir başka önemli Rus raket Vera Zvonareva' yı devirerek bu önemli turnuvayı kazandı. Daha sonra New Haven'a geçti. Yarı finalde dünyanın en iyi oyuncularından Elena Dementieva' yı müthiş bir geri dönüş sergileyerek üç sette geçti. Finalde ise Rus Nadia Petrova' yı geçti ve şampiyonluğa ulaştı. Böylece, New Haven'ı üst üste üçüncü kez kazandı. Amerika Açık' ta Mariya Şarapova gibi önemli bir ismi iki sette geçse de yarı finalde Vera Zvonareva' ya kaybetti. Amerika Açık' ın ardından katıldığı ilk turnuva olan prestijli Toray Pan Pacific Açık' ta finalde Elena Dementieva' yı yenerek şampiyonluğa ulaştı. Daha sonra Bejing Turnuvası'nda çeyrek finale çıktı ve Serena Williams' ı geride bırakarak dünya bir numarasına yükseldi. Wozniacki, sezonun ilk grand slami olan Avustralya Açık'ta çeyrek finalde Francesca Schiavone'yi yenmeyi başardı. Ancak yarı finalde Çinli Na Li'ye maç puanı elde ettiği halde kaybetti. Ardından 1 numaradan 1 haftalık bir süre ile inse de Dubai tenis turnuvasın'da finalde Kuznetsova'yı yenerek tekrar 1 numaraya yükseldi. 1 hafta sonra Doha'da da finale yükselmiş ancak Vera Zvonareva'ya 6-4 yenildi. Sezonun önemli turnuvalarından biri olan İndian Wells'te Wozniacki finalde Marion Bartoli'yi 3 sette yenerek kariyerindeki ilk İndian Wells şampiyonluğunu kazanmıştır. 1 hafta sonra gene 5. grand slam olarak nitelendirilen Miami Sony Ericcson Açık tenis turnuasında Wozniacki 4. turda Alman Andrea Petkovic'e kaybetti. Toprak kort sezonunun açılışında Wozniacki Amerika'da oynanan Charleston'da (Family Circle Cup) finalde Elena Vesnina'yı yenerek şampiyon olmuştur. Wozniacki bir sonraki turnuvasında yani Stuttgart'ta (Almanya) ise finale kadar çıkabilmiş ancak ev sahibi Julia Görges'e iki sette mağlup oldu ve bu mağlubiyetle Wozniacki bu sezon ki 2. finalini kaybetmiştir. Ardından Fransa Açık Turnuvasına katıldı. Bu turnuvada her ne kadar 4. tura kadar çıkabilmiş olsa da 4. turda Hantuchova' ya karşı 6-1 ve 6-2 lik setlerle mağlup oldu.Haziranda Danimarka/Copenhagen'de hem ev sahipliği yapmış,hem de yarışmıştır. Bu turnuvada finale kadar yükselmiş, hatta finalde de Safarova'yı 6-1 ve 6-4 setlerle mağlup etmiştir. Böylece kariyerindeki 17. WTA kupasına sahip olmuştur. 2011-2014 yılları arasında Kuzey İrlandalı golçü Rory McIlroy ile birlikte idi. 14 Şubat 2017 tarihinde sosyal paylaşım sitesi aracılığıyla basketbolcu David Lee ile birlikte olduğunu açıkladı. 2 Kasım 2017 tarihinde çift nişanlandı. 1958 Avrupa Kadınlar Voleybol Şampiyonası 1958 Avrupa Bayanlar Voleybol Şampiyonası, 30 Ağustos-11 Eylül 1958 tarihlerinde Çekoslovakya’da yapıldı. Beşincisi düzenlenen şampiyonaya on iki ülkenin ulusal takımları katıldı. Maçlar Liberec, Budejovice ve Prag kentlerinde oynandı. 1955 Avrupa Kadınlar Voleybol Şampiyonası 1955 Avrupa Bayanlar Voleybol Şampiyonası, 15-26 Haziran 1955 tarihlerinde Romanya’da yapıldı. Dördüncüsü düzenlenen şampiyonaya altı ülkenin ulusal takımları katıldı. Maçlar Bükreş kentinde oynandı. 1951 Avrupa Kadınlar Voleybol Şampiyonası 1951 Avrupa Bayanlar Voleybol Şampiyonası, 12-21 Eylül 1951 tarihlerinde Fransa’da yapıldı. Üçüncüsü düzenlenen şampiyonaya altı ülkenin ulusal takımları katıldı. Maçlar Paris kentinde oynandı. 1950 Avrupa Kadınlar Voleybol Şampiyonası 1950 Avrupa Bayanlar Voleybol Şampiyonası, 14 Ekim-22 Ekim 1950 tarihlerinde Bulgaristan’da yapıldı. İkincisi düzenlenen şampiyonaya altı ülkenin ulusal takımları katıldı. Maçlar Sofya’da oynandı. Şampiyonluğu Sovyetler Birliği kazandı. SeÃ§ilim Evrim bağlamında bir türün bazı özellikleri veya alelleri seçilime (seleksiyona) uğrayabilir. Seçilim olunca, avantajlı veya "adaptif" özellikli bireyler, diğer bireylerine kıyasla bir üreme avantajına sahip olurlar, yani diğer bireylere kıyasla bir sonraki nesle daha çok sayıda döl verirler. Bu özelliklerin genetik bir temeli olunca, seçilim olması bu özelliklerin yaygınlığını artırır, çünkü döller (yavrular) bu özellikleri ebeveylerinden kalıt (miras) alırlar. Seçilim sürekli ve etkili olursa, adaptif özellikler topluluk veya tür için evrensel hale gelir, bu durumda o türün evrimleşmiş olduğu söylenir. Seçilimin olup olmadığı bir türün bireylerinin içinde bulunduğu şartlara bağlıdır. Yetişkinler, gençler, embriyolar ve hatta yumurta ve spermler dahi seçilime maruz kalabilir. Seçilim doğuran faktörler arasında sınırlı kaynaklar (gıda, konak, eş) ve tehditlerin varlığı (avcılar, hastalık, kötü hava şartları) sayılabilir. Biyologlar bu tür faktörlere genelde seçici baskılar olarak değinirler. Doğal seçilim, ad olarak en çok duyulan seçilim türüdür. Ancak köpek, inek veya atların yetiştiriciliği de "yapay seçilim"e karşılık gelir. Doğal seçilimin alt kategorileri de sayılabilir. Bunlara arasında çinsel seçilim, ekolojik seçilim, dengeleyici seçilim, bölücü (İng. "disruptive") seçilim, ve yönlü seçilim sayılabilir. Seçilim, ancak bir topluluktaki bireylerin, özellikleri bakımından çeşitlilik göstermesi halinde olur; ancak bu çeşitlilik belli bir çevresel baskıya ne derece dayanabildikleri veya faydalanabildikleri bakımından bakımından olursa seçilim olur. Bireyler farklılık göstermezse, veya farklılıklar üreme başarısı açısından etkisizse, seçilim olmaz. Öte yandan, seçilim, avantajlı özelliklerin veya alellerin toplulukta yaygın olmasını garantilemez. Genetik sürüklenme sonucu bu tip özellikler daha ender hale gelebilir ve hatta yok olabilir. Bazen de, "zayıf" bir seçilim olunca veya küçük topluluklarda, genetik sürüklenme sonucu, zararlı bir alel dahi o türün üyeleri arasında neredeyse evrensel hale gelebilir. Seçilim pozitif yönde etki edebileceği gibi negatif yönde de etki edebilir. Negatif seçilim, bireylerin üremede başarılı olma kapasitesini azaltacak özeliklerin sıklığını azaltır. Pozitif seçilim ise adaptif özelliklerin sıklığını artırır. Biyolojik metinlerde, pozitif ve negatif seçilime tabi olan özellikler için "lehine seçilme" "aleyhine seçilme" terimi kullanılır. Örneğin, "çöl şartları sığ kök yapılarının aleyhine seçilim yapar". Seçilim, fenotipe olan etkisi ve nedenleri bakımından gruplara bölünebilir. Etkilere seçilim şekli denir, bunlar mutlaka belli nedenlerden (mekanizmalardan) kaynaklanmıyabilir; hatta, her şekil birden çok farklı mekanizmadan ortaya çıkabilir. "Dengeleyici seçicilik", ara özelliklere sahip olan bireylere yardımcı olur; "bölücü seçicilik", aşırı özelliklere sahip olan bireylere yardımcı olur. "Yönlü seçicilik" te, karakteristikler fenotipik bir spektrum üzerinde yer alınca o spektrumun bir ucuna yakın olan bireyler daha başarılı olur. "Dengeleyici seçicilikte" birden çok özellik avantajlı olabilir. Seçilim şekillerinden farklı olarak, seçilim mekanizmaları vardır; örneğin bölücü seçilim genelde "ayrıştırıcı cinsel seçilim" in bir sonucudur, dengeleyici seçilim ise "frekansa bağlı seçilim" (İng. "frequency-dependent selection") ve "aşırı baskınlık"tan (İng. "overdominance") kaynaklanabilir. Türkçe ve Moğolcadaki ortak sözcükler Türkçe ve Moğolca Altay dil ailesine ait olup birbirlerine çok yakındırlar. Bu iki dilin birkaç bin yıl önce birbirinden kopmuş ve ayrı bir gelişim yaşamış oldukları düşünülmektedir. Dilbilimciler, iki dil arasında somut bir yakınlık saptamak için çeşitli yöntemler kullanmaktadırlar. Bir dilin varsıllığı, o dilin temel sözcükleri yanında dilbilgisi ve sesbilim yapısına da bağlıdır. Bu olgu, aynı kökenden gelen dillerin bulgulanmasında da yardımcı olmaktadır. Aşağıda sıralanan sözcükler, Türkçe ve Moğolcada ortak olarak yer almakta ve bu iki dilin ne denli benzeştiğini göstermektedir. Moğolcanın Türkçeye bu derece yakın oluşu bazı Türkologların Moğolları da Türk olarak sınıflandırmalarına yol açmıştır. Daha doğrusu, Moğolların ve Türklerin büyük olasılıkla aynı kökeni paylaştıklarıdır. Moğol dili ile Türkçe arasındaki benzerlik etkileşimle açıklanamayacak kadar yakındır bu da Moğollar ile Türklerin aynı kökten olduğu tezini güçlendirmiştir. Transformasyon Moleküler biyolojide transformasyon, bir hücrenin içine dışarıdan bir DNA parçasının girmesi ve hücrenin genomuyla bütünleşmesi sonucu hücrede gerçekleşen genetik değişikliğe denir. Hücre dışında bulunan serbest DNA parçaları ancak kompetent haldeki bakteri, mantar, alg, maya ya da bitki hücrelerine girebilir. Doku kültüründeki ökaryotik hayvan hücrelerinde gerçekleşen transformasyona ise özel olarak transfeksiyon denir. Sıfat hali olarak, yani "transformasyona uğramış" anlamında, 'transforme' kelimesi kullanılır. Transformasyon, konjugasyon ve transdüksiyon gibi bakterilerdeki yatay gen transferi yollarından biridir. Bir DNA parçası bakteri hücresine bir virüs aracılığıyla girerse buna transdüksiyon; bakteri hücrelerinin birbiriyle direkt teması sonucu birinden diğerine aktarılırsa buna da konjugasyon denir. Bakterilerde ökaryotlardaki gibi bir eşeyli üreme olmadığı için, bakteriler ancak bu üç yoldan biri sayesinde genetik materyallerinin içeriğini çeşitlendirebilirler. Transformasyon ile hücre dışındaki serbest DNA’nın hücre içine alınabilmesi için bakterinin kompetent halde olması gerekir. Bir bakteri hücresi laboratuvar koşullarında kompetent hale sokulabileceği gibi, bu durum doğada hücrenin bulunduğu ortam koşullarının değişmesi sonucu da ortaya çıkabilir. Bakteri yaşamını tehdit eden ve bu nedenle de bakterileri kompetent hale sokan çevresel koşullara örnek olarak ortamda besinin azalması ya da antibiyotik olması verilebilir. Yapılan çalışmalar doğal transformasyon sırasında bakterilerin gen ifadelerinde değişiklikler yaptığını ve belli proteinleri üreterek kompetent hale gelebildiklerini göstermiştir. Bu proteinler hücre dışındaki DNA’nın bakteri hücresinin içine alınmasını ve alınan DNA parçasının bakterinin kromozomuna rekombine edilmesini sağlayan bir dizi işlemi yerine getirmek için gereklidir. Son çalışmalar yaklaşık 80 bakteri türünde bu şekilde gen transferi olduğunu göstermiştir, fakat bu sayının tespit edilebilenin çok üzerinde olduğu tahmin edilmektedir. "Bacillus subtilis", "Streptococcus pneumoniae", "Neisseria gonorrhoeae", ve "Haemophilus influenzae" doğal transformasyonun en kapsamlı çalışıldığı bakterilerdir. Transformasyon ilk defa 1927'de, bakteriyel pnömoniye karşı bir aşı bulmaya çalışan bir İngiliz bakteriyolog, Frederick Griffith tarafından keşfedilmiştir. Griffith "Streptococcus pneumoniae" 'nın virülan bir suşunun ısıtılarak öldürülmesinin ardından bunun aynı bakterinin virülan olmayan bir suş ile karıştırılması halinde, zararsız bakterinin virülan hale dönüştüğünü gösterdi. 1944'te bu dönüştürücü faktörün DNA olduğu Oswald Avery, Colin MacLeod, and Maclyn McCarty tarafından gösterildi. Bu araştırmacılar DNA'nın bakterilerin içine alınması onunla bütünleşmesine "transformasyon" adını verdiler. Bakterilerde transformasyon, çıplak (yani hücre veya proteinlerle beraber olmayan) DNA'nın alınması sonucu meydana gelen istikrarlı kalıtsal değişiklik olarak ifade edilebilir. Bakterinin ortamdan yabancı DNA'yı içine alabilme özelliğine yetkinlik (İng. "competence") adı verilir. Yetkinliğin iki tipini ayırt etmek gerekir: doğal ve yapay. Bazı bakteriler (tüm bakteri türlerinin %1'i) laboratuvar şartlarında DNA'yı içlerine alma yeteneğine sahiptir; doğal ortamlarında çok daha fazlası bu yeteneğe sahip olabilir. Bu türler, DNA'nın hücre zar(lar)ı içinden içeri taşınmasını sağlayan mekanizmalar için gereken genlere sahiptir. Yapay yetkinlik için gerekli proteinler hücrenin genleri tarafından kodlanmaz. Laboratuvar işlemleri ile, yani doğada normalde rastlanmayan şartlar altında, hücre zarı'nın DNA'ya geçirgen olması sağlanır. Hücrelerin Ca gibi ikideğerlikli (bivalent) katyonlar varlığında soğutulmasıyla, hücre zarının plazmid DNA'sı için geçirgen olması sağlanabilir. Hücrelerin buz üstünde bekletildikten sonra kısa bir süre için ısı şokuna (örneğin 30–120 saniye boyunca 42 °C'de) tâbi tutulması DNA'nın hücrenin içine girmesine neden olur. Bu yöntem dairesel plazmid DNA'lar için oldukça etkili bir şekilde çalışır. Bu yöntem, muhtemelen hücredeki eksonükleaz enzimlerinin doğrusal DNA'yı çabucak sindirmelerinden dolayı, kromozomal DNA parçası gibi doğrusal moleküller için iyi çalışmaz. Ancak, doğal yetkin hücreler plazmidlere kıyasla doğrusal DNA molekülleriyle de daha verimli olarak transforme olurlar. Elektroporasyon bakterilerde (ve diğer hücre tiplerinde) delik açmanın bir diğer yoludur, burada hücreler kısa süreli bir elektrik alanı (10-20kV/cm) içinde şok edilirler. Plazmit DNA'sı bu deliklerden hücre içine girer. Doğal membran tamir mekanizmaları şokun ardından bu delikleri kısa sürede onarırlar. Hücrenin içinde varlığını sürdürebilmek için bir plazmit DNA 'sında bir ikileşme merkezi (replikasyon orijini) bulunması gerekir, bu bölge sayesinde plazmit, kromozomdan bağımsız olarak ikilenir. Laboratuvarda transformasyon işlemi sonucunda genelde çok sayıda transforme olmamış hücre arasında az sayıda transforme olmuş hücre bulunduğundan, plazmiti taşıyan hücrelerin tanınması için bir yöntem gerekir. Transformasyon deneylerinde kullanılan plazmitlerde genellikle bir antibiyotik direnç geni bulunur, plazmiti taşımayan bakteriler bu antibiyotiğe duyarlıdır. Dolayısıyla, transformasyonda kullanılan plazmite özgü bu antibiyotiği içeren seçici bir besiyerinde çoğalabilen hücrelerin bu plazmit ile transformasyona uğradıkları söylenir. Türleşme Türleşme yeni biyolojik türlerin oluştuğu evrimsel süreçtir. Doğal türleşmenin dört tipi vardır, türleşen toplulukların coğrafi olarak birbirlerinden coğrafi olarak ne kadar izole olduklarına bağlı olarak: allopatrik, peripatrik, parapatrik ve simpatrik. Türleşme yapay olarak da sağlanabilir, hayvan ıslahı veya laboratuvar yöntemleri yoluyla. Türleşme mekanizmalarına örnekler aşağıda verilmiştir. Bir topluluk coğrafi olarak birbirinden izole olmuş iki "allopatrik" topluluğa bölünür. Bu izole topluluklar (a) farklı seçici baskıları maruz kaldıkları veya (b) genetik sürüklenme sonucu, genotipik veya fenotipik farklılaşmaya uğrarlar. Bu topluluklar bir araya gelince o kadar evrimleşmiş olurlar ki artık birbirleriyle çiftleşemezler ve gen alış verişi yapamazlar. Bir ana topluluğun çevresinde oluşan izole küçük toplulukların ana toplulukla gen alışverişi engellenir. Bu, kurucu etkisi (İng. "founder effect") ile açıklanır, zira küçük topluluklar çoğu zaman genetik daralmalardan geçerek oluşurlar. Peripatrik türleşmede genetik sürüklenme önemli bir rol oynar. Iraksayan iki topluluğun bölgeleri farklı olmakla beraber kısmen örtüşürler. Coğrafi şartlar sınırlı bir ayrışma sağlar, dolayıyla iki topluluktan bireyler ara sıra birbiriyle temas kurabilir. Ancak heterozigotların düşük uyumu yüzünden iki topluluğun birbiriyle çiftleşmemesini avantajlı kılacak davranışlar veya mekanizmalar seçilime uğrar. Aynı yerde yaşayan bir türün bireyleri iki tür olarak birbirinden ıraksar. Böyle bir mekanizmanın varlığı yakın zamana kadar tartışmalı olmakla beraber artık bunun örnekleri bulunmuştur. Belli bir özelliğin (örneğin agız büyüklüğü) aşırı küçük veya aşırı büyük olması, ortalama büyüklükte olmasından daha avantajlı ise ve bu aşırı özelliğe sahip olanlar kendilerine benzer olanlarla çiftleşmeyi tercih ederse, zaman içinde bu iki alt topluluk iki tür olarak evrimleşebilir. Simpatrinin bir diğer yoludur. Aynı ortamda yaşayan bireylerden bazılarında kromozom sayısının topluca artması (örneğin diploit iken triploit olmak) sonucu, çoğunluğu oluşturan diploit bireyler ile poliploid azınlık arasında üreme izolasyonu meydana gelebilir. Genetik bağlantı Genetik bağlantı, belli genetik konumların (lokusların) veya gen alellerin beraberce kalıt olmaları durumdur. Aynı kromozom üzerindeki genetik lokuslar birbirine fiziksel olarak bağlıdırlar, bu yüzden mayoz bölünmede alellerin ayrışması sırasında, bunlar beraber kalma eğiliminde oldukları için "bağlantılı" oldukları söylenir. Farklı kromozomlardaki gen alelleri bağlantılı değillerdir, mayoz sırasında kromozomların bağımsız tertiplenmelerinden dolayı. Kromozomlar ayrışırken DNA'da krosover olduğu için, aynı kromozomdaki aleller ayrışıp farklı yavru hücrelere gidebilirler. Aleller kromozom üzerinde birbirlerinden uzakta olunca bunun olma olasılığı daha yüksektir, çünkü ikisi arasında krosover olması daha muhtemeldir. İki gen arasındaki göreceli uzaklık, birbirine bağlantılı iki genetik özelliğe sahip bir organizmanın dölüne (yavrularına) bakarak ve bu iki özelliğin beraber görülmediği döllerin yüzdesini bularak hesaplanabilir. İki özelliği beraber taşımayan dölün yüzdesi ne kadar yüksekse, bu iki özelliği belirleyen özelikler de kromozom üzerinde birbirlerinden o derece uzakta yer alırlar. Genetik bağlantı Britanyalı genetikçi William Bateson ve Reginald Punnett tarafından, Mendel'in kanunları yeniden keşfedilmeden az sonra bulunmuştur. bağlantılı genler arasında krosover oranının farklı olduğunun Thomas Hunt Morgan tarafından gözlemi, krosover sıklığının kromozom üzerindeki genleri arasındaki uzaklığı belirttiği fikrini meydana getirdi. Morgan'ın öğrencisi Alfred Sturtevant ilk genetik haritayı (bağlantı haritası da denir) geliştirmiştir. Sturtevant iki bağlantılı gen arasındaki mesafe ne kadar çoksa, bu iki gen arasındaki bölgede bir krosover olma olasılığının da o derece yüksek olacağını öne sürdü. Rekombinasyon olaylarını hesaplayarak genler arasındaki uzaklığı ölçmek mümkündür. Yüz mayoz bölünmesinden bir tanesinde bir rekombiansyon olan bu uzaklığa bir genetik harita birimi ya da bir santimorgan olarak adı verildi. Yani %1'lik bir rekombinasyon sıklığı bir santimorgan'a karşılık gelmektedir. Bir bağlantı haritası oluşturmak için aynı kromozomda bulunan bir grup özelliğin uzaklıkları bulunur. Bunu yaparken bu özellikler arasında büyük aralıklar olmamasına dikkat edilir ki, birden çok rekombinasyon olayından kaynaklanacak hatalar oluşmasın. Bağlantı haritalaması genetik hastalıklara neden olan genlerin yerinin bulunmasında çok önemlidir. İdeal bir popülasyonda, genetik özellik ve belirteçler, her bir alellin sıklığında beklenir şekilde her tür kombinasyon göstermesi beklenir. Örneğin, "A" ve "a" alelleri %90 ve %10 sıklığında, "B" ve "b" alelleri de %70 ve %30 sıklığında olsun. Bu durumda "AB" kombinasyonuna sahip bireylerin sıklığı %63, yani A ve B alellerinin sıklıklarının çarpımı olur. Ama, bir kişide, belli bir hastalığa neden olan, "B" geninde bir mutasyon oluştuğunu varsayalım; ayrıca, bu kişinin, B geniyle bağlantılı bir "A" genininin belli bir çeşidini (varyantını) taşıdığını varsayalım. Bu A ve B genleri arasında yeterince rekombinasyon olacak kadar çok zaman (nesil sayısı) geçmemişse (iki gen birbirine çok yakın olduğu için), B genindeki mutasyon ile, A geninin varyantı çok sık olarak beraber görülürler. Bağlantı dengesizliği bu durumda, belli bir altpopülsayonda potansiyel genetik belirteçler aranır, ve bunlardan hangisinin söz konusu muasyona yakın olduğu belirlenebilir. Böylece mutasyonun konumu haritalanır ve hangi geni etkilediği anlaşılabilir. Gen kimliği belirlendikten sonra hastalığı tedavi edecek şekilde geni hedefleyen müdahaleler geliştirilebilir. Bağlantı haritası, bir türün veya deneysel bir popülasyonun genetik haritasıdır; harita bu popülasyonun bilinen genleri veya genetik belirteçlerinin ("marker" 'lerin) birbirlerine göre olan konumlarını, her kromozom üzerindeki fiziksel uzaklıklarını değil, rekombinasyon sıklığına bağlı olarak gösterir. Genetik harita, homolog kromozomların krosover sırasında genetik belirteçler arasındaki rekombinasyon frekansınına dayandırılmıştır. İki belirteç arasındaki rekombiansyon (ayrışma) oranı ne kadar çoksa, bu ikisinin birbirinden o kadar uzakta olduğu varsayılır. Aksine, belriteçler arasındaki rekombinasyon olaylarının sıklığı ne kadar düşükse aralarındaki fiziksel uzaklık da o derece azdır. Tarihsel olarak, ilk kullanılan belirteçler DNA tarafından kodlanan, gözlemlenebilir fenotiplerdi (enzim üretimi, göz rengi gibi). Daha sonraları, protein kodlamayan DNA dizileri, örneğin mikrosatelit dizileri veya restriksiyon parça uzunluğu polimorfizmlerine (RFLP'lere) yol açan DNA dizileri de kullanılır oldu. Genet'k haritalar bilimcilerin başka genetik belirteçleri bulmalarına yarar. Örneğin, bilinen genetik belirteçlerden yararlanarak, belli bir hastalığa neden olan bir geni bulmakta kullanılırlar. Genetik harita fiziksel bir harita veya bir gen haritasÄ± deÄŸildir. LOD skor (İngilizce logarithm of odds, göreceli risk oranları (10 tabanlı) logaritması, matematikçilerce logit olarak da adlandırılır) insan, hayvan ve bitki popülasyonlarında bağlantı analizi yapmak için kullanılan bir istatistik testtir. Bu test Newton E. Morton tarafından geliştirilmiştir Bilgisayarlı LOD skor analizi, Mendeliyen özellikler (veya bir özellikle bir belirteç, veya iki belirteç) arasında bağlantının belirlenmesi için karmaşık soyağaçlarının (pedigrelerinin) analizini kolaylaştırır. Bu yöntem kısaca şöyle çalışır: LOD skoru şöyle hesaplanır: formula_1 NR rekombinasyon yapmamış (non-rekombianant) döllerin (çocukların) sayısıdır, R ise rekombinasyon yapmış olanların. θ, rekombinasyon sıklığıdır. Paydada 0.5 vardır çünkü, tamamen bağlantısız alellerin (yani farklı kromozmlarda bulunan alellerin) rekombinasyon oranı %50'dir, bağımsız tertiplenmelerinden (bir araya gelmelerinden) dolayı. Uygulamada, LOD skorları tablolardan bakılır. Bu tablolar çeşitli standart aile ağaçları ve çeşitli rekombinasyon sıklıkları için LOD skorlarını listelerler. Konvansiyon gereği, 3,0'dan büyük bir LOD skoru, bağlantı olduğuna dair kanıt sayılır. (3,0'lık bir skor, eğer iki lokus bağlantılı değillerse bu aile ağacının gözlemlenmesi olasılığının 1:1000 olduğu anlamına gelir.) Öte yandan, -2,0'dan küçük bir skor, bağlantı olmadığına dair kanıt olarak kabul edilir. Tek bir soyağacından 3 LOD skor elde etmenin olasılığı çok düşük olsa da, bu testin matematiksel özellikleri gereği, LOD skorlarını toplayarak birden çok soyağacından elde edilmiş verileri birleştirmek mümkündür. Rekombinasyon sıklığı (θ), mayoz sırasında iki lokus (veya gen) arasında krosover olma sıklığıdır. Rekombinasyon frekansı genetik bağlantının bir ölçüsüdür ve genetik bağlantı haritasının oluşturulmasında kullanılır. Bir santimorgan (cM) %1'lik bir rekombinasyon sıklığına karşılık gelen bir birimdir. Mayoz sırasında, kromozomlar gametler arasında rastgele ayrışırlar, öyle ki bir kromozomdaki alellerin gametlere dağılımı bir diğer kromozomdaki alellerin dağılımından bağımsızdır. Bu Mendel'in İkinci Yasası'dır ve "bağımsız tertiplenme yasası" olarak da adlandırılır. Bağımsız tertiplenme yasası farklı kromozomlarda bulunan genler için her zaman geçerlidir ama aynı kromozomda bulunan genler için her zaman doğru değildir. Bağımsız tertiplenmeye bir örnek olarak, "AABB" ve "aabb" genotipli iki ebeveynin çaprazlandığını (çiftleştirildiğini) varsayalım. A ve a ve B ve b, A ve B genlerinin alelleri olsun. Bu homozigot ebeveylerin çaprazlanması, AaBb genotipli bir F1 nesli meydana getirir. F1'deki AaBb döllerinin "AB", "Ab", "aB", ve "ab" gametlerinden eşit oranda (%25) üretirler, çünkü mayoz sırasında A alelleri B alellerinden bağımsız olarak tertiplenir. 4 gametten ikisi, yani %50'si, bir evvelki nesilde mevcut değildi —"Ab" ve "aB". Bunlar "rekombinant gamet" olarak adlandırılır. Rekombinant gametler diploit hücreyi meydana getiren gametlerden farklı olan gametlerdir. Bu örnekte rekombinasyon oranı %50'dir çünkü 4 gametten ikisi rekombinant gamettir. İki gen farklı kromozomlarda yer alırsa veya aynı kromozomda birbirlerinden çok uzaktaysalar rekombinasyon sıklığı %50'dir. Bu, bağımsız tertiplenmenin bir sonucudur. Eğer iki gen aynı kromozomda birbirlerine yakın iseler, bağımsız tertiplenmezler ve bunların bağlantılı oldukları söylenir. Bağlantılı genlerin rekombinasyon oranı %50'den azdır. Bağlantıya örnek olarak, William Bateson ve Reginald Punnett'in klasik deneyine bakılabilir. Bu iki genetikçi, tatlı bezelyede kalıtımı araştırmaktaydılar ve iki gen üzerinde çalışmaktaydılar: bunlar çiçek rengini belirleyen bir gen ("P", mor, ve "p", kırmızı alellerine sahip) ve polen şekillerini etkileyen başka bir gen ("L", uzun, ve "l", yuvarlak alelli). "PPLL" ve "ppll" saf soylarını çaprazladıktan sonra meydana gelen "PpLl" soyunu kendisi ile çaprazladılar. Mendel genetiğine göre beklenen fenotiplerin sayılarının, PL:Pl:pL:pl için 9:3:3:1 oranında oluşması gerekirdi. Bateson ve Punett, şaşırtıcı bir şekilde PL ve pl sıklığının beklentilerinden daha yüksek, Pl ve pL sıklığının ise daha düşük olduğunu buldular (aşağıdaki tabloya bakınız). Deney, "P" ve "L" alelleri ve "p" and "l" alelleri arasında bağlantı olduğunu gösterdi. "P" 'nin "L" ile ve "p" 'nin "l" ile birlikte bulunma sıklığı, "Pl" ve "pL" rekombinantınınkinden daha yüksekti. Rekombinasyon sıklığı bu verilere dayanarak hesaplanamasa da, %50'den daha düşük olmalıydı. Eğer iki gen aynı kromozomda yer alırsa, bunların arasında krosover olma olasılığı iki gen arasındaki uzaklıkla bağlantılıdır. Dolayısıyla, rekombinasyon sıklığı bağlantı haritası veya genetik harita geliştirmekte kullanılmaktadır. Bağlantı dengesizliği Genetikte, bağlantı dengesizliği iki veya daha fazla lokusun alellerin rastgele olmayan birlikteliğidir (bu lokusların aynı kromozomda bulunmayabilir). Bu olgu, genetik bağlantılık ile karıştırılmamalıdır: bu, aynı kromozomda bulunan, aralarında sınırlı oranda rekombinasyon olan iki veya daha fazla lokusun birlikteliğidir. Bağlantı dengesizliğinde bazı alel veya genetik belirteç (marker) kombinasyonları, bu alellerin topluluktaki sıklıklarına bağlı olarak belli haplotiplerin rastgele oluşturmasından beklenen kombinasyonlardan daha sık veya daha ender olarak bulunur. Belli lokuslardaki polimorfizmlerin rastgele olmayan şekilde birliktelikleri onların bağlantı dengesizliği ile ölçülür. Bağlantı dengesizliği genelde genetik bağlantı ve rekombinasyon hızı ile; mutasyon oranı ile; rastgele sürüklenme ve rastgele olmayan çiftleşme ile; ve topluluğun yapısı ile ilişkilidir. Örneğin, bakteri gibi bazı organizmalarda bağlantı dengesizliği görülmesinin nedeni, bunların eşeysiz üremesi, ve bağlantı dengesizliğini bozacak bir rekombinasyon olmamasıdır. Sazova Bilim Kültür ve Sanat Parkı Eskişehir Bilim Sanat ve Kültür Parkı, Eskişehir'in Sazova Mahallesi'nde 400 bin metrekare üzerine kurulu park. İlk kez Ekim 2008'de Ramazan Bayramı süresince tamamlanmadan ziyarete açılmıştır. Parkta Nuh’un Gemisi’nin yanı sıra 25 bin metrekarelik bir gölet, park çevresinde dolaşan buharlı mini tren, çocuk oyun alanları, hayvanat bahçesi, bilim ve deney müzesi, konser alanları, amfi tiyatro bulunmaktadır. Eskişehir şehir merkezine araba ile ortalama 15 dakika uzaklıktadır. Daha çok çocuklar için tercih edilen parkın tam adı Eskişehir Sazova Bilim Sanat ve Kültür Parkı'dır. Hayvanat Bahçesinden akvaryuma, masal şatosundan korsan gemisine kadar birçok turistik aktiviteyi bu park içerisinde bulabilirsiniz. Karışmalı kalıtım Darwin zamanında bazı biyologlarların savunduğu karışmalı kalıtım teorisine göre bir yavru, ebeveynlerinin özelliklerinin ortalamasını taşır. Eğer birisinin anne ve babasından biri uzun boylu, öbürü kısa boylu ise, kendisi orta boylu olacaktır. Ve, bu kişi de, orta boyluluk genlerini kendi çocuklarına aktaracaktır. Eğer bu doğru olsaydı, yeni genetik çeşitler kısa sürede toplumda sulanıp yok olmaları gerekirdi. Evrim teorisinin gerektirdiği gibi bunlar birikemezdi. Genetikle ilgili bu teori 19. yüzyılda kısa bir süre var olmuş, sonra Gregor Mendel'in deneyleri ile yanlışlığı ortaya konmuştur. Karışımlı kalıtım, modern Genetikteki "kısmi baskınlık" fikrine benzer, çünkü o da ebeveyndeki özelliklerinin bir karışımının yavru (döl) tarafından gösterileceğini savunur. Ancak, kısmi baskınlıkta, bu karışma sadece fenotip düzeyinde kendin gösterir, heterozigot bireydeki aleller birbirlerinden ayrık kalırlar (ve böylece sonraki nesillere ayrı ayrı aktarılabilirler). Oysa karışmalı kalıtım fikrine göre kalıtsal malzeme gerçekten birbirine karışmaktadır (yani, modern terminolojiyle, aleller karışıp yeni aleller oluştururlar). Boya karıştırırken iki farklı rengin karışması sonucu yeni bir rengin oluşması ve bu karışımın başka karışımlarla karıştırılması sonucu hiçbir zaman baştaki iki rengin tekrar elde edilememesi gibi, karışımlı kalıtım teorisi de her nesilde kelıtımsal çeşitliliğin yarısının bir daha bulunamayacak şekilde yok olmasını gerektiriyordu. Firdevs Kişi adları Yer adlarÄ± Diğer True Blood True Blood, 7 Eylül 2008 tarihinde yayınlanmaya başlanan, fantastik dram türündeki ABD yapımı bir dizi. Dizi yazar Charlaine Harris'in "Sookie Stackhouse Serisi" veya "Güney Vampirleri Serisi" olarak adlandırılan kitap serisini temel almaktadır. ABD'de kablolu TV kanalı HBO'da yayınlanan dizi, HBO ile birlikte yapımcı Alan Ball'un Your Face Goes Here Entertainment isimli şirketi tarafından üretilmektedir. Şu anda ABD'de Pazar günleri, Türkiye'de ise ABD yayınından 1 gün sonra Pazartesi 23:00'da Fox Life kanalında final sezonu yayınlanmaktadır. Dizide ABD'nin güneyinde, Louisiana eyaletinde bulunan Bon Temps isimli küçük (kurgusal) bir kasabada vampirler ve insanların birlikte yaşamaya başlaması, aralarındaki etkileşim konu edilmektedir. Dizinin baş kahramanları Sookie Stackhouse (Anna Paquin) isimli telepatik (insanların düşüncelerini okuyabilen) bir garson kız ile aşık olduğu Bill Compton (Stephen Moyer) isimli bir vampirdir.^. Concorde Meydanı Concorde Meydanı (Fransızca Place de la Concorde) Fransa'nın başkenti olan Paris'in 8.bölgesinde, Şanzelize Caddesinin başında olan meydanın adıdır. Bordeaux şehrinin Quinconces Meydanından sonra Fransa'nın ikinci en büyük meydanıdır. İtalyan yazar, gazeteci ve diplomat olan Curzio Malaparte, ""Concorde Meydanı meydan değil, aydınlıktır"" demiştir. Şehrin pek çok yerinden görülebilen La Grande Roue'de (Ferris Wheel of Paris) bu meydanın Louvre Müzesi'ne yakın tarafında kalır. La Grande Roue, 1900 senesinde inşa edilmiş olan 100 metre yüksekliğinde bir dönme dolaptır. 1980'lere kadar dünyanın en büyük dönme dolabı unvanını korumuştur. Meydandan La Madeleine Kilisesi de görülebilmektedir. Metz şehrinde yakalandığı hastalıktan kurtulan XV. Louis için Paris şehri 1748 yılında bir heykel dikmeye karar vermiştir. Bu heykelin dikileceği yeri bulmak amacıyla, Germain Boffrand ve Jacques-Germain Soufflot gibi 19 ünlü mimarın yarıştığı bir yarışma yapılmıştır. Ange-Jacques Gabriel adındaki mimar Tuileries Bahçesinin yanında bulunan ""esplanade du Pont-Tournant"" adındaki toprağı bol ve sade bir arazi önermiştir. Biraz dışta kalsa da, Paris'in kentleşme açısına az da olsa hizmet etmiştir. Kralın arazilere tamamına yakın sahip olması, gerekli kamulaştırmayı sınırlıyordu. Ancak geniş bir projenin içinde olan Paris, Rennes, Rouen, Bordeaux, Dijon, Nantes veya Montpellier'de "kral meydanları" inşaatı için kullanılacak alanların bazılarında İskoç ekonomist olan John Law'a ait bazı arsaların bulunması ile mirasçılarıyla görüşmeleri başlatıldı. XV. Louis heykelinin gösteri amaçlı bulunacağı alanın etrafı açık olması şarttır. Gabriel'in çizdiği cepheler hem meydana renk katmaktadır hem de Tuileries Bahçeleri ile Şanzelize Bulvarı'nın yeşilliği arasında bir mimarlığı temsil etmektedir. İlk zamanlar, cesetler Madeleine mezarlığına götürülüyordu. 1794 yılından sonra Errancis mezarlığına götürüldü. Madeleine mezarlığındaki (şimdiki adıyla XIV. Louis Parkı) cenazeler daha hâlen orada duruyordur. Errancis mezarlığına gömülenlerin kemikleri alınarak katakomplara konmuştur. En çok satan müzik sanatçıları listesi Bu madde çıkardıkları müzik albümlerinin toplam satışı 50 milyondan fazla olan sanatçılar hakkındadır. Yelki, Güzelbahçe Yelki, İzmir'in Güzelbahçe ilçesine bağlı bir mahalledir. 2019 itibarıyla 4.822 kişilik nüfusa sahiptir. Yelki, 29 Aralık 1993'te kurulan Güzelbahçe ilçesine köy olarak bağlandı. 6 Kasım 1998'de "Resmî Gazete"de yayımlanan kararla belde statüsüne kavuştu. Beldeye bağlı Atatürk ve Cumhuriyet adlı iki mahalle bulunmaktaydı. Yelki, 22 Mart 2008'de yürürlüğe giren 5747 sayılı kanunla mahalle hâline geldi. Cumhuriyet Mahallesi'nin adı Yelki olarak değiştirilirken Atatürk Mahallesi'nin adı Mustafa Kemal Paşa oldu. Yelki, İzmir'in merkezine 25 km uzaklıktadır. Mahallenin kuzeyinde Siteler, kuzeydoğusunda Kahramandere, doğusunda Mustafa Kemal Paşa, güneyinde ve güneybatısında Çamlı mahalleleri, batısında ve kuzeybatısında Urla ilçesi bulunmaktadır. İnkaya Mağarası mahalle sınırları içerisinde yer almaktadır. Önceden taş ocağı olarak kullanılan 65.000 m büyüklüğündeki bir alana Aralık 2017'de 10.000 ağaç dikildi. Mahallede ağırlıklı olarak zeytin ağaçlarının bulunduğu ve EuroVelo bisiklet rotası üzerindeki bir bölgede oliVelo adında ekolojik ortak yaşam alanı oluşturulacaktır. Mahallede pazar günleri Yelki Yöresel Pazarı adıyla üretici pazarı kurulmaktadır. Mahallede bir go-kart pistinin yapımı devam etmektedir. Yükseköğretim Kurumu Yükseköğretim kurumu, eğitim sisteminde lise sonrası eğitimin verildiği kurumdur. İki yıllık veya dört yıllık ve üzeri eğitim veren üniversite, yüksekokul gibi kurumlar yükseköğretim kurumu kapsamına girer. Türkiye'de faaliyet gösteren yükseköğretim kurumları YÖK'e bağlıdır. Bon Scott Ronald Belford "Bon" Scott (9 Temmuz 1946 – 19 Şubat 1980) Avustralyalı rock müzisyeni. 1974'ten 1980'de ölümüne kadar hard rock grubu AC/DC'nin solistliğini ve şarkı sözü yazarlığını yapmıştı. İskoçya'nın Kirriemuir kasabasında doğmuş, 1952 yılında altı yaşındayken ailesiyle Avustralya'nın Melbourne şehrine göç etmişti. Scott 1964 yılında kurduğu ilk grubu The Spektors'da baterist ve zaman zaman da solist olarak yer aldı. 1974 yılında Dave Evans'ın yerine AC/DC'ye solist olarak katılana kadar The Valentines ve Fraternity gibi gruplarda çalıştı. AC/DC'nin popülaritesi 1970'lerde önce Avustralya'da, ardından da uluslararası alanda arttı. 1979 yılında çıkardıkları "Highway to Hell" ABD'de ilk yirmiye girmiş ve grup daha büyük ticari başarıların eşiğine gelmişti. Ancak 19 Şubat 1980'de Scott Londra'da bir gece aleminin ardından bilinci kapalıyken öldü. Resmî kayıtlarda ölümü alkol zehirlenmesi olarak geçer. Ölümünün ardından AC/DC bir ara dağılmayı düşündüyse de çok geçmeden Scott'ın yerine Büyük Britanyalı glam rock grubu Geordie'den Brian Johnson'ı kadrosuna kattı. Grubun aynı yıl yayımladığı albüm "Back in Black" Bon Scott'a ithaf edilmiştir. Albüm müzik tarihinin en çok satan ikinci albümü olmuştur. Yeongjo Yeongjo (1694-1776, r. 1724-1776) Joseon Hanedanlığı'nın 21. kralıdır. Sukjong'un ikinci oğludur ve abisi Gyeongjong'un yerini almıştır. Kral Yeongjo oldukça derin bir Konfüçyüsçü ve çok sert, bilge bir hükümdardı. Kendisinin ve torunu Kral Jeongjo'nun hükümdarlığında 16. yüzyılın sonu 17. yüzyılın başlarındaki mücadelelerde Konfüçyüslük, ekonomik iyileşmenin temel noktasıydı. Kral aynı zamanda, "Amhaeng-eosa" yani gizli hükûmet müfettişi olarak atadığı Park Mun-su'ya verdiği değerle bilinirdi. Park, Yi In-ja'nın isyanını bastırarak büyük bir erdem kazandı ve ülke çapındaki yozlaşmış yerel liderleri kral adına tutukladı. Önemli derecede üzücü olan tek olay ise hükümdarlığında oğlu Veliaht Prens Sado'nun zorunlu intiharıydı. Sado muhtemelen akıl hastalığından acı çekiyordu. Saraydaki insanları rastgele öldürüyordu ve anormal bir sapkınlığı vardı. Yeongjo oğlunu kendi elleriyle öldürmeyi reddetti ve Sado babası tarafından hayatının alınmasıyla ilgili emirlere karşı geldi. 1767 yılının sıcak bir ağustos gününde Sado, ahşap bir pirinç sandığının içine girmeyi emretti. Sekiz gün sonra Sado havasızlıktan öldü. Dokuz yıl sonra Yeongjo öldü ve Sado'nun oğlu Jeongjo kral oldu. Yeongjo Donggureung'daki hanedanlık mezarlığına defnedildi. Yeongjo ülkedeki Katolik faaliyetlere karşıydı. 18. yüzyıla kadar Katoliklik, Gangwon ve Hwanghae illerini ele geçirmeye başlamıştı. 1758'de Yeongjo, Katoliklik'i yok etmek için yasa dışı olduğunu ilan etti. Ekrem Buğra Ekinci Ekrem Buğra Ekinci (d. 4 Mayıs 1966; Ankara), hukuk tarihi alanında çalışan Türk akademisyen ve TV programı yorumcusu. 1966 yılında Ankara'da doğdu. İlk, orta ve lise öğrenimini bu şehirde tamamladı. 1987 yılında Ankara Üniversitesi Hukuk Fakültesi'ni bitirdi. 1988'de avukatlık stajını, 1991 yılında yüksek lisansını tamamladıktan sonra doktorasını İstanbul Üniversitesi'nde yaparak 1996 yılında "Tanzimat Sonrası Osmanlı Hukukunda Kanun Yolları" adlı teziyle hukuk doktoru, 1999 yılında da "Osmanlı Mahkemeleri" çalışmasıyla hukuk tarihi doçenti oldu. 2005 yılında da profesörlüğe tayin edildi. 1992-1993 arasında bir yıl Amman'daki Ürdün Üniversitesi'nde ilmî araştırmalarda bulundu. Ankara ve Erzincan Hukuk Fakültelerinde çalıştı. Halen Marmara Üniversitesi Hukuk Fakültesi'nde öğretim üyesidir. Türk Hukuk Tarihi ve İslâm Hukuku dersleri vermektedir. İlmî ve kültürel maksatlarla Avrupa, Ortadoğu ve Asya'da çok sayıda ülke gezdi. İngilizce ve Arapça bilir. Yıllardır radyo ve televizyonlarda popüler tarih ve kültür tarihi üzerine programlar yapar. Gazete ve dergilerde de bu mevzularda yazıları yayınlanmaktadır. Ölümsüz Kahramanlar Ölümsüz Kahramanlar, Samanyolu TV'de sunuculuğunu Uğur Işılak'ın yaptığı televizyon dizisi. Konstantinos Laskaris Konstantinos Laskaris (, "Kōnstantínos Laskaris") 12 Nisan 1204'te Konstantinopolis'in Dördüncü Haçlı Seferi sırasında Latin ve Venedik Haçlı orduları tarafından kuşatma altında bulunduğu zaman V. Aleksios'ın Trakya'da Bizans direnişini organize etmek için şehirden kaçması üzerine, şehri savunan ordu mensupları tarafından imparator seçilmiş ve ertesi gün 13 Nisan 1204'te şehrin Haçlılar'ın eline geçmesi nedeni ile gerçekte tek bir gün Bizans İmparatorluğu İmparatoru olmuştur. Bazı tarihçiler 1205'te ölünceye kadar imparator olduğunu kabul etmektedirler. Fakat taç giyme töreni yapılmamıştır ve tarihçilerin çoğu tarafından imparator olduğu kabul edilmemektedir. Bu nedenle kendi ismi bir sayı ile bilinmemekte ve "XI. Konstantinos" olarak anılmamaktadır. Konstantinos Laskaris adı bilinen ama o zamana kadar başkentte büyük nüfuzu olmayan ve politika işlerine karışmayan âsil Laskaris ailesinin bir ferdidir. Babası Manuel Laskaris (d. y 1140); annesi Joanna Karatzaina (d. y. 1148) olup üç ağabeyi (Manuel Laskaris (ö. y. 1256), Mikhail Laskaris (ö. 1261/1271) ve Georgios Laskaris ile Theodoros Laskaris (d. y. 1174/1175 – ö. 1221/Ağustos, 1222), Aleksios Laskaris ve İsaakios Laskaris isimli üç küçük kardeşi vardı. Bir küçük kardeşi Theodoros Laskaris, Latinlerin Konstantinopolis'i işgal ettikten sonra Bitinya'ya geçerek kendini İznik (Nicaea) hakimi ilan etmiş; burayı Bizanslılar için önemli bir direniş noktası yapmış ve daha sonra kendini İznik'te Bizans İmparatoru olarak ilan ettirmiştir. En küçük kardeşi olan Aleksios Laskaris ise, Latin İmparatorluğu'nun bir generali olarak Frank askerlerle birlikte sonradan İznik İmparatorluğu imparatoru olan III. İoannis Dukas'a yardım eden Bulgarlara karşı savaşmış ve esir olup ve gözleri kör edilmiştir. Dördüncü Haçlı Seferi sırasında Konstantinopolis'e Venedik donanması tarafından getiren Latin ve Venedikli Haçlı orduları kendilerine IV. Aleksios tarafından verilen vaadlerin tutulmaması ve bu imparatorun V. Aleksios Murzphulus tarafından tahttan indirilip öldürülmesi nedeniyle Konstantinopolis'e 9 Nisan,1204de ikinci hücuma başlamışlar ve iki gün sonraki hücumda Haliç surlarında iki kuleyi zapt edip ve bir sur kapısını açıp şehre girip sokak savaşlarına başlamışlardır. Şehir savunmasına komuta eden V. Aleksios Dukas durumun vahametini ve şehrin savunmasının imkânsız olduğunu anlayıp Trakya'ya Bizans rezistansını organize etmek için 12 Nisan akşamı başkentten kaçmıştır. Fakat şehrin savunucu orduları ve özellikle bu ordudaki Bizans asiller başlarına bir komutan olmasını istedikleri için, zaten savunma sırasında liderlik göstermiş olan Konstantinos Laskaris'i Bizans İmparatoru olarak ilan etmişlerdir. Aynı gün Konstantinopolis Patriği X. Giovanni bunu tasdik ettiğini Aya Sofya'da ilan etmiştir. Fakat Haçlılar girdikleri sokaklarda yangın çıkartmışlar ve bu yangın şehrin kuzey batısına yayılmış ve çok büyük sayıda binayı kül etmiştir. Bu yangından sonra Bizans direnişi sona ermiş ve Latinler şehrin tümünü ele geçirip üç gün talan etmişlerdir. Konstantinos Laskaris küçük kardeşi Theodoros Laskaris ile Latinlerin Konstantinopolis'i işgal ettikten sonra Bitinya'ya geçerek İznik (Nicaea) gelmiştir. Burada Latinlere direnişe hazırlanırken Konstantinos Laskaris 19 Mart 1205de ani bir hastalıktan ölmüştür. Kardeşi, III. Aleksios'un damadı olan, I. Theodoros kendini bu şehir hakimi ilan etmiş; burasını Bizanslılar için önemli bir direniş noktası yapmış ve daha sonra kendini İznik'te Bizans İmparatoru olarak ilan ettirmiştir. Atmacacılık Atmacacılık, atmaca ("Accipiter nisus") gibi ufak yırtıcı kuşları eğiterek onlarla yapılan doğancılık çeşididir. Doğancılık (İng. "falconry") denilen eğitilmiş yırtıcı kuşlar (Falconiformes ile Strigiformes takımlarından kimi türler) ile yapılan avcılıkta atmacacılık dışında, "Falco" cinsinden doğanlarla yapılan şahincilik ve kaya kartalı ("Aquila chrysaetos") ile yapılan kartalcılık da vardır. Atmacacılık küçük avlar için genelde "Accipiter nisus" ile yapılırken bazı bölgelerde "Accipiter brevipes" ile "Accipiter badius" türlerinden de yararlanılır. Tavşan gibi büyük avlar için bayağı çakır kuşu ("Accipiter gentilis") kullanılır. Kuşlarla avcılık türü olarak özellikle Türkiye'de Karadeniz Bölgesi'nin doğusunda, Gürcistan'da ve Kafkasya'nın kuzeyinde, Orta Asya'da, Kazakistan, Kırgızistan ve Türkmenistan'da yaygın olarak gerçekleştirilir. Atmaca adı verilen kuş türü kullanılarak yapılan bu avda değişik kuşların üzerine sürülerek avlanması sağlanır. Bölgede bu sporun her yaştan meraklıları vardır. Bu uğraşı içinde olanlar birlikteliklerini dernekleşerek geliştirirler ve yaygınlaştırırlar. Atmacacılık Danaburnu avı ile başlar. Danaburnuyla Kızıl sırtlı örümcek kuşu (Lazca: ceceğen) avlanarak devam eder. Kızıl sırtlı örümcek kuşunu çekme tuzak gibi kullanarak Atmaca yakalama ile ilk amaca ulaşılır. Atmacanın eğitiminden sonra onunla Bıldırcın avı ile amaç sonlanır. Bütün bu aşamaların hepsine "atmacacılık" denir. Atmacacılıkta atmacanın (Lazca "sift'eri", Arhavi şivesinde "şǩip'iri" ya da "mimiya") yalnızca dişisi kullanılır. Dişisinin yaklaşık üçte biri olan ve cura denilen erkeği (Lazca Fındıklı şivesinde "mamuliǯa", Pazar şivesinde "mumuliǯa") kullanılmaz. İçinde Danaburnu (Lazca:"ğvap'a") olduğu düşünülen deliklere biraz sabunlu su dökülür. Delikte bir danaburnu varsa sabunlu suyun deliğe girmesiyle deliğinden dışarı çıkar. Danaburnu daha sonra 30x15 santimetrelik kafes telinden yapılmış, yaklaşık 20 cm yüksekliğinde el yapımı bir kapana (ragi) koyulur. Yaklaşık 50 cm uzunluğunda ince metal bir çubuk kapan kapağının kendiliğinden kapanmasını sağlar. Danaburnu kapana konur ve üzeri, yakalanacak kuşun zarar vermesini engellemek için bir parça kafes telle örtülür. Böcek bir parça ip ile kapana bağlanarak kafes telleri arasından dışarı kaçması önlenir. Daha sonra tuzak uygun bir sahada yere yerleştirilir ve kuş kapana girdiğinde kapağı kapayacak olan metal çubuk kıvrılarak tuzak kurulur. Avcı, kapanı yerleştirdikten sonra yakınlarda bir yerde bekler. Avcının kuşun kapanda kendini incitmemesi için kapanın yakınında kalarak örümcek kuşu yakalanır yakalanmaz kuşu kapandan kurtarır. Kızıl sırtlı örümcek kuşlarının en yoğun yakalandığı dönem Ağustos ayı ve Eylül'ün ilk haftasıdır. Kızıl sırtlı örümcek kuşlarının çoğunluğunun üreme bölgelerini 20 Temmuz ve 10 Ağustos arasında terk ettiklerini üremede başarısız olanların başarılı olanlardan en az 10 gün önce göçe başladıklarını ve o yılın yavrularının da üreme bölgelerinden en son ayrıldıklarını saptamışlardır. Bu sonuçların Rusya’da üreyip Kuzeydoğu Türkiye’den göç eden kuşlar için de geçerli olması kuvvetli ihtimaldir. Her iki bölge arasındaki benzerlikler göz önüne alındığında, Kuzeydoğu Türkiye’deki en yoğun kızıl sırtlı örümcek kuşu göçünün Ağustos’un son üç ve Eylül’ün ilk haftasında olması beklenebilir. Birçok sebepten ötürü atmaca avcıları birden çok canlı "mühre" (avlanacak canlıyı çekmek için kullanılan başka bir canlı) bulundurmaktadır. Mühreler, esarette geçen haftalar hatta aylar boyunca, ya da atmaca avı sırasında olabilmektedirler. Ayrıca atmaca avı sırasında devamlı kullanılan mühre bitap düşmekte ve dinç bir mühre ile değiştirilerek dinlendirilmesi gerekebilmektedir. Sonuçta; avcı başına ortalama 2,5 Mühre düştüğü saptanmıştır. Atmaca ("Accipiter nisus") yakalamak, bulundurmak ve atmaca ile avlanmak için, Çevre ve Orman Bakanlığı ile Milli Eğitim Bakanlığı arasında imzalanan işbirliği protokolü kapsamında düzenlenen "Avcı Eğitimi Kursuna" ve ayrıca 6 ders saatlik "Atmacacılık Kursuna" katılmak ve başarı belgesi almış olmak şarttır. Tehlikeli madde kurallarÄ± Tehlikeli madde kuralları İngilizce adıyla Dangerous Goods Regulations ya da DGR, uçakla taşınması muhtemel her türlü tehlikeli maddenin miktar, paketlenme ve taşınma şartlarının belirtildiği uluslararası kurallardır. IATA'ya üye havayolları 1953 yılında, her türlü madde ve malzemenin havayoluyla taşınması taleplerinin artması ve artış neticesinde taşınan her şeyin kontrol altına alınmadığı takdirde yolcunun, uçuş ekibinin, uçağın ve taşınan diğer malzemelerin emniyetini ciddi olarak etkileyebileceğini belirledi. Bunun sonucunda eldeki verilerle her türlü malzeme, miktar, paketlenme ve taşınma şartları anlamında değerlendirilerek 1956 yılında ilk "IATA Dangerous Goods Regulations (IATA Tehlikeli Maddeler Kuralları)" kitabı yayınlandı. DGR kitabı IATA tarafından yıllık yayınlanmakta olup 2008 yılına ait son ve güncel revizyon 49'dur. 10 Kısım, Ekler ve İndeks bölümlerinden meydana gelir. Okul (film) Okul, yönetmeni Taylan Biraderler olan, korku-komedi türünde bir filmdir. Doğu Yücel'in Hayalet Kitap adlı romanından uyarlanan senaryoyu yine Doğu Yücel yazmıştır. Filmin yapımcısı Sinan Çetin'dir. Filmin dış mekân çekimleri Vefa Lisesi'nde, iç mekân çekimleri Kabataş Lisesi'nde yapılmıştır. Gökalp, okul dergisinin editörüdür ve okulun ilk gününden beri Güldem'e aşıktır. Güldem ise okulun en yakışıklı çocuğu Ersin ile çıkmaktadır. Gökalp yazarlık yeteneğini kullanarak Güldem'e hikâyeler yazıp göndermeye başlar. Bu da Güldem'in çok hoşuna gitmektedir. Ama bir gün bu hikâyelerden biri Ersin ve arkadaşlarının eline geçer. Bu Gökalp için büyük bir hayal kırıklığıdır. Onların gülmeleri gururunu incitmiştir ve bir gün geri dönmek üzere intihar eder. Bir yıl sonra, Gökalp'in ölüm yıl dönümünde okulda tuhaflıklar başlar. Gökalp'in ruhu okulun içinde dolaşmaktadır. Aslında bu olanlar sadece Gökalp'in Güldem'e yazdığı mektuptur. Güldem bu mektubu okumamıştır, zihninde yaşamıştır. İsmail Hakkı Baykal İsmail Hakkı Baykal (d. 1905, Gümüşhane) - (ö. 29 Ocak 1970), Türk siyasetçi. Mülkiye mezunudur. Ankara İli Maiyet Memurluğu, Çerkeş, Şereflikoçhisar, Düzce, Pasinler ve İskenderun Kaymakamlıkları, İstanbul Vali Yardımcılığı ve Emniyet Müdürlüğü, Antalya, Şanlıurfa, Erzincan ve Trabzon Valilikleri, TBMM X. Dönem Gümüşhane Milletvekilliği yapmıştır. Evli ve bir çocuk babasıdır. New York World New York World, New York'ta 1860 ile 1931 yılları arasında İngilizce yayınlanan ABD gazetesi. New York World yayım hayatı boyunca gazetecilikte halen devam eden birçok yeniliğe imza attı. Kurulduğu 1860 yılından Joseph Pulitzer'in katıldığı 1883 yılına kadar başarısız bir satış grafiğine sahip gazete, Pulitzer'le birlikte satışını arttırdı. Nellie Bly adlı muhabiri ABD'nin ilk yurt dışı muhabirlerinden biri oldu ve Jules Verne'nin ""80 Günde Devri Alem"" romanındaki gibi Dünyayı 72 günde dolaştı. 1890 yılında Pulitzer, gazetenin yeni binasını yaptırdı. 1896 yılında dört renkle renkli basıma geçen gazete, ilk renkli gazete oldu. Pulitzer, 1911 yılında ölünce yönetimi oğulları Ralph, Joseph ve Herbert Pulitzer devraldı. 1913 yılında gazete ilk çapraz bulmacayı yayımlamaya başladı. 1931 yılında Pulitzer'in mirasçıları gazetenin satışı için mahkemeye başvurdu. Mahkemenin satışa karar vermesiyle Scripps-Howard zincirleri sahibi Roy Howard tarafından gazete satın alındı. Howard'ın Evening Telegram adlı gazetesiyle birleştirilerek adı New York World-Telegram oldu. Orhan Gencebay Film MÃ¼zikleri Orhan Gencebay Film Müzikleri, Orhan Gencebay'ın 2007 yılında Kervan Plakçılık'tan çıkan albümü. 2 CD'den oluşan albüm Gencebay'ın yer aldığı filmlerdeki parçalardan oluşuyor. İbn Mâce İbn Mace veya İbn-i Mace el Kazvini (Arapça : عبد الله محمد بن ياَزِد بن ماَجاَه ال رَبِ القَزوِنِ), İranlı hadis bilgini ve düşünür. İbn-i Mace, 824 yılında Kazvin'de Arap soylu bir Fars ailesinden doğmuştur. Babasının ismi "Mâjah" (Mace), eski Farsça'da "Ay" anlamına gelir (şimdiki Farsça'da "mâh") ve onun babasının veya annesinin ya da büyük annesinin unvanı olasılığı vardır. İbn-i Mace'nin, 15-20 yaşlarında Kazvin'de hadis öğrenmeye başladığı rivayet edilir. 22 yaşında iken, İslam dünyasını gezmek için kendi memleketinden ayrılarak Mısır ve Horasan'ı, Basra, Kufe, Şam, Bağdat, Mekke, Rey ve Medine gibi şehirleri gezer. İbn Mace, gezisinin sonunda, o "Sunan Ibn Majah" isimindeki kitabını yazar. Bu kitap diğerleri tarafından kaydedilen 3,002 tane olmak üzere toplam 4,341 hadis ihtiva eden beş ciltlik kabul edilmiş hadisleri kapsar. İsmail İbn Kesir göre, o bir tefsir ve bir de tarih kitabını yazmıştır ama bunlar kaybolmuştur. 13. yüzyılda diğer yazarlar, o kabul edilmiş beş ciltlik hadisler kitabını araştırmaya başladılar. Bu araştırmalar 18. yüzyıla kadar sürmüştür. DNA polimeraz DNA polimeraz, DNA ikileşmesini sağlayan bir enzim. Bu enzimler bir DNA ipliğini kalıp olarak kullanır, onu okuyup, onun boyunca deoksiribonükleotitlerin polimerizasyonunu katalizler. Yeni polimerleşmiş molekül kalıp ipliği tamamlayıcıdır, ve kalıp ipliğin eski eşi ile aynı yapıya sahiptir. DNA polimeraz bir holoenzim olarak sayılır çünkü doğru işlev verebilmek için bir magnezyum iyonuna gerek duyar. Magnezyum iyonunun yokluğunda ona apoenzim olarak değinilir. DNA polimeraz tek iplikli bir DNA'ya bağlanarak DNA ikileşmesini başlatır. RNA polimerazdan farklı olarak, DNA polimeraz sentezlediği yeni ipliği sadece nükleotitlerden başlayarak uzatamaz, ancak mevcut bir DNA zincirini uzatabilir. Bu yüzden zincir sentezinin başı için yardımcı enzimlere gerek duyar. DNA polimerazların bazı türleri hatalı ekledikleri nükleotitleri fark edip onları tamir etmelerini sağlayan bir eksonükleaz yeteneğine sahiptir. DNA polimeraz yeni uzayan bir ipliğin sadece 3' ucuna serbest nükleotitler bağlayabilir. Bunun sonucu olarak yeni ipliğin uzaması 5'->3' yönünde olur. Bilinen DNA polimerazlar arasında yeni bir zinciri tamamen başlangıçtan oluşturma yeteneği olan yoktur. DNA polimeraz sadece mevcut bir 3'-OH grubuna bir nükleotit ekleyebilir, ve dolayısıyla ilk nükleotidi ekleyebileceği bir başlatıcıya ("primer"e) gerek duyar. Primerler RNA ve DNA bazlarından oluşur, ilk iki baz RNA'dır, ve primaz adlı başka bir enzim tarafından üretilirler. Helikaz denen bir enzim ise, DNA'nın ikili sarmalını ters yönde burarak gevşetir ve onu tek iplikli bir şekil almasını sağlar. Böylece DNA, yarı saklı ikileşmeye hazır hale gelir. Hata tamiri bazı polimerazların bir özelliği olmakla beraber hepsinde görülmez. Bu süreç, yeni sentezlenen DNA'daki hataları düzeltir. Hatalı bir baz çifti fark edilince, DNA polimeraz yönünü değiştirip bir baz çifti geriye gider. Enzimin 3'->5' eksonükleaz aktivitesi hatalı bazları kesilip çıkartılmasını sağlar. Bazın çıkartılmasından sonra polimeraz doğru bazı uzayan zincire dahil eder ve ikileşme devam eder. DNA polimerazların yapıları evrim zarfında korunmuştur, yani bir türden başka bir türe bu enzimler arasında pek az bir fark vardır. Korunmuş yapılar, hücre için önemli, değiştirilemez işlevlere işaret eder, dolayısıyla bunların devamının sürdürülmesi evrimsel bir avantaj sağlar. Bazı virüsler ayrıca viral DNA'yı çeşitli mekanizmalarla ikileştirebilen özel DNA polimerazlar kodlar. Retrovirüsler ters transkriptaz adı verilen olağandışı bir polimeraz kodlar, bu RNA-bağımlı bir DNA polimerazdır. Bunlar DNA'yı polimerleştirmek için bir RNA kalıp kullanılır. DNA dizi benzerliklerine dayanarak DNA polimerazlar yedi farklı aileye bölünmüşlerdir: A, B, C, D, X, Y, ve RT. A ailesi polimerazlar hem ikileşme hem de tamir polimerazları içerir. Bu aileye ait ikileştirici üyeleri arasında çok çalışılmış olan T7 DNA polimeraz ve ayrıca ökaryotik mitokondrial DNA Polimeraz γ bulunur. Tamir polimerazları arasında "E. coli" DNA pol I, "Thermus aquaticus" pol I, ve "Bacillus stearothermophilus" pol I bulunur. Bu tamir polimerazları kesip çıkarma (eksizyon) tamiri ve ikileşme çatalında gecikmeli iplik (İng. "lagging strand") sentezi sırasında Okazaki parçalarının işlenmesi ile ilgilidir. B ailesi polimerazlar başlıca ikileşmeli polimerazlar içerir; aralarında ökaryotik polimerazların baçlıcaları olan α (alfa), δ (delta), ε (epsilon) ve ayrıca DNA polimeraz ζ (zeta) bulunur. B familyası ayrıca bazı bakteri ve bakteriyofajlar tarafından kodlanmış DNA polimerazlar da içerir, bunların arasında en iyi tanımlanmış olanlar T4, Phi29, ve RB69 bakteriyofajlarına ait olanlardır. Bu enzimler hem öncü hem de gecikmeli zincir senteziyle ilişkilidirler. B ailesi DNA polimerazların en tanımlayıcı özelliği, ikileşme sırasındaki yüksek hatasızlık oranıdır. Bunların çoğunun güçlü bir 3'-5' eksonükleaz aktivitesi vardır (DNA polimeraz α ve ζ hariç, bunların prova okuma aktivitesi yoktur). C ailesi polimerazlar en başlıca bakteri kromozom ikileştirme enzimleridir. "E. coli" 'nin DNA Polimeraz III alfa altbiriminin bilinen herhangi bir eksonükleaz aktivitesi yoktur. Bir diğer altbirim, epsilon, kromozom ikileşmesi için kullanılan 3'->5' eksonükleaz aktivitesine sahiptir. D ailesi polimerazlar halen iyi tanımlanmış değllerdir. Tüm bilinen örnekleri Arkelerin Euryarchaeota altbölümünde bulunur, bunların ikileşme polimerazı olduğu düşünülmektedir. X ailesi iyi bilinen ökaryotik polimeraz pol β (beta), ayrıca ökaryotik polimerazlar pol σ (sigma), pol λ (lambda), pol μ (mu), ve terminal deoksinükleotidil transferaz (TdT) içerir. Pol β, baz eksiyon tamiri için gereklidir, bu bazsız DNA bölgelerinin tamiri için gerekli bir tamir yoludur. Pol λ ve Pol μ, homolog olmayan uç birleştirme ile ilişkilidir, bu, çift zincirli DNA kırıklarını birleştirmek için bir mekanizmadır. TdT sadece lenf dokularında bulunur, immün çeşitlilik oluşturmaya yarayan V(D)J rekombinasyonu sırasında meydana gelen çift zincirli DNA kırıklarına nükleotitler ekler. "Saccharomyces cerevisiae" mayasında tek bir Pol X polimeraz bulunur, Pol4, bu homolog olmayan DNA uç birleştirmesinde görev alır. Y ailesi polimerazları, zarar görmemiş kalıpları kopyalarken hata oranlarının yüksek olması, ama zarar görmüş DNA'yı ikileştirebilme özellikleriyle diğer polimerazlardan farklılık gösterirler. Bu ailenin üyeleri dolayısıyla lezyon-aşırı sentez (İng. "translesion synthesis"; TLS) polimerazları olarak adlandırılırlar. Lezyona bağlı olarak zarar görmüş bölgeyi ya hatasız veya hataya eğilimli şekilde geçebilirler. Kseroderma pigmentosum hastalığının XPV çeşidi hastalarda Pol η (eta) kodlayan gende mutasyonlar bulunur, bu polimeraz normalde morötesi lezyonlarda hatasız çalışır. XPV hastalarında, bu polimeraz yerine hataya eğilimli alternatif polimerazlar, örneğin Polζ (zeta) (polimeraz ζ bir B ailesi polimerazıdır) çalışır, bunlar da bu hastalarda kansere yol açan hatalara neden olur. İnsanlarda bu ailenin diğer üyeleri Pol ι (iota), Pol κ (kappa), ve Rev1 (terminal deoksisitidil transferaz)'dir. "E.coli" 'de iki TLS polimeraz, Pol IV (DINB) ve PolV (UmuD'C), vardır. Ters transkriptaz ailesi hem retrovirüslerden hem de ökaryotik polimerazlardan örnekler içerir. Ökaryotik polimerazlar telomerazlardan ibarettir. Bu polimerazlar bir RNA kalıptan DNA zinciri sentezlerler. Bakterilerde 5 DNA polimerazın varlığı bilinmektedir: Arkelerde iki tip DNA polimeraz vardÄ±r. Ökaryotların en az 15 DNA polimerazı vardır: Bu polimerazların hiçbiri primerleri çıkaramaz (5'->3' eksonükleaz aktivitesi yoktur); bu fonksiyon başka enzimler tarafından sağlanır. Sadece uzamadan sorumlu polimerazların (γ, δ ve ε) prova okuma yeteneği (3'->5' eksonükleaz aktivitesi) vardır. Laboratuvarda DNA polimerazlar çoğu zaman polimeraz zincir reaksiyonu için kullanılırlar. Bu amaç için kullanılan polimerazların yüksek ısıya dayanıklı olması ve hata düzeltme (prova okuma) fonksiyonu olması gereklidir, bu yüzden yüksek ısıda yaşayabilen canlıların (örneğin "Thermus aquaticus") DNA polimerazı veya onun yapay türevleri kullanılır. DNA polimeraz ayrıca DNA dizilemesinde de kullanılır. Cramp Ä°kizler Cramp İkizler, Emmy ödüllü, karikatürist Brian Wood tarafından yaratılan animasyon serisidir. Yapımcısı ve TV'de göstereni Cartoon Network Europe'tur. Lucian Cramp ve Wayne Cramp hakkındaki bilgi ikiz oldukları halde birbirlerine benzememektedirler. İkizlerin annesi temizliğe ve hijyene çok düşkündür ve babaları batı tarzında olan rodeo düşkünüdür. Kurgusal kasaba olan sabun şehrinde yaşarlar. Hüzünlü ama açıkça görülüyor ki hiçbiri bir adım bile ileri gidemezler. Wayne 'nin arkadaşı Kirli Joe 'dur ve onu seven bir kız vardır ve onun ismi Wendy Winkle 'dır. Wayne onu sevmez ve ona dokunmasından nefret eder. Wayne 'nin düşmanlarından biri öğretmeni Bayan Hillary Hissy 'dir. Lucian 'ın arkadaşları bataklıkta yaşayan kısa boylu Tony Parsons ve okul arkadaşı Mary 'dir. Serinin ilk sezonu Birleşik Krallık'ta Cartoon Network'te Eylül 2001 yılında ve 2 Şubat 2002 yılında CBBC ile BBC One kanallarında sırasıyla ve yüksek popülerlikle çocuklara ulaştırılıp gösterildi. İlk sezon 21 Temmuz 2002'de bitti. 2. sezon 2003 yılının sonbahar ayında gösterildi ve aynı yılın son aylarında bitti. 3. sezon 2004'te başladı ve 2005'te bitti. 4. sezon 2006'da başladı ve aynı yılda bitti. 5. sezon gelemedi. Halen şu anda Cartoon Network'te gösterilmeye izin verildi. Gösterim başlangıçta Şubat 2005'te iptal edildi. 19 Şubat 2005'te Mev Mev Power (aka 'Tokyo Mev Mev) yerine girdi ve başladığında serileri için gizlice gözlenerek Eylül 2005'te tasarlandı ve Cramp İkizler devam etti, ama 4Kids TV'de açık olarak Cramp İkizler iptal edildi yerine Mev Mev Power koyuldu. Basında serbest bırakıldığı dışında mümkün olan 3 bölümlü finalin sorusuna hiçbir cevap verilmedi ama 2006 yılında yaz vakti ve daha çok yeni maceralarıyla tekrar gösterildi. Buna rağmen, bununla birlikte 5. sezon gelmediğinden Cartoon Network'e sunulamadı. Die, Die My Darling "Die, Die My Darling",Metallica'nın 1998 yılında çıkardıkları Garage Inc. cover albümünün single CD'sidir. Diğer şarkılar Kiss grubundandır. Yma Sumac Yma Sumac (13 Eylül 1922 - 1 Kasım 2008), Peru asıllı soprano. 1950'li yıllarda Exotica şarkıcılarının en tanınmışlarından biriydi. Hayret verici bir şekilde beş oktav aralığında kullanabildiği sesi ile uluslararası bir şöhrete erişen sanatçı 1955'te ABD vatandaşı olmuştur. Seyrek de olsa Ima veya Imma Sumack adlarını da kullanmıştır. Egzotik müzik de denen İnka kızılderililerine özgü yüzyıllar öncesine dayanan eski bir Peru müziği tarzını icra ediyordu. Dünyada çok az sayıda şarkıcının erişebildiği bu beş oktavlık ses aralığından daha da şaşırtıcı olanı Yma Sumac'ın hiçbir müzik eğitimi almamış olmasıdır. Hatta bazı söylentilere göre Yma Sumac nota okumayı bile bilmiyordu. 13 Eylül 1922 tarihinde Peru'nun kuzeyinde yer alan yüksek dağlarla çevrili bölgesi Cajamarca'nın Ichocán kentinde dünyaya gelmişti. Doğduğunda verilen ismi "Zoila Augusta Emperatriz Chavarri del Castillo" idi. Doğduğu tarih ve kökeni hakkında da çok çeşitli söylentiler ortaya atılmıştı. Daha önce doğduğu yıl ile ilgili olarak 1921'den 1929'a kadar değişik tarihler verilmişti. Ününün doruğunda olduğu 1950'li yıllarda ise son İnka imparatoru Atahualpa'nın soyundan gelen bir prenses olduğu iddia edilmişti. Hatta bir ara aslında Brooklyn veya Kanada'da doğduğu ve New York'ta şarkı söylerken Peru ile ilgili bu hikâyelerin reklam için uydurulmuş olduğu bile ileri sürülmüştü. 13 yaşına geldiği zaman olgunlaşan sesi ile dikkati çekmeye başladı. Arjantin'e radyo programı yapmak üzere davet edildi. 1943'e gelindiğinde Arjantinde 16 kadar şarkıyı plak yapmıştı bile. 1942'de Orkestra şefi Moises Vivanco ile tanıştı ve evlendiler. Cholita Rivero adlı bir dansçıyı da aralarına alarak kurdukları "The Inka Taky Üçlüsü" adlı grupla İnka kızılderililerine özgü yüzyıllar öncesine dayanan eski bir Peru müziği tarzını uyguladı. Bu grupla birlikte bütün Güney Amerika'yı turlayarak konserler verdi. Yma Sumac'ın annesinin kızlık soyadının Atahualpa olması onun son İnka İmparatoru Atahualpa'nın soyundan gelen bir prenses olduğu söylentisinin çıkmasına yol açmıştı. 1946 yılında grup New York'a gitti. Başlarda Amerikalıların onun müziğine pek hazır olmadıkları anlaşıldı, bu tarz müziği tuhaf bulmuşlardı ve fazla ilgilenmemişlerdi. Küçük gece kulüplerinden birinde şarkı söylerken orada bulunan Capitol Records plak şirketinden bir yetenek avcısının dikkatini çekince 1950 yılında bu şirketle bir kontrat imzaladı. Artık adını da resmen Yma Sumac yaptı. Bu daha büyüleyici ve egzotik bir isimdi. Artık 20'li yaşlarının ortalarında olan Sumac'ın sesi de gücünün zirvesine erişmişti. Çok az sayıda şarkıcıda görülebilecek bir şekilde 5 oktava kadar bir ses aralığında şarkı söyleyebiliyordu. Bu olağanüstü yeteneğinin yanı sıra kendisine eşlik eden büyük orkestralarla beraber tarzını daha da geliştirdi ve 1950'de doldurduğu Voice of the Xtabay albümü hiç reklamı yapılmamasına rağmen 100.000'in üzerinde sattı. Aynı yıl "Hollywood Bowl" da verdiği başarılı koserlerle de ünü tüm dünyaya yayıldı ve yurt dışı konserlerine başladı. Kendisine "İnka Prensesi", "Peru'lu diva", "egzotik müziğin kraliçesi", "Dünyanın en egzotik sesi" gibi lakaplar takılan Sumac tüm 50'ler boyunca dünya turneleri, plak kayıtları yaptı birçok filmde oynadı ve sonunda kendisine "Dünyanın 8.ci harikası" da dendi. Şarkılarını eski Peru dilinde ve İspanyolca söyleyen Sumac İtalya turnesi sırasında aslında vokal yorumlamaya fazla açık olmayan İtalyanca arya ve şarkıları da büyük bir cesaretle yorumladı. Bunlardan "Sihirli Flüt" ve "Ay Işığı Sonatı"nı yorumladığı zaman 20 dakika ayakta alkışlanmıştı. Kendiyle yapılan röportajda soyunma odasına gelen ünlü bir İtalyan sopranonun kendisinden kendi müzik türüne geri dönmesini rica ettiğini, opera müziğini yapmaya devam ederse kendisi ile rekabet edecek hiçbir İtalyan sopranonun kalmayacağından yakındığını söylemiştir. 1961'de 2 haftalık bir turne için gittiği Sovyetler Birliği'nde aşırı yoğun talep üzerine tam 6 ay kaldı. Dönüşte kocasından ikinci ve son kez boşandı. 1970'lerin başında birkaç hayranının ısrarı ile "Miracles" (mucizeler) adlı bir psychedelic müzik albümü yaptı ancak beğenmeyip derhal piyasadan toplattı. Bu nedenle piyasada çok az olan 1971 tarihli bu albüm hayranları ve koleksiyonerler arasında değerli bir meta haline gelmiştir. Yma Sumac'ın birçok şarkısı filmlerin soundtrack'lerinde yer almıştı. Bunlardan bazıları: John Heitinga John Gijsbert Alan Heitinga (d. 15 Ekim 1983), HollandalÄ± eski futbolcudur. Futbola Ajax takımının altyapısında başladı. A takımla ilk maçını 26 Ağustos 2001 tarihinde Feyenoord'a karşı oynadı. Ajax'tan 8.8M£ Atlético Madrid'e transfer oldu.Burada toplam 32 maça çıktı.Eylül 2009'da Everton FC'a 6.2M£ transfer oldu. 2013-14 sezonuna kadar takımın vazgeçilmezi olan Heitinga, 2013-14 sezonunda sadece 1 lig maçına çıkabildi ve devre arasında satış listesine konuldu. Özellikle Süper Lig ekibi Galatasaray ile adı anılan Heitinga, Roberto Mancini'nin bu transferi veto etmesiyle takımında kaldı. Ancak daha sonra transfer döneminin son saatlerinde Fulham FC takımına bedelsiz olarak transfer oldu. İlk olarak 2004 yılında ABD ile oynanan maçta millî formayı giyen savunma oyuncusu, bu tarihten itibaren millî takımın değişmez oyuncularından biri olmuştur.Heitinga savunma oyuncusu olmasına rağmen atikligiyle dikkat çekmektedir Prova okuması Prova okuması matbaacılık ve yayıncılıkta, dizilmiş bir metnin, kâğıt üzerine basılı prova kopyası yani prova üzerinde dizgi hatalarını saptayıp düzeltmektir. Kısaca ve yaygın olarak düzelti (tashih) olarak adlandırılır. Prova okuması terimi (İng. Proofreading) DNA ikileşmesi sırasındaki hata kontrol süreci için de kullanılır. Bakterilerde, DNA polimeraz I, II ve III prova okuması yapma yeteneğine sahiptir, 3'->5' eksonükleaz aktivitesini kullanarak. Ökaryotlarda ise sadece DNA uzatması ile ilişkili polimerazlar (γ, δ ve ε) prova okuma yeteneğine sahiptir. Lacrimosa Lacrimosa, Tilo Wolff tarafından 1991'de İsviçre'de kurulmuş olan gothic metal grubudur. "Phantom of the opera" 'yı başarılı şekilde yorumlamış grup olmasının yanında en önemli eserlerinden ikisi "Schakal" ve "Bresso" 'dur. Polimeraz Bir polimeraz (EC 2.7.7.6/7/19/48/49), merkezî işlevi RNA ve DNA gibi nükleik asit polimerleri ie ilgili olan bir enzimdir. Bir polimerazın esas fonksiyonu, mevcut bir DNA veya RNA kalıbı kullanarak , ikileşme veya transkripsiyon süreci içinde, yeni bir DNA veya RNA'nın polimerizasyonudur. Bu enzimler, bir grup başka enzim veya protein eşliğinde, çözeltide bulunan nükleotitleri alırlar ve baz eşleşme etkileşimlerinden yararlanarak, bir polinükleotit iplikçiğin karşısında yeni bir polinükleotit iplikçiğinin sentezini katalizler. Başka biyopolimerlerin oluşumunu katalizleyen enzimlere de polimeraz denmemesi tarihsel bir tutarsızlıktır. Termofilik bir bakteri olan "Thermus aquaticus"a ait Taq DNA polimerazı (PDB 1BGX, EC 2.7.7.7) özellikle büyük bir ticari öneme sahiptir, çünkü moleküler biyolojide sıkça kullanılan polimeraz zincir reaksiyonunda kullanılır. Rekombinant DNA teknolojisinde sık kullanıldıklarından dolayı iyi bilinen diğer polimerazdan bazıları şunlardır: Servergazi Servergazi, Denizli iline bağlı bir belediyedir. İlk adı "Taşoluk" olan belediye, sonradan "Gerzele" adını ardından "Yeşilköy" adını ve son olarak da "Servergazi" adını almıştır. Servergazi Belediyesi, adını burada türbesi bulunan şehri fetheden Selçuklu komutanlarından Servergazi'nin adından almaktadır. Belediye, şehir merkezine 7 km uzaklıktadır. Deoksiribonükleotit Bir deoksiribonükleotit, DNA'nın, yani deoksiribonükleik asidin, bir monomeri, veya bir tek birimidir. Her deoksribonüklotit üç bölümden oluşur: Bir azotlu baz (nükleobaz), bir deoksiriboz şekeri ve bir veya daha fazla fosfat grubu. Deoksiribozun ribozdan farkı, 2' konumlu karbonda bir -OH grubu yerine bir proton (hidrojen) bulunmasıdır. Nükleobaz, deoksiribozun 1' konumuna bağlıdır. Fosfat grubu şekerin 5' karbonuna bağlıdır. Deoksiribonükleotit ve ribonükleonitlere (RNA'yı oluşturan monomerlere) topluca nükleotit denir. Deoksiribonükleotitler DNA'yı oluşturmak üzere DNA polimeraz tarafından polimerleştikleri zaman bir nükleotitteki fosfat grubu bir diğerindekinin 3' karbon grubuna bağlanır ve bir fosfodiester bağı meydana getirir. Bu bir dehidrasyon sentezidir, bağın oluşması sırasında bir su molekülü açığa çıkar. Yeni nükleotitler her zaman en son nükleotidin 3' karbonuna eklenirler, dolayısıyla sentez hep 5' -> 3' yönünde ilerler. The Judas Kiss "The Judas Kiss" Dünyaca ünlü Amerikan heavy metal grubu Metallica'nın kırk üçüncü teklisidir. Dokuzuncu stüdyo albümleri Death Magnetic'ten yayınlanmıştır. Grubun resmî internet sitesinde "A Bigger Taste of Death" başlığı altında yayınlanmıştır. Kirman Ä°lhan Arakon Hüseyin İlhan Arakon, (d. 22 Ekim 1916, Edirne - ö. 3 Şubat 2006, İstanbul), görüntü yönetmeni, sanat yönetmeni, yönetmen, senarist, yapımcı, öğretim görevlisi, Onursal Profesör. 1930'lu yıllarda fotoğraf çekimiyle ilgilenmeye başlayan İlhan Arakon, 16 mm.lik bir film kamerası sahibi olunca, amatör çekimler yapmaya başladı. 1937 yılında girdiği Güzel Sanatlar Akademisi Mimarlık Bölümü'nü, ailesinin Ankara'ya taşınması nedeniyle bitiremedi. 1940 yılında arkadaşlarıyla birlikte "Türkiye'nin ilk fotoğraf sergisini" açan Arakon, yönetmenliğe 1941 yılında Ankara Çocuk Tiyatrosu'nda başladı. Daha sonra sinemaya geçerek 1944 yılında yeşilçam'da meslek yaşamına adım attı. Türkiye'ye ilk "zoom" objektif getirip kullanan kişiler arasında olan sanatçı, 1953 yılında "ilk renkli Türk belgesel filmini" ve "ilk konulu Türk filmi"nin çekimlerinin yanı sıra "ilk sinemaskop film" çekimini gerçekleştirdi. Sİnema/film haberciliği konusunda da ilk ajans olan A.D.S.'yi kuran Arakon, 1974 yılında Türkiye'de ilk defa İstanbul Devlet Güzel Sanatlar Akademisi (İDGSA) Film Arşivi tarafından başlatılan eğitim çalışmalarına katılarak sinema kurslarında öğretmen olarak görev aldı, 1975'te İDGSA Sinema-TV Enstitüsü'nde Öğretim Görevlisi olarak çalışmaya başladı. 1997 yılında Mimar Sinan Üniversitesi tarafından "Onursal Profesörlük" unvanına layık görüldü. 100'den fazla uzun film, 400'den fazla kısa film ve belgeselde görüntü ve sanat yönetmenliği yapan sanatçı, iki de senaryo yazdı. 50 yılı aşkın süreyle Türk sinemasına katkıda bulunan Arakon, kendisi gibi yönetmen olan Aydın Arakon'un ağabeyidir. Aydın G. Arakon Aydın G. Arakon, (d. 22 Mayıs 1918, Edirne - ö. 11 Ağustos 1982, İstanbul), yönetmen, senarist. Işık Lisesi'nin bitirdikten sonra bir süre mimarlık, sonra da İstanbul Üniversitesi Hukuk Fakültesi'nde öğrenim gören Aydın Arakon, her iki okulu da yarıda bıraktı. Lise yıllarında öykü yazmaya başladı. Okul arkadaşı Sabahattin Kudret Aksal ile birlikte "Sokak" adlı uzun ömürlü olamayan bir edebiyat dergisi çıkardılar. Bir süre sonra senaristliğe başlayan Arakon, 1948 yılında girdiği Yeşilçam'da ertesi yıl yönetmenliğe de başlayıp, senaryo yazarlığıyla birlikte yürüttü. Araştırmacı kişiliğiyle tanınan sanatçı, "Fosforlu Cevriye" filmiyle ünlenmişti. Kendisi gibi yönetmen olan İlhan Arakon'un kardeşidir. My Apocalypse "My Apocalypse" dünyaca ünlü Amerikan heavy metal grubu Metallica'nın 41. teklisidir. 9. stüdyo albümleri Death Magnetic'ten yayınlanmıştır. Grubun resmî internet sitesinde "A Bigger Taste Of Death" başlığı altında yayınlanmıştır. Albümün onuncu ve son şarkısıdır. Ayrıca bu şarkı 2008'in en iyi metal şarkısı ödülüne layık görülmüştür. HÃ¼lya Darcan Hülya Darcan (d. 27 Nisan 1951, İzmir), Türk oyuncu. Lise mezunudur. 1967 yılında henüz 16 yaşındayken dönemin ünlü dergilerinden "Ses Mecmuası" Kapak Yıldızı yarışmasında 3. oldu. Bunun sonucunda sinemadan teklif aldı. İlk filmi "Silahları Ellerinde Öldüler"de Fikret Hakan, Ekrem Bora ve Tugay Toksöz ile başrolü paylaşır ve sinemaya adımını atar. 1971 yılında tanıştığı Tanju Korel ile 1974'te evlendi. 1977'de Zeynep, 1982'de ise Bergüzar Korel dünyaya geldi. Koşukavak (anlam ayrımı) İki atlı oyun sonu İki atlı oyun sonu satrançta iki at ve şaha karşı bir ya da iki piyonla şahın oluşturduğu bir oyun sonu konumudur. Bu oyun sonu iki fil ve şah ya da fil, at ve şahlı oyun sonlarında görülebilen şah mata izin vermez. (Ne var ki, daha güçlü olan taraf oyunu pata sürükleyebilir.) Bu konumda gerçekleştirilebilecek mat pozisyonları mevcuttur ancak bunlar basit savunma teknikleriyle etkisiz duruma getirilebilir. İlginç bir biçimde, bir piyon ve şah (zaman zaman iki piyonla) bazı durumlar için şah matı zorlayabilir. Bu pozisyonların birçoğu A. A. Troitzky tarafından çözümlenmiştir. Savunma yapan tarafın piyonunun "Troitzky hattı"nın üstünde ya da gerisinde olması durumunda güçlü olan taraf şah matı zorlayabilmektedir. Ne var ki, kazanca giden yol 115 hamleye dek uzayabilir. Şah matın zorlanabilmesinin nedeni savunma yapan tarafın en az bir hamlesinde piyonu hareket ettirmek zorunda kalmasıdır. Piyonun önünün at kullanılarak kesilmesi ve şahın diğer atla sıkıştırılması mata giden yolu kısaltır. Bunun ardından, piyonun önünü tıkayan atla şah çekilerek mat pozisyonu tamamlanır. İki atın kullanıldığı şah mat pozisyonları vardır ancak bu pozisyonlar zorlanamaz. Yalnız şahı kalan oyuncunun yenilmesi için rakibine yardım etmesi gerekir. Yandaki pozisyonda 1. Ae7 ya da 1. Ah6 hamleleri oyunu pata sürükler. Beyaz şu hamle dizisini izleyebilir. Siyah bu durumda 4... Şh8?? oynarsa 5. Af7# ile oyun şah matla sonuçlanır. Ancak siyah Savunma yapan şahın tahtanın kenarında olduğu durumlar için de mat pozisyonları mevcuttur ancak bunlar da zorlanabilir pozisyonlar değillerdir. Yandaki pozisyonda beyazın 1. Ab6+ hamlesine karşılık olarak siyah 1... Şd8?? oynarsa oyun 2. Ae6# ile beyaz lehine sonuçlanır. Ancak siyah bu kıskaçtan 1... Şc7 hamlesiyle kurtulabilmektedir. Bu şah mat pozisyonu bazı satranç problemlerinin çözümü için temel oluşturur (aşağıya bakınız). İki atlı oyun sonu savunma yapan oyuncuya beraberlikle sonuçlanması kuvvetle olası diğer oyun sonlarında bulunmayan hareket yeteneğini sunmaktadır. Oyuncu bir sonraki hamlede matı engelleyen hamleyi bulmakla oyunu kolaylıkla beraberliğe götürebilir. İlginç bir biçimde üç at ve şah kullanılarak şah mat zorlanabilir. Kazanca giden yol savunma yapan oyuncunun rakip atlardan birini ele geçirememesi durumunda yirmi hamleden kısa sürer. Troitzky (Troitsky) hattı (Troitzky pozisyonu) at ve piyon oyun sonlarının uygulamada önemsiz ancak teoride ilginç bir örneğini oluşturur. Bu oyun sonu A. A. Troitzky tarafından çözümlenmiştir. İki atın yalnız başına mat edemediği rakip şah, taş avantajına sahip olduğu oyun sonlarında mata sürüklenebilir. Buradaki asıl amaç savunma yapan şahı bir hamle farkla pata sürüklemek üzere sıkıştırmak ve piyonun önünü tıkayan atın son hamlesiyle oyunu kazanca götürmektir. Hamle sırası beyazda ve siyahın piyonu a4-b6-c5-d4-e4-f5-g6-h4 hattının gerisinde beyaz at tarafından engellenmiş ise oyun, diğer taşların konumlarına bakılmaksızın beyazın kazancıyla sona erebilir (aynı durum siyah için de geçerlidir). Ne var ki, mata giden yol güç ve uzundur. 115 hamleye dek uzayabilen bu tür oyun sonları genellikle elli hamle kuralı uyarınca berabere sonuçlanır (Elli hamle içinde zorlanabilen matlar için bu makaleye ve İkinci Troitzky hattı bölümüne bakınız). Bu nedenle oyun sonu uygulamadan çok teoriye yöneliktir. John Nunn iki atlı oyun sonunu çözümlemiş ve "Troitsky