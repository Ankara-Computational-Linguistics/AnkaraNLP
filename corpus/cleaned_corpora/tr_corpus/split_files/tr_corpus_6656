sezonlara nazaran en başarılı performansını gösterdi. İtalyan futbolcu ligde 36 karşılaşmada 18 gol kaydederken, UEFA Avrupa Ligi'nde attığı 11 golle, 17 gol atan Radamel Falcao'dan sonra turnuvanın en çok gol atan futbolcusu oldu. Rossi, 26 Ekim 2011'de Real Madrid'e karşı 3-0 kaybedilen lig maçında sakatlanarak oyundan çıkmak zorunda kaldı. Çekilen MR sonucunda sağ diz ön çapraz bağlarında kopma meydana geldiği ve 6 ay sahalardan uzak kalacağı açıklandı. İtalyan futbolcu, 13 Nisan 2012'de antrenman sırasında aynı yerinden tekrar sakatlandı ve kulüp tarafından sahalara dönmesinin 10 ayı bulacağı bildirildi. Rossi, Ocak 2013'te Serie A kulÃ¼plerinden Fiorentina'ya transfer oldu. Millî takımlar düzeyinde ilk olarak 2003 yılında "İtalya U-16" forması giyen Rossi, bunun dışında U-17 ve U-18 genç takımlarında da forma giydi. 2006 yılında dünya kupası öncesinde hazırlık kampı için o zamanki teknik direktör Bruce Arena tarafından ABD kadrosuna çağrılmasına rağmen İtalya adına oynamak istemesi nedeniyle bu teklifi reddetti. 2008 Yaz Olimpiyatları için "İtalya Olimpiyat Takımı" kadrosunda da yer alan Rossi, İtalya'nın çeyrek finalde elenmesine rağmen, kaydettiği 4 golle turnuvayı gol kralı olarak tamamladı. Millî takıma ilk kez Marcelo Lippi tarafından Eylül 2008'de çağrılan Rossi, ilk millî maçına 11 Ekim 2008'de Bulgaristan ile oynanılan karşılaşmada sonradan oyuna dahil olarak çıktı. Rossi, "Çizme" adına ilk golünü ise 6 Haziran 2009'da Kuzey İrlanda ile oynanılan hazırlık maçında kaydetti. Ülkesinin 2009 FIFA Konfederasyonlar Kupası kadrosunda da yer alan İtalyan futbolcu, B grubu maçında ABD'ye iki gol atarak takımının maçtan galip gelmesini sağladı. Rossi, ülkesinin Mayıs 2010'da açıklanan 28 kişilik 2010 FIFA Dünya Kupası kadrosunda yer almasına rağmen, daha sonra açıklanan 23 kişilik finaller kadrosunda kendisine yer bulamadı. Dünya Kupası'nın ardından millî takımın başına geçen Cesare Prandelli, Rossi'ye düzenli bir şekilde forma şansı verirken, 17 Kasım 2010'da Romanya ile oynanılan dostluk maçında İtalyan futbolcuyu ilk kez takım kaptanı olarak sahaya çıkardı. Devon Devon, Birleşik Krallık İngiltere ülkesinin Güney Batı bölgesinde bulunan, hem iki seviyeli yerel idarenin üst seviyesi olan bir kontluk hem de kraliyetle ilgili seremoniler için bir törensel kontluktur. Gayriresmî olarak bazen "Devonshire" olarak da anılmakla beraber bu "shire" tipi kontluk olduğunu göstermek için kullanılmakta ve Devon'da yaşayan halk arasında genellikle kabul edilmemektedir. "Devon" ismi yaklaşık MS 50'de Antik Romalıların Britanya adasının istila ettikleri dönemde bu yörede yaşayan Kelt asıllı kavimine verilen "Dumnonii" (yani derin vadiside yaşayanlar) isminden alınmıştır. Kontluğun komşuları batıda Cornwall, doğuda Dorset ve Somerset kontlukları bulunur. Güneyinde Atlantik Okyanusuna bir kısmı olan Manş Denizi ve kuzeyinde ise Atlantik Okyanusunun Bristol'da bulunan Bristol Halici bulunur. Devon'un yüzölçümü 6.707 km², 2005de tahmini nüfusu 1.109.900; ve nüfus yoğunluğu km² başına kişi olarak 165dir. Devon kontluğunun alt seviyesinde ikincil seviyede bulunan metropoliten olmayan bölgeler ve Devon Kontluğu Yerel İdaresinden bağımsız ama törensel olarak Devon'a bağlı olan tek-seviyeli yerel idareler haritası şudur: Bu törensel kontluk içinde bulunan ikincil seviyede bulunan metropoliten olmayan bölgeler ve tek seviyeli metropoliten bölge ve şehirler; idare merkezleri; içinde bulunan önemli yerleşkeleri listesi ve bir görüntü şöyle verilebilir: Devon plajları ile ve Dartmouth ve Exmoor milli parkları ile Birleşik Krallık'taki tatil turizmi ve diğer ülkelrden turistler için çok çekici turistik bir alandır ve yazlık tatil dönemlerinde nüfusun birkaç misli turist barındırmaktadır. Özellikle geleneksel Britanya plaj şehirleri olan Torquay ve Exmouth çok popülerdir. Devon'un kuzeydeki ve güneydeki sahilleri ve bu sahillerindeki plajları büyük sayıda "surf" sporu yapan genç turist de çekmektedir. Devon'un bazı turistik doğal zenginlikleri uluslararası dünya zenginlik özel listelerine kabul edilmişlerdir. 2001'den itibaren Dorset ve Doğu Devon Sahilleri alanları jeolojik adıyla "Jurasik Sahiller" ve 2006'dan itibaren de "Cornwall ve Batı Devon Madenleri" Birleşik Krallık'ta bulunan UNESCO Dünya Mirasları listesine dahil alanlardandır. Devon'un kuzeyinde bulunan kumullar kompleksi olan " Braunton Burrows" ise "UNESCO Biosphere Reserve" olarak kabul edilmiştir. Adam and the Ants Adam and the Ants İngiliz rock grubu. 1970'lerin sonları ve 1980'lerin başlarına kadar aktif olmuştur. 1970'lerin punk rock döneminden New Wave/post-punk dönemine geçişi vurgulayan gruplardan birisi olmuştur. Kendi dönemlerinde oldukça popüler olmuşlardır. 1979 ve 1982 seneleri arasında 11 adet UK hit teklisine sahiptirler.Bunlardan ikisi UK'de bir numara olmuş hitlerdendir. Onların stili tamamıyla orijinaldi ve çifte baterileri sesleri özellikle kayda değerdi. Popülerliklerinin en yüksek zamanlarında,başarılarını gözalıcı yaratıcı müzik videoları ile katladılar. Bu klipler 18.yy stilleri ve pandomim eserleri taklit edip hicvederek yapılan müzik parçalarını içeriyordu. Bu, "Stand and Deliver" ve "Prince Charming" gibi 1981 senesinin parçalarında daha öne çıkar. Renaldas Seibutis Renaldas Seibutis (d. 25 AralÄ±k 1985), Litvan basketbolcudur. 1.98 boyunda olup şutör gard pozisyonunda görev yapmaktadır.2010 FIBA Dünya Basketbol Şampiyonası'nda 3. olan Litvanya takımında yer almıştır. 2007 NBA Seçmeleri'nde Dallas Mavericks tarafından 50. sırada seçilmiş; fakat NBA'de hiç forma giymemiştir. 2010-2011 sezonunda Beko All Star'a seçilmiştir. 2011-2012 sezonunda BC Lietuvos Rytas forması giymiştir. Nunivak Ã‡upikleri Nunivak Çupikleri (kendilerince "Cupʼig" "Cupiik" "Cupiit" ya da "Nuniwarmiut" 'Nunivak halkı' ; İngilizce "Nunivak Cup'ig"), Amerika Birleşik Devletlerinde, Alaska eyaletinin batısında Bering denizinde bulunan Nunivak Adasında ("Nuniwar") yaşayan Yupik kolundan bir Eskimo halkıdır. Alaska anakarasındaki Yupiklerin bir kabilesi olsa da onlardan ayrı kısmen izole ada yaşamı sürdürmeleri dil ve kültürce farklılaşmalarına yol açmıştır. Alaska anakarasında Yukon ve Kuskokwim bölgelerindeki ırkdaşları Yup'ik adını kullanırken, yine anakaradaki Hooper Bay ve Chevak yöresindekiler Cup'ik adını alırlar. Nunivak'takiler ise Cup'ig olarak kendilerini adlandırırken anakaradaki Yupiklere de Yup'ig adını verirler. Bunların hepsi de Yupikçe denilen aynı dilin farklı şivelerini konuşurlar. Kanada Eskimoları "Eskimo" adını küçültücü bulup kendileri için kullanılmasını yasal olarak engellerken, diğer Alaska Eskimoları gibi, Nunivak Çupikleri de kendilerine "Eskimo" denilmesinden rahatsızlık duymazlar. Günümüzde Nunivak Çupiklerinin sayısı 215 dir. Anadilleri yalnızca yaşlılarca bilinir; çocuklar konuşamadıkları dillerini okulda öğrenmektedir. 1900 yılında "USS Manning" gemisinin cerrahı Alanson Weeks tarafından yapılan sınırlı ABD nüfus sayımına göre 110 kişi kaydedildi. 1910 yılında ajan (agent) L.L. Bales tarafından yapılan sınırlı ABD nüfus sayımına göre 10 yerleşim yerinde toplam 131 nüfus kaydedildi. 1920 yılındaki sınırlı ABD nüfus sayımına gör göre 6 yerleşim yerinde toplam 189 nüfus kaydedildi. Nunivak adasının ABD tarafından yapılan ilk sayımı 1890 yılında Ivan Petroff tarafından yapıldı ve 15 yerleşimde toplam 745 nüfus kaydedildi. Bu büyük rakam hem Nunivak Çupiklerince hem de akademik araştırmacılarca hep sorgulanır. 1890 yılında yapılan ve soru işaretleriyle dolu olan bu sayımın rakamları başka bir kaynakta şöyle yer almaktadır : Nunivak Çupiklerinin Batılılarla ("Kass'ar") ilk karşılaşması 1821 yılında Ruslarla olmuştur. Beyazlar için kullandıkları "Kass'ar" adı da Rusça Kazak ("Казак") adından gelir. Bu "Kass'ar" adı günümüzde Beyaz Amerikalılar için kullanılırken, daha sonra Ruslar için "Kass'alugpiag" (harfiyen 'gerçek Beyaz') adı türetilmiştir. Amerikalıların Alaska'yı 30 Mart 1867 tarihinde Ruslardan satın almasıyla Nunivak adası da ABD'ye dahil edilmiştir. Nunivak Çupiklerinin Alaska anakarasındaki diğer Yupiklerden farklı olduğu ancak 1897 yılında Kuskokwim Irmağı "Moravian" misyoneri John H. Kilbuck tarafından adaya yapılan bir ziyaretle ortaya çıkmıştır. 18 Aralık 1971 tarihinde Alaska Yerli Talepleri Çözümleme Yasasının onaylanması Alaska'daki bütün yerli halklar gibi Nunivak Çupiklerine de ekonomik rahatlama getirmiştir. Bu yasaya dayanarak aynı yıl Çupiklerin adadaki haklarını korumak ve ekonomik kalkınmalarını sağlamak üzere "Nunivak Island Mekoryuk Alaska Corporation" (NIMA) adlı köy şirketi kurulmuştur. Geleneksel evlilik, kuzenler arasında olur. Çokkarılılık ("polygyny") ya da çokkocalılık ("polyandry") seyrek de olsa, daha çok iki kızkardeşle ya da iki erkek kardeşle evlilik biçiminde görülür. Ölen kocanın erkek kardeşiyle ("levirate") ya da karının kız kardeşiyle ("sororate") evlilik normal karşılansa da sık görülmez. İlk sakallı fokunu avlayan genç erkek, evliliğe hazır bir yetişkin erkek olarak görülür. Kiiyar (anakara Yupiklerinde "Qasgi" , Chevak Çupiklerinde "Qaygiq" , İnyupiklerde "Qargi" ; İngilizce "community house, traditional community house, communal men's house, men’s community house, men's house, ceremonial house, council house, dance house, communal gathering place") : Yalnızca kışın erkeklerce kullanılan, genelde yarı yarıya toprağa gömülü tek odalı geniş ve büyük evdir. Kadınlar ve kızlar ise normal evlerde (Enpiar) kalırlar. Kiiyar'ların geçmişteki kullanımı okul olarak da görülebilir. Qusngim Kevga (İngilizce "Reindeer Messenger Festival") : Geleneksel Nunivak yemeklerinin ikram edildiği şenlikler üç gün sürer. Bu süre zarfında karşılık aile ziyaretleri yapılır. Şenliklerde dans gösterisi de sunulur. Danslarda, yelpaze olarak da nitelendirilebilecek "parmak maskeleri" (tegumiar) ren geyiğinin sakallarından yapılır. Ayrıca fok, deniz kuşu ya da ren geyiği tasvirlerinin olduğu "yüz maskeleri" (agayu) de kullanılır. Mesane Bayramı ("Bladder Festival") : Avlanan fokların ruhlarının yatışması için "Kiiyar" içinde bir fokun idrar kesesi de denilen mesanesinin (Nakacug) kurutulmuşuyla (Nakacugtaller) şamanistik ritüel yapılan ve danslarla başlayıp sonuna doğru eskiden seksüel aktiviteyle devam eden bayramdır. Sosyal bir unsur olarak bazen ergenlikteki genç kızlar babaları tarafından Kiiyar'daki toplumun diğer üyelerine hediye olarak sunulur. Bugün bu bayram yalnızca folklorik değer taşımakta ve aktiveteler yapılmamaktadır. Agayar ("Fall-time dance festival") : Son baharda yapılan dans festivalidir. Erkeklerin dans şapkası (Nacarpig'ar) ve def benzeri davullar (Cauyar) dansın olmazlarındandır. Çupik şamanizminde "yaratıcı güç" Ellam Cua (harfiyen 'evrenin insanı') adıyla anılır. Şamanizmde Panteizm olmadığı halde, "Ellam Cua" günümüzün Hıristiyan Çupik inancında Tanrı ("God") için de kullanılmaktadır Ruhlar iyi (Qel'a) ya da kötü (Qelangnagar) olabilir. Angalku (ÅŸaman) : Agayu (maske) : etrafında ağaç halkası (Ellanguar) olur. Üzerinde de çizimler (Qamurat) bulunur. Günümüzde, modern Cadılar Bayramı ("Qaaritar") maskeleri de bu adla anılır. Dans : Nunivak Çupiklerin dans etmesi 1930 larda Hıristiyan misyonerlerce yasaklandı. Ancak yıllar sonra dansın yeniden canlandırılmasına çalışıldı ve 2002 yılında Nuniwarmiut Kassiyurtait adıyla Çupik dans grubu kuruldu. Güneş (Puqlaner) kız kardeştir, Ay (Tanqig) da erkek kardeş. Nunivak Çupiklerinin Hristiyanlıkla tanışmaları 1936 yılında Mekoryuk ("Mikuryarmiut") kasabasında "Evangelical Covenant Church" Kilisesinin kurulmasıyla olmuştur. Mekoryuk'un ilk "ordained minister" i olan Jacob Kenizk'in adaya gelmesiyle Eskimo usulü dans etme ve şarkı söyleme ve maske yapımı ile birlikte bütün şamanistik törenler yasaklanmıştır. Hıristiyan ve Beyaz bayramları, Şükran Günü (Quyaner), Noel (Agayunerpag), Yılbaşı (Allrakuukeggtaar), Cadılar Bayramı (Qaaritar) ve Paskalya (Ussukcauteller) günümüzde Nunivak Çupikleri arasında da kutlanmaktadır. Uluslararası nitelik taşıyan Anneler Günü (Aanat Erenrat) de kutlanır. Bütün Eskimo halkları gibi Nunivak Çupikleri de avcı ve toplayıcıdır. Bering Denizinin ("Imarpig" 'büyük deniz') memeli (imarpillar) ve balıkları (iqallug) avladıkları ana besin maddeleridir. Mevsimler: Ay adlarÄ± : Okyanustaki deniz memelilerinin avı için gerekli olan araçlar içinde, geleneksel avın olmazsa olmazlarından olan ve Eskimo kayığı adı da verilen "kayak" (qay'ar sg qay'at pl), deniz memelilerinin avı için tasarlanmış en önemli araçtır Fok türleri içinde en makbulü sakallı fok ("Erignathus barbatus"; maklag) türüdür. Daha sonra halkalı fok ("Pusa hispida"; nay’ig) ile benekli fok ("Phoca largha"; suuri) gelir. Balıkçılık da önemlidir. Balık kampları içinde Duchikimiut, Queeguilmiut, Kathalgmiut, Machagimiut, Kwecluechikmiut, Ikongimiut, Kewigimiut sayılabilir. İlk bahar ve son bahar ayları balık avı için idealdir. İlk baharın ilk balıklarından Pasifik ringası ("Clupea pallasii"; Iqalluarpag) ufak olduğu için kurutmak için idealdir. Balıklar kurutularak, tütsülenerek kışın insan ve köpek yiyeceği olarak kullanmak üzere saklanır. Hazirandan itibaren som balıkları denizden tatlı sulara üremek için gelirler. Yazın Nunivak'taki derelerde avlanan en değerli balık som balığı ("Oncorhynchus") türleridir: "Oncorhynchus tshawytscha" (Taryaqvag), "Oncorhynchus nerka" (Cayag), "Oncorhynchus kisutch" (Ciayuryar), "Oncorhynchus gorbuscha" , "Oncorhynchus keta" (Mac’utar), "Oncorhynchus mykiss". Avlanan ve temizlenen balıkların kurutulma yöntemlerinden biri de kaya üzerine sermektir. Avlanan diğer balıklar arasında "Salvelinus malma" (Iqalluyagar), "Thymallus arcticus" (Culugpaugar), pisi balığı ("Platichthys stellatus"; Naternar), halibut ("Hippoglossus stenolepis"; Cagir), Pasifik morinası ("Gadus macrocephalus"; Atgiiyar), "Microgadus proximus" (Iqalluar), "Osmerus mordax" (Qussʼur), Alaska karabalığı ("Dallia pectoralis"; Canʼgir) sayılabilir. Kadınlar, tundrada gölet ya da su birikintilerinde henüz buzları tam olarak çözülmemişken çıkan tayarut denilen yeşillikleri yenmek üzere toplarlar. Ikitug (pl: "ikiitut") ("Angelica lucida") ile Ciwassar ("Rumex arcticus") adlı bitkiler de sebze olarak fok yağı ile birlikte yenir. Meyve olarak böğürtlensi ya da üzümsü meyveler bulunur: Paunrat pl Paunrar sg ("Empetrum nigrum"), Atsat ("Rubus spectabilis"), Kavlag ("Arctostaphylos alpina"), Curer ("Vaccinium uliginosum") ... Bir düğün çiçeği türünün ("Ranunculus pallasi") çiçek açmadan önceki sürgünleri (Wivlat) yenir. Yiyecekler, adalıların köy şirketi olan NIMA odalarında (ciqlug'ar) depolanır. Özellikle yeni neslin gelenkesel Çupik yiyeceklerine soğuk durduğu, Batılı beslenmeye sıcak baktığı gözlemlenmektedir. Evcil ren geyiği ("Rangifer tarandus" ; Qusngir tekil Qusngig ikil Qusngit çoğul; Qusngiyagar yavru; Nuraniner erkek) adaya 1920 yılında ABD hükümeti tarafından getirildi ve halka tanıtıldı. Adanın insan yerleşimine kapalı güney kısmında 4.000 baş ren geyiği bulunur. Bunlar, Nuniwarmiut Ren geyiği ve Su Ürünleri İşleme (NRSP, Nuniwarmiut Reindeer and Seafood Processing) adlı ticari kuruluşça işlenip Alaska'nın diğer kesimlerindeki ve ABD'deki dükkânlarda satışa sunulur. Alaska Av Komisyonu ("Alaska Game Commission") Grönland'da yakalanan 31 misk sığırını ("Ovibos moschatus"; Umingmar) avcılık amacıyla 1935 ve 1936 yıllarında Nunivak doğasına saldı. İlk av sezonu 1975 yılında yapılmıştır. Parka çeşitleri (Atkug) çoktur. Ana karadaki Yupiklerde de görülen "kuspuk" (parka gömleği) Qasper adını alır. Adadaki deniz kuşlarının bolluğu onların derisinin kullanılmasını gerektirmiştir. Deniz kuşlarının derisi diğer kuşlara göre daha sağlam olduğu için parka yapımına elverişlidir. Dalıcımartıgiller (Alcidae) familyasından türler bunların başında gelir. "Uria aalge" derisinden yapılan Alpacurrlugar, "Cepphus columba" tüyleriyle birlikte derisinden yapılan Cigurat atkut, "Aethia" cinsinden türlerin tüyleriyle birlikte derisinin beyaz kısmından yapılan Ciulegkat, "Fratercula" cinsinden türlerin derisinden yapılan Qilangar dalıcımartı parkalarıdır. Parkalık deniz ördek türleri arasında, pufla kazı ("Somateria mollissima") derisinden tüyleriyle biirlikte yapılan Metrar ve telkuyruk ("Clangula hyemalis") derisinden yapılan Aarraangiarat parkası sayılabilir. Kara bacaklı martının ("Rissa tridactyla") tüyleriyle birlikte derisinden yapılan Tengaurtet parkası beyaz rengiyle avlanırken buz üzerinde kayarak sürünmek için ideal kamuflaj malzemesidir. Balık derileri de Amirag adlı parka yapımında kullanılır. Ağartılmış fok derisinin yine fok bağırsağıyla ya da balık derisiyle astarlanmasıyla yapılan Ellangrat parkası da vardır. Fok derisinden yapılan parkalar Qutngug olarak adlandırılır. Vizon ("Neovison vison") kürkünden yapılan Imarmiutat parkası, sincap kürkünden yapılan Qanganar parkası ve ren geyiği derisinden yapılan Qalilurrlugar parkası da kara memelilerinin giyecek malzemesi olarak kullanıldığı örneklerdir. Beyaz kamuflaj parkaları Qatrin adını alır. Kadınların giydiği Kinguqaleg adlı kürk parka ön ve arkadan iki parça olarak yapılır. Pantolon olarak fok derisinden uzun (Qerrullig) ya da kısa (Qerrulcuarag) pantolonlar bir kemer (Nungirta) ile birlikte kullanılırlar. Eldiven olarak tek parmaklı (Aritvag) ya da beş parmaklı (Asgar) eldivenler kullanılır. Çocuklar Aritvacuar adlı küçüklerini kullanır. Dirseklere kadar uzanan tek parmaklı kolçaklı eldiven (Aiqpak) de vardır. Erkeklerin kayak sürerken kullandığı Arikarer adlı tek parmaklı eldiven deriden yapılır. Tüysüz fok derisinden yapılan tek ya da beş parmaklı kolçaklı eldiven Arillugar adını alır. Ayakkabı olarak daha çok bot ya da çizme kullanılır. Uzun konçlu deri çizme (Kameksag) ve deriden At'ar adlı botlar kullanılır. Ayakkabının tabanı için daha çok yaşlı fok derileri (Arinacir) kullanılır. Erkek botları arasında kürklü Ac'iqer, içi kürklü Ilutmurtar, kışlık An'giuteg ile fok derisinden yapılan içi kürklü ve sugeçirmez Ivrucir (dual: ivrucig) sayılabilir. Yine erkeklerin kullandığı Qamquinar adlı bot ise uzun konçlu sugeçirmez olup su içinde ve karda yürümek için idealdir. Bunun genç oğlan ve kızların giydiği çeşidine Qalluwit adı verilir. Kadınlar Unillugag adlı botu ya da Yuunin adlı yüksek konçlu çizmeyi kullanır. Pantolon gibi kalçalara kadar konçlu olan ve sugeçirmez fok derisinden yapılan At'ayagglugar adlı bot da kadınların gözdesi olan giyecektir. Kadınların eski uzun deri botları Ac'upegglugar adını alır. Ayakkabı içi çorap (Ilupeqsar) olarak daha çok "Elymus mollis" ya da "Elymus arenarius" adlı uzun saplı otlardan yapılan çoraplar kullanılır. Eskimo halklarının tipik aksesuarı olan ve "dudak küpesi" de denen labretler (Tuutar) yaygındır. Erkek labretleri (Ungunqur) arasında yuvarlak Wivvsag, çevresi boncuklu Elciqaruar ile beyaz ve yeşil taşlı Kukupag sayılabilir. Kadın labretleri arasında ise Caqiqsar ile fildişinden Aqerwig gösterilebilir. Bilezik (Tallirer) kadınlarca kullanılır. Küpe olarak Aqlin ve Ciucin kullanılır. Boncuklu fildişi küpe ise Agar adını alır. Küpedeki karışıklığı önlemek için fildişi parça (Qipsalkutet) eklenir. Dövme (Alzngar) bütün Eskimo halklarında olduğu gibi Nunivak Çupiklerinde de görülür. Çene dövmesi (Tamlurutet) ile bilek dövmesi (Tayarnerutet) yaygındır. Adada konuşulan Yupik şivesi Nunivak Çupikçesi ("Cugtun") olup Alaska'da yalnızca burada konuşulur. Diğer Yupik şivelerinden oldukça farklılaşan şiveleri izole ada yaşamından kaynaklanıyor. Şivelerine ait ilk kelime toplama ve gramer çalışması 1905 yılında George B. Gordon tarafından yapılmıştır. Adalıların resmi web sitesinde şivelerinin sözlüğü bulunmaktadır. Yupikçenin şiveleri arasındaki yeri: Aşağı Kuskokwim Okul Bölgesine (LKSD "Lower Kuskokwim School District") bağlı olan Mekoryuk'taki okulda Nunivak Çupikçesi eğitimi yapılmaktadır. Alaska'daki tek okulları budur. Nunivak Çupikçesinin tehdit altındaki dillerden olduğu Alaska Yerli Dil Merkezi (ANLC) tarafından da belgelenmiştir. Michael Krauss tarafından 1975 yılında yapılan tespite göre "bazı çocuklar Çupikçeyi konuşabiliyor" denilirken, 1982 yılında ise "çocukların hiçbiri Çupikçeyi konuşamıyor" olmuştur. The Rev James Owen "Jimmy" Sullivan (d. 9 Şubat 1981 , ö. 28 Aralık 2009), takma adı ile The Reverend Tholomew Plague ya da kısaca The Rev . Amerikalı müzisyen The Rev, Avenged Sevenfold için en iyi baterist olmuştur. Avenged Sevenfold grubundan önce Pinkly Smooth grubunda bulunmuştur. Rat Head (Fare Kafa) lakabını Pinkly Smooth grubu zamanında almıştır. Avenged Sevenfold'un üyeleri Matt Shadows, Zacky Vengeance ve Synyster Gates ile birlikte Huntington Beach, Kaliforniya'da büyümüşlerdir. The Rev 28 Aralık 2009'da evinde ölü olarak bulunmuştur. The Rev, bagetleri ilk kez dört yaşındayken eline aldı. İlk baterisini kurmayı on bir yaşındayken tamamladı. Lisede grupta çalmaya başladı. Avenged Sevenfold'un kurucularından olan Jimmy, grubun aranan üyesiydi. On sekiz yaşındayken Avenged Sevenfold ile ilk albümünü (Sounding the Seventh Trumpet) kaydetti. The Rev'i ilk etki altında bırakanlar Frank Zappa ve King Crimson'dı. Jimmy'nin ve grup arkadaşlarının çocukluk ve gençlik hatıraları Avenged Sevenfold'un Jimmy için kliplendirdikleri "So Far Away" isimli duygusal şarkılarında yer almıştır. Hayatının son dönemlerine doğru Vinnie Paul, Mike Portnoy, Dave Lombardo ve Terry Bozzio'den etkilenmiştir. Bir röportajında da şunu demiştir: "I never thought I’d have one of those."(Ben onlardan biri olabileceğimi hiç düşünmemiştim.) 2006 yılında Avenged Sevenfold (MTV Müzik Ödülleri)'nde Rihanna, Panic! at the Disco, Angels & Airwaves, James Blunt ve Chris Brown'u yenerek en iyi yeni sanatçı ödülünü(MTV Müzik Ödülleri) kazandı. Ödül töreninde The Rev konuşma yapmıştır. The Rev, Avenged Sevenfold'da geri vokal, şarkı sözü yazarı, piyanist ve baterist görevlerini aldı. Kendisinin piyano kayıtlarını "Warmness on the Soul", "Fiction" ve "Save Me" adlı şarkılarda duyabilirsiniz. Matt Shadows'a vokalde eşlik ettiği şarkılar "A Little Piece of Heaven", "Brompton Cocktail", "Critical Acclaim", "Crossroads", "Gunslinger", "Lost", "Scream", "Afterlife" ve "Fiction" adlı parçalardır. Şarkı sözü yazarı olduğu bu şarkılarda ("Almost Easy", "A Little Piece of Heaven", "Afterlife", "Brompton Cocktail" "Welcome To The Family", "Save Me" ve "Fiction") gitar, piyano, bateri çalmıştır. Yapımında katkıda bulunduğu şarkılar "Critical Acclaim" ve "Lost"tur. Avenged Sevenfold'un "Nightmare" adlı şarkısının demosunda The Rev, vokale eşlik etmiş ve elektronik bateri çalmıştır. Avenged Sevenfold'un "A Little Piece of Heaven" adlı şarkısının bateri solosuna devam ederken Matt Shadows'a eşlik etmeden solo vokal yapmıştır. İkinci kez düzenlenen yıllık "Revolver Golden God Awards" yarışmasında The Rev en iyi baterist ödülünü almış , Chris Adler(Lamb of God), Brann Dailor(Mastodon), Dave Grohl(Nirvana) ve Dave Lombardo(Slayer)'ı yenmiştir. Ödülü Joey Jordison(Slipknot) ve Vinnie Paul(Pantera)(Önceki yılın 1. ve 2.si) vermiştir. Ailesi, arkadaşları ve Avenged Sevenfold üyeleri The Rev için, kendisiyle gurur duyduklarını ifade etmişlerdir. The Rev 28 Aralık 2009 tarihinde evinde ölü olarak bulundu. 4 Haziran 2010'da Rolling Stone adlı dergide ölüm sebebi olarak Oxycodone, Oxymorphone, Diazepam / Nordiazepam (Sakinleştirici) adlı ilaçlarla birlikte alınan ethanol(alkol)den ötürü meydana gelen akut zehirlenme olduğu açıklanmıştır. 5 Ocak 2010'da Sullivan için yakma töreni düzenlendi ve külleri yakınlarına dağıtıldı. Ayrıca grup üyelerinin boyunlarında da kolye şeklinde görebilirsiniz. Jimmy hayranları tarafından dünyanın en iyi bateristi olarak görülür. Ölümünün ardından grup arkadaşları Jimmy için "So Far Away"'ı yazıp kliplendirmişlerdir. http://en.wikipedia.org/wiki/The_Rev Bedfordshire Bedfordshire Birleşik Krallık İngiltere ülkesinin Güney bölgesinde bulunan 1 Nisan 2009dan itibaren sadece kraliyetle ilgili seremoniler için bir törensel kontluktur. 1 Nisan 2009'dan önce iki seviyeli bir yerel idare sisteminde üst seviyede kontluktu ve altında metropoliten olmayan bölgeler bulunmaktaydı. Bu kontluk 1889da kurulmuştu ve merkezi Bedford'da idi. Bu eski yerel idare kontluğundan üç tane tek-seviyeli-yerel idare ortaya çıkartılmıştır: Bedford Borough, Central Bedfordshire (eski Mid Bedfordshire ve South Bedfordshire bölgelerinin birleşmesinden kurulu) ve Luton Borough. Eski ve törensel Bedfordshire'ın yüzölçümü 1.235 km², 2014 yılı ortası tahmini nüfusu 617,000 kisi; ve nüfus yoğunluğu km başına 499 kişi idi. Eski ve törensel Bedfordshire Kontluğunun kuzeyinde Northamptonshire, kuzeydoğusunda Cambridgeshire, güneydoğusunda Hertfordshire ve batısında Buckinghamshire törensel kontlukları bulunur. Eskiden Buckinghamshire'ın bir parçası olan şimdi tek-seviyeli-yerel-idare olan Milton Keynes kenti ile komşudur. edfordshire Kontluğu İngiltere ülkesinde bulunan törensel kontluklar arasında nüfus yoğunluğu bakımdan 14. sıradadır. Bu törensel kontluk içinde nüfusun büyük bir kısmı iki önemli kentsel bölge, Bedford ve Luton merkezli kentsel bölgeler, içinde yaşamaktadırlar, Bedfordishire Kontluğu arazisi içinde rakımı en yüksek olan mevkii, 243 metre rakımlı Chiltern Tepeleri üzerinde bulunan "Dunstable Downs"dır. 2009'da "shire" kontluğu olarak lağvedilen Bedfordshire Kontluğu yine de törensel kontluk olarak kabul edilmektedir ve törensel olarak Bedfordshire'a bağlı olan tek-seviyeli-yerel-idare bölgeleri haritası şudur: Bedfordshire törensel kontluk içinde bulunan tek seviyeli yerel idareler; idare merkezleri; içinde bulunan önemli yerleşkeleri listesi ve bir görüntü şöyle verilebilir: Jason Orange Jason Thomas Orange (doğum 10 Temmuz 1970 Crumpsall, Manchester, İngiltere) İngiliz şarkıcı-söz yazarı, dansçı ve bazen aktör. 1990'larda ün kazanmış ve 2005 senesinde tekrar birleşmiş pop-rock grubu Take That'in üyesidir. Orange'in şöhretle ilk deneyimi, "The Hitman and Her" isimli televizyon programında bir dansçı olarak kazandığı breakdance yeteneklerine dayanıyor. Orange 1990'larda, Britanya'nın, Amerikalı New Kids on the Block grubunun karşılığı olmayı planlayan Nigel Martin Smith'in yeni erkek vokal grubu Take That'e girdi. Mark Owen Mark Owen (doğum 27 Ocak 1972) İngiliz şarkıcı söz yazarı. Pop-rock grubu Take That'in bir üyesidir. Grup 1990'lı yılların başlarında başarı kazanmıştır. Sonrasında dağılan grup üyeleri 2005 senesinde tekrar birleşmişlerdir. Hartum Eyaleti Hartum Eyaleti (), Sudan'ın bir eyaletidir. Bölgenin yönetim merkezi aynı zamanda ülkenin başkenti olan Hartum'dur. Hamza Yerlikaya Spor Kompleksi İstanbul'un Sultangazi ilçesinin Cumhuriyet Mahallesi'nde bulunan bir spor kompleksidir. Avrupa, Dünya ve Olimpiyat şampiyonu güreşçi Hamza Yerlikaya'nın adını taşıyan ve İstanbul'un en büyük spor komplekslerinden biri olan tesis, 450 bin nüfuslu ve 45 bin öğrenciye sahip Sultangazi ilçesinin yanı sıra; Bayrampaşa,Esenler,Eyüpsultan,Fatih,Küçükköy,Beşyüzevler,Gaziosmanpaşa ve Arnavutköy gibi civar semtlere hizmet vermektedir. Hamza Yerlikaya Spor Kompleksi 18 Temmuz 1990 tarihinden itibaren hizmete sunulmuştur. Kompleks, birçok daldaki spor imkânıyla günde ortalama 2000 kişiye hizmet vermekte olup, yaz mevsiminde havuzdan, ayda 30 bine yakın İstanbullu yararlanmaktadır. Öğrencilere yönelik tiyatro, sinema gezileri, orman yürüyüşleri, göz sağlığı tarama faaliyetleri, resim, müzik ve yabancı dil dersleri, deprem, yangın ve çevre seminerleri, folklor gösterileride yapılır. Bulunduğu mahallenin okulu Cumhuriyet İlköğretim Okulunun yıl sonu faaliyetleride burada yapılır. Howard Donald Howard Paul Donald (d. 28 Nisan 1968 Droylsden, Lancashire, İngiltere), İngiliz şarkıcı-söz yazarı, baterist, piyanist, dansçı, DJ ve ev kayıt prodüktörü. İngiliz pop-rock grubu Take That üyesidir. Jason Orange ile birlikte grubun koreografilerini düzenlerler. Grubun çoğu bir numaralı teklisinde baş vokal görevini üstlenir. Ek olarak, "Everything Changes" albümünün "If This Is Love" isimli şarkısını yazmış ve şarkının baş vokallerinde yer almıştır. Kemal Sunal filmografisi Kemal Sunal filmografisi, Türk tiyatrocu, komedyen ve sinema sanatçısı Kemal Sunal'ın rol aldığı film ve dizilerin listesidir. Sunal, oyunculuk kariyeri boyunca seksen iki filmde rol almıştır. Bunlardan ilki 1972 yapımı "Tatlı Dillim", sonuncusu ise 1999 yapımı "Propaganda" filmidir. 3 Temmuz 2000 tarihinde Necati karakterini oynayacağı Balalayka adlı filmin çekimlerine başlamak için Trabzon'a gitmek üzere bindiği uçakta kalkıştan hemen önce geçirdiği kalp krizi sonucu hayatını kaybetmiştir. "Hababam Sınıfı" filminde canlandırdığı İnek Şaban karakterinin çok sevilmesi üzerine toplamda yirmi bir filmde Şaban rolünü oynamıştır. Ancak 1985 yapımı "Gurbetçi Şaban" filmi bu rolü oynadığı son film olmuştur. Kemal Sunal filmlerinde genellikle saf, şanslı ve iyi yürekli karakterleri canlandırmıştır. Ayrıca Kemal Sunal filmleri genelde güldürü türünde olmasına rağmen verdiği bahsettiği toplumsal olaylar ve verdiği toplumsal mesajlarla bilinmektedir. "Salak Milyoner", "Köyden İndim Şehire" ve "Boynu Bükük Küheylan" filmlerinde köyden şehre göçe ve yaşanan zorluklara, "Kibar Feyzo" filminde ağalık düzenine ve başlık parasına, "Şark Bülbülü" filminde bir gecede ünlü olan şöhretlere, "Zübük" ve "Koltuk Belası" filmlerinde yozlaşmış siyaset ve siyasetçilere, "Davaro" filminde kan davasına, "Atla Gel Şaban" filminde umudunu şans oyunlarına bağlayanlara, "Katma Değer Şaban" filminde 1985 yılında uygulamaya konan Katma Değer Vergisi'ne, "Gurbetçi Şaban" ve "Polizei" filmlerinde yurtdışındaki Türklerin durumuna, "Davacı" filminde hantal adalet sistemine, "Öğretmen" ve "Düttürü Dünya" filmlerinde ise büyükşehirlerdeki yaşamın zorluklarına dikkat çekmektedir. Başrollerinde yer aldığı "Yüz Numaralı Adam", "İnek Şaban", "Dokunmayın Şabanıma" ve "Bekçiler Kralı" filmlerinin yapımcılığı üstlenmiş; "Çarıklı Milyoner" ve "Sosyete Şaban" filmlerinin ise senaryosunu yazmıştır. Sunal kariyeri boyunca bir Altın Portakal Ödülü kazanmıştır. Bu da, "Kapıcılar Kralı"nda canlandırdığı Kapıcı Seyyit karakteriyle 1977 yılında değer görüldüğü En İyi Erkek Oyuncu Ödülü'dür. Ayrıca bu ödülü bir komedi filminde oynayarak kazanan ilk oyuncu olmuştur. Filmlerin yanı sıra dört televizyon dizisinde oynamıştır. 1993 yılında "Şaban Askerde" ve "Saygılar Bizden", 1994 yılında "Bay Kamber" ve 1997 yılında "Şaban ile Şirin" dizilerinde rol almıştır. Ancak filmlerde yakaladığı başarıyı dizilerde devam ettirememiş, oynadığı dört dizi de uzun soluklu olmamıştır. Almnäs Kalesi Almnäs kalesi, ("İsveççe: Almnäs slott") Västergötland, Güney-Batı İsveç'te, Hjo şehrinin 5 kilometre güneyinde bir kaledir. Yapı 1773-1776 yılları arasında General Wolter Reinhold Stackelberg tarafından inşa edilmiştir. Daha sonra yapının mülkiyeti sırasıyla Sparre, Bielke, Horn, Ehrensten ve diğer ailelere geçmiştir. 1859'da Gustaf Sparre tarafından satın alınan yapı daha sonra 1898'de Göteborg'lu Baroness Marika Dickson tarafından satın alınmıştır. Almnäs ziyarete açık değildir. Bergkvara Kalesi Bergkvara Kalesi, ("İsveççe: Bergkvara slott") İsveç'te bir kale. Växjö şehrinin 6 km batısındadır. 1470'te Arvid Trolle tarafından inşa edilmiştir. Kale 1749'da Carl Linnaeus tarafından ziyarete açılmıştır. Kale, İsveç ve Danimarka arasındaki savaşta sık sık Danimarka askerlerinin kuşatması altına kalmıştır. Wik Kalesi Wik Kalesi (İsveççe: "Viks slott"), Uppland, İsveç'te bulunan bir kale. Kalenin inşasına 1450'lerde başlanmıştır. Bugünkü görünüşüne ise 1600'lü yıllarda ulaşmıştır. Kale bugün kültür ve konferans merkezi olarak kullanılmaktadır. Yapının bugünkü hâlinde 15 konferans salonu ve irili ufaklı toplantı odaları bulunmaktadır. Bahamalar arması Bahamalar arması Bahamalar'ın kullandığı ulusal bir armadır. Kalkan, merlin balığı ve flamingo göz önünde tutulmuştur. Kalkanın üstünde bir kabuk bulunmaktadır bu adanın çeşitli deniz yaşamını temsil etmektedir. Kabuk bir kask üzerine oturtulmuştur. Kalkanın ana simgesi gemidir. Bu Kristof Kolomb'un Santa Maria gemisini temsil etmektedir. Geminin üzerinde bir güneş doğmaktadır. Kalkanın yanlarında ulusal hayvanları olan merlin balığı ve flamingo bulunmaktadır. Kalkanın altında ulusal sloganları yazmaktadır. Flamingo ada üzerinde; merlin balığıysa deniz üzerinde bulunmaktadır. Bu da adalarının coğrafik yapısını belirtmektedir. Arma da kullanılan çok canlı renk bulunmaktadır bunlar ülkeleri için parlak bir geleceği işaret etmektedir. Ed Devha Ed Devha (), Katar'Ä±n 8 belediyesinden biridir. Ed Devha Belediyesi Katar'ın merkez kısmının doğusunda yer alır. Belediyenin güneyinde El Vakra belediyesi batısında Er Reyyan belediyesi kuzeyinde Ed Daayin kuzeybatısında Umm Selal belediyeleri yer alır. Belediyenin yüzölçümü 132 km² ve 2015 yılı itibarı ile nüfusu 956,457'dir. Belediye'nin merkezi Katar'ın başkenti Doha'dır. Doha Sanayi Bölgesi ve başkent Doha'ya 80 km uzaklıktaki Halul Adası bu bölgede yer alır. Aşağıdaki Ed Devha'nın (Doha) önemli bölgelerinden bazılarının bir listesini bulabilirsiniz: Talyum-205 Talyum-205, talyumun izotopudur. Bu kararlı ve radyoaktif izotop, cıva-205'in beta ışıması yapması, çok uzun yarı ömürlü olan bizmut-209'un alfa ışıması yapması veya kurşun-205'in elektron yakalaması ile oluşur. Merlin balığı Merlin balığı Istiophoridae ailesine dahil olan bir grup balık türünün ortak adıdır. Mızrağa benzeyen uzun ve sivri burunlara sahiptirler. Genellikle yüksek ağırlıklarda çıkan merlin balıkları 20 ile 180 arasından değişen bir kilograma sahiptirler. Şu ana kadar yakalanan merlin balıklarından en ağır olanı 708 kilogram çıkmıştır. Merlin balığı genellikle 60 cm uzunluğunda olmaktadır. Hilal şeklinde kuyrukları bulunmaktadır. Atlas Okyanusunda ve Pasifik Okyanusunda yaşamaktadırlar. Mavi, siyah ve beyaz renklerde türleri vardır. Merlin balıklarının çoğu diğer merlin balıklarına kendilerini göstermek için yükseklere atlamaktadırlar. 6 metre boy ve 800 kg ağırlığa ulaşabilen Siyah Merlin, en büyük Merlin türlerindendir. Benzerlikleri yüzünden halk arasında Kılıç balığı ile karıştırılmaktadır. Hemingway'in Yaşlı Adam ve Deniz adlı eserinde geçen balık Kılıç balığı (İng.: Swordfish) değil Merlin balığıdır (İng.: Marlin). Yelken balığı (İng.: Sailfish) ise aynı aileden başka bir balığın ismidir. Merlin balığının en çok dikkat çeken ve önemli özelliği ise dünyadaki en hızlı balık olmasıdır. Neredeyse çita kadar hıza ulaşır. Merlin balıkları levreksigillerdendir. Kılıç balığı ve Uskumrugiller ile akrabadırlar. Familya Istiophoridae Benadir Benadir (, ), Somali'nin illerinden biridir. İl ülkenin güneydoğusunda yer almaktadır. Yüzölçümü 370 km² olan ilin nüfusu 2014 yılı itibarı ile 1,650,227'dir. İlin merkezi aynı zamanda Somali'nin başkenti olan Mogadişu'dur. Benadir idari olarak 17 ilçeye ayrılmaktadır: Çakıl Taşları Çakıl Taşları aşağıdaki anlamlara gelebilir: Şarkı Şarkı, insan sesinin müzik aletleri yardımıyla oluşturduğu beste. Genellikle şiirsel ve uyaklı bir yapıya sahip olan şarkı sözleri, dini metin ya da nesir olarak da yazılabilmektedir. Genellikle tek bir şarkıcı tarafından seslendirilen şarkılar düet biçiminde, bir trio ya da müzik grubu tarafından da söylenebilmektedir. Emine ErdoÄŸan Emine Erdoğan (evlilik öncesi soyadı Gülbaran; d. 16 Şubat 1955, İstanbul), 12. Türkiye Cumhurbaşkanı Recep Tayyip Erdoğan'ın eşi. Aslen Siirtli olan Hayriye ve Cemal Gülbaran'ın kızıdır. Dedesi Hamdi Ali Gülbaran, Siirt’ten İstanbul’a göçmüş, Fatih’e yerleşmişti. Eğitimine Zeynep Kamil İlkokulu’nda başladı, daha sonra Mithatpaşa Akşam Sanat Okulu’na devam etti ancak buradan mezun olmadı. Emine Erdoğan, gençlik yıllarında aktif bir biçimde sivil toplum kuruluşlarında görev aldı. Ayrıca ‘İdealist Kadınlar Birliği’nin kurucu üyeleri arasında yer aldı. Emine Erdoğan "İdealist Kadınlar Birliği"'ne katıldı. Buradaki bir konferans çalışması esnasında Recep Tayyip Erdoğan ile tanıştı ve 4 Temmuz 1978 tarihinde evlendiler. Çiftin Ahmet Burak, Necmettin Bilal, Esra ve Sümeyye adlarında dört çocuğu bulunmaktadır. Gönüllülük bilincini arttırmak üzere hazırlanan ‘Toplum Kalkınmasında Gönül Elçileri’ projesini himaye eden Emine Erdoğan, çocuk istismarına karşı; "7 çok geç" gibi erken çocukluk eğitiminin önemini vurgulayan çeşitli kampanyalara da destek vermiştir. İTÜ Bilgisayar Mühendisliği Bölümü İstanbul Teknik Üniversitesi Bilgisayar Mühendisliği Bölümü (İTÜ BMB), Ayazağa yerleşkesinde Bilgisayar ve Bilişim Fakültesi bünyesinde yer alan bölümdür. Bölümde 4 yıllık lisans eğitiminin yanında bilgisayar mühendisliği ve bilgisayar bilimleri alanlarında yüksek lisans ve doktora eğitimi de verilmektedir. Bölüm bünyesinde bir de HP Yazılım Buluş Merkezi yer almaktadır. ABET Uluslararası Etkinlikler Konseyi bölümü ABD'de akredite edilen bilgisayar mühendisliği programlarına eşdeğer bulmuştur. İstanbul Teknik Üniversitesi'nde Bilgisayar Mühendisliği eğitimi, 1980 yılında Elektrik-Elektronik Fakültesi bünyesinde kurulan Kontrol ve Bilgisayar Mühendisliği Bölümü'nün bir ana bilim dalı olarak başlamıştır. 1997 yılında Bilgisayar Mühendisliği aynı fakültenin bir bölümü olarak yeniden yapılandırılmıştır. 2010 yılı itibarıyla İTÜ'de Bigisayar ve Bilişim Fakültesi kurulmuştur. Bölüm bu fakülte içinde yer almaktadır. Bölüme ait 7 tane laboratuvar vardır. Öğretim Üyeleri Misafir Öğretim Üyeleri Toryum-228 Toryum-228, toryumun izotopudur. 90 elektron ve protona sahiptir. Ayrıca 138 nötronu bulunmaktadır. Önceki adı Radyotoryum olan Toryum-228, bozunma zincirinin bulunması nedeniye toryumun izotopu olarak kabul edilmiştir. Yarı ömrü 1.9116 yıldır. Alfa parçacığı yayarak bozunan Toryum-228, radyum-224'e dönüşür. Th-228'in atomik ağırlığı 228.0287411 gram/moldür. Uranyum-232 alfa ışıması yaparak bu izotopa dönüşür VI. Henry, Bölüm 2 VI. Henry Bölüm 2 (İngilizce özgün adı: "Second Part of Henry the Sixth"), İngiliz oyun yazarı William Shakespeare tarafından yaklaşık olarak 1588-1592 yılları arasında yazıldığı kabul edilen bir tarihsel oyundur. Bu oyun üç bölüm olan VI. Henry oyunları (VI. Henry, Bölüm 1, VI. Henry, Bölüm 2 ve VI. Henry, Bölüm 3) ile birlikte III. Richard oyunlarından oluşan Shakespeare'in bir tarih oyunlar dörtlemesinin ikincisidir. "VI. Henry, Bölüm 1" İngiltere'nin kıta Avrupası'nda Fransa'da elinde bulundurduğu topraklarıni kaybetmesini ve Güller Savaşı'na yol açan çeşitli politik entrikaları konu almakta iken, ikinci oyun olan "VI. Henry Bölüm 2" kral VI. Henry'nin soyluların birbirleriyle çatışmalarını durdurmasının imkânsız olmasını, çok güvendiği danışmanı olan Dük Humpherey'nin ölümünü, York Dükü'nün güç kazanıp yükselmesini ve silahlı çatışmanın kaçınılmaz hale gelmesini konu etmektedir. Bu nedenle bu oyun Güller Savaşı'nın ilk silahlı ordular çatışması olan "Birinci St.Albans Çarpışması" 'nın (22 Mayıs 1455 de) başlaması ile son bulmaktadır. "VI. Henry Bölüm 2" oyunu için Shakespeare'in iki ana tarih eserini kaynak aldığı bildirilir. Bunlar Genellikle Shakespeare'in tarihsel oyunlarını yazmak için kullandığı ana kaynak "Holinshed"'in eseridir. Bilinmektedirki Holinshed tarihinin "Güller Savaşı" bölümlerini hazırlamak için ana kaynak olarak Edmund Hall'un eserini kullanmış ve hatta bu eserin büyük kısımlarını kendi eserine aynı cümleler halinde almıştır. Fakat iki eserin verdiği bilgiler ve ifade tarzları arasında olan farklılıklar bu iki eserin farklı olduklarını göstermeye yetişmektedir. Bu farklılıkların Shakespeare oyununa aksetmesi dolayısıyla edebiyat uzmanları Shakespeare'in oyununun baş kaynağının Hall'un eseri olduğunu ama bunun Holinshed eserinden ekstra bilgilerle takviye edildiğine hemfikirdirler. Shakespeare oyununda gerçeklerden ve Hall ve Holished'in eserlerindeki bilgilerden bazı önemli kısımlarda ayrılmıştır. Gerçekte ve Hall ve Holinshed'in belirttiği gibi, olayların zaman içindeki geçimi 4 yıl sürdüğü halde, Shakespeare Cade isyanı'nı, York'un İrlanda'dan dönüşünü ve I. St.Albans Çarpışmasını birbirini hemen takiben ve hatta iç içe geçmiş olarak oyununda vermektedir. Kraliçe Margaret ile Gloucester Düşesi Eleanor gerçekte hiç birbiri ile karşılaşmamıştır ve Eleanor, Margaret İngiltere'ye gelmeden 4 yıl önce büyücülük ithamı ile Londra'dan sürülmüştür. Buna karşılık Shakespeare'in oyununda bu iki kadın arasında karşıkarşıya bir şahsi mücadele olduğu gösterilmektedir. Shakespeare Richard Grafton (1569), "A Chronicle at large" adlı eserini de ek bir kaynak olarak kullandığı bildirilir. Bu eserin kaynağı da (Holinshead gibi) Hall'in eseridir ve bu da Hall'dan aynen alınmış kısımlar ihtiva etmektedir. Fakat bazı kısımlar sırf Grafton'a aittir ve bunlardaki bilgilerin Shakespeare oyununda bulunması (örneğin II. Perde 1.Sahnedeki "taklid bir mucize") Shakespeare'in Grafton'u da kaynak olarak kulladığına gösterge olmuştur. Eserin bazı kısımlarının diğer kaynakları şunlardır: William Baldwin, (1.ed:1559, 2.ed:1578) "Mirror for Magistrates" adlı şiir kitabındaki Anju'lu Margaret için bir şiir ve Robert Fabyan (1516), "New Chronicles of England and France" içinde Cade isyanı, Work'un İrlanda'dan dönüşü ve St.Albans Çarpışması olaylarının arka-arkaya oluşu ifadesi. Bu oyunun 1594 yılı başlarında hazırlanıp bitirildiği kuşkusuzdur; çünkü 12 Mart 1594de bu oyunun "kuatro ebadı"nda bir kopyası, o yıl sonunda Thomas Creede adlı basımevi tarafından basılmak ve Thomas Millington adlı bir kitapçı tarafından satılmak üzere, İngiltere'de basılan kitapları kayıt etme mercii olan "Kitap Baskıcıları Loncası Sicili (Stationers' Register)"'ne dahil edilmek için sunulmuştur. Bu kitabın uzunca olan açıklayıcı ismi şöyledir: Bun göre bu oyunun en son mümkün hazırlanma tarihi 1594 yılı başlarıdır. Fakat bu oyunun bu baskı için izin isteme tarihinden birkaç yıl önce hazırlanıp sahnelendiğine dair bazı delil bulunmaktadır. "Philip Heslowe Günlüğü" adlı o zamanlar tutulan bir günlüğe göre bu günlük yazarı 3 Mart 1592de Southwark'da bulunan "Rose Tiyatrosu"'nda "Lord Strange'in Tiyatro Trupu" tarafından sahnelenen "Harey Vj" (yani hatalı bir yazışla "Harry Vİ") adlı eseri izlemiştir. Bazı edebiyat kritikleri "VI. Henry Bölüm 2" ve "VI. Henry Bölüm 3" oyun eserlerinin "VI. Henry Bölüm 1"'den önce hazırladığını iddia etmektedirler. Fakat bu oyunlar, hangi sıraya göre ilk defa hazırlanıp sahnelenmişse sahnelensin, edebiyat otoriteleri bu VI. Henry üçlüsünün en son olarak 1592 başlarında bitirilmiş olduğuna hemfikirlerdir. Bu oyunun adının ne zaman "Bölüm 2" sözcüğünü de ihtiva ettiği de belirli değildir. 1623de basılan folyo ebadındaki versiyona kadar, bu oyunun basılan versiyonlarının hiçbiri VI. Henry oyununun ismi olarak "Bölüm 2" ismini taşımamıştır. Bu nedenle "Bölüm 2" adı Birinci Folyo editörleri John Heminges ve Henry Condell tarafından eklendiği kuşkusuzdur. Bu eserin 1594de basılan "kuatro versiyon" "Mücadele" metni iki defa daha basılmıştır: 1600 (kuarto ebadında) ve 1619 (folyo ebadında). 1600 metninin basımcısının adı Valentine Simmes'dir ve kitap satıcısı yine Millington'dur. 1619da basılan metin şimdi "Hatalı Folyo" adı verilen bir Thomsa pavier adlı kitap satıcısı için William Jaggard adlı basımcı tarafından bir seri Shakespeare eseri arasında hazırlanmıştır. Aynı metin 1595de "VI. Henry Bölüm 3" ile birlikte "oktavo ebadı"'nda basılmıştır. Günümüzde basılmış, yapımlanıp sahnelenen "VI. Henry Bölüm 2" eserinin metni ise 1623de "Altıncı Henry'in İkinci bölümü, Dük Humfrey'in ölümü ile birlikte (e Second Part of Henry the Sixt, with the death of the Good Duke Humfrey)" adı ile basılan "Birinci Folyo" metinine dayanmaktadır. Bu folyo edisyonun editörlerinin isimleri John Heminges ve Henry Condell idi. "Kralın etrafındakiler" "York Dükü'nün etrafındakiler" "Rica Dilekçesi ve Çarpışma" "Sihir" "Taklid bir Mucize" "Eleanor'un Kefareti" "Gloucester'un Katli" "Suffolk'un Katli" "Cade İsyanı" "Diğerleri" Oyun Kral VI. Henry'nin genç Margaret Anjoulu ile evlenmesi ile başlar. Margaret 4. Suffolk Kontu olan William de la Pole'ün koruduğu (belki de sevgilisi olduğu) bir kadındır ve Suffolk bu kadın dolayısıyla Kral'a etki yapmayı düşünmektedir. Fakat Suffolk ve Margaret'in bu planlarına en önemli engel Tahtın Koruyucusu ünvanlı Gloucester Dükü Humphrey'dir. Gloucester Dükü halk tarafından çok sevilmektedir ve Kral tarafından derince güvenilmektedir. Fakat Gloucester Dükü'nün durumu kendi karısı tarafından zayıflatılmaktadır. Çünkü Gloucester Düşesi kocasının Kral olmasını istemektedir. Bu azmi dolayısıyla Düşes, gizliden Suffolk'un bir casusu olan, bir adam tarafından yasak olan ölü ruhlarını çağrılması büyüsü ile uğraşmaya teşvik edilmiştir. Düşes bir ruh çağırma seansında bir ölünün ruhunu çağırıp ona sorduğu sorulara aldığı yanıtlar çok belirsiz olmuştur. Fakat bu kanunca yasaklanmış olan ruh çağırma seansı bitmeden devletin emniyet güçleri tarafından yakalanmış ve kanunen yasak bir hareket yaptığı için tutuklanmıştır. Sarayda yapılan yargılanması sonunda büyücülük yaptığı için Londra'dan sürülmüştür ve bu yargı Gloucester Dükü'nün otoritesini çok zedelemiştir. Bu entrikasında başarı kazanan Suffolk bu sefer Gloucester Dükü'nün gücünü tamamen elemine etmek hedefiyle Winchester Kardinalı Beaufort ve Somerset Dükü ile müttefik olmuştur. Suffolk Gloucester Dükü'nü vatan hainliği suçuyla itham eder ve bundan dolayı onu tutuklatırır. Fakat Gloucester hapiste yargıyı beklerken Suffolk iki katil kiralayarak onları Gloucester'i öldürmeleri için hapishaneye gönderir. Tam bu sıralarda ülkenin başka bir yerinde diğer bir gelişme ortaya çıkar. Aslının Kral III. Edward'ın üçüncü oğlundan geldiği bilinen 3. York Dükü kendinin meşru İngiltere Kralı olduğunu ve Kral VI. Henri'nin meşruiyet hakkının ise III. Edward'ın 4. oğlundan geldiği için krallığının meşru olmadığını Salisbury Kontu ve Warwick Kontuna açıklar ve onlar da 3. York Dükü'nün bu davasında ona destek vereceklerini bildirirler. Suffolk Kontu'nun Gloucester'in suikastla öldürülmesine neden olduğu ortaya çıkınca Londra'dan sürülme cezasına çarptırılır. Ona destek sağlayan Winchester Kardinalı ise bir ateşli hastalığa yakalanır ve bunun için Tanrısını lanetleyerek olur. Margaret Anjoulu, Suffolk'un sürgüne gönderilmesinden çok etkilenir ve onun çok zaman geçmeden geri dönmesini sağlamak için elinden gelen her şeyi yapacağına and içer. Fakat Suffolk'un İngiltere'den ayrılıp sürgüne gitmekte olduğu gemi korsanların hücumuna uğrar. Bu hücumda Suffolk öldürülür ve kesilmiş başı Margaret Anjoulu'ya gönderilir. Bu sırada İrlandada bir isyan çıkmıştır. Bu isyanı bastırmak için İrlanda'ya gönderilen bir ordunun komutanlığına York Dükü atanır. York İngiltere'den ayrılmadan önce kendine çok sadık olan bir subay olan Jack Cade ile gizlice bir komplo hazırlar. Jack Cade alelade halkı ayaklandıracaktı ve bu ayaklanmaya katılan halkın da meşru haklarını ilan edince York Dükünün kral olmasını destekleyip desteklemedikleri ortaya çıkacaktı. Jack Cade isyanından dolayı York Dükünü itham etmek de imkânsız olacaktı çünkü York Dükü ordusuyla İrlanda'da bulunacaktı. Jack Cade kendine düşenleri yaptı. Çıkardığı isyan ile etrafına alelade halktan büyük bir güruh toplamayı başardı ve Londra'yı eline geçirip kendini Londra Şehri lord başkanı (Lord Mayor) ilan etti. Fakat Kral VI. Henry'i tutanların başına geçirilen Lord Clifford Cade'in ordusunu oluşturan alelade halkı bu isyancıyı tutmanın uygun olmadığına inandırmayı başardı. Böylece Jack Cade isyancı ordusunu kaybetti ve Cade isyanı sona erdi. Jack Cade ise bundan birkaç gün sonra açlıktan kendini kurtarmak için bir adamın bahçesinin duvarını atlamaya çalışırken o kişi tarafından öldürüldü. Tam bu sırada York Dükü ordusuyla İrlanda'dan İngiltere'ye geri gelir. Kendine emir verilmeden geri gelişini Kralı'n baş danışmanlarından olan, Suffolk Düküne destek vermeği için ikiyüzlü olduğunu iddia ettiği Somerset Dükü'nü devlet idaresinden uzaklaştırmak olduğunu bildirir. Fakat Kral VI. Henry danışmanın uzaklaştırılmasını kabul etmez. Bunun üzerine York Dükü acuıktan açığa İntiltere tahtının meşru kralı kendinin ve varisleri olan oğulları Edward (gelecekteki Kral IV. Edward) ve Richard (gelecekteki III. Richard) olduğunu ilan eder. İngiliz asilleri ve halkı artık kimi tuttuklarını; yani Kral VI. Henry ve Lancaster Hanedanı'nı mı yoksa York Dükü ve York Hanedanını mı tutacakları üzerinde bir karar varmaları gereği açıkça ortaya çıkmıştır. İki taraf arasındaki ilk çatışma St. Albans'da olur. Yorklular bu muharebede galip gelirler. VI. Henry'nin başdanışmanlaraindna olan Lord Clifford York Dükü tarafından ve oğlu Somerset Dükü York'un oğlu Richard tarafından öldürülürler. Muharebeyi kaybetmiş ve aklını kaybedip çılgına dönmüş olan Kral VI. Henry karısı Margaret tarafından muharebe meydanından kaçırılarak Londra'ya gitmeye ikna edilir. Londra'ya kaçan bu gruba babası Lord Clifford'un öldürülmesinin intikamını almaya yemin etmiş olan olan genç yeni Lord Clifford'da katılır. Oyun York ordusunun Henry, Margaret ve genç Clifford'u yakalamak için harekete geçtikleri sırada sona erer. I. Perde II. Perde III. Perde IV. Perde V. Perde Akdamar Akdamar ÅŸu anlamlara gelebilir: Sounding the Seventh Trumpet Sounding the Seventh Trumpet, Avenged Sevenfold grubunun 2001 yılında yayınlanan albümüdür. Albümde "Streets" parçası hariç bütün şarkıları Avenged Sevenfold yazmıştır. Bütün şarkı sözlerini Matt Shadows yazmıştır. "To End The Rapture" şarkısının orijinal versiyonu piyano ile çalınmaktadır. Nesib Bey Yusufbeyli Nesib Bey Yusufbeyli, Azeri devlet adamÄ±, gazeteci. Nesib Bey Yusufbeyli 1881 yılında Gence'de doğdu. 1902 yılında Odessa Üniversitesi Hukuk Fakültesine girdi ama okulu bitiremedi. Çarlık yönetimimin, öğrencilerin başlatmak istediği yenilik hareketlerinden korkarak üniversiteyi geçici olarak kapatmasından sonra Nasib Bey, Kırım'daki Bahçesaray kentine gitti ve burada İsmail Gaspıralı'nın çıkardığı Tercüman Gazetesi'nde makaller yazmaya başladı. Ayrıca burada kendisi başrollerde oynayarak Azerbaycan dramaturglarının eserlerini sahneledi. 1908 yılında İstanbul'a giderek yayıncılık yaptı ve Türk Derneği cemiyetinin kuruluşunda emek harcadı. Kısa zaman sonra Şefika Sultan ile evlenerek bir süre İstanbul'da kaldı. 1909 yılında Gence'ye giderek şehir belediyesinde çalıştı. 1911 yılında Molla Nasreddin Dergisine ve gazetelere makaller gönderdi. Bazı cemiyetlerin faaliyetlerinin yakından takip etti. O sıralar Mehmed Emin Resulzade ile tanıştı ve ulusal anlamda siyasete adım attı. 1917 yılında Nesib Bey Yusifbeyli yakınları ile Gance'de Milli Federalistlerin Türk Partisi'ni kurdu. Yeni kurulan partinin esas talebi Rusya topraklarının milli muhtariyetler esasına göre teşkiliydi. 1917 yılının temmuzunda bu parti Mehmed Emin Resulzade önderliğide Müslüman Demokratik Müsavat Partisi ile birleşerek Musavat Partisi yani Eşitlik Partisi adıyla anılmaya başladı. Yeni partinin programlarında milliyetçi-federalistlerin esas talebi olan, Rusya'nın milli muhtariyetler esasında kurulması fikri savunuluyordu. Mehmed Emin Resulzade, Müsavat Partisi'nin genelbaşkanı seçildikten sonra Gence'de partinin temsilcisi Nesib Bey Yusufbeyli oldu. 1917 yılında Rusya'da bolşevikler yönetime geldikten sonra partinin iç tüzüğünde değişiklik yapılarak Azerbaycan'ın tam bağımsızlığı talep edilmeye başlandı. Nesib Bey Yusufbeyli Güney Kafkasya Parlamentosu'nun bir organı olan Güney Kafkasya Federatif Yönetimi'nde Millî Eğitim Bakanlığı yaptı. Azerbaycan Demokratik Cumhuriyeti döneminde Millî Eğitim Bakanlığı, Hükûmet Başkanlığı, İç İşleri Bakanlığı görevlerini yürüttü. 1920 yılında Azerbaycan'ın SSCB tarafından işgalinden ve komünist rejimin kuruluşundan sonra, Nesib Bey kendisine karşı olan takiplerden kurtulmak amacı ile Bakü'yü terk etti ancak 31 Mayıs 1920'de yolda katledildi. Lokal anestezi Lokal anestezi, vücudun sadece belirli bir bölgesini uyuşturan bir anestezi türüdür. Bu tür anestezi uygulandığında hasta uyanıktır. Bilinci yerindedir. Her şeyin farkındadır ama ağrı sızı hissetmez. Ameliyattan sonra 2-3 saat yemeğe ve içmeye dikkat göstermesi gerekir, dilini veya yanak bölgesini ısırıp zarar vermesin diye. İlacın dozuna bağlı olarak bazı yan etkiler görülebilir. En çok görülen yan etkisi başağrısıdır. Bunun dışında mide bulantısı ve yüksek ateş görülebilir. Cuma Camii YukarÄ±daki Tehlike Yukarıdaki Tehlike (İng: Skyline) , yönetmenliğini ve yapımcılığını Strause Kardeşler'in yaptığı 12 Kasım 2010'da gösterime giren bilimkurgu gerilim filmi. Oyuncu kadrosunda Eric Balfour, Scottie Thompson, Donald Faison ve David Zayas gibi isimler vardır. Los Angeles'ta herkesin gözlerini kamaştıran ışık hüzmeleri görülür ve daha sonra ateşte yanan odun misali herkes, bu hüzmelerin içine çekilmektedir. Gece ilerledikçe ışıkla birlikte herkes yer yarılmış içine girmiş gibi ortadan kaybolmaktadır ve Dünya dışı güçler yeryüzünün içine kapanık topluluğu insanoğlunu yok etmeye çalışmaktadır. Bu girdaba yakalanmamış bir grup insan ise hayatta kalmak için çetin bir mücadele vermek zorunda kalır. Film projesi Marina Del Rey'de Şubat 2010 ile 31 Mart arasında başladı. Yapımcılığını ve yönetmenliğini Strause Kardeşler yaptı. Onların kurduğu Hydraulx adlı şirket, filmin görsel efektlerini hazırladı. Oyuncu listesinde Eric Balfour, Donald Faison, David Zayas, Brittany Daniel ve Scottie Thompson gibi isimler vardır. 12 Kasım 2010'da filmin gösterime girmesi planlandı ve dağıtımcı şirket Universal Pictures'tır. Daha sonra tiyatral gösterimi Netflix'de yapılacaktır. 13 Ağustos 2010'da fragmanı, "Scott Pilgrim vs. the World" filmi ile birlikte yayınlandı. Berliner FC Dynamo Berliner FC Dynamo, Almanya'nın Berlin şehrinde kurulmuş futbol kulübü. Kulüp, 1953'te kurulan "Doğu Berlin" isimli takımın ardılıdır. Yeni ismiyle birlikte yeniden kuruluşu ise 1966 yılında gerçekleşmiştir. Takım iç saha maçlarını 1970 yılında inşa edilmiş olan Sportforum Hohenschönhausen'da yapmaktadır. Toplam 12,400 kişilik kapasiteye sahip olan stadyum, 1986 yılında açılan kompleks ile birlikte sürat pateni, atletizm ve bisiklet gibi birçok organizasyonu başarıyla düzenleyebilecek düzeye çıkarılmıştır. Dynamo Berlin'in ezeli rakipleri Dynamo Dresden, Türkiyemspor Berlin, Magdeburg, Sachsen Leipzig ve FC Union Berlin olmakla birlikte aralarında oynanan maçlar derbi olarak geçer. Aynı zamanda kulüp Hertha Berlin ve VfL Bochum ile de kardeş takımdır. Bugünkü kulübün öncüsü 1949'da "Sportgemeinde Deutsche Volkspolizei Berlin" (Berlin Alman Halk Polisi Kulübü) adıyla kuruldu. Mart 1953'te, bu takım Doğu Almanya'nın ikinci ligi olan DDR-Liga'da mücadele eden "SC Volkspolizei Potsdam"'ın yerine alındı. Potsdam ve Berlin takımları daha sonra resmi olarak birleşti ve 27 Mart 1953'ten itibaren "Sportvereinigung Dynamo" spor kulübünün bir parçası haline gelerek "SG Dynamo Berlin" adı altında mücadele etmeye başladı. 1953-54 sezonunda 14. olduktan sonra takım üçüncü lig olan Bezirksliga Berlin'e düştü. Kulüp 1 Ekim 1954'te "Sport Club Dynamo Berlin" adını aldı. 1954'ün sonlarında Doğu Almanya'nın başarılı takımlarından "Dynamo Dresden" futbolcuları, Berlin'de çekişmeli bir futbol ortamı yaratmak için başkente çağrıldı ve Dresden şehrinin takımı ikinci takımının futbolcuları ile yola devam etmek zorunda kaldı. Berlin eibi ise 1957'de DDR-Liga'ya geri döndü ve aynı sene şampiyon olarak birinci lig DDR Oberliga'ya çıktı. "Dynamo", 1950'li yılların sonu ve 60'ların başında ligi birçok kez ilk üçte bitirip, 1959'da FDGB-Pokal'ı kazandı. Ancak, 1963'te takım başarısını yitirmiş ve 1967'de küme düşerek tekrar alt liglerde oynamaya başlamıştı. Kulüp 15 Ocak 1966'da "Berliner Fußballclub Dynamo" (BFC Dynamo) adıyla yeniden kuruldu ve ülkede futbol sistemin değişmesi ile birlikte spor kulübü yerine bir futbol kulübüne döndü. "Dynamo Berlin" bir sezonluk aradan sonra hemen birinci lige döndü ve Doğu Almanya'yanın Stasi (gizli polis) başkanı Erich Mielke'nin başkanlığı döneminde maçlarının ayarlanması sayesinde ünlendi. DDR-Oberliga'da mücadele eden "BFC", 1979-1988 yılları arasında ayarlanmış hakemlerin etkisi, diğer takımlardan usulsüz futbolcu transferleri ve diğer sportmenlik dışı davranışlar ile 10 sene üst üste şampiyonluk yaşadı. "Dynamo", Berlin'deki vatandaşlar tarafından çok sevilmeyip, takıma karşı duyulan nefret ülkeyi yöneten Politbüro'ya duyulan tepkinin resmi olmayan bir gösterimi olarak görülüyordu. 1-1 biten "Dynamo" ve "Lokomotive Leipzig" arasındaki 1986 şampiyonluk maçında manipülasyon olduğu iddia edilmiş ve ülke çapında protestolara neden olmuştu. Ancak sadece hakem Bernd Stumpf ceza aldı. Almanya'nın 1990'da birleşmesinden sonra, takım kötü anılan geçmişinden kurtulmak için "FC Berlin" adını aldı. (1991-92 sezonunda yeni Alman futbol sisteminde üçüncü lige yerleştirilmişti.) ama 1999'da tekrar "BFC Dynamo" adına döndü. Güçlü bir başkan desteği olmayan takım kısa sürede daha da düşük liglere düşüp 2000-01 sezonundan itibaren dördüncü ve beşinci liglerde mücadele etti. Takım 2001-02 sezonunda iflas etti ama Almanya Futbol Birliği tarafından sezon içinde geri kalan maçlarını "zorunlu hazırlık maçları" olarak oynadı. Maçlar, puan durumunu etkilemedi ve takım geride kalan tecrübesiz futbolcuları ile oynadıkları bu maçlarda ağır yenilgiler aldı. 2004'te beşinci lig Verbandsliga Berlin'de şampiyon olan takım, 2004 yılında dördüncü lig Oberliga Nordost-Nord'a çıktı. 2008-09 sezonunda beşinci seviyeye düşürülen bu ligde üst sıralarda yer almasına rağmen, bir üst lige yükselemedi. 2004'te Almanya Futbol Birliği (Deutscher Fussball Bund or German Football Association), Bundesliga tarihinin en başarılı takımlarını ödüllendirmek için yıldız sistemine geçti. 3 şampiyonluğa sahip takımlara bir, beş şampiyonluğa iki, on şampiyonluğa ise üç yıldız verilmesi kararlaştırıldı. "Dynamo Berlin", Doğu Almanya şampiyonluklarının sayılması için başvuru yapsa da cevap alamadı. . Bu nedenle takım, kendi kararları ile formalarına üç yıldız ekledi. Şampiyonluklarının tartışmalı olması ve federasyonun Doğu Almanya şampiyonluklarını resmi olarak tanımaması nedeniyle, Dynamo'nun bu kararı çok tartışıldı. Bu tartışma "Dynamo Dresden" (8 şampiyonluk), "Vorwärts Berlin" (6), "SC Wismut Karl Marx Stadt", "FC Carl Zeiss Jena", ve "Magdeburg" takımlarının da yıldız için istekte bulunması ile alevlendi. Futbol Federasyonu bu tartışmalar sonrası, 1903'teki ilk ulusal şampiyonluktan beri bütün ulusal şampiyonaları tanımaya karar verdi. Bunun içinde Doğu Almanya şampiyonlukları ve 1974'ten itibaren bütün kadın futbolu şampiyonlukları da vardı. Ayrıca, şampiyonluk yıldızlarının formalara nasıl yerleştirileceği de belirlendi. Federasyon, şampiyonluk yıldızlarının nasıl kullanılacağını yönetmekte ve yıldızları takmadan önce federasyondan onay almak zorundadır. Dynamo, bu değişimlerden itibaren yıldızlarını federasyonun belirlediği standartlara göre taşımakta, websitesinde ise içinde 10 yazan bir yıldız kullanmaktadır. Nunivak Çupikçesi Nunivak Çupikçesi (kendilerince "Cugtun" ; İngilizce "Cup'ig" ya da "Nunivak Cup'ig, Nunivak Cux"), Alaska'da, Nunivak Adasında Nunivak Çupiklerinin konuştuğu Yupik dilleri kolundan bir Eskimo dili olan Yupikçenin bir şivesi. Nunivak adasında konuşulan Nunivak Çupikçesi, ada izolasyonu sonucu Yupikçenin en farklı lehçesi olup ayrı bir dil gibi nitelendirilir ve Nunivak'taki okulda öğretilir ve yazıya geçirilir. Nunivak adasında Mekoryuk kasabasında yaşlılarca konuşulmaktadır. Dünyada yalnızca tek bir okulda, Aşağı Kuskokwim Okul Bölgesine (LKSD "Lower Kuskokwim School District") bağlı olan Mekoryuk'taki okulda ("Nuniwarmiut School" PK-12) Nunivak Çupikçesi "yabancı dil" gibi öğretilmektedir. Çocuklar anadillerini bilmedikleri için evde konuşamıyorlar, okulda sonradan öğreniyorlar. Okulun 32 öğrencisi var. Alaska Yerli Dil Merkezi tarafından Yupikçeden ("Yup'ik") ayrı olarak Nunivak Çupikçesi ("Cup'ig") ile de ders kitabı yayımlanmaktadır. Nunivak Çupikçesinin tehdit altındaki dillerden olduğu Alaska Yerli Dil Merkezi (ANLC) tarafından da belgelenmiştir. Michael Krauss tarafından 1975 yılında yapılan tespite göre "bazı çocuklar Çupikçeyi konuşabiliyor" denilirken, 1982 yılında ise "çocukların hiçbiri Çupikçeyi konuşamıyor" olmuştur. Nunivak Çupikçesi, Eskimo - Aleut dillerinin tipik görünümünü sergiler: Ã–rnek metin: Rus Alaskası döneminde (1733 - 1867) 1821 yılında ilk kez Ruslarla ve Rusçayla karşılaşan Yupiklerin dillerinde Rusça alıntılar günümüzde de canlılığını sürdürür: Skyline (anlam ayrımı) Skyline, Türkçesi ufuk çizgisi olan İngilizce sözcük. Şu anlamlara gelebilir: 2010 FIVB DÃ¼nya Grand Prix 2010 World Grand Prix, 1993 yılından beri her yıl düzenlenen bu turnuvanın on sekizincisidir. 12 takımın katıldığı turnuva 6 Ağustos’da başladı ve 29 Ağustos’ta sona erdi. Takımlar dörderli üç gruba ayrıldı ve kendi aralarında tek devreli lig usulü karşılaştılar. Maçlar São Carlos, Gdynia, Çengdu, Bangkok, Makao, Okayama, Hong Kong, Taipei ve Tokyo’da oynandı. Toplam 54 maçın oynandığı turnuvada her takım dokuzar maç yaptı. Bu maçlar sonucunda ilk beş sırayı alan takımla ev sahibi Çin Ningbo’da final maçları oynadılar. Tek devreli lig usulü yapılan maçlar sonucunda en fazla puan toplayan ABD, bu turnuvayı 3. kez kazanmış oldu. Tarık Eyyub olayı Tarık Eyyub Olayı, Irak’ın işgali sırasında 8 Nisan 2003 tarihinde başkent Bağdat’taki El Cezire televizyonu merkezine ABD Hava Kuvvetleri tarafından düzenlenen hava saldırısını anlatır. Saldırı sonucu Filistinli gazeteci Tarık Eyyub hayatını kaybedecektir. El Cezire televizyonunun yeri ABD Silahlı Kuvvetleri tarafından bilinmekte olduğu için olay bir kazadan çok muhalif bir basın kurumuna saldırı olarak tanımlanmaktadır. 1968 yılında Kuveyt’de doğan Filistin asıllı Tarık Eyyub (Arapça: طارق أيوب‎) Kalküta Üniversitesinde eğitim gördü. 1998 yılından başlayarak basın muhabirliği ve gazetecilik yapmaya başladı. Jordan Times gazetesinin ardından Fox News ve El Cezire’de görev yaptı. 8 Nisan 2003 tarihinde Eyyub ve kameramanı Zuhair al-Iraqi El Cezire televizyonunun Bağdat’taki merkezinin çatısından ABD askerleri ile Irak askerleri arasında sürmekte olan çatışmaları çekerek yayınlıyorlardı. Sabah 07:45 sularında ABD Hava Kuvvetlerine bağlı bir A-10 Thunderbolt II savaş uçağı El Cezire merkezine doğru ilerler. Uçaktan ateşlenen iki roket binanın çatısında görev yapmakta olan gazetecileri vuracak, Eyyub derhal ölürken Zuhair yaralanacaktır. El Cezire’deki Arap çalışanlar saldırıyı personellerine karşı doğrudan ve bilinçli bir saldırı olarak değerlendirerek protesto edecektir. ABD yetkilileri ise yaptıkları açıklamada saldırının bir kaza olduğunu açıklarken binadan ateş açıldığını iddia edecek ancak buna dair kanıt sunmayacaklardır. Aynı gün basın muhabirlerine karşı yaşanan diğer olaylar ABD’nin Bağdat’ın işgali sırasında görev yapan basın muhabirlerine karşı planlı saldırılar düzenlediği iddialarını güçlendirmektedir. İlk olarak Bağdat’taki Abu Dhabi TV binası vurulur. Sonrasında ise ABD tankları Filistin Oteline ateş açarak burada görev yapmakta olan Reuters kameramanı Ukraynalı Taras Protsyuk ile Telecinco muhabiri İspanyol Jose Couso’nun ölümüne sebep olur. Saldırılardan sonra ABD yanlısı Arapça yayın yapan "Nahwa Al-Hurrieh" (Türkçe: Özgürlüğe Doğru) adlı haber kanalının yayın hayatına girmesi ise dikkat çekicidir. Yönetmenliğini Jehane Noujaim’in yaptığı 2004 yılına ait Control Room adlı belgesel, saldırıyı olay sırasında El Cezire binasında olanların gözünden anlatır. Metropolis (antik kent) Metropolis, kuruluşu günümüzden yaklaşık 5000 yıl öncesine dayanan, İzmir'in Torbalı ilçesinin 5 km güneybatısında bulunan bir antik kenttir. Metropolis Antik Kenti, İzmir ili, Torbalı ilçesi sınırlarında Yeniköy ve Özbey mahalleleri arasında bir tepenin üzerinde yer almaktadır. Antik Ionia Bölgesi'ne dahil kent, Efes’e 30 km, İzmir'e ise 40 km uzaklıkta olup, Küçük Menderes (Kaystros) havzasına hakim konumdadır. Metropolis, “Ana Tanrıça Kenti” anlamına gelmektedir. Μετηρ Δαλλησια (Meter Gallesia) isimli Ana Tanrıça’ya (daha bilinen adıyla Kybele) ait bir kült yeri işlevi gören kutsal mağara, kentin 5 km. kadar kuzeyindeki Uyuzdere Mevkii’nde bulunmaktadır. Mağarada yapılan arkeolojik kazılarda çok sayıda pişmiş toprak Ana Tanrıça heykelciği bulunmuştur. Bunun yanı sıra kent sikkeleri üzerinde rastlanılan Ana Tanrıça betimleri de bu görüşü doğrulamaktadır. Metropolis Antik Kenti'nde ilk araştırmalar 1970li yıllarda Prof. Dr. Recep Meriç tarafından yürütülmüştür. Araştırmaların ardından 1989 yılında başlayan arkeolojik kazı çalışmaları 2007 yılından bu yana Yrd. Doç. Dr. Serdar Aybek tarafından yürütülmektedir. Metropolis Antik Kenti'nde gerçekleştirlen kazı ve araştırma çalışmaları T.C. Kültür ve Turizm Bakanlığı, Manisa Celal Bayar Üniversitesi, Torbalı Belediyesi, Sabancı Vakfı ve MESEDER (Metropolis Sevenler Derneği) tarafından desteklenmektedir. Erken Tunç Çağı’ndan itibaren yerleşim gördüğü saptanan Metropolis Antik Kenti’nde 1989 yılından beri devam etmekte olan arkeolojik kazılar sonucu tiyatro, bouleuterion (meclis yapısı), stoa (üstü kapalı gezinti yolu), latrina (genel tuvalet), hamam-gymnasium kompleksi, atrium’lu ve peristylli evler (ortasında sütunlu bir avlu ve havuz bulunan konut tipi), hamam-palaestra kompleksi (güreş alanı) ortaya çıkarılmış ve bu yapıların bir kısmında restorasyon çalışmaları tamamlanmıştır. Kentin akropolisinde yürütülen arkeolojik kazı çalışmaları sırasında burada Erken Tunç Çağı ve Orta Tunç Çağı’na ait bazı seramik parçaları ile taş baltalar ve Hitit Dönemi ile çağdaş bir mühür ele geçmiştir. Hellenler'e ait yerleşim ise MÖ 9. yüzyıldan sonra akropolis üzerinde kurulmuştur fakat kent asıl gelişimi MÖ 3. yüzyılda göstermiştir. Özellikle MÖ 2. yüzyılda kent Pergamon Krallığı’nın himayesinde büyük gelişme kaydetmiş, tiyatro, bouleuterion ve stoa gibi anıtsal yapılar bu dönemde inşa edilmiştir. Yoğun bir kentleşme etkinliğinin gözlendiği bu dönemi de Roma İmparatorluğu Dönemi izlemiştir. Tarih sahnesinde Metropolis ismi yine bu dönemde Aristonikos isyanına karşı Romalıların yanında yer almasıyla anılmaya başlar. Bu dönemde Roma İmparatorluğu geleneğinde zengin evleri de yapılmaya başlanmıştır. Geç Antik Çağ'da Metropolis bir piskoposluk merkezi haline gelmiş, ancak savaşlar ve ekonomik nedenlerden dolayı küçülmeye başlayan kentte savunma amaçlı bir kale inşa edilmiştir. 14. yüzyıldan itibaren bölgenin Aydınoğulları Beyliği’nın eline geçmesiyle beraber Metropolis kenti de Aydınoğulları Beyliği idaresi altına girmiş ancak kent eski konumunda daha fazla yaşayamamış ve Torbalı’ya taşınmıştır. Torbalı adı, Metropolis adının yüzyıllar içinde söylenip değişerek günümüze gelmiş biçimidir. Osmanlı Dönemi'nde de bölge “Kızılhisar” olarak adlandırılmıştır. Kitaplar Makaleler Masahiro Nonaka Masahiro Nonaka 1968,Hiroshima doğumlu Japon ses sanatçısıdır.Herhangi bir kurumla ilişkisi yoktur.Özellikle The King of Fighters serilerindeki Kyo Kusanagi rolüyle büyük sükse yapmıştır.Ayrıca Nonaka bir başka SNK oyunu olan Samurai Showdown'da da Basara karakterini seslendirmiştir.Eski ve popüler bir Japon radyo programı olan Game Dra Night'ta da DJ'lik yapan Nonaka'nın kariyeride şu şekildedir ; NDA NDA İngilizce "non-disclosure agreement" kelimelerinin baş harflerinden oluşmuş, Türkçeye kabaca "Gizlilik anlaşması" olarak çevrilebilecek hukuki bir terimdir. Bir gizlilik anlaşması, en az iki taraf arasında akdedilir. Bu tür anlaşmalar, bir ilişki sebebi ile taraflardan birinin ticari ya da mesleki sırlarının diğerine verilmesi gerektiğinde yapılır. Örneğin bir yazılım firmasının bir müşterisine yapacağı yazılım sebebi ile öğreneceği "kamuya açık olmayan bilgileri" başkaları ile paylaşmamasını sağlar. NDA'lar özel ya da tüzel kişiler arasında akdedilebilir. Kimi özel durumlarda bu anlaşmanın ihlali, yani firmaya özel bilgilerin üçüncü partilerle paylaşılması durumunda uygulanacak cezai yaptırımlar bulunmaktadır. Diğer bir kullanımı da, bir üreticinin patentle korunmakla birlikte kullanıcıya vereceği ve ürünün kullanılabilmesi için gerekli bazı yayımlanmamış bilgileri vermeden önce imzalanan türüdür. Bu tür anlaşmalar çok zaman bir ücret karşılığı imzalanır. Alaska Yerli Bölge Şirketleri Alaska Yerli Bölge Şirketleri (İngilizce "Alaska Native Regional Corporations") ya da ANCSA Şirketleri ("ANCSA Corporations"), ABD'nin Alaska'yı 1867 yılında Ruslardan satın almasından bu yana 100 yıldır çözülemeyen yerlilerinin (Eskimo ve Kızılderililerin) toprak taleplerini çözmek üzere ABD Kongresinde 18 Aralık 1971 tarihinde başkan Richard Nixon tarafından imzalanarak yürülüğe giren ve ABD tarihinin en büyük toprak talebini karşılayan yasa olan Alaska Yerli Talepleri Çözümleme Yasası (ANCSA , "Alaska Native Claims Settlement Act") gereğince kurulan 13 yerli bölge şirketi. ANCSA yasasıyla 12 coğrafi bölgeye ("geographic region") ayrılan Alaska'da 12 yerli derneği ("native association") kurulmuş ve bu derneklerin ön çalışması doğrultusunda 12 bölge şirketinin ("regional corporation") kurulması sağlanmış ve sonra da bunlara bağlı 220 kadar da köy şirketi ("village corporation") ya da kent şirketi ("urban corporation") oluşturulmuştur. 13. şirket, Alaska'da yerleşik olmayan yerliler içindir. Yasanın uygulama başlangıcı olarak bölge sakinlerinin ikamet, nüfus ve arazi kaydını tutmakla sorumlu 12 yerli derneği ("native association") kuruldu. Köy nüfuslarıyla orantılı olarak çevre araziler de köyün malı olarak kabul edildi. Kayda geçirilenler bölge ve köy şirketlerine hissedar yapıldılar. Hissedarlar yasadan dolayı alacakları parayı köy şirketlerinden, köy şirketleri de bölge şirketlerinden aldılar. Köy şirketleri topraklarının yüzey hakkına sahiptir, fakat bölge şirketleri hem köy şirketlerinin hakkına hem de toprakların yeraltı hakkına sahiptir. Bölge şirketlerine bağlı olarak 220 ("yasadaki rakam") kadar köy şirketi ("village corporation") ya da kent şirketi ("urban corporation") oluşturulmuştur. Duelfer Raporu Duelfer Raporu, 30 Eylül 2004 tarihinde "Iraq Survey Group" (ISG) tarafından yayınlanan rapordur. 2003 yılındaki Irak’ın işgalinden sonra ülkede faaliyet göstererek kitle imha silahları arayan grup hazırladığı raporda, ABD Başkanı George W. Bush başta olmak üzere ABD hükûmeti tarafından iddia edilenin aksine Irak’da kitle imha silahı bulunmadığını açıklayacaktır. Irak’ın 2003 yılındaki işgalinden sonra oluşturulan ve bu ülkeye gönderilen grup işgal için en önemli gerekçelerden olan kitle imha silahlarını bulmak için çalışır. Grup Pentagon ve CIA tarafından bir araya getirilen 1400 üyeli uluslararası bir takımdır. ISG bileşeninin çoğunu ABD vatandaşları oluştururken, grup içinde İngiliz ve Avustralyalılar da vardır. Bu kişiler arasında askeri ve sivil istihabaratçılar, kitle imha silah uzmanları, özel güvenlik şirket üyeleri vb bulunmaktaydı. Körfez Savaşı sırasında silah denetçisi olan David Kay grubun başkanı olarak tayin edilmişti. Kay’in istifasından sonra göreve Charles Duelfer gelecektir. Grup bileşenleri ve yapısı gereği ABD istihabaratıyla bilgi paylaşımı halindeydi. Irak’da görev yapmaya başlayan grup Birleşmiş Milletler silah denetçilerinden oluşan Hans Blix başkanlığındaki UNMOVIC ve Muhammed El Baradey başkanlığındaki Uluslararası Atom Enerjisi Kurumu görevlilerinden kitle imha silahı arama görevini devralır. 30 Eylül 2004 tarihinde ayınlanan raporda aşağıdaki bulgular kamuoyu ile paylaşılır: Grubun atanmış başkanı konumunda olan David Kay yapılan araştırmalar sırasında savaştan önceki Irak'taki kitle imha silahlarına dair neredeyse tüm istihbaratın yanlış olduğunu görerek istifa edecektir. CIA Başkanı George Tenet, kendisini uyarmasına rağmen istifa yaşanacaktır. Kurum özellikle Pentagon ve CIA tarafından bir araya getirilmiş olmasına rağmen bu kurumların istemediği şekilde bir rapor kaleme almıştır. Irak'a saldırmak için kitle imha silahlarının varlığını bahane eden başta ABD Başkanı Bush ve Birleşik Krallık Başbakanı Tony Blair olmak üzere liderler raporun ardından kamuoyuna yaptıkları açıklamalarda kitle imha silahları olmasa da Saddam Hüseyin rejiminin devrilmesinin olumlu bir gelişme olduğunu iddia edeceklerdir. William Orbit William Orbit (doğum William Mark Wainwright, 15 Aralık 1956) İngiliz müzisyen, besteci ve kayıt prodüktörü,en çok Madonna'nın "Ray of Light" albümündeki işiyle bilinir. Ayrıca kendisi birkaç yayınlanmamış Madonna şarkısının ortak-prodüktörlüğünü yapmıştır. Blur grubunun 13 albümünün prodüktörlüğünü yapmıştır.Ve bu albümdeki birkaç şarkının kurgusunu yapmıştır. Whenever, Wherever Whenever, Wherever, Shakira'nın 3. stüdyo albümü Laundry Service için yazdığı, yapımcılığını yaptığı ve seslendirdiği şarkıdır. Shakira'nın kariyerindeki en başarılı 2. şarkıdır (Hips Don't Lie'ın arkasında). Şarkının bir de İspanyolca kaydedilmiş hali var; "Suerte", Türkçede "Şans" anlamına gelir. Single, çok büyük bir hit olmuş ve 29 ülkede 1 numaraya yerleşmiştir. 2002'nin en çok satan şarkısı ve en büyük hitidir. 9 milyon satarak son 10 yılın en çok satan şarkılarında ilk 3'e girmiştir. 2000'li yılların en iyi ve en başarılı şarkılarındandır. Şüphesiz şarkının başarısında en büyük rol müzik videosuna aittir. Müzik videosu o dönem birçok ödül almıştır hatta Los Premios MTV Latinoamerica ödüllerinde Yılın Videosu seçilmiştir. Klibin yönetmenliğini Francis Lawrence yapmıştır. Klip kısa bir sürede birçok müzik programlarında yayınlanmıştır. Ayrıca bu video MTV TRL'de yayınlanan ilk Shakira videosudur. MuchMusic adlı TV programında da 1 numaraya yerleşen klip 2002 yılında Latin Grammy ödüllerinde "Best Short Form Music Video" ödülünü almıştır. Müzik videosu hakkında bilgi vermek gerekirse, videoda Shakira en başta bir denizin içinde belirir. Sonra bir iskeleye çıkar. Videonun ilerleyen bölümlerinde Shakira bir çölde görülür.Atların arasında dans eder ve sonra bir bataklığı andıran yerde video devam eder.En sonunda da Shakira kendisini bir dağın zirvesinden denize bırakır. Video da orada biter. Japan (EICP 53) Europe (671913 3) Suerte Europe (671913 9) Gökhan Aydaş Gökhan Aydaş (d. 15 Mayıs 1989, Fatih), Türk futbolcudur. Elazığ Belediyespor'un sözleşmeli futbolcusu. Aydaş, futbola 11 yaşında 2000'de Gaziosmanpaşa'da başladı. 5 sene bu takımda forma giydikten sonra Beşiktaş'a transfer oldu. 2005-06 sezonunda Beşiktaş A2 formasını giymeye başladı. 2006'da Jean Tigana'nın Fransa kampına götürdüğü genç isimlerden biri oldu. Aydaş, özellikle 2007-08 sezonunda A2'nin değişilmez isimlerinden oldu. 2008-09 sezonu öncesi Beşiktaş'la profesyonel sözleşme imzalayan Aydaş, sezonu TFF 2. Lig ekiplerinden Akçaabat Sebatspor'da kiralık olarak geçirdi. 2009-10 sezonunda ise 3. Lig ekiplerinden Torbalıspor'da kiralık forma giydi. 2010-11 sezonunda da Beşiktaş kadrosunda düşünülmeyen Aydaş, 2. Lig ekiplerinden Bugsaşspor'da kiralık oynamakta. Gökhan Aydaş, 2006-08 arasında 11 kez millî takımlara çağrıldı. 8 Ağustos 2006'da Rusya ile oynanan hazırlık maçında ilk kez U-18 forması giydi. 2 gün sonra ise Rusya ile oynanan ikinci hazırlık maçında 41. dakikada oyuna giren Aydaş, 2 gol kaydetti. Bu goller dışına Lüksemburg'a da yedeklerden oyuna girip bir gol attı. 2007'de Valentin Granatkin Turnuvası'na giden kadroda yer aldı. Türkiye'nin ikinci olduğu turnuvada Aydaş, 5 maçta da yedeklerden oyuna dahil oldu. Mayıs 2008'de ise Rusya ile oynanan iki hazırlık maçında forma giyip, ilk ve son kez U-19 formasını giymiş oldu. Nisur Meydanı Olayı Nisur Meydanı Olayı, Irak’ın işgalinin ardından başkent Bağdat’taki Nissour Meydanına ABD kökenli silahlı özel güvenlik şirketi Blackwater mensuplarının Iraklı sivillere saldırarak 17 kişiyi öldürdüğü olaydır. Olay, Bağdat’ın batısındaki bir toplantıya giden ABD Dışişleri Bakanlığı yetkililerinin konvoyunu koruyan özel güvenlik şirketi üyeleri tarafından gerçekleştirilmiştir. Olayın ardından silahlı özel güvenlik şirketlerinin varlığı sorgulanmış, Blackwater şirketi kurumsal adını "Xe Services" olarak değiştirmek zorunda kalmış ve şirketin Irak’ta çalışma izni askıya alınmıştır. ABD Dışişleri yetkililerini taşıyan konvoy Nissour Meydanına yaklaştığında içinde bir kadın ve genç oğlu olan bir Kia marka araba yolun yanlış şeridinde yavaş ilerlemektedir. Irak trafik polisi yaklaşan konvoyu görür ve arabaya yolu boşaltması için uyarı yapar. Irak polisinin raporuna göre bundan sonra konvoyun güvenliğini sağlayan Blackwater üyeleri uyarı ateşi yaptıktan sonra arabaya ateş açılır ve içindeki iki kişi olan Ahmed Haithem Ahmed ve annesi Mohassin öldürülür. Konvoydan olay yerine atılan gözyaşartıcı bombalar Irak polisi tarafından el bombası sanılmış ve konvoya karşı ateş açılmıştır. Bu ateşe ise konvoydan şiddetli şekilde cevap verilmiştir. Olay sırasında çok sayıda kişi hayatını kaybedecek ve etraftaki araçlar ve binalar hasar görecektir. Bölgedeki Blackwater şirketine ait iki helikopterden de ateş açıldığı görgü şahitleri tarafından iddia edilmiştir. Olayın ertesi günü Blackwater şirketinin Irak’ta çalışma izni askıya alınır. ABD Dışişleri Bakanlığından yapılan açıklamada olay sırasında masum insanların hayatlarını kaybettikleri belirtilirken ordudan yapılan açıklamada Blackwater güvenlik görevlileri tarafından aşırı ve gereksiz güç kullanıldığı ifade edilir. Irak hükûmeti tarafından yapılan açıklamada ise hiçbir şekilde tehdit edilmeyen güvenlik görevlilerinin sivilleri hedef aldığı ve olayla ilgili suçluların cezalandırılacağı açıklandı. Olayla ilgili yapılan çok sayıdaki soruşturmadan FBI soruşturmasındaki bulgularda Blackwater şirketi suçlu bulunmuştur. Irak hükûmeti Blackwater güvenlik şirketi üyeleri ABD vatandaşı oldukları için yasal kovuşturma yapamamış ve ülkedeki ABD Silahlı Kuvvetleri ile özel güvenlik şirketlerinin Irak kanunları karşısında dokunulmazlıkları çarpıcı şekilde gözler önüne serilmiştir. Pentagon’dan yapılan açıklamada ise Savunma Bakanlığının özel güvenlik şirketi üzerinde denetim yetkisi olduğu ancak bunu uygulayacak zemini bulunmadığı itiraf edilir. ABD Temsilciler Meclisinde onaylanan yeni bir yasa tasarısıyla artık savaş bölgelerinde faaliyet gösteren özel güvenlik şirketleri buralarda işlenen suçlara dair ABD mahkemelerinde yargılanabilecektir. Olayda hayatını kaybeden üç Irak vatandaşı Ali Kinani, Abrahem Abed Al