olarak adlandırılmaktadır. Bu yanetki dutasterid kullanımında, finasterid kullanımına oranla çok daha fazla bildirilmiştir.) Dutasterid, yarılanma ömrü finasteride göre çok daha uzun olan bir ilaçtır. Bu yüzden, uzun süre dolaşımda kalması birçok insanda karaciğeri yorabilmekte ve karaciğer enzim değerlerini yükselterek, alkolden bağımsız olarak karaciğer yağlanmasına sebebiyet verebilmektedir. Belli miktarda sebum salgısı sağlıklı bir cilt için çok gereklidir. Sebum salgısı DHT'nin kontrolü altındadır. DHT azaldığı ya da hiç olmadığı zaman, sebum salgılanamayacak ya da yetersiz düzeyde salgılanacak ve bu durum cilt kuruluğuna ve hatta nemsiz kalan cildin erkenden kırışıp yaşlanmasına yol açacaktır. Her ne kadar kas üstünde anabolik etkiyi sağlayan androjen testosteron olsa da, DHT'nin azaldığı ya da hiç olmadığı durumlarda kasların kıvrımlılığı, sertliği ve güçlülüğünün bariz bir biçimde azaldığı bilinen bir gerçektir. Testosteron'dan çok daha güçlü bir androjen hormon olan DHT'nin kasa olan olumlu etkisi, testosterondan az değildir ancak kasa olan faydası mekanizma açısından testosteron'dan daha farklıdır. Erkek fetus gelişiminde teratojenik etki gösterilmiştir. 5-alfa redüktaz eksikliği benzeri bir etki yapmaktadır.Çünkü tip 2 DHT sentezi bloke edilmektedir. ESPN America ESPN America, Kanada ve ABD'deki profesyonel sporlara odaklı bir İngiliz televizyon kanalıdır. Aralık 2002 yılında kanal NASN (North American Sports Network) adı altında yayına başlamıştır. Fakat 31 Ocak 2009 tarihinde kanalın adı ESPN America olarak değiştirilmiştir. Birçok ülkede uydu üzerinden, kablolu televizyon ile ve IPTV üzerinden izlenebilmektedir. 28 Ekim 2009 tarihinde 16:9 formatında yayına geçmiştir Yayın bölgesi Avrupa, Afrika ve Orta Doğu'dur. Türkiye'de ilk olarak Digiturk platformunda yayına başlamış fakat sonradan bu platform'dan yayınlarını sona erdirerek D-Smart platformundan yayınlarına tekrar başlamıştır. Sonrasında da IPTV platformu olan Tivibu'da yayına başlamıştır. Ayrıca HD kalitesiyle ESPN America HD adlı kanaldan yayın yapmaktadır. Amerika'nın ve Kanada'nın öne çıkan, MLB, NHL, NFL, NCAA ve CFL daha birçok karşılaşmayı canlı veya banttan olarak yayınlamaktadır. Ayrıca ESPN'in College Football Live, Around the Horn, Pardon the Interruption gibi programlarını da yayınlamaktadır. 1 Ağustos 2013 tarihinden itibaren tüm kıtalardaki yayınlarını durdurmuştur. Çavuşçu Gölü Çavuşçu Gölü (veya Ilgın Gölü), Konya ili, Ilgın ilçesi sınırlarında bulunan tatlı sulu, tektonik bir göldür. Doğanhisar Çayı, Çiğil Deresi ve Bulcuk Çayı ile beslenir. Çavuşçu Gölü, 27 km² alana sahip, etrafı sazlık ve bataklıklarla kaplıdır. Deniz seviyesinden yüksekliği 1026 m, derinliği ise 2–10 m'dir. Batısında Açık Ilıca adı verilen sıcak su kaynağı vardır. Doğusunda kalan Yorazlar çeşmesi, halk tarafından şifâlı su olarak bilinir. Kışın kar ve yağmur suları ile dolan göl alanı, yaz mevsiminde Atlantı ve Ilgın ovalarını suladığından çekilir. Göl sularının çekildiği arazi, vatandaşlarca ekilir. Gölün güneyindeki Şarampol Tepe, göl seviyesinden 25 m yüksekliktedir. 1960 ve 1977 yıllarında kısmen ağaçlandırılmış ise de 2001 yılında ağaçlandırma çalışmaları ciddi bir biçimde ele alınmıştır. Şarampol tepe, ileride güzel bir piknik alanı olmaya adaydır. Gölün güney ve kuzeyine setteler yapılarak, baraj gölüne dönüşmüş, suları kontrol altına alınmıştır. Sularından sulamada yararlanılır, fazla sularını güneydeki gideğeni vasıtası ile dışarı gönderir. Baraj gölüne dönüşmeden önce fazla suları Sakarya Nehri'ne ulaşmaktaydı. Seddelerin yapılmasından sonra göl alanı küçülmüş, kuzeydeki sulak alanlar ve Kurugöl denilen alan tarım arazisine dönüşmüştür. Seddeler arasında da sular yükseldiğinden çayırlar ve sazlıklar yok olmuştur. Doğal göl yok olmuş baraj gölüne dönüşmüştür. UEFA Euro 2008 (video oyunu) UEFA Euro 2008, EA Sports tarafından yayımlanan 2008 Avrupa Futbol Şampiyonası'nın resmî video oyunudur. Ortaklaşa olarak EA Canada ve HB Studios tarafından geliştirilmiş ve sırasıyla 18 Nisan 2008 ve 19 Mayıs 2008 tarihlerinde Avrupa ve Kuzey Amerika'da satışa sunulmuştur. Oyunun yorumda Clive Tyldesley ve Andy Townsend'in imzası bulunmaktadır. 1: Formaları lisanssız 2: Oyuncuların adları sahte. 3: Elemelerde olmadığı hâlde varlar. 4: FIFA 2008'deki formalara sahip, yeni forması eklenmemiş. MKE Ankaragücü Tandoğan Tesisleri MKE Ankaragücü Tandoğan Tesisleri, Ankara Tandoğan'da bulunan bir spor kompleksidir. Tandoğan'da bulunan Ziraat Bankası, Tandoğan Orduevi, Denizcilik Müsteşarlığı ve Celâl Bayar Bulvarı arasında kalan bölgedir. Tesiste yönetim binası, 2 adet altyapı hizmeti veren bina, bir adet açık otopark, 3 halı saha ve bir adet çim saha bulunmaktadır. World Fashion Channel World Fashion Channel, D-Smart'ta yayın yapmıştır. World Fashion Channel, tüm dünyada moda, stil, güzellik dünyasının rehberi olan bir moda kanalıdır. Moda dünyası hakkında bilmek istediğiniz her şey; son haberler ve dedikodular; en iyi moda şovları, en son trendler ve daha fazlası World Fashion Channel ile ekranlara getirilmektedir. Aurora, Teksas Aurora, ABD'nin Teksas eyâletinde Wise İdari Bölgesi'ne (Wise County) bağlı bulunan şehirlerden biridir. 2000 nüfus sayımına göre popülasyonu 853 kişidir. Şehir 17 Nisan 1897 tarihinde meydana geldiği söylenen UFO kazası ile gündeme gelmiş olup, halen turistik açıdan ziyaret edilmektedir. Konu hakkında 1985 yılında şehrin adını taşıyan ""The Aurora Encounter"" adlı sinema filmi çevrilmiştir. FCE 28260 FCE 28260 bir 5-alfa-redüktaz inhibitörü ilaçtır. Antiandrojen etkinliğinden ötürü Benign prostat hiperplazisi ve androjenik alopesi tedavisinde kullanılabilir. Bu bileÅŸik fare ve insanda 15 ve 16nM IC50 deÄŸerlerine sahiptir. Finasterid'inki ise 30 ve 52 nM'dir. USCGC Dallas (WHEC-716) USCGC "Dallas" (WHEC-716) ABD Sahil Güvenlik Komutanlığı'na bağlı bir sahil güvenlik botudur. Hamilton sınıfı 12 gemiden biri olan "Dallas", adını 1814-1816 yılları arasında ABD Hazine Bakanığı görevini yürütmüş olan Alexander J. Dallas'tan almaktadır. Hizmete 1968 yılında New York'taki Sahil Güvenlik üssünde katılan "Dallas", 1996 yılından itibaren Güney Karolina'nın Charleston limanında konuşlanmıştır. Hizmetinin ilk yıllarında çeşitli meteorolojik ve oşinografik bilgi toplama çalışmalarına katılan "Dallas", aynı zamanda Atlas Okyanusu'nu geçen ticari uçuşlara destek vermiştir. Vietnam Savaşı boyunca yedi kez bu ülkenin karasularına sevkedilen gemi, savaş boyunca kara güçleri için 161 atış destek görevi gerçekleştirmiş, bu görevlerde toplam 7.665 127 mm (5 inç) çapında top mermisi ateşlemiştir. Bu görevlerde Kuzey Vietnam ve Vietkong güçlerine mühimmat ve erzak taşıyan toplam 56 kayık, yine bu işlemler için kullanılan 29 patika, üs, kamp ve toplanma alanı tahrip edilmiştir. 1980 yılında "Dallas", toplam 125.000 Kübalı mültecinin ABD'ye sığındığı, o zamana dek tarihteki en büyük insani yardım operasyonu olma özelliğine sahip Mariel kaçışı'nın komuta görevini üstlenmiştir. 1983 yılında toplam 103.000 pound (yaklaşık 47 ton) esrar taşıyan üç geminin ve 90 Haitili yasadışı göçmenin yakalanması görevlerini yürüten "Dallas", bu görevlerdeki başarısı sebebiyle Sahil Güvenlik Birlik Takdirnamesi ile ödüllendirilmiştir. 1986 yılında Challenger uzay mekiği faciası sonrasında yürütülen kurtarma operasyonlarına da komuta eden "Dallas", bu çabası sebebiyle Sahil Güvenlik Üstün Birlik Takdirnamesi'ne layık görülmüştür. 1980'lerin sonunda Maine eyaletinin Portland kentindeki Bath Iron Works tesislerinde Filo Rehabilitasyon ve Modernizasyon Çalışması'ndan geçirilen "Dallas", 2000 yılı ve ötesinde hizmet verebilecek şekilde gelişmiş elektronik ve savunma sistemleriyle donatılmış ve 1989 yılında tekrar aktif göreve dönmüştür. 1991-1992 yılları arasında yaşanan Haiti krizi boyunca bu ülkeden kaçmaya çalışan toplam 35.000 mültecinin kurtarılması operasyonunda toplam 27 Sahil Güvenlik botuna komuta eden "Dallas", ders niteliğindeki bu görevdeki başarısı sebebiyle İnsani Yardım Madalyası ve ikinci bir Sahil Güvenlik Birlik Takdirnamesi ile ödüllendirilmiştir. Yine ertesi yıl benzer bir başka toplu göç vakasının önlenmesi amacıyla Haiti çevresinde oluşturulan üç ayrı devriyeye de komuta eden gemi, bir Takdirname daha kazanmıştır. "Dallas", 1994 yılında Normandiya Çıkarması'nın 50. yıldönümü şerefine gerçekleştirilen canlandırmalarda görev yapmıştır. Ertesi yıl Akdeniz'e sevkedilen gemi, burada hem eski Yugoslavya'ya yönelik destek operasyonlarında "Theodore Roosevelt" uçak gemisiyle birlikte görev yapmış, hem de Türkiye, Romanya, Tunus, Bulgaristan, Slovenya, Arnavutluk ve İtalya Sahil Güvenlik güçleriyle ortak eğitim ve tatbikatlara iştirak etmiştir. Bu görevler çerçevesinde "Dallas", bir ABD Deniz Kuvvetleri filosuyla birlikte sefere çıkan ilk Sahil Güvenlik Botu olma özelliğini de kazanmıştır. 1997 ve 1998 yıllarında Karayip adaları çevresinde uyuşturucu kaçakçılığına karşı operasyonlar düzenleyen "Dallas", ertesi yıl Kosova Savaşı'na destek vermek üzere Akdeniz'e sevkedilmiştir. Sefer boyunca İsrail'in Hayfa ve Türkiye'nin Antalya limanlarını ziyaret eden gemi, bu limanlara demirleyen ilk ABD Sahil Güvenlik botu olmuştur. Yine sefer süresince, Türk Sahil Güvenliği, Ukrayna Deniz Kuvvetleri ve Malta Ordusu ile ortak eğitim ve tatbikatlara katılan "Dallas", ertesi yıl ABD'ye dönmüştür. 11 Eylül 2001 saldırıları sonrasında ABD'nin güneydoğu kıyılarında devriye görevi yapan "Dallas", burada ABD karasularına giriş yapmak isteyen şüpheli gemileri sorgulamıştır. Bu, görevi genellikle uyuşturucu kaçakçılığı ve insan ticareti gibi uluslararası suçları engellemek olan Sahil Güvenlik güçlerinin ulusal güvenlik kapsamı içerisinde görev yaptığı ilk sefer olmuştur. 2003 yılında Irak Savaşı'na destek vermek amacıyla yeniden Akdeniz'e sevkedilen "Dallas", Amerikan gemilerinin Cebelitarık Boğazı'ndan geçişi sırasında güvenliği sağlamış ve daha sonra da savaş boyunca Iraklı yöneticilerin deniz yoluyla ülkeyi terketmesini önlemek amacıyla Süveyş Kanalı'ndan Akdeniz'e çıkan gemileri denetlemiştir. 2008 Güney Osetya Savaşı sonrasında Gürcistan ve Güney Osetya'daki sivillere tıbbi ve insani yardım gönderilmesi amacıyla oluşturulan NATO görev gücüne dahil olan üç ABD gemisinden biri olan "Dallas", bu bağlamda 24 Ağustos 2008 tarihinde boğazlardan Karadeniz'e geçiş yapmıştır. USCGC "Dallas" web sayfası (İngilizce) Do It Well "Do It Well", yazarı ve yapımcısı Ryan Tedder olan bir Jennifer Lopez şarkısı. Lopez'in altıncı albümü "Brave" için kaydedilmiştir. Parçanın altyapısında Leonard Caston, Anita Poree ve Frank Wilson tarafından yazılan bir Eddie Kendricks şarkısı olan "Keep on Truckin'"den örnekler bulunmaktadır. Şarkı; Brezilya ve İtalya listelerinin ilk onuna girerken, Avustralya, Birleşik Krallık, Hollanda, İrlanda, İsviçre ve Polonya listelerinde ve Birleşmiş Milletler listesinde ilk yirmiye girmiştir. Ayrıca "Do It Well", ABD Dance Club Songs listesinde 1 numara olmuştur. "Do It Well"in videoklibi David LaChapelle yönetmenliğinde 16-17 Ağustos 2007 tarihinde, Sunset Boulevard, Los Angeles'ta çekilmiştir. Videoklibin dünya premieri 6 Eylül 2007 tarihinde "Yahoo! Music"'te yapılmıştır. Video, MTV'nin "Total Request Live" listesinde 17 Eylül'de girmiştir. Ayrıca VH1 Top 20 Geri Sayımı'na 22 Eylül 2007 tarihinde 10 numaradan giriş yapmıştır. Video, "TRL" listesinde 3 numaraya ulaşırken, VH1 listesinde 5 numara olmuştur. Eflornitin Eflornitin (α-difluorometilornitin ya da DFMO) Sanofi-Aventis tarafından üretilen birçok kullanımı olan bir ilaçtır. İlk olarak kanser tedavisine kullanımı düşünülmüşse de sonradan Afrika tripanozomiazisinde(Uyku hastalığı) oldukça etkili olduğu ortaya çıkarılmıştır.Özellikle Batı Afrika formunda ("Tripanosoma brucei gambiense") etkilidir. ABD'de Ornidyl müstahzar adıyla bilinmektedir. 2008'de yapılan güncel bir çalışma ) sulindak ile kombine kullanıldığında rekürren Kolorektal polip tedavisinde de etkili olduğunu göstermiştir. Eflornitin ornitin dekarboksilaz () enziminin intihar inhibitörü olarak etki gösterip trypanosoma'ya zarar vermektedir çünkü bu enzim poliamin biyosentezinde ilk adımı katalizleyerek hücre bölünmesi üzerine düzenleyici etkiler yapmaktadır. İnsanlarda çok hızlı parçalandığı için insana belirgin bir zararı yoktur ama parazit için aynı durum söz konusu değildir yani etken maddenin selektif toksisitesi vardır. Eflornitinin "Trypanosoma brucei gambiense" üzerine etkileri tesadüfen bulunmuştur ve hastaları komadan çıkardığı için "Diriltici İlaç" olarak da bilinmektedir. Eflornitinin melarsoprol adl覺 daha toksik olan bir ilac覺n yerini almas覺 umulmaktad覺r. Eflornitin stokları sınırlıdır. 1995'te üreticisi Aventis tarafından üretimi durdurulmuştur çünkü hastalık tedaviyi karşılayamayacak fakir insanların hastalığıdır. 2001'de, Sınır Tanımayan Doktorlar Örgütünün(Médecins Sans Frontières),("Doctors Without Borders") Dünya Sağlık Örgütünde yaptığı lobi faaliyeti sonrasında , eflornitin,melarsoprol ve pentamidinin en azından gereksinimi karşılayacak kadar üretilmesine karar verilmiştir. Bu 5 yıllık sürecçte ilacın dağıtımını da MSF yapmıştır. Aventis her yıl 5 milyon $ değerinde ilacı bağışlamıştır. Ayrıca vaniqa'nın üreticisi olan Bristol-Myers Squibb de maddi katkıda bulunmuştur.5 yıllık anlaşma 2006'da son bulmuştur. Uyku hastalığı için üretilen eflornitinin müstahzar adı Ornidyldir. Beş yıllık süreç bittiğinde, Sanofi-Aventis ilacı üretmek isteyen diğer farmasötik firmalarına teknoloji aktarımı ve teknik destekte bulunacağını açıklamıştır. Eylül 2005'te yapılan WHO açıklamasına göre India Institute of Chemical Technology ve Texas firması olan ILEX Onkoloji eflornitin üretiminin daha ucuz yollarını araştırmaktadırlar. ILEX ilacın kanser tedavisinde kullanılması için de çaba harcamaktadır. Uyku hastalığı için kullanılırken 14 gün boyunca her 6 saatte bir 50 mg/kg olarak intravenöz olarak verilir. Eflornitin kıl büyümesini durdurucu etken madde olarak da etkilidir. Topikal uygulandığında, birçok hastada etkili olduğu gösterilmiştir ve Vaniqa (eflornitin hidroklorid 13.9%) dıyla satılmaktadır. Efficacy data submitted to Food and Drug Administration (FDA) observed about 58% of women using it on facial hair had improvement. Postmenopozal kadınlarda da etkili olabileceği düşünülmektedir. Nadir görülen yan etkiler akne,folikül irritasyonu,kaşınma ve kuruluktur. . Olguların %2'sinde kullanımı bıraktıracak yan etkiler oluşabilmektedir. Preparat kıllı bölgeye günde iki kez uygulanır. Etkisi genellikle 4-8 haftada ortaya çıkar. Etkisi, tedavi kesiminden sonraki sekiz haftaya kadar devam edebilir. Etki reversibldir ve bir süre sonra başlangıç şekline döner. Hold It Don't Drop It "Hold It Don't Drop It", Jennifer Lopez, Kevin Rusto, Waynne Nugent, Allen Phillip Lees, Tawanna Dabney, Janet Sewell ve Cynthia Lissette tarafından Lopez'in altıncı stüdyo albümü "Brave" için yazılan şarkıdır. Albümün ikinci teklisi olarak yayımlanmıştır. Parçanın altyapısı, Tavares'in 1975 çıkışlı hiti "It Only Takes a Minute"den örnekler içermektedir. Şarkının video klibi Melina tarafından 16 Kasım 2007'de çekilmiştir. Video klibin ilk gösterimi MTV Avrupa ve MTV Türkiye kanallarında 4 Aralık'ta yapılmıştır. Klip çekildiği zamanlarda Lopez hamileydi. 2004 Fransa Bisiklet Turu 2004 Fransa Bisiklet Turu 2004 yılı 3 Temmuz-25 Temmuz tarihlerinde yapılan 91nci Fransa Bisiklet Turu'dur. 3.429 km mesafe üzerinden 20 etap içerir. Lance Armstrong Fransa Bisiklet Turu'nda ilk defa altı etap kazanan bisikletçi oldu. Armstrong, yarışın favorisiydi. Onu zorlayacak bisikletçiler olarak Alman Jan Ullrich, İspanyollar Roberto Heras ile Iban Mayo ve Amerikalı meslektaşları Levi Leipheimer ve Tyler Hamilton görülüyorlardı. 2004 Fransa Bisiklet Turu, dikkate değer bir turdu. Son haftada iki tane Bireysel zaman yarışı vardı. Bunlardan biri Alpe d'Huez'e tırmanış idi. Yöneticiler sona kadar çok yakın bir yarış umuyorlardı. Bu yılda ilk defa, Massif Central dağları(Güney merkezi Fransa'da dağları ve platoları içeren yüksek bir bölge) görünüm alanındaydı. 3.253,1 toplam km 21 takımdan 188 bisikletçi start aldı; 147 bisikletçi bitirdi. Min Ayahana Min Ayahana, (彩花 みん, Ayahana Min, d. 3 Şubat 1963) ünlü bir Japon manga sanatçısıdır. Sanatçı, Ishikawa, Japonya'da dünyaya gelmiştir. Min Ayahana, ilk kez "Ribon Bikkuri Daizoukan" dergisinin 1991 sonbahar sayısında "Warera High School Hero" adlı çalışmasıyla gündeme gelmiştir. Sanatçının en bilinen eseri ise "Akazukin Chacha"dır. Por Arriesgarnos "Por Arriesgarnos", (Türkçe: "Kendimizi Riske Atmak İçin") Amerikalı şarkıcı Jennifer Lopez'in tam uzunluklu İspanyolca albümü "Como Ama una Mujer"'den çıkan üçüncü ve son teklisi. Parçanın vokallerinde Marc Anthony yer almaktadır. Şarkı, Lopez'in "Como Ama una Mujer" DVD'sindeki bölümlerden birinin sonunda çalmaktadır. Şarkının, Kevin Meléndez yönetmenliğinde çekilen videoklibinin gösterimi 5 Aralık 2007 tarihinde Primer Impacto'da gerçekleştirilmiştir. Videoklip, Jennifer Lopez ve Marc Anthony'nin "En Concierto" turne görüntülerden oluşmaktadır. Ayrıca videoklipte, daha önce yayımlanmamış iki kulis görüntüsü de bulunmaktadır. Meclis soruşturması Meclis soruşturması, başkanlık sisteminde başkanın cezai sorumluluğuna yol açabilecek bir yasama meclisi soruşturmasıdır. 2017 referandumu ile kabul edilen Anayasa değişiklikleri ile Cumhurbaşkanı'nın cezai sorumluluğunun, vatana ihanetle sınırlandırılmasına son verildi. Türkiye Büyük Millet Meclisi salt çoğunluğunun vereceği önergeyle Cumhurbaşkanı, Cumhurbaşkanı Yardımcıları veya bakanlar hakkında herhangi bir suç işledikleri iddiasıyla soruşturma açılması talep edilir ve Meclis'in beşte üçünün gizli oyuyla soruşturma açılmasına karar verilir. Hakkında soruşturma açılmasına karar verilen Cumhurbaşkanı, seçimlerin yenilenmesi kararı alamaz. Meclis'teki siyasi partilerin güçleri oranında gösterecekleri adaylar arasından her parti için ayrı ayrı ad çekme suretiyle kurulacak 15 kişilik bir komisyon tarafından yapılacak soruşturma sonunda, Meclis üye tam sayısının üçte ikisinin gizli oyuyla “Yüce Divan”da yargılanmalarına karar verebilir. Yüce Divan'ın seçilmeye engel bir suçtan mahkûm ettiği Cumhurbaşkanının görevi sona erer. Cumhurbaşkanının görevde bulunduğu sürede işlediği iddia edilen suçlar için görevi bittikten sonra da aynı cezai sorumluluğu taşımaktadır. 2017 referandumu ile kabul edilen Anayasa değişikliklerinden önce Cumhurbaşkanı, vatana ihanet haricinde herhangi bir suç dolayısıyla suçlanmaktan muaftı. Başbakan ve ilgili bakanlarca imzalanan kararlarından dolayı tüm sorumluluk, Başbakan ve ilgili bakana aitken, Cumhurbaşkanının tek başına yaptığı işlemler, verdiği emirler ve aldığı kararlar hakkında da sorumluluğunun bulunmamaktaydı. Cumhurbaşkanını vatana ihanetle suçlamak, Meclis'in en az üçte birinin teklifi ve en az dörtte üçünün vereceği kararla mümkündü. Anayasa Mahkemesi tarafından “Yüce Divan” sıfatı ile vatana ihanetle suçlanmasına karar verilen Cumhurbaşkanını yargılama yetkisine sahipti ve mahkumiyet kararı ile Cumhurbaşkanı sıfatı son bulmaktaydı. Türkiye Büyük Millet Meclisi, hükûmeti bir siyasi parti grubu adına veya en az yirmi milletvekilinin imzasıyla verilen gensoru önergesi ve salt çoğunluğun güvensizlik oyuyla düşürebilmekteydi. Ayrıca, Meclis'in en az onda birinin vereceği önerge ile Başbakan veya bakanlar hakkında soruşturma açılabilir ve salt çoğunluğunun kararıyla Anayasa Mahkemesi tarafından “Yüce Divan” sıfatı ile yargılanmasına karar verilirdi. 1982 Anayasası yürürlüğe girdikten sonra günümüze kadar toplam 115 adet Meclis Soruşturması Önergesi verilmiştir. 1982'den günümüze geçen toplam 8 yasama döneminde de Meclis Soruşturması müessesesine başvurulmuştur. ABD Başkanı, yardımcısı, bakanları veya herhangi bir federal memur hakkında soruşturma yetkisi Temsilciler Meclisi'ne aittir. Temsilciler Meclisi tarafından suçlandırılan kişiyi yargılama yetkisi ise Senato'ya aittir. Başkanın yargılanması söz konusu olduğunda Senato'ya Yüksek Mahkeme başyargıcı başkanlık eder. Senato mahkûmiyet kararını ancak hazır bulunan üyelerinin üçte ikisinin oyuyla karar verebilir. Hakkında mahkûmiyet kararı verilen kişinin görevi sona erer. "Soruşturma", siyasi değil cezai niteliktedir. Başkanın siyasi sorumluluğu değil, cezai sorumluluğu tahrik edilir. Dolayısıyla suç işlememiş bir başkanın siyasi nedenlerle soruşturma usulüyle görevden alınması mümkün değildir. Bu bakımdan soruşturma parlamenter sistemlerdeki gensoru (güvensizlik oylaması) değil, bir meclis soruşturmasıdır. ABD tarihindeki 4 büyük soruşturma olayı: Gazeteport Gazeteport.com.tr, 22 Mart 2007 tarihinde türkçe olarak yayın hayatına başlamış ve internet üzerinden güncel haber kaynağı olarak faaliyet gösteren web sitesidir. İnternet sayfasında ekonomi, siyaset, sinema, kültür ve sanat, sağlık, yaşam, spor, magazin konularında günlük güncel içerikler bulunmaktadır. Gazeteport'un bünyesinde Yavuz Semerci, Safile Usul, Kıymet Nadir Bindebir, Aylin Bermant, Ayşe Özgün, Özlem Bayraktar, Sezgin Özcan, Murat Yeşildere, Safile Usul, Şebnem Özinal, Murat Güloğlu, Erkut Tekin, Emre Peser, Mehmet Fatih Akyüz, Sinem Bayer, Mehmet Ayan, Zübeyde Saraçoğlu, Ümit Aktan, Şehnaz Tuna, Arkun Demiroğlu, Volkan Dülger, Gülçin Tahiroğlu, Feridun Fikri Bayar, Tevfik Uyar gibi köşe yazarları bulunmaktadır. 15 Temmuz 2016'da gerçekleştirilen askerî darbe girişiminin ardından Gazeteport internet sitesine Türkiye'den erişim, mahkeme kararıyla Erişim Sağlayıcıları Birliği tarafından engellendi. Casimir OyÃ©-Mba Casimir Oyé-Mba (d. 20 Nisan 1942) Gabon'un 1990'dan beri önemli ve ünlü bir siyâset adamıdır. Oyé-Mba, 3 Mayıs 1990'dan 2 Kasım 1994'e kadar Gabon'un başbakanlığını yapmıştır. Oyé-Mba, Estuaire eyâletinde, Nzamaligué'de doğdu. Daha sonra Ocak 1968'de "BCEAEC"de işe başladı. Ocak 1970'te, Libreville, Gabon'da milletvekili oldu. 1973'te, "BCEAEC" kurumu "Orta Afrika Cumhuriyetleri Merkez Bankası" adıyla değiştiğinde (BEAC), Oyé-Mba bu şirketin ulusal yöneticisi oldu. Ocak 1977'de, BEAC'nin Yaoundé, Kamerun'daki merkezinin genel müdürü oldu. Oyé-Mba, 27 Nisan 1990'da seçimlerde başbakan adayı gösterilerek bu seçimlerde galip gelerek ülkenin başbakanı oldu. 4 yıllık başbakanlığın ardından, 1994'teki seçimleri alamayan "Casimir Oyé-Mba", bu yıldan 1999'a kadar da ülkenin dışişleri bakanı olarak görevde kaldı. Kazım Ergin Kazım Ergin (21 Mayıs 1915, Gaziantep - ö. 2002, İstanbul) Türk jeofizikçi, eski TÜBİTAK genel sekreteri ve eski İTÜ rektörü. İlk ve orta öğretimini Gaziantep'te tamamladı. Massachusetts Teknoloji Enstitüsü'nde (MIT) jeoloji ve jeofizik eğitimi aldı. Bir süre Kaliforniya Teknoloji Enstitüsü'nde (Caltech) çalıştı. Kaliforniya Teknoloji Enstitusünden Doktora derecesi aldı. Türkiye'ye döndükten sonra bir süre MTA da çalıştı. İTÜ Maden Fakültesi'nde görev aldı ve bir süre İTÜ rektörlüğü yaptı. 2002 yılında öldü. Jennifer Lopez diskografisi Amerikalı şarkıcı Jennifer Lopez'in diskografisi; yedi stüdyo albümü, beş derleme albüm, otuz beş single ve yedi promosyon single çalışmasından oluşur. On yıl süren dansçılık ve oyunculuk kariyerinin ardından şarkıcı, Work Group ile bir albüm anlaşması imzalayarak müzik kariyerini başlattı. Mayıs 1999'da piyasaya sürdüğü ilk şarkısı "If You Had My Love", altı ülkede bir numaraya ulaştı. Aynı yıl içinde "On the 6" adını verdiği ilk stüdyo albümünü yayınladı; Almanya, Kanada ve İsviçre gibi birçok ülkenin listelerinin ilk beş sıralaması içinde yer aldı. Albümdeki "Waiting for Tonight", "Feelin' So Good" ve "Let's Get Loud" şarkılarını single olarak da satışa sundu. İkinci stüdyo albümü "J.Lo"ye Ocak 2001'de Epic Records etiketiyle yayınladı. Albüm, "Billboard" 200 listesinde zirveye yükseldi ve ABD'de dörtlü platin sertifika kazandı; "Love Don't Cost a Thing", "Play", "Ain't It Funny" ve "I'm Real" şarkıları, albümden çıkan single'lar oldu. Bir sonraki yıl ilk remiks albümü ""i yayınladı. Albüm, "Billboard" 200 tarihinde zirveye yükselen ilk remiks albüm oldu ve tüm zamanların en çok satan remiks albümlerinden biri haline geldi. Üçüncü stüdyo albümü "This Is Me... Then", (2002) "Billboard" 200 listesinde iki numaraya kadar yükseldi, ABD'de ikili platin sertifika kazandı. Albümdeki "Jenny from the Block", "All I Have", "I'm Glad" ve "Baby I Love U!" şarkıları single olarak da yayınlandı. Lopez'in dördüncü stüdyo albümü "Rebirth", 2005 yılında satışa sunuldu. Albümdeki "Get Right" ve "Hold You Down" şarkıları single olarak yayınlandı. 2007 başında, kendisinin ilk İspanyolca şarkısı olan "Qué Hiciste" piyasaya sürüldü. Bu şarkının da içinde bulunduğu "Como Ama una Mujer" adlı İspanyolca albüm, Mart 2007'de yayınlandı; ABD'de 10, Almanya'da 4 ve İsviçre'de 1 numaraya kadar yükseldi. Altı ay sonra altıncı stüdyo albümü "Brave" satışa sunuldu. Albümün single şarkıları ise "Do It Well" ve "Hold It Don't Drop It" oldu. Mayıs 2011'de, yedinci Jennifer Lopez stüdyo albümü "Love?", Island Records etiketiyle dinleyiciyle buluştu. "On the Floor", "I'm Into You" ve "Papi" şarkıları, albümden çıkan üç single oldu. "On the Floor", Lopez'in en başarılı single'ı oldu; on sekiz ülkede listelerin 1 numarasına yükseldi, Avrupa'da 1,4 milyon kopya satarak 2011'in en çok satan şarkıları listesinde zirveye oturdu. Lopez, Haziran 2012'de "Dance Again... the Hits" adını verdiği ilk greatest hits albümünü piyasaya sürdü. Kendisinin, ABD'de 11,8 milyondan fazla, dünya genelinde 70 milyondan fazla albüm satışı bulunmaktadır. Sepak takraw Sepak takraw, üçer kişilik iki takım tarafından oynanan ve el dışında vücudun bütün kısımlarının ve özellikle ayak, diz, omuz ve kafanın kullanıldığı bir file oyunudur. Top, rakip sahada yere değdiği zaman sayı kazanılır. Futbolla jimnastiğin bir karışımı olan sepak takraw dünya çapında popülerliği artan ve izleyici çeken bir spordur. En çok Tayland ve Malezya'da popülerdir ve ilk olarak 15. yüzyılda oynanmıştır. Oyunun ilk zamanlarında adam ve çocuklardan oluşan takımlar topun yerde sekmesine izin vermeden birbirleriyle paylaşıyorlardı, oyun bugünün hacky sack oyununa benziyordu. Oyun ilk kez 1829'da resmen düzenlenmiştir ancak resmi adı 1965'te konmuştur. "Sepak" Malezya dilinde "vuruş" anlamına gelirken "takraw" da Tayland dilinde "yumak top" anlamına gelmektedir. Oyun servis dairesindeki oyuncunun servisi ile başlar. Bu sırada diğer arkadaşları kenardaki yarım dairelerde bekler. Rakip oyunculardan birinin bir ayağı servis sırasında kendi servis dairesinin içinde olmalıdır ancak diğerleri istedikleri yerde durabilir. Yarım dairedeki oyuncu topu servis kullanacak oyuncuya fırlatır ve servisçi de topu file üstünden rakip sahaya yollar. Voleyboldaki gibi her takım topa en fazla 3 kez vurabilir, üç vuruş sonunda topu rakip sahaya göndermelidir. Karşılaşmalar 15 sayı üzerinden oynanan üç set olarak oynanır. Skor 14-14 olursa fark iki sayıya çıkana kadar set uzar. İki tarafın da on ikişer oyuncusu vardır, her oyunda farklı bir üçlü sahaya çıkar. "Oyun alanı": Oyun badminton sahasının iki katı kadar bir alanda oynanır. İki yarım daire oyuncuların servis atarkenki konumlarını belirler. Ağın tepe noktası erkeklerde 1.54 m kadınlarda ise 1.45 m yüksekliğindedir. "Toplar": 20. yüzyılın sonuna kadar el yapımı idi. Günümüzdeyse toplu üretime geçilmiştir. "Oyuncu": Oyuncular sağlıklı ve atletik olmalı, akrobatik hareketler ve top kontrol yetenekleri ileri düzeyde olmalıdır. Oyun dışında salonda çalışırlar ama en iyi idman oyun sırasında yapılır. Huayna Capac Huayna Capac ya da Wayna Capac ya da Wayna Qapaq on birinci Sapa Inca'dır. Peru'daki Cuzco'da doğmuştur ve Ekvador'daki Tumipampa şehrinde ölmüştür. Babası onuncu Sapa Inca Tupac Inca Yupanqui ve annesi imparatoriçe Mama Ocllo'dur. 1493 yılında babasından devraldığı yönetimi 1525 yılında oğlu Huascar'a devretmiş ve 1527 yılında çiçek hastalığından ölmüştür. Laurie Auchterlonie Lawrence Auchterlonie (8 Aralık 1868 – 20 Ocak 1948) , Laurie olarak bilinen bir İskoçyalı golf oyuncusudur. Auchterlonie, golfun merkezi olarak bilinen St. Andrews'te dünyaya gelmiştir. 1902'de, Chicago Golf Kulübü'nü temsilen, New York'taki müsabakaların sekizincisini kazanmıştır. Auchterlonie, 78-78-74-77=307'nin bir skora imza attığı gibi, ilk kez bütün dört daireye birden girebilen golf sporcusu olmuştur. Sporcu, 1948'de 80 yaşında St Andrews'te ölmüştür. Zilan Duru Zilan Duru (d. 20 Temmuz 1988, Diyarbakır), Kürt kökenli Türk oyuncu. Sadri Alışık Kültür Merkezi ve Anadolu Üniversitesi Radyo Televizyon bölümü mezunu olan oyuncu, 2007 yılında oyunculuk hayatına başlamıştır. 2010 yılında Avon Yüz Güzeli yarışmasında 1. seçilmiştir. Sonrasında yirmi bin kişi arasından seçilen ve şimdiye kadarki birinciler arasında yapılan "Avon Güzeller Güzeli" yarışmasında 2. olmuştur. Dünya Kadınlar gününü takip eden günlerde, Mart 2011'de vizyona girmiş olan, Ağrı Doğubeyazıt'ta çekilen "Qirêj (Kir) isimli kadın hakları ve koruculuk sistemi ile ilgili sinema filminde başrol oynadı. Ayrıca birçok dizide rol almıştır. Son olarak Nisan 2019’da 12. Uluslararası Elazığ Film Festivali Gelecek Vaad Eden En İyi Kadın Oyuncu Ödülüne layık görülmüştür. Japan Airlines Japon Hava Yolları (JAL - "Japan Airlines Corporation" - Japonca: 株式会社日本航空 "Kabushiki-gaisha Nihon Kōkū"). Merkezi Tokyo'dadır. 1951'de özel bir şirket olarak kuruldu. 1953'te yeniden örgütlenerek yarı devlet kuruluşu haline getirildi. Önceleri yalnızca yurt içi seferler düzenleyen şirket, 1954'te San Francisco'ya sefer başlatarak uluslararası taşımacılığa yöneldi.Sonraki 10 yılda Hindistan, Orta Doğu, Avrupa, Avustralya ve Hawaii'ye de sefer düzenlemeye başladı. 1960'ların sonunda dünya çevresinde seferlere başladı. 1970'te ise Sovyet havayolları dışında Sibirya üzerinde düzenli uçuş yolu izleyen ilk havayolu şirketi oldu. Oteller işleten ve paket turlar düzenleyen bağlı kuruluşları da vardır. 1987'de Japon hükûmeti JAL'deki hisselerini satmaya karar verdi; böylece kuruluş üzerindeki devlet denetimi sona erdi. 2001 yılında Japan Airlines System (JAS) ile birleşme kararı aldı.Bu birleşme sonunda JAL Group yolcu sayısı olarak dünyanın altıncı büyük havayolu oldu. 2004 yılında adını Japan Airlines International olarak değiştirdi. Erivan belediye başkanları listesi Bu sayfada Ermenistan'ın başkenti Erivan'ın belediye başkanlarını kronolojik olarak listelemektedir. Etsuko Shihomi Sonny Chiba'nın "Japon Aksiyon Kulübü" (kısaca: JAC)ne üye olan ve yine Sonny Chiba ile oynadığı rollerle bilinen sanatçı, bu kulüpten "Hiroyuki Sanada" başta olmak üzere sayısız sanatçıyla beraber aksiyon filmlerine imza atmıştır. Filmleri arasında; gibi eserler bulunmaktadır. Sanatçı bu etkin süreçten sonra emekliye ayrılmıştır. Sanatçının son filmi, 1986'da yapılmış olan Tora-san'ın "Bluebird Fantasy" filmidir.(uzun metrajlı Tora-san serisinin 37. filmi) P-90 P-90, Gibson tarafından 1946 yılından beri üretilen single coil manyetiktir. Yüksek çıkışlı ve karekteristik treble tonlu bir sound'a sahiptir. İlk üretim Marien ve C-B'lerde kullanılmaktaydı. Yeniden-üretim ve blues tarzı modellerde hala kullanılmaktadır. İnatçı Keraban İnatçı Keraban (Kéraban le Têtu), Fransız yazar Jules Verne’in kaleme aldığı, 1883 yılında yayımlanmış macera romanıdır. Konusu II. Mahmut döneminde, Osmanlı sınırları içindeki topraklarda geçer. İstanbul, Trakya, Balkan kıyıları ile Anadolu’nun ve Gürcistan, Rusya, Ukrayna’nın Karadeniz sahilleri romanın geçtiği mekânlardır. Olaylar, çok inatçı ve eski kafalı İstanbullu bir tütün tüccarı olan Keraban Ağa’nın başından geçenler etrafında şekillenir Verne’nin Keraban Ağa’nın şahsında Osmanlı’yı tenkit ettiği düşünülür. Türkçe’ye kimi yayınevleri tarafından ""İnatçı Kahraman Ağa"" adıyla çevrilmiştir. Yazarın sözlüklerde bile yer almayan “Keraban” adını nereden buluğu merak konusu olmuştur. Jules Verne romanda, Osmanlı vatandaşlarının evlerinde kullandıkları geleneksel yakıta varıncaya kadar ansiklopedik bilgiler verir. Hollandalı tütün tüccarı "Van Mitten" ile uşağı "Bruno" bir Ramazan günü İstanbul'a gelirler. Herkes oruçlu olduğu için İstanbul kenti, terkedilmiş bir şehir görüntüsündedir. Van Mitten ile Bruno, İstanbul'da dolaştıktan sonra Jan Van Mitten’in arkadaşı olan İstanbullu tüccar "Keraban Ağa" ile buluşurlar. Birlikte, Ağa'nın Üsküdar'daki konağına akşam yemeğine gitmek üzere yola çıkarlar. Ancak tam da o gün Boğaz'da karşıdan karşıya geçen tekneler için yeni vergi konulmuştur. Keraban Ağa 10 paralık bu vergiyi ödememeye kararlıdır. Bunun için de Üsküdar'a Kırım ve Kafkasya üzerinden dolaşarak gitmeye karar verir. Van Mitten ile uşağı Bruno'yu da yanına alarak atlı araba ile bir ay sürecek bir Karadeniz yolculuğuna çıkar. Keraban Ağa, demiryolu gibi yeni ulaşım yollarını ve deniz tuttuğu için mecbur kalmadıkça deniz yolunu kullanmayı reddetmektedir. Şaşırtıcı olaylarla geçen yolculuğun ardından İstanbul’a varılmasıyla roman son bulur. Single coil Single coil, tellerden aldığı titreşimleri elektrik sinyallerine dönüştüren manyetik bir güç dönüştürücüdür. Elektro ve bas gitarlarda kullanılır. Humbucker manyetiklere göre daha tiz ve hafif bir sese sahiptir,bu yüzden jazz,rock türevlerinde daha sık kullanılır. Köprü manyetiği daha çok ritim çalmak için,sap manyetiği ise sololar içindir. Sap manyetiğinin daima köprü manyetiğinden daha alçak olmasının sebebi budur,bu sayede istenmeyen sesler duyulmaz. The Cheetah Girls The Cheetah Girls, Walt Disney Company tarafından oluşturulmuş bir müzik grubudur. Grubun üyeleri Raven Symoné, Adrienne Bailon, Sabrina Bryan, Kiely Williams'dır. Ancak Raven Symone 2006 yılından sonra ayrılma kararı almıştır. Grubun ayrıca filmleri de vardır. Bunlar, The Cheetah Girls, The Cheetah Girls 2, The Cheetah Girls: One World filmleridir. Raven, son filmde yer almamıştır. Ayrıca Symone, grubun konser turlarında da yer almamıştır. Sadece filmlerinde yer almıştır. Raven, filmlerde grubun lideridir. Ancak ayrıldıktan sonra liderlik Adrienne Bailon'a düşmüştür. Grubun pek çok promosyonu yapılmıştır. Oyuncak bebekler, DVD ve VCD filmler bunlardan bazılarıdır. En GÃ¼zel Hikayem Teoman'ın 5 Haziran 2004 tarihinde Avrupa Müzik şirketinden çıkardığı 6. stüdyo albümüdür. Albümün çıkış parçası Güzel Bir Gün, diğer klip parçaları Duş ve En Güzel Hikayem'dir. En Güzel Hikayem şarkısında Şebnem Ferah ile düet yapmıştır. Albümün düzenlemeleri Volkan Başaran, Tuğrul Akyüz, Alper Erinç ve Sunay Özgür tarafından stüdyo İmaj'da yapılmıştır. Sanatçı albümün ardından Güneydoğu Anadolu Bölgesi'ni da kapsayan uzun bir turneye çıkmıştır. Söz-Müzik: Teoman Albümde bulunan Duş isimli parçanın müstehencen sözler içermesi nedeniyle tartışma konusu olan Teoman 'Seks dünyayı döndüren en önemli yakıttır' diyerek tartışmalara cevap vermiştir.. Ayrıca albümün tamamında Teoman'ın kendi hayatını anlattığı söylenmekte ve En Güzel Hikayem şarkısında hayatının bir kısmının işlendiği söylenmektedir. Shinichirō Watanabe Şiniçiro Vatanabe (渡辺 信一郎, "Vatanabe Şin'içirō", d. 24 Mayıs 1965, Kyoto) Japon bir anime direktörü ve yazarıdır. Sanatçı en çok "Cowboy Bebop" televizyon serisiyle bilinmektedir. Vatanabe, "Cowboy Bebop"ta da görülebileceği gibi, birden fazla öge ve konsepti aynı çatı altında tutan bir sanatçıdır. Kovboy ve kent yaşamını birleştirilmesi ve bu konseptin uzayda geçmesi gibi değişken bir çalışma izleyen Vatanabe, son çalışmaları arasında "Samurai Champloo"da da Okinava kültürü, hip hop, modern Japonya ve samuray gibi tezat ögeleri birleştirmekte ustalık göstermiştir. Japon anime şirketi "Sunrise"a geçişin ardından, Vatanabe önce yardımcı yapımcı, sonrasında yönetmen olarak anime çalışmalarındaki yerini belirledi. Ardından "Cowboy Bebop" projesini hayata geçiren sanatçı, çalışmalarına 2001 filmi "Knockin' on Heaven's Door" ile devam etti. 2003'te, Vatanabe ilk Amerikan yapımı animeyi yönetti. Vatanabe hızını sürdürerek Japonya'da 19 Mayıs 2004'te yayınlanmaya başlayan, "Samurai Champloo" serisini yönetti. Son olarak "Baby Blue" adlı 2007 yapımı kısa filme imza atan sanatçı şu an "Kids on the Slope" ("Sakamichi no Apollon") adlı animeyi yönetmektedir. La Perla Tiyatrosu La Perla Tiyatrosu, (İspanyolca: "Teatro La Perla"), Porto Riko'da Ponce şehrinde yer alan, ünlü bir tiyatrodur. Tiyatronun ismi, "La Perla del Sur" (Güney İncisi) öbeğinden türetilmiştir. Bu isim ayrıca Ponce şehrinin sloganı olarak da kullanılmaktadır. Tiyatro, 1860'larda şehirde yaşayan İtalyan mimar Juan Bertoli Calderoni tarafından tasarlanmıştır. Yapı, neo-klasik tarzda yapılmış, altı sütunlu bir girişe sahiptir. Yapı 1918 Depremi'nde ağır derecede hasar almış olsa da, 1940'ta ana plana uyularak tekrar inşa edilmiş ve üstün akustik bir yapıya dönüştürülmüştür. Yapı 1941'den günümüze hizmet vermektedir. Tiyatro'daki koltuk sayısı 1.047'dir. Tiyatro lobisi ise günümüzde, eski gösterilere ilişkin materyaller içeren bir müze olarak iş yapmaktadır. Snooker sezonu 1996/1997 Snooker sezonu 1996/1997 1996 ve 1997 tarihlerinde oynanan bir snooker turnuvaları serisidir. Aşağıdaki tablo, müsabaka sıralama sonuçlarını ve davetsel müsabakaları göstermektedir. Kavurma (anlam ayrımı) MTV Video Müzik Ödülleri Yılın Video Klibi MTV Video Müzik Ödülleri Video of the Year kazananları. Kavurma Kavurma Türk mutfağında bir yöntemidir. Bu yöntemle saklanan kırmızı etlere de kavurma denir. Eski Türkler av etlerini kavurma yöntemiyle saklıyorlardı. (sh. 467) Etler kuşbaşı doğranır, önce suda kaynatılır sonra iyice haşlanır ve suyu süzülür. Başka bir tencerede et yağları iyice kızdırılır. Haşlanan etlere bolca tuz eklenerek on-on beş dakika daha bu yağ ile birlikte pişirilir. Soğuduktan sonra büyük tencere veya küplerde saklanır. Kavurma ihtiyaç halinde çıkartılır ve genellikle etli yemeklerin yapımında kullanılmak suretiyle tüketilir. Kavurma pide iç malzemesi olarak da kullanılır. Türk Kurban Bayramı kültürünün bir ögesi olan kavurma, bayram sırasında (özellikle kurbanın kesildiği gün), kurban etinin taze taze kavrulması ile yapılan yemeğe de denilir. Ahmet Yesevi, Sultanbeyli Ahmet Yesevi Mahallesi, Sultanbeyli'ye bağlı bir mahalledir Derviş-Hesna Ceylan Ağız ve Diş sağlığı merkezi ve 1 adet Aile hekimliği mahallededir. Sultanbeyli'nin en gelişmiş mahallelerinden biridir aynı zamanda ilçenin pilot mahallesidir. Mahallede 3 Lise 12 adet ilk ve orta okul bulunmaktadır. Son yıllarda konut projelerinin merkezi olma yolunda ilerlemektedir. Kaptan-ı Derya , Mücahit , Barbaros , Biberlik caddeleri ve Bosna Bulvarı önemli caddeleridir. 29000 nüfusu vardır. 2008 UEFA Süper Kupası 2008 UEFA Süper Kupası 2007-08 UEFA Şampiyonlar Ligi şampiyonu İngiliz kulübü Manchester United ile 2007-08 UEFA Kupası şampiyonu Rus kulübü FK Zenit arasında 29 Ağustos 2008 tarihinde Monako'daki II. Louis Stadyumu'nda oynanmıştır. Kupayı FK Zenit kazanmıştır. Maçın Adamı: MTV Video Müzik Ödülleri En İyi Erkek Videosu MTV Video Müzik Ödülleri, Best Male Video kazananları. MTV Video Müzik Ödülleri En İyi Kadın Videosu MTV Video Müzik Ödülleri Best Female Video ödülü kazananlar listesi. MTV Video Müzik Ödülleri En İyi Yeni Sanatçı MTV Video Müzik Ödülleri, Best New Artist ödülü kazananlar. MTV Video Müzik Ödülleri En İyi Sanatçı Websitesi MTV Video Music Award for Best Artist Website ödülü bir kereye mahsus olarak 1999 yılında sahibini bulmuş ardından da bu kategori MTV Video Music Awards kapsamından çıkarılmış ve bir daha tekrarlanmamıştır. 1999 yılında verilen bu ödülün adayları ve sahipleri aşağıdadır. Abdurrahman Dilipak Abdurrahman Dilipak (1949, Osmaniye) Türk gazeteci ve yazar. Şu anda Yeni Akit gazetesinin köşe yazarıdır. Abdurrahman Dilipak 1949 yılında Osmaniye'nin Düziçi ilçesine bağlı Haruniye'de Fatma Pakize ve Ali Rıza Dilipak'ın çocuğu olarak doğdu. 1969 yılında Konya İmam Hatip Lisesi'nden mezun oldu. Güzel Sanatlar Akademisine girmek için resim dersleri alan Dilipak, İstanbul Üniversitesi Edebiyat Fakültesi Arap ve Fars Filolojisi bölümüne girdi. Burada iki sene okumasının ardından İstanbul Ticari İlimler Akademisi Gazetecilik Halkla İlişkiler Yüksek Okulundan 1980 yılında mezun oldu. 1964 yılında kısa süreli "Düziçinde Kasırga" isimli bir kartela gazete çıkarttı. 1969'da, DSİ 6. Bölge Müdürlüğünde Arazi Elektirifikasyonu Kontrolcüsü olarak çalışma hayatına başladı, 1971'de judo antrenörü oldu, 1972'de Fetih Yayınevi'ni ve Hertür Yayın Dağıtım Şirketi'ni kurdu, 1973'te "Yeni Sanat" Dergisi Yayın Kurulunda yer aldı. Aynı yıl MTTB Sinema Kulübü üyesi oldu. Ardından, Burak Film Kurucu Ortakları arasında yer aldı ve milli sinema tartışmalarına katıldı. 1977'de "Adım" Dergisi Genel Yayın Müdürü, 1988-1990'da "Dış Politika" Dergisi Yayın Yönetmeni, 1972-1993'te "Milli Gazete" yazarı, 1978-93'te "Bazın Hicret" Dergisi Genel Yayın Müdürü, "Seriyye" Dergisi Sorumlu Yazı İşleri Müdürü, 1994'te "Cıngar" mizah dergisinde yazar. 1993'ten itibaren "Akit" gazetesi, 1990'dan itibaren haftalık "Cuma" dergisinde yazar, 1996-1997'de "Haftalık Selam" gazetesi, 1996'da günlük "Yeni Şafak" gazetesi, aylık "Görüş" (Almanya), aylık "Pir" dergisi ve "Gazete" gazetesinde yazarlık yapmıştır. MTV Video Müzik Ödülleri En İyi Dans Video Klibi MTV Video Müzik Ödülleri, En İyi Dans Videosu ödülünü kazananlar listesi. 2007 yılında verilmedi, ancak 2008 yılında yeniden verilmeye başladı. 2008 yılında bu ödül, Best Dancing in a Video adıyla verildi. Sinyal molekülü Bir sinyal molekülü hücreler arası ilitişimde görevli bir bileşiktir.. Bu moleküller hücrelerden salınıp çeşitli süreçleri başlatmak üzere diğer hücreleri uyarırlar, diğer hücrelerde herhangi bir almacına bağlanarak bir yanıt oluştururlar. Uçurum İnsanları Uçurum İnsanları (İngilizce: "The People of the Abyss"), Jack London'ın 1903 yılında basılan natüralist kitabı. Kitap Jack London'ın 1902 yılında Londra'nın doğu yakasında yaşayan insanlar üzerine yaptığı gözlemlerden oluşmaktadır. Jack London bir karar alır: 1902'de Güneş Batmayan Ülke olarak anılan Büyük Britanya'nin başkenti Londra'nın doğu yakasına gider ve orada sıradan bir fakir insan kılığında dönemin şartlarını inceler. Romanda İngiltere'nin seçkin insanlarının lüks yaşamına karşın onun deyişiyle "uçurum insanları"nın yoksulluk ve sefalet içindeki yaşayışlarını ele alır. Anlatılan dönem Büyük Britanya'nin altın çağıdır ancak Londra'nın doğu yakasında tam bir sefalet hüküm sürmektedir. Jack London'ın, "uçurum insanları"nın bu durumlarını onların içinde yaşayıp onlardan biri olarak anlatması dönemin İngiltere'sindeki halkın gerçek yaşam şartlarını anlatan kaynak niteliğindedir. Jack London kimi zaman dönemin mahkeme belgeleri ile zenginleştirdiği romanında bu belgelerle mala karşı işlenmiş suç ile cana karşı işlenmiş suçların cezalandırılmasındaki çarpık orantıyı da okuyucusuna sunmaktadır. MTV Video Müzik Ödülleri En İyi Rock Video Klibi MTV Video Müzik Ödülleri, Best Rock Video ödülü kazananlar listesi. Kavurma (metalurji) Kavurma işlemi, oksijen gazı ve katıların yüksek sıcaklıkta tepkimeye girmesi olarak tanımlanabilir. Cevheri oksitlemek için uygulanan bir yöntemdir. Genelde ön işlem olarak uygulanan kavurmanın temel amacı; gaz ile tepkimeye sokulan katının, safsızlaştırma ve ileri rafinasyon işlemlerinde daha kolay ve hızlı tepkimeye girmesini sağlamaktır. Kavurma işlemi genellikle, ergitme öncesi sülfürlü cevherlere uygulanır. Kavurma işlemi sonrası cevher oksitlenmiş olur. Kavurmanın genel tepkimesi şu şekildedir: MeS + O â†’ MeO + SO Örneğin bakır, çinko ve kurşun oksitlenme tepkimeleri: 2CuS + 3O â†’ 2CuO + 2SO 2ZnS + 3O â†’ 2ZnO + 2SO 2PbS + 3O â†’ 2PbO + 2SO Tepkimelerde de görüldüğü gibi, sülfürün oksitlenmesi sonucu SO ortaya çıkar. İşlem genelde reverber fırınlarda gerçekleşir. Bu adımda ortaya çıkan SO'den sülfürik asit eğer konsantrasyonu %8 ve üzerinde ise üretilebilir. Reverberde bu oran %1,5-3 olduğu için sülfirik asit üretimi gerçekleştirilmez. Kavurma işlemi As, Sb gibi oksitlenebilen safsızlıklar için de uygulanır. Bu durumda bu safsızlıklar AsO ve SbO şeklinde oksitlenerek gaz formuna dönüşürler. Sihirli kare formula_1 boyutlu (formula_2) öyle bir kare matris düşünün ki, istenilen satır, sütun ve köşegenler boyunca elemanların toplamı sabit olsun. Bu sabite sihirli sabit denir. Matris elemanları, değerlerini tekrarlamamak koşulu ile formula_3 kümesinden almaktadır. Verilen n sayısına göre, sihirli sabit: formülü ile hesaplanır. Örneğin formula_5 için sihirli sabit: formula_6 olacaktır. Yan tarafta 3. dereceden bir sihirli kare verilmiÅŸtir. Sihirli Kare probleminin çözümüne ilişkin nasıl bir yaklaşım izlenmeli? Bir bilgisayar programında, döngüler içinde bütün eleman değerlerinin denenmesi oldukça ilkel bir yaklaşımdır. Örneğin, deneme-yanılma yöntemi ile, değerlendirilecek durum sayısı aşağıdaki çizelgedeki gibi olur: formula_7 için çözüm neredeyse imkânsızlaşır. Bu durumda, ne teknolojiye ne de programlama dillerine güvenmek çıkış yolu değildir. Öyle ise, sezgisel yöntemlerin kullanılması kaçınılmazdır! Problem genel olarak aşağıdaki durumlar için çözümler içerir: Prof. Dr. Asker Ali Abiyev 1996 yılında kendi adını verdiği algoritması için, "Sayılı Sihirli Karelerin Doğal Şifresi" adlı bir kitap hazırlayıp bilim camiasına sunmuştur. 1997 yılında Barselona'da "Batı Matematik Konferansı"nda ünlü matematikçilere sunmuş ve büyük ilgi toplamıştır. Abiyev'in algoritması ile, istenilen sayılardan (tam sayı, gerçel sayı, karmaşık sayı) istenilen dereceden (n -> oo) Sihirli Kare oluşturmak mümkündür. Abiyev'in Algoritması'na göre önceklikle her biri n elemanlı alfa, beta, gamma ve delta adında 4 tip aritmetik dizi tanımlanıp, her dizi iÃ§in bir renk tayin edilir: Sonra sihirli kareye sayılar, her bir çerçeve için aşağıdaki algoritma ile, yerleştirilir: Bu algoritma ile oluşturulmuş, 7. ve 10. ve dereceden sihirli kareler şöyledir: 7inci derecenden sihirli kare 10uncu derecenden sihirli kare: Abiyev'in Sihirli Karesi Sihirli Sabit'in dışında, diğer algoritmalarda bulunmayan, birçok "sihirler" (değişmezler, simetriler) içermektedir. Örneğin: denge. Bu algoritmayla yazılan bir Sihirli Kare'deki her bir eleman yerine (bulunduğu koordinatta) sayı değeri kadar aynı birimden kütle konduğunda, sistemin kütle merkezi karenin tam ortası olmaktadır. Lütfen deneyin ve görün! Bu yüzden, bu algoritma ile yazılan sihirli kareye, sayıların dengeli dağılımından dolayı, Dengeli Karede denebilir. 8. Dereceden Franklin karesi Eurocopter SA365 Dauphin Eurocopter AS365/SA365 "Dauphin" çokuluslu Eurocopter firması (önceden Aérospatiale) tarafından üretilen iki motorlu, çok amaçlı bir helikopterdir. Yine aynı firma tarafından üretilen tek motorlu SA360 modelinden geliştirilen helikopter, Eurocopter firmasının en başarılı tasarımı olarak görülmekte ve dünyanın pek çok ülkesinde sivil ve askeri taşımacılık, arama-kurtarma, istihbarat, deniz karakol ve cankurtaran hizmetleri gibi çok sayıda değişik görevde hizmet vermektedir. Askeri amaçlar için özel olarak geliştirilmiş versiyonları SA565 "Panther olarak da anılan helikopter, ABD Sahil Güvenlik Komutanlığı envanterindeki Amerikan malı olmayan nadir hava araçlarından biri olup, HH-65 "Dolphin adıyla hizmet vermektedir. Tüm versiyonlarıyla 800'den fazla üretilen "Dauphin", Harbin firması tarafından Çin'de Harbin Z-9 adıyla lisanslı olarak üretilmektedir. AS365N modelinden itibaren askeri amaçlar için geliştirilen versiyonlar AS565 "Panther adıyla tanımlanmıştır: Eurocopter SA365N3 "Dauphin" hakkında teknik bilgi (PDF dosyası, İngilizce) Aisne Aisne [], Fransa'nÄ±n illerinden birisidir. Aisne, "Laon", "Saint-Quentin", "Soissons", "Château-Thierry", "Tergnier" olmak üzere 5 yerleşime ayrılmıştır. Bu yörelerin her birinin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Nüfusu 2019 itibarıyla 528.016'dır. Şehir, o günden bugüne, siyasi çekişmelerin merkezi olmuş ve bölgedeki ormanlar başta olmak üzere bölgenin çoğu her iki Dünya Savaşı sırasında tahrip edilmiştir. Ayrıca önemli yapılar ve anıtmezarlar yıkılmıştır. Bunlar haricinde, bölgede ekonomi, tarıma dayalı bir grafik çizmektedir. Ancak diğer sanayi dalları da gelişme göstermektedir. Bölgede şeker pancarı üretimi yapılmaktadır. Aisne ilinde, 500 ile 750 mm arası bir ortalama yağış söz konusudur. VIII. Ä°oannis VIII. İoannis Paleologos (Yunanca: Ιωάννης Η' Παλαιολόγος, "Iōannēs VIII Palaiologos", 18 Aralık 1392 – 31 Ekim 1448, Konstantinopolis), VIII. İoannis 1416'da babası imparatorluk görevine başlarken ortak imparator olarak ilan edilmiş; 1425 ile 1448 arasında, tek Bizans İmparatoru olarak hüküm sürmüştür. VIII. İoannis Paleologos, II. Manuil ile bir Sırp Prensi olan Konstantin Dragas'in kızı Helena Dragaš'in büyük oğludur. 1416'da babası tarafından ortak imparator yapılmış ve babasına velihat olarak devamlı yardımda bulunmuştur. Ortak imparator iken VIII. İoannis Bizans sarayında bulunan Osmanlı devleti aleyhtarları kliğine liderlik etmiştir. 1421'de I. Mehmed Çelebi Rumeli'den Anadolu'ya geçmek için Bizans'tan yardım istemiş; kıdemli imparator II. Manuel bu yardımı şahsen sağlayıp Üsküdar'da bir ziyafet tertip etmiş olduğu için ve bu geçişte Osmanlı Sultanını öldürmediği için, oğlu dahil, Osmanlı aleytarlarının tenkitine uğramıştır. Mayıs 1422 I. Mehmed birdenbire ölmüş ve yerine II. Murat geçmiştir. Yine Osmanlı aleyhtarı klik, başlarında VIII. İoannis ile, harekete geçmiş, Bizans tarafından Osmanlı Sultanından belli bir haraç alınarak Limni adasında hapis tutulan ve kendinin Yıldırım I. Bayezid'in oğlu Mustafa Çelebi olduğunu iddia eden, Düzme Mustafa'nin, ihtiyar imparator II. Manuel'in itirazlarına rağmen, salıverilmesine önayak olmuştur. Düzme Mustafa Bizanslıların yardımı ile Rumeli'yi ele geçirmiştir; ama Bizanslıların istediği Gelibolu şehrini onlara vermekten kaçınmış ve Osmanlı aleyhtarı kligin yüzlerini kara çıkartmıştır. Ocak 1422de Ceneviz gemileri ile Anadolu'ya geçen Düzme Mustafa, II. Murad tarafından büyük bir yenilgiye uğratılmış ve yeniden Rumeli'ye kaçmak zorunda kalmış; orada yakalanarak boğulmuştur. Düzme Mustafa'ya galip gelen orduyu II. Murad iki kısma bölmüş; bir kısmı Selanik'i kuşatmış; diğer kısmı İstanbul'u kuşatmaya başlamıştır. İmparator olan II. Manuel ihtiyar ve hastalıklı olduğu için İstanbul'un savunması VIII. İoannis komutanlığına bırakılmıştır. Bu Osmanlı kuşatması Yıldırım I. Bayezid ve Musa Çelebi tarafından yapılan Osmanlı İstanbul kuşatmalarından daha değişik olmuş; Osmanlılar Haliç'ten ta Marmara'ya kadar kara surlarının önüne surların tepeleri kadar yüksek büyük toprak yığını yığıp bu tepelerin üstünden sur üstündeki ve arkasındaki savunmacılara oklar, ciritler ve mancınık tipli silahlarla hücum etme imkânı sağlanmıştır. Bu kuşatma Eylül'e kadar sürmüştür. O zaman II. Murad İstanbul kuşatmasını bırakınca, VIII. İoannis komutasında şehir kara duvarlarının savunması başarılı olduğuna inanılmıştır. Ancak bazı tarihçiler bu kuşatmanın Eylül'de II. Murad tarafından sona erdirilmesi nedenin Bizans'ın elinde bulunan ve I. Mehmed'in küçük oğlu olduğu iddia edilen yeni bir Düzme Mustafa'nın ortaya çıkartılması tehditleri olduğunu bildirmektedirler. Kuşatmadan sonra çıkan bir olay da II. Manuel'in bir beyin kanaması geçirip felç olmasıdır. Böylece VIII. İoannis efektif olarak imparatorluk idaresini ele almıştır. Selanik abluka ve kuşatmasında ise II. Manuel'in küçük oğlu Andronikos Paleologos Bizans savunmasını idareye başlamıştır. Fakat 23 yaşında olan Andronikos şişen ve kendine büyük acılar veren ayakları dolayısıyla bu görevi yerine getiremeyeceğini anlamıştır. Konstantinopolis'teki babasının ve ağabeyinin onaylarını da alarak 14 Eylül 1423 Selanik'in egemenliğini Venediklilere teslim etmiş ve biraz sonra o şehirden ayrılmıştır. Şehri kuşatan Osmanlı ordusunun (İstanbul kuşatmasını bıraktıktan sonra) başına geçmiş olan II. Murad Selanik kuşatmasını bu egemenlik değişmesi dolayısıyla bırakmamıştır. VIII. İoannis, devam eden Selanik kuşatması ve hemen beklenen yeni bir İstanbul kuşatamasına karşı yardım aramak için Avrupa'ya gitmeye karar vermiştir. 15 Kasım 1423'te bir Venedik gemisiyle Venedik'e erişen VIII. İoannis burada bir ay süren konuşmalara rağmen doğrudan doğruya Venedik yardımı sağlayamamıştır. VIII. İoannis Ocak 1424'te diğer büyük İtalyan şehir devletleri olan Milano ve Mantua'ya gitmiş ama aynı şekilde destek bulamamıştır. Yaz başında Buda'ya geçmiş ve orada da aynı şekilde başarısızlığa uğramıştır. Sonunda oradan gemi ile Tuna Nehri ve Karadeniz üzerinden 1 Kasım'da İstanbul'a eli boş geri dönmüştür. VIII. İoannis Konstantinopolis'e döndüğünde babası II. Manuel'in felçli ve yatalak, ama aklı başı yerinde ve sağ olduğunu görmüştür. II. Manuel oğlunun Avrupa'dan dönüşünden hemen sonra bir manastıra çekilip orada 21 Temmuz 1425'te ölmüş ve böylece VIII. İoannis tek imparator olmuştur. 1425'te babasının ölümü ile VIII. İoannis tek imparator olmuştur. Kuşatma altında iken Venedik'e devredilmiş Selanik 1430'da Osmanlılar eline geçmiştir. Böylelikle Bizans İmparatorluğu, sadece başkentin yakın çevresi ile Konstantinopolis ve Mora'dan ibaret kalmıştır. Bu imparatorluğun devamı Konstantinopolis'in kara surlarına ve Mora yarımadasının korunmasına kaldığı anlaşılmıştır. VIII. İoannis ve Mora despotları olan kardeşleri Mora Despotluğu'nun özellikle Korint kıstağında bulunan Heksamilion surlarını pekiştirip savunması ve yeni kiliseler, manastırlar inşa ederek gelişmesi ile uğraşmışlardır. VIII. İoannis uzun bir müddetten beri Hristiyan kiliselerinin Papa altında birlikte olmasını savunmakta idi ve en sonunda Papa IV. Eugenius Ferrarra'da bir yeni konsey toplamayı isteyince bu konseye katılmaya karar vermiştir. 1437'de 700 Ortodoks Kilisesi ve Bizans devlet memuru ile İtalya'ya gidip bu konseye katılmıştır. Bizans delegeleri arasında Konstantinopolis Patriği II. Joseph ve İtalya ve Avrupa'da bir Eflatuncu filozof olarak pek tanınmış George Gemistor Plethon da bulunuyordu. Bu toplantılar uzun sürmüştür ve Ferrara'da veba salgını çıktığı için Floransa'ya nakledilmiştir. En sonundan Ortodoks Kilisesinin birçok taviz vermesi sonucunda 5 Temmuz 1439'da Hristiyan Ortodoks ve Hristiyan Katolik mezheplerinin birbirine uzlaştırıp Papalık altında birlik sağlayan Floransa Konseyi kararları "Laaententur Cueli" ("Cennet sevinsin") adı ile Floransa Katedrali'inde ilan edilmiştir. VIII. İoannis Venedik üzerinden bir gemi ile Şubat 1440'ta Konstantinopolis'e geri gelmiştir. VIII. İoannis'in bu 1437-1440 arasında Konstantinopolis'ten ayrı olduğu dönemde taht naipliğini küçük kardeşi "Konstantin" yapmıştır. Konstantinopolis'e dönüşten sonra Ortodoks Kilisesi içinde bu birliğe genel itirazlar hemen başlamış ve 1441'de bu bildiriye isimlerini koymuş olanların çoğu bir manifesto yayınlayarak Floransa Konsey kararlarından vazgeçtiklerini ilan etmişlerdir. Bu gelişmelerden devamlı haberdar olan "Papa IV. Eugenuius" açıkça bir aksi reaksiyon göstermemiştir. Buna bir neden de Avrupalıların (özellikle Macar ve Sırpların) Osmanlılara karşı büyük bir Haçlı Seferi hazırlamakta olduklarıdır. II. Murad'ın verdiği birçok taviz ile imzalanan Edirne-Segedin Anlaşması sonucu Sultanlıktan oğlu genç II. Mehmed lehine feragat etmişti ve bunu imzalayanların kutsal kitapları üzerine verdikleri yeminlerle barış andına uyacaklarına inanmıştı. Fakat Papalık temsilcisi olan Kardinal Guiliano Cesarini bir Hristiyan'ın bir gayri-Hristiyan'a verdiği yeminin önemi olmadığını ve olsa bile özel günah çıkarma ile bu yeminin bozulabileceğini önermişti. Böylece János Hunyadi komutası altında Macar ve Sırp hükümdarlarının dahil oldukları büyük bir Haçlı ordusu Balkanlardan geçmiş; Niş önünde Osmanlı Rumeli eyalet ordularını yenmiş ve Bulgaristan'tan geçerek Varna'da Karadeniz kıyısına varmıştı. Tekrar Osmanlı ordusu komutanlığına çağrılan II. Murad hemen bir ordu ile Haçlılar üzerine yürüyüp 10 Kasım 1444'te Varna Savaşı'nda galip gelmiş ve Haçlı ordusunu ortadan silmiş ve Macar Kralı, Papa temsilcisi Kardinal gibi idarecileri bu savaşta ölmüşlerdi. Avrupa Haçlı ordusunun Osmanlılara yenilmesi ile VIII. İoannis'in Avrupa ile birlik sayesinde Bizans'in kurtarılıp korunması savını inanılmaz bir düşe dönmüştür. O zamana kadar güttüğü bütün politikalarını suya düşüren bu sonuç sanki yetişmezmiş gibi VIII. İoannis'in Osmanlı devletine haraç veren sadık bir vassal devlet olarak Bizans'ın "II. Murad"'in bu zaferini "gönülden" kutlaması gerekmiştir. Haçlı ordusunun kurulup ilerleyişi sırasında Mora Despotları Korint kıstağını geçip asıl Yunanistan'da arazi almak peşindeydiler. Bir Osmanlı vassal dükü hükmü altında bulunan Atina ve Tebai'yi ellerine geçirmişlerdi. Arnavutluk'a kadar uzanan bir akın yapmışlardı. En son olarak Delfi civarını ele geçirmişlerdi. Bu bardağın suyunu taşıran son damla olmuş ve buna çok kızan II. Murad Varna Savaşı'ndan hemen sonra mevsimin geçtiğine bakmadan Mora üzerine yürümüş ve Mora kuvvetlerini Korint kıstağındaki yeniden pekiştirilmiş Heksamilion surları arkasına püskürtmüştür. Bu surların Osmanlıları durduracağını sanan Mora Bizanslıları II. Murad'in elinde bulunan yeni silahlardan habersizdiler. Osmanlı ordusu, elindeki yeni daha hiç bilinmeyen bir silah olan, uzun topları ile Heksimilyon surlarını yerle bir etmiştir. Sonra Osmanlı ordusu iki koldan Mora'ya akın yapmış ve önemli miktarda ganimet ve esir toplamıştır. Havanın elverişsizliği dolayısıyla bu akınlar bir fetih şekline dönüşmemiş ve Osmanlı ordusu hemen çekilmiştir. Osmanlıların Mora'ya hücum edip ayrılması VIII. İoannis'in Mora'da Bizans'in kendini koruyabileceği hayallerini de yok etmiştir. 17 Eylül 1448 II. Kosova Savaşı'nda "II. Murad"ın Osmanlı ordularının Macar ve müttefiklerinin ordularını darmadağın etmesi Bizans'in artık çaresiz olduğunu açığa koymuştur. VIII. İoannis bu son Osmanlı zaferinden on bir gün sonra çocuksuz ölmüştür. Taht kardeşlerine kalmıştır. Küçük kardeşi olan Demetrios Paleologos'un entrikalarına rağmen, anneleri olan Helena'in gayretleri dolayısıyla Mora Despotu olan küçük kardeşi "Konstantin" taç giyerek Bizans İmparatoru olmuştur. VIII. İoannis Paleologos üç evlilik yapmıştır. Birinci evliliğini Rus Çarı'nın veliahti olan büyükprens I. Vasili'nin ve Litvanyalı Anna'nın kızı olan Moskavalı Anna ile daha 1414'te 15 yaşında iken yapmıştır. Karısını bir veba salgınında Agustos 1417 tarihinde kaybetmiştir. İkinci evliliği 1421'de Montferratlı Sofya Paleoligina ile olup babası II. Manuil ile Papa V. Martin tarafından hazırlanmış bir hanedan evliliği olmuştur. Karısı Bar Dükü I. Robert ile Marie Valois'nin kızıydı ve Fransız kıralı II. John'un torunu idi. Bu karısı çok çirkin olduğu için VIII. İoannis tarafından yüzüne bakıldıktan sonra babasına itiat yüzünden geri gönderilmemiş ama sarayın en sapa köşesine yerleştirilmiş ve bir daha görmek istenmemiştir. Bu evlilik 1426'da Sophia'nın Cenevizliler yardımı ile saraydan kaçıp Fransa'daki ailesinin yanına dönüp bir manastıra rahibe olarak kapanması ile sona ermiştir. Üçüncü evliği (ileride bir Katolik kardinal olacak) Bessarion'un aracılığı ile 1427'de Trabzon İmparatoru IV. Aleksios ile karısı Theodora Kantakuzini'nin kızı Maria Komnini ile olmuştur. Maria, VIII. İoannis Avrupa'da iken, 1439'da bir veba salgınında ölmüştür. Hiçbir evliliğinden çocuğu olmamış ve öldüğünde varisi küçük kardeşi Konstantinos olmuştur. VIII. İoannis Paleologos siması çok iyi bilinen tek Bizans İmparatoru'dur çünkü İtalya seyahati sırasında realist İtalyan Rönesans tarafından yapılan görsel sanat eserlerinde ayrıntılar görülebilmektedir. VIII. İoannis'in sağ yüzünü silüet olarak gösteren madalyon portresi 1438de Floransa ziyaretinde Pisandello tarafından yapılmıştır. En iyi bilinen resmi altın eğer takımlı beyaz at üstünde ve sarı sırma desenli kadife kumaş bir elbise ve taçını giymiş şekilde Benozzo Gozzoli tarafından Floransa'da Medicci-Ricardi Sarayı'nın Magi Şapeli'nin güney duvarındaki " Magi'nin Seyahati" adı ile bilinen freskodadır. Yine Floransa'da bulunan, ressam Piero della Francesca'in "Kırbaçlama" adlı resminde gösterilen Pontius Pilatus'un VIII. İoannis olduğu barizdir. Sina'da Azize Katerin Manastırı'nda bulunan bir yazma kitapta çok güzel bir portresi bulunmaktadır. Allier Allier [], Fransa'nın illerinden birisidir. Allier, "Montluçon" ve "Vichy" olmak üzere 2 yerleşime ayrılmıştır. Bu yörelerin her birinin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. Nüfusu 2019 itibarıyla 333.065'tir. Şehir nüfus itibarıyla gerilerde olsa da, Vichy şehri bu bölgeye dahil edilmekrtedir. 1940'ta, o zamanın belediye başkanı Marshal Philippe Pétain, bu ilin başkenti olarak Vichy'yi seçmiştir. Bunlar haricinde, ekonomi, tarıma dayalı bir grafik çizmektedir, bu sebeple yöre halkı Auvergne adlı tarımsal yörede toplanmıştır. Ancak diğer sanayi dalları da gelişme göstermektedir. Ayrıca Vichy'de şişelenen su, dünya çapında satılmaktadır. Allier ili, içinde akarsu akaçlarının yer aldığı bir bölgede bulunmaktadır. Allier'deki akarsular aşağıdaki gibidir; Alpes-de-Haute-Provence Alpes-de-Haute-Provence [], Fransa'nın illerinden birisidir. Alpes-de-Haute-Provence, "Barcelonnette", "Castellane" ve "Forcalquier" olmak üzere 3 yerleşime ayrılmıştır. Bu yörelerin her birinin farklı özellikleri bulunmaktadır. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. İlk başta ismi "Nord-de-Provence" olan il, sonrasında, önce "Haute-Provence", sonra "Basses-Alpes" olarak adlandırılmıştır. Günümüzde ise Alpes-de-Haute-Provence ismini almıştır. İlin nüfusu Fransa'nın en düşük nüfuslu illeri arasındadır. Bunlar haricinde, ekonomi, turizme dayalı bir grafik çizmektedir. Alpler'de yer alması, "Alpes-de-Haute-Provence" ilini bir turizm merkezi haline getirmektedir. Brabus Brabus Mercedes'in orijinal modifiye ve motor servisidir. Normal Mercedes marka otomobilleri fabrika çıkışından alıp farlar iç aksesuarlar motor neon xenon alt parçalar jantlar egzoz ve daha birçok aksesuar ekleyen firmadır. dikkat çeken özelliklerden biri de hem sisfarı hem uzun far hem de LED gündüz sürüş lambalarından oluşan aydınlatma modülü. Standartta 517 HP olan maksimum güç 730 HP’ye, 830 Nm olan maksimum torksa 1100 Nm gibi inanılmaz bir değere ulaşmış. Yapılan işlemler sonucunda 5 ileri otomatik şanzımanlı aracın 4.5 saniye olan 0–100 km/s süresi 4.0 saniyeye düşmüş. Maksimum hızı 350 km/s olan bu canavarın 0–200 km/s hızlanması da çok etkileyici: 10.5 saniye. Yani ortalama bir otomobilin 0–100 km/s hızlanma süresi kadar. Brabus'un özellikle 6,3 litrelik çift turbolu motoru 730 hp güç ve 1320 nm tork değeri ile baş döndürücü bir performansı garantiler. Ayrıca Brabus Rocket Dünyanın en hızlı Sedan'ı Olarak Gösterilmektedir. Mercedes-Benz marka otomobilleri, en üst seviyede modifiye eden Brabus, beşinci nesil SL600 modelini iki kişilik rokete dönüştürerek herkesi hayran bırakan bir performans sergilemiştir. Aynı Zamanda Maksimum hızı 362.4 km/h ulaşan otomobillerde üreterek bir ilki başarmıştır. Yine 366 km/h ile kendi rekorunu kıran ve muhteşem bir rekora imza atan Brabus'un her ne kadar arayı açsa da en Büyük Rakibi AMG olarak gösterilmektedir. AMG, Kleemann, Carlsonn, gibi ünlü şirketler arasında Brabus en iyisi seçilerek ödülünü de almıştır. 1977'de kurulan firma üretici sıfatını elde ettiği için çalıştığı arabalarda Mercedes logosunu koymak mecburiyetinde değildir. Asar-ül Bilad ve Ahbar-ül İbad Asar-ül Bilad ve Ahbar-ül İbad, "(Athar al-bilad wa-akhbar al-‘ibad)", "(واخبار العباد)", Zekeriya el-Kazvinî'nin 1275 tarihinde tamamladığı Arapça coğrafya eseridir. Asar-ül Bilad ve Ahbar-ül İbad, İran, Anadolu ve Ön Asya beldelerinin coğrafi yapıları hakkında bilgiler verdiği gibi, dönemin olayları hakkında tarihi bilgileri de bulundurmaktadır. Eser, Farsça yazan şairler, Anadolu Selçukluları ve Moğollar devrindeki; Anadolu, İran coğrafyası ve tarihi bakımından değerli bir kaynaktır. Eser, Anadolu şehirleri hakkında da bilgiler verir. Hautes-Alpes Hautes-Alpes [], Fransa'nın illerinden birisidir. Hautes-Alpes, "Briançon" olmak üzere tek yerleşime ayrılmıştır. İl plaka kodu 05'dir. İl, Fransa'nın Fransız Devrimi'nden sonra; 4 Mart 1790 tarihi itibarıyla belirlenen ilk eyaletlerinden birisidir. İlin, Alpes-de-Haute-Provence, Drôme, Isère ve Savoie illerine ve İtalya'ya komşuluğu bulunmaktadır. Ancak ilin nüfusu Fransa'nın en düşük nüfuslu illeri arasındadır. Bunlar haricinde, ekonomi, tüm Provence yöresinde olduğu gibi, turizme dayalı bir grafik çizmektedir. Alpler'de yer alması, "Hautes-Alpes"i de bir turizm merkezi haline getirmektedir. Ermenistan'ın idari yapılanması Ermenistan, on bir tane ile bölündürülmektedir. Bunların on tanesi bölge (Ermenice: մարզեր "marzer", tekil: մարզ "marz") statüsüne sahiptir. Erivan, ülkenin başkenti olarak kendine özel idari statüsüne sahiptir. Her marzta, Ermenistan hükûmeti tarafından seçilen bir "marzpet" (marz başkanı) var. Erivan ise, Ermenistan Cumhurbaşkanı tarafından seçilen bir belediye başkanı tarafından idare edilmektedir. Aşağıda Ermenistan'ın idari bölgeleri, nüfus, alan ve nüfus yoğunluğu bilgileriyle listelenmektedir. Bu istatistikler Ermenistan Cumhuriyeti Millî İstatistiksel Servisi tarafından mevcuttur. Wok Wok ya da Wohk (Kantonca: 鑊, Jyutping: "wok6"; Hanyu Pinyin: "huò"), özellikle Çin yemeklerini yapma konusunda kolaylık sağlayan, geniş ve çukur tavadır. Harlı ateşte yemeğin dibinin tutmasını engelleyen özel yapısı vardır. Son yıllarda Batılı ülkeler ve diğer ülke mutfaklarında da yaygın kullanılmaya başlanan alettir. Alpes-Maritimes Alpes-Maritimes [], Fransa'nın illerinden birisidir. Alpes-Maritimes, "Grasse" olmak üzere tek yerleşime ayrılmıştır. İl, Fransa'nın en ilgi çeken illerinden biridir. Var ve Alpes-de-Haute-Provence ile karadan çevrilen bölgede, özellikle "Nice", "Cannes" gibi kasabalar yer almaktadır. Bu da hem yöre kültürüne hem de yöre popülaritesine olumlu etki yaratmaktadır. İlin nüfusu Fransa'nın en yoğun nüfuslu illeri arasındadır. Bunlar haricinde, ekonomi, turizme dayalı bir grafik çizmektedir. Ayrıca Cannes Film Festivali burada yapılmaktadır. Bölgenin denize olan kıyısı, turizme olumlu etki etmektedir. İl, lüks otel ve yapılarıyla da bilinmektedir. Mevlânâ (anlam ayrımı) Mevlânâ, şu anlamlara da gelebilir: Zekeriya el-Kazvinî Zekeriyyâ bin Muhammed el-Kazvînî (Farsça: أبو يحيئ زكريا بن محمد القزويني) (d. 1202 - ö. 1283), 13. yüzyılda yaşamış Fars asıllı matematik, fizik, astronomi, coğrafya ve jeoloji bilgini. Tahran'a 150 km. uzaklıktaki Kazvin'de doğan Zekeriya bin Muhammed çok kısa zamanda tarih, astronomi ve jeoloji de söz sahibi oldu. Ortaçağda jeoloji'nin otorite kabul edilen isimlerinden birisiydi. Batı O'nu “Müslümanların Pilinus'u” olarak tanımıştır. Acaibu'l-Mahlukat ve Garaibu'l-Mevcudat, ("Tuhaf Yaratıklar ve Acayip Varlıklar"), ("عجائب المخلوقات و غرائب الموجودات") isimli, Türkçe ve Farsça'ya da tercüme edilmiş olan Arapça astronomi eseri, "Asar-ül Bilad ve Ahbar-ül İbad", isimli coğrafya eseri yazan Kazvini, Dünya'nın küre şeklinde olduğunu belirtmiş, hava, su, bitki, hayvan ve madenlerden detaylı olarak bahsetmiş, dağ, dere, ada, deniz ve nehirlerin oluşumu hakkında görüşler belirtmiştir. Batı'da ancak 1920'de inceleme konusu olan kaya manyetizması ve fosil manyetizma, yedi asır önce Kazvini tarafından ele alınmış, modern jeolojinin keşiflerinden sayılan Reversal Manyetizma (ters dönümlü manyetik alan) daha o zaman, bu müslüman ilim adamı tarafından ortaya konmuştur. Eserinde, dağların oluşumunu ve sebeblerini de inceleyen Kazvinî, ""...Her 36.000 (otuzaltıbin) yılda, yıldızlar dolaşımlarını tamamlarlar ve Yeryüzünde büyük değişiklikler olur; karalar denizlere dönüşür, denizler kurur, dağlar ova, ovalar dağ olur. Kuzey güney olur..."" gibi modern bilimlerin vardığı neticelere uygun görüşlerini dile getirmektedir. Ayrışma, aşınma, birikim alanına taşınma ve depolanmayı, ""...dağlar güneş ısısıyla toprağa ve kuma dönüşür ki, rüzgarların tesiriyle nehirlere, buradan da denizlere taşınır ve zamanın geçmesiyle aralarda tepeler meydana gelir; böylece denizlerde çıkıntılar görürüz..."" şeklinde ifade eden Kazvinî, 1950'lerde Airy ve Pratt tarafından ileri sürülen izostazi'yi (dağların kabukta, yoğunluk farklarına göre ovalık kısımlarla bir denge oluşturması) ""...dağlar yeryüzünde doğrudan denge sağlarlar..."" sözleriyle asırlar öncesinden haber veriyordu. Depremleri volkanizma ve mağmatizmaya bağlayan Kazvini, yer altındaki basınç için buharı örnek vererek şunları yazmaktadır: "Buğular ve buharlar yeraltı çukurlarında su halinde yoğunlaşmadığı veya sıcaklık sebebiyle dağıtmadığı zaman çıkış bulamazlarsa, bir kimsenin vücudunu ateşin titretmesi gibi, onlar da yeryüzünü titretirler." Litvanya Bilimler Akademisi Litvanya Bilimler Akademisi, 1941 yılında kurulmuştur. İlk başkanı Vincas Krėvė-Mickevičius'tu. Akademinin merkezi Vilnius'tadır. Ardèche Ardèche [], Fransa'nın illerinden birisidir. Ardèche, "Largentière", "Tournon-sur-Rhône" olmak üzere 2 yerleşime ayrılmıştır. Her bölgenin farklı özellikleri bulunmaktadır. İl, Fransa'daki 76. en kalabalık ilidir. Nüfusu 1999 sayımları itibarıyla 286,023 olan ilin yüzölçümü ise 5529 km²'dir. Bölgede km² başına yaklaşık 52 insan düşmektedir. İlin temsilcisi ise "Pascal Terrasse"dır. Bunlar haricinde, yöre ekonomisi, turizme ve tarıma dayalı bir grafik çizmektedir. Yöredeki çeşitli akarsular sayesinde, kano ve kayak turizmi gelişmiştir. Ä°zostazi Yerkabuğunun kütleleri ve yoğunlukları birbirinden farklı büyük parçaları (blokları) arasındaki denge durumuna izostazi denir. Bu prensibe göre, yüksek dağlık bölgeler çevrelerindeki basık araziye nazaran daha hafif maddelerden meydana gelmişlerdir. Bu olay, 1735'te P. Bouguer'in And dağlarındaki inceleme gezileri sırasında ve yüz sene kadar önce Sir George Everest'in Kuzey Hindistan'da Kalina ile Kallianpur şehirleri arasındaki sahanın haritasını alırken dikkati çekmiş, gerek And dağları'nın ve gerek Himalayalar'ın kütlelerinin, beklenen değerlerin çok altında oldukları ve bu nedenle çekülleri hesaplanan derecelerden daha az saptırdıkları gözlenmiştir. Nitekim, 1855'te Pratt'ın yaptığı hesaplara göre, çekülün Himalayalara doğru sapması: Kaliana'da 27,853" (kavis/saniye), Kalianpur'da 11,968" (kavis/s) ve aralarındaki fark 15,885" (kavis/s) olması gerekirken, ölçülen değerler arasındaki fark ancak 5,23" (kavis/s) bulunmuştur. Böylece Himalayaların beklenenden daha az bir çekim etkisi uyguladığı, dolayısıyla daha hafif maddelerden oluştuğu anlaşıldı. İzostazi kavramı Pratt ve Airy tarafından farklı biçimlerde yorumlanmıştır. Pratt'a göre (1859) dağlar ve yüksek kara parçaları, yoğunluğu çevreye kıyasla daha az olan hafif maddelerden, alçak seviyelerdeki düzlükler ve okyanus tabanları ise yoğunluğu fazla olan ağır kayaçlardan meydana gelmişlerdir. Yerkabuğunun bu farklı yoğunluktaki büyük parçaları (blokları) belirli bir derinlikte, yoğunluğunun her tarafta eşit olduğu bir denge düzeyi üzerinde sıralanırlar. Airy'e göre ise (1855) yüksek dağ şeritleri yüzen bloklar durumundadır. Bunların aynı zamanda derin kökleri vardır. Yüksek dağların altındaki malzemelerin yoğunluğu ile alçak ovaların altındaki maddelerin yoğunluğu aynı olabilir. Yerkabuğunu oluşturan blokların kalınlıklarının değişik olması, yeryüzündeki seviye farklarını meydana getirmeye yeterlidir. İzostazi aynı zamanda, hafif maddelerden oluşmuş dağlık bölgelerin daha yoğun bir temel (substratum) üzerinde yüzmekte olduğunu ve dağların yükseklikleri ile orantılı derin "kökleri" bulunduğu gerçeğini de açıklar. Böylece yüksek dağlar, kuzey denizlerinde yüzen buzdağları gibidir; büyük ve derin kökleri yeraltında, küçük ve sivri tepeleri ise yerüstünde bulunur. Şöyle ki, ortalama yoğunluğu 2,7 g/cm³ olan sial maddelerinden oluşmuş dağ şeritleri, yoğunluğu 3,0 g/cm³ olan plastik Sima kayaçları içine gömülmüşlerdir. Dağ kütlesinin tüm hacminin 9/10'unu kök, 1/10'unu ise yüksek zirveler oluşturur, tıpkı su içinde yüzen buz kütleleri gibi. Yeryüzünün büyük ölçüdeki rölyefi, (sıradağlar ve okyanuslar) yerkabuğundaki yoğunluk farklarından ve dolayısıyla izostazinin var oluşundan ileri gelmektedir. Kensington Park Kensington Park, Kanada'da yer alan ünlü bir kentsel parktır. Park, Kanada'daki Britanya Kolumbiyası'nda Burnaby şehrinde yer almaktadır. Park, şehrin ana hatlarındaki "Hastings Sokağı", "Curtis Sokağı", "Kensington Bulvarı" ve "Holdom Bulvarı" kesişimi boyunca yer bulunmaktadır. Park özellikle golf sahaları ve el değmemiş doğasıyla bilinmektedir. "Beecher Çayı" da bu parkın yakınlarından geçmektedir. Başkasının zararına sevinme Başkasının zararına sevinme tutumu; bir insanın, başta insanlar olmak üzere başka bir canlının ziyanına karşı sevinç duymasıdır. Bu davranış, çoğu toplumda olumsuz bir davranış olarak gösterildiği gibi, bu tutumu gösteren insanların yaygın olarak ruhsal sorunlara sahip olduğu öne sürülmektedir. Bu tür tutum sergileyen insanlar toplum tarafından da hoş karşılanmamaktadır. Bu tutum, ruh doktorlarına göre bencilliğin ve ego karmaşasının bir ürünüdür. Depresif duygudurumu Depresyon, bir olay karşısında duyulan beklentilerin olumsuz yönde olması veya beklentilerin olumsuz yönde gittiği sanrısıdır. Bu duygu çoğu zaman; hiçbir zaman ve hiçbir şekilde gerçekleşemeyecek olan, veya böyle olacağı sadece düşünülen beklentiler söz konusu olduğunda kendini belli eder. Umutsuzluk, özellikle öncesinde bu beklentiyi elde edemeyen insanların yaşayacağı bir duygudur. Ancak çoğu kimseye göre, umutsuzluk, zaten o beklentinin önündeki en büyük engellerden biridir. Bu nedenle, umutsuzluk, çoğu kişi tarafından olumsuz olarak nitelendirilmektedir. Ayrıca, umutsuzluk teması günlük yaşamda da büyük yer bulan bir olgudur. Bu duygu, sanat eserlerinin oluşmasına ilham veren ve genel kültürde bariz bir şekilde kendini belli eden bir duygudur. Manga+ Manga+, maNga adlı müzik grubunun 20 Haziran 2006 tarihinde çıkarmış albümüdür.Bu albüm maNga'nın 2. albümüdür.Bu albümde 2004 yılında çıkarttıkları maNga adlı albüme eklemeler yaptılar.Bu eklemeler Cem Karaca'dan Raptiye Rap Rap ve maNga'nın gitaristi Yağmur Sarıgül'ün yazdığı Kandırma Kendini şarkılarıdır.maNga+ albümünde, maNga albümündeki şarkıların bazıları tekrar eklenmiş ve bu eklemeler, gruptan yeni şarkılar bekleyen dinleyici kitlesinden negatif eleştiriler almıştır.maNga'nın bu albümdeki tüm şarkıları: IX. Mihail IX. Mihail Paleologos (Yunanca: Μιχαήλ Θ΄ Παλαιολόγος, "Mikhaēl IX Palaiologos"), (17 Nisan, 1277– 12 Ekim 1320, Selanik). IX. Mihail, II. Andronikos ile Macaristan Kralı V. Stephen'ın kızı olan Macaristanlı Anna'nın büyük oğlu idi. 1294/1295 – 1320 yılları arasında babası ile birlikte büyük yetkiler kullanarak ortak imparatorluk yapmıştır. 1320'de babası hayata iken ölmüştür. IX. Mihail Paleologos 1281'de ortak imparator olarak ilan edilmiş ve 1294'te veya 1295'te taç giydirilmiştir. 1300da Alan asıllı paralı askerlerden oluşan bir birliğin komutanı olarak Anadolu'ya Osmanlı Türkleri üzerine gönderilmiştir. 1304 - 1305de ise paralı Katalan asıllı askerlerden olusan Katalan Bölüğü'nün çıkarmış olduğu isyanı bastırmakla görevlendirilmiştir. Katalan'ların komutanı olan Roger de Flor'u öldürdükten sonra, 5000-8000 Alan ve Türk asıllı paralı askerlerle takviye edilmiş olan, bir Bizans ordusu ile Katalanlar üzerine yürümüş; ama çıkan savaşta yaralanıp mağlup düşmüştür. IX. Mihail, Bulgar kralı Teodor Svetoslav'a karşı da 1307'de giriştiği sefer sonunda başarısız kalmıştır ve 1307'de Bulgarlarla bir anlaşma yaparak kızını Bulgar çarı ile evlendirmek zorunda kalmıştır. 1311'de ilk Osmanlı hükümdarı I. Osman Bey ile yaptığı savaşta da mağlup edilmiştir. Sonra IX. Mihail Selanik'e yerleşmiş ve 1320'de orada ölmüştür. Cesur ve enerjik bir asker olan IX. Mihail komutası altında bulunan askerlere ödemeler yapmak veya onları cesaretlendirmek için şahsî fedakarlıktan kaçınmamıştır. Fakat genellikle düşmanlarından üstün olmayı başaramamıştır. Babasından önce olen tek Paleologos hanedanı imparatorudur. IX. Mihail'in 43 yaşında, daha pek yaşlı değilken ölmesi, kısmen genç oğlu Manuel Paleologos'un kaza ile ağabeyi olan ortak imparator unvanlı III. Andronikos'un hizmetkarları tarafından katledilmesine gösterdiği üzüntü ve yasın sebep olduğu iddia edilmiştir. "IX. Mihail Paleologos" 16 Ocak 1294 tarihinde Ermenistan Kıralı II. Leo ile Kraliçesi Keran'ın kızı olan Rita ile evlenmistir. Karısının Bizans saray mensuplarına uygun gelmeyen ismi Maria olarak değiştirilmiştir. Bu evlilikten IX. Mihail'in isimleri bilinen çocukları şunlardır: Polis (anlam ayrımı) Polis, ÅŸu anlamlara gelebilir; Paşa Hanı Uşak İl merkezindedir. Tiritoğlu Mehmet Paşa tarafından Fransız bir mimara yaptırılmıştır. Yapım tarihi R.1314 M.1898 dir. Han iki katlıdır, kesme taştan yapılmıştır. Alt katta yola bakan dükkânlar vardır.Bu dükkânlar yuvarlak kemerler içerisine alınmıştır. Üst katta da 30'a yakın oda bulunmaktadır. Günümüzde otel olarak işletilmektedir ve özel bir şahsın mülkiyetindedir. Han (konaklama) Han, vasıtalı, vasıtasız yabandan gelen yolcuların barınacağı, hayvanlarla insanların geceleyebileceği yerlerdir. Bugünün otel ve garaj vazifesini birlikte gören yapılara eskiden "han" denmekteydi. Selçuklular ve Osmanlılar, sosyal bir vazife gördüğü için hanlar yapımına ehemmiyet vermişler, mimarî bakımdan güzel eserler vücûda getirmişlerdir. İki şehir arasındaki mesafe uzunsa orta bölümde münasip bir yerde han yapılırdı. Buna "Kervansaray" denirdi. Şehirler dışında yapılan bu yapıların bol suyu bulunur, içinde kahvehanesi, erzak ambarları, yem depoları bulunurdu. Kervanlar bir süre gittikten sonra burada mola verirler, geceleyerek kendilerini ve hayvanlarını