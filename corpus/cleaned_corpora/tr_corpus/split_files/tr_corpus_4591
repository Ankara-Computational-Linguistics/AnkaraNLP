savaş sürecinde şehir nüfusu 57.421 olarak kayıtlanmıştır. Rakamlara göre bu nüfusun %82.1’i Arnavut, %9.4’ü Sırp’tır. Kalan oran ise diğer halklara aittir (Türk, Boşnak, Aşkali, Rom, Goran). Dûrî el-Muhtarifin es-Suudî Dûrî el-Muhtarifin es-Suudî (), Suudi Arabistan'ın en üst düzeydeki futbol ligidir. İlk sezonu 1977 yılında oynandı. Her sezon sonunda sıralamadaki son iki takım El-Dûrî el-Derece el-Ula's-Suudî'ne düşer. Suudi Arabistan Profesyonel Ligi'nde birinci olan AFC Asya Şampiyonlar Ligi'ne gider. Birinci, ikinci, üçüncü, dördüncü, beşinci ve altıncı olan kulüpler ise Şampiyonlar Kupası'na gider. Para Ödülleri: UnterscharfÃ¼hrer Unterscharführer Nazi Partisi'nde 1934 - 1945 yılları arasında kullanılan SS rütbesiydi. Unterscharführer 1934'te organize edilen Uzun Bıçaklar Gecesinden sonra oluşturulmuş olup SS'ın ilk astsubay rütbesidir. Unterscharführer "Küçük Manga Lideri' anlamını taşımaktadır. Arnavutluk Devlet Radyo ve Televizyonu Radio Televizioni Shqiptar (RTSH) ("Arnavutluk Radyo ve Televizyonu"), Arnavutluk merkezli bir kamu yayıncılığı kurumudur. 1938 yılında radyo yayını yaparak başlayan kurum 1960 yılında da televizyon yayınlarına başlamıştır. Merkezi başkent Tiran'da yer almaktadır. RTSH, 1999 yılından bu yana Avrupa Yayın Birliği üyesidir ve aynı zamanda ulusal şarkı yarışması Festivali i Këngës'in resmî organizatörüdür. RTSH, 12 televizyon kanalı ve altı radyo kanalı ile dört yerel televizyon ve radyo kanalına sahiptir. SS-SturmscharfÃ¼hrer Sturmscharführer Nazi Almanyası'nda 1934 - 1945 yılları arası kullanılan Waffen-SS Nazi rütbesiydi. "Kıdemli astsubay" rütbesine denktir. Sturmsharfüher rütbesi sadece Waffen-SS'de kullanıldı ve Allgemeine SS'de yoktu. Yok Yere İzel'in 1999'un Mayıs'ında çıkan 3. stüdyo albümü Bir Küçük Aşk'ın çıkış parçasıdır. Şarkı tarzıyla o dönemde büyük patlamalara sebep olmuş ve yılın en çok dinlenen ve istek alan şarkıları arasında yerini almıştır. Ayrıca şarkının bestecisi Altan Çetin, şarkıyı ilk önce Deniz Seki'ye verdiğini ancak Seki'den cevap alamayınca şarkıyı Seki'den geri alıp İzel'e verdiğini söylemiştir. Şarkının videosunun yönetmenliğini ise Türkiye'de birçok video klibi de yöneten Deniz Akel üstlenmiş ve bahar aylarında hareketli bir video klip hazırlanmıştır. Klip boyunca İzel'e yabancı dansçılar eşlik etmiştir. 1999 Kral TV Video Müzik Ödülleri'nde İzel bu şarkıyla "En İyi Pop Kadın Sanatçı" adaylığı elde etmiş, fakat ödülü Sertab Erener, "Zor Kadın" isimli şarkısıyla elde etmiştir. Gülyabani (albüm) Gülyabani, Türk rock müzik sanatçısı Aylin Aslım ve Tayfası'nın 30 Nisan 2005'te Pasaj Müzik'ten çıkan rock tarzındaki stüdyo albümü. Albümdeki "Gülyabani", "Ben Kalender Meşrebim" ve "Ahh" şarkılarına klip çekilmiştir. DurukÃ¶y Emre AktaÅŸ Emre Aktaş (d. 23 Eylül 1986, Bursa) Türk futbolcudur. 1. Lig ekiplerinden Bugsaşspor'da oynamaktadır. Futbola Bursa Tofaş kulübünde başlayan İnegölspor'da devam eden Emre Aktaş oyun stili olarak Alessandro Del Piero ve Lionel Messi gibi futbolculara benzetilmektedir.İnegölspor'da beğenilen oyunuyla Ankaraspor'a transfer olmuş burada kadro genişliği sebebiyle sadece 14 karşılaşmada forma şansı bulduğundan ilk önce kiralık olarak Keçiörengücü'ne 2007-2008 sezonunda da Malatyaspor'a gitmiştir. Malatyaspor'da ki beğenilen oyunu neticesinde 2008-2009 sezonunda 1. Lig takımlarından Adanaspor'a transfer olan golcü oyuncu tüm dikkatleri üzerine çekmiştir. 2008-2009 sezonu sonunda Türkiye'nin pek çok büyük kulübüyle adı geçmiştir fakat sürpriz bir şekilde MKE Ankaragücü'ne kiralık olarak gitmiştir. Ama sezon başlangıcında Adanaspor'a geri dönen Emre Aktaş, taraftarın en sevdiği futbolculardan birisi olmuştur. 2010 yılında Bucaspor'a kiralanmıştır fakat sezonun ara transfer döneminde sözleşmesini feshedip Adanaspor'a geri döndü. Karşıyaka'da oynamaktadır. 15 kez Türkiye U-18 millî takımına çağrılan Emre Aktaş, 14 kez Türkiye U-18 millî takım forması giymiştir ve bu karşılaşmalarda 3 gol kaydetmiştir. Maldon Muharebesi Maldon Muharebesi 10 Ağustos 991'da İngiltere'de Maldon, Essex'de Blackwater Nehri'nin yakınında Anglosaksonlar ile istila için bölgeye gelmiş olan Vikingler arasındaki silahlı çatışmadır. Vikinglerin zaferi Anglosaksonların mağlubiyetiyle sonuçlanmıştır. Savaştan sonra "Canterbury Başpiskoposu Sigeric" ve Anglo-Sakson krallığının güneydoğu illeri valisi Anglo-Sakson İngiltere Kralı Ethelred'e Vikinglere tazminat vererek onların İngiltere'den ayrılmasını sağlamasını tavsiye etmişlerdi. Böylece 3.000 kgm gümüş ağırlığa eşit olan 10.000 Romalı pundu Vikinglere tazminat olarak verilmişti. Buna "Danegeld" adı verilmiştir ve İngiltere tarihinde Vikinglere verilen ilk parasal tazminat olarak kayıtlara geçmiştir. Maldon Savaşı hakkında bilgiler Eski İngilizce diliyle yazılmış olan ve büyük bir kısmı günümüze kadar gelmiş olan "Battle of Maldon (Maldon Muharebesi)" adlı bir epik şiirden kaynaklanmaktadır. Anglo-Sakson çağında günlük vakaları kayıt eden Anglo-Sakson Kronolojisinde Olaf Tryggvason adlı bir Norveçlinin komuta ettiği 2.000 ile 4.000 kişilik bir Viking gücünün denizden hücumu kaydı da bulunmaktadır. Norveç kralı Olaf Tryggvason 2.000-4.000 adam ile Vikinglerin "Red Orm" adını verdikleri tekneleriyle Büyük Britanya sahiline çıktılar. Bunu haber alan Essex kontu Byrhtnoth kuvvetlerini toplayarak hemen Maldon'a yöneldiler ve Vikinglerle karşılaştılar. Anglosaksonlar antik Makedonyalılar gibi "falanks" yöntemi ile uzun mızraklarıyla duvar yaptılar. Ancak bu yöntemde de deneyimsiz olan Anglosaksonlar Vikinglere baskı yapmaları gerekirken saldırıya geçtiler. Vikingler hemen mızrakların arasından sıyrılıp Anglosaksonları öldürmeye başladılar. Blackwater Nehri'nde o gün kan götürüyordu. Kont Byrhtnoth savaşta ölmüştü. Norveç kralı Olaf Tryggvason ise akıbeti bilinmemektedir. Entamoeba coli Entamoeba coli, "Entamoeba" cinsinin bir türü. Beslenme biçimi açısından kommensal parazittir. İnsanda sindirim sistemi bozukluklarına yol açar. Entamoeba gingivalis Entamoeba gingivalis apatojen bir protozoondur (Hastalık oluşturduğu da bildirilmiştir). İnsanda yerleştiği bildirilen ilk amip türüdür. Genellikle ağızda gingival ceplerde ve diş etrafındaki dokularda yerleşir. Gingivit ve periodontit olana hastalarda sık gözlenir fakat oral hijyen önemlidir. Kist formu yoktur. Öpüşme veya aynı beslenme araçlarını kullanma yoluyla insandan insana bulaşabilir. Yalnızca 10-35 boyutlarında trofozoit formu vardır. Yuvarlak çekirdeği 2-4 mikrometre çapındadır ve merkezi bit endozomu vardır. Pseudopodları ile hızlıca yer değiştirebilir. Stoplazmasında çok sayıda besin vakoülü içerir. Besin atıklarını, bakterileri, kan hücrelerini fagosite edebilir. Motoron Motoron, yayın hayatına 2005 senesinde başlayan ve Özdem Veli Erdem'in sahibi olduğu Detay Multimedia tarafından çıkarılan aylık, ulusal motosiklet kültürü dergisi. Ataşehir, İstanbul'da konumlanan dergiye internet sitesi üzerinden ulaşılabildiği gibi, basılı hali Turkuvaz dağıtım tarafından dağıtılmaktadır. Austerlitz Muharebesi Austerlitz Muharebesi (Çekçe: "Bitva u Slavkova" ya da "Üç İmparatorun Savaşı"), Napolyon Bonapart'ın kesin zaferi ile sonuçlanmış ve Napolyon Savaşları'nın ilk muharebesidir. Savaş Çek Cumhuriyeti'nin Moravya eyaletindeki Austerlitz kasabasında olmuştur. Bu savaş taktiği hâlen modern savaşın en iyi taktiği olarak kabul edilir. Fransız İhtilali'nden sonra Fransa büyük bir ordu ile Avusturya'nın üstüne yürüdü. Böylece Napolyon Savaşları'ndaki İlk Koalisyon Savaşı'nın (toplamda 3. Koalisyon) başlangıcı olarak kabul edilir. Bonapart'a göre Avusturyalılar askerlik vasfından yoksun insanlardı. Fransızların saldırıya geçtiği haberini alan Avusturya İmparatoru II. Franz hemen harekete geçti ve müttefiği olan Ruslara mesaj yollayıp yardım talep etti. Ruslar yardıma geleceklerini söyleyip harekete geçtiler. Avusturyalılar müttefiklerini beklemeye koyuldu. Ancak Fransızlarla karşılaştılar ve bozguna uğrayıp geri çekildiler. Sonra Fransızlar beklemeye koyuldular. Avusturyalılar Ruslarla birleşip 85.000 kişilik büyük ordu oluşturdular ve Fransızlara karşı harekete geçtiler. Ruslar ve Avusturyalılar barutlu silahların çıkmasıyla süvari birliklerinin kullanımını büyük ölçüde azaltmışlardı. Ancak Fransızlar süvarileri hâlen etkili bir biçimde kullanmaktaydılar. Avusturyalıların ve Rusların üzerine geldiğini haber alan yaklaşık 75.000 kişilik Fransız ordusu hemen savaş düzeni aldı. Fransızların 25.000 kadarı süvariydi. Bunları ormana yerleştiren Napolyon Avusturyalıları ve Rusları beklemeye koyuldu. Sonunda karşılaşma gerçekleşti. Taarruza geçen Avusturyalılar ve Ruslar, Fransız savunmasını zorluyordu. Ancak ormanda bekleyen Fransız süvarilerden haberleri yoktu. Fransız savunması çözülmeye başlayınca Fransız süvarileri Avusturya ve Rus ordularına karşı ani saldırıya geçerek onlara ağır kayıplar verdirdi. Bu savaş 3.Koalisyon için belirleyici idi.Zira savaştan sonra Napolyon Avrupa haritasını istediği gibi çizdi.Bununla birlikte bu savaşı daha da ünlü kılan şey ise Rus Çarı 1. Aleksandr'ın esir Fransız subayı aracılığıyla Napolyon'a gönderdiği mesaj: ""Efendine söyle ki yüzyıllar boyunca benim ordum O'nun kisiyle denk olamayacak." Like a Boy "Like a Boy", Amerikalı şarkıcı Ciara tarafından ikinci stüdyo albümü "" için kaydedilen bir şarkıdır. Yazarlığını Ciara, Candice Nelson, Balewa Muhammad, J. Que, Ezekiel Lewis ve Calvin Kenon; yapımcılığını Calvo Da Gr8, Ciara ve The Clutch üstlendi. "Like a Boy", albümün Amerika Birleşik Devletleri'nde üçüncü ve Avrupa'da ikinci teklisi olarak 2007 yılında yayımlandı. "Like a Boy", Bubbling Under Hot 100 Singles listesine 16 numaradan giriş yaptı. 17 Mart 2007'de, "Billboard" Hot 100 listesine 81 numaradan girdi. Hot R&B/Hip-Hop Songs listesinde 6 numaraya yükselerek Ciara'nın bu listede ilk ona girmeyi başaran dokuzuncu şarkısı oldu. Şarkı, internetten üzerinden yüksek indirilme rakamlarına ulaşamadı ve Hot Digital Songs listesinde 29 numaraya yükseldi. Bir dans hiti haline gelen "Like a Boy", Dance Club Songs listesine 39 numaradan giriş yaptı ve 23 numaraya ulaştı. Ayrıca Hot Dance Airplay listesinde 10 numaraya ulaştı. "Like a Boy", dijital satışlar sayesinde Birleşik Krallık listelerine 32 numaradan giriş yaptı. CD formatında piyasaya sürülmesi sonrasında, listede 16 numaraya kadar yükseldi. İsveç listelerine 19 numaradan giriş yapan şarkı, listede 8 numaraya ulaştı. Avustralya'da tekli olarak hiç yayınlanmayan "Like a Boy"; Avrupa'nın birçok ülkesinde ilk yirmiye girmeyi başardı. "Like a Boy", Top Hot 100 Hits of 2007 listesinin 68 numarasında yer aldı. "Like a Boy"un video klibi, daha önce Ciara'nın "Promise" videosunun da yönetmenliğini üstlenmiş olan Diane Martel tarafından çekildi. Ocak ayı sonlarında, üç günlük bir sürede çekimleri tamamlandı. Siyah-beyaz çekilen video klibin ilk gösterimi 21 Şubat 2007'de Yahoo! Music'te ve BET'deki Access Granted programında yapıldı. MTV'nin "Total Request Live" listesine 26 Şubat 2007 tarihinde 10 numaradan giriş yaptı ve sonraki haftalarda 4 numaraya yükseldi. 8 Mart 2007'de BET'nin 106 & Park listesine 8 numaradan giriş yaptı ve listenin zirvesine yükselmeyi başardı. "Like a Boy", 2007 yılında "En İyi Koreografi" dalında MTV Video Müzik Ödülü'ne aday gösterildi, fakat ödülü "My Love" videosuyla Justin Timberlake ve T.I. kazandı. Video klip ayrıca 2007 BET Ödülleri'nde "Yılın Videosu" dalında ödüle aday gösterildi, fakat ödülü "Irreplaceable" videosuyla Beyoncé kazandı. NGC 7354 NGC 6826 Kral takımyıldızı yönünde yaklaşık olarak 6800 ışık yılı uzaklıkta bulunan bir gezegenimsi bulutsu. Frederick William Herschel tarafından 3 Kasım 1787 yılında keşfedilmiştir. Atatürk Kültür Merkezi (anlam ayrımı) Paramanyetizma Paramıknatıs ya da paramanyetik maddeler, bağıl manyetik geçirgenlikleri 1'den büyük olan maddelerdir. Ferromıknatıs ya da ferromanyetik maddelerin tersine sadece manyetik alan etkisi altındayken manyetizasyonlarını/mıktanıs davranışlarını koruyabilirler. Paramanyetik maddeler, herhangi bir mıknatısın manyetik alanı içerisindeyken o mıktanısın manyetik alan çizgileri ile aynı yönde mıknatıslanabilen Alüminyum, Kalsiyum, Krom, Magnezyum, Platin, Tungsten, bakır gibi maddelerdir. Paramanyetik maddeler, kendisini mıknatıslaştıran cisim tarafından çekilirler. Yalnızca manyetik alan içerisindeyken mıknatıslık özelliklerini muhafaza edebilirler. Ferromanyetik maddeler, Curie sıcaklığının (T) üzerindeki sıcaklıklarda paramanyetik madde özelliği sergilerler. Paramanyetik özelliğe sahip başlıca element ve bileşikler şunlardır: 1a grubundan: Sodyum 2a grubundan: Magnezyum, Kalsiyum, Stronsiyum, Baryum 3a grubundan: AlÃ¼minyum 9B grubundan: BakÄ±r Diger gruplardan: Platin, Uranyum William Forsyth Sharpe William Forsyth Sharpe (d. 16 Haziran 1934) Amerikalı ekonomist. 1990 yılında, Harry Markowitz ve Merton Miller ile birlikte, Nobel Ekonomi Ödülü'nü kazanmıştır. Finansal varlıkları fiyatlandırma modelinin ("Capital Asset Pricing Model") yaratıcılarından biridir. Riske göre ayarlanmış yatırımların performansının analizi için Sharpe oranını yaratmıştır ve opsiyon değerlendirilmesinde kullanılan iki terimli opsiyon metodunun geliştirilmesine katkıda bulunmuştur. William Sharpe 16 Haziran 1934'te Boston, Massachusetts'te doğmuştur. 1951'de, ileride tıp fakültesine gitmeyi planlayarak, University of California, Berkeley'ye kaydoldu. Bununla beraber, okuldaki ilk yılında fikrini değiştirdi ve iş idaresi okumak üzere University of California, Los Angeles'a geçti. Muhasebe'ye ilgi duymayan Sharpe, sonunda ekonomi alanında okumaya karar verdi. Üniversitede, iki profesörden etkilendi: ekonomi profesörü Armen Alchian, ve finans profesörü J. Fred Weston. Sharpe, mezuniyetten sonra, 1956 yılında RAND Şirketi'ne katıldı. RAND'da araştırmalarını sürdürürken, aynı zamanda UCLA'de Armen Alchian danışmanlığında doktora çalışmalarına da başladı. Sharpe, 1961 yılında aynı zamanda Menkul Değer Piyasası Doğrusu'nun ("Security Market Line") ilk versiyonlarından biri olan, menkül kıymetlerin tek faktörlü modeli teziyle doktorasını tamamladı. Makaleler KitaplarÄ± William Sharpe William Sharpe ÅŸu anlamlara gilebilir: Titeuf Titeuf, İsviçreli karikatür Zep tarafından yaratılan Fransa-Belçika ortak yapımı çizgi roman dergisidir. 1992 yılında ilk yayınlanışıyla birlikte Fransa'da en popüler çizgi romanlar arasına girmiştir. Gelen başarı ile birlikte 2001 yılında Canal J'de animasyonu ile yayına girmiştir. Titeuf adında bir çocuğun aile bağlarını,arkadaşlarıyla ilişkisini ve aşk hayatını anlatan çizgi dizidir. Yaklaşık 8-9 yaşında olan bu çocuklar hayatı daha yeni tanımaktadır. Footnotes ^ TV5Monde. "Ã‰mission du 22 mars" (in French). ^ Lambiek Comiclopedia. "Zep". ^ CastrillÃ³n, Marcos. "Beyond Borders - Not That Innocent". Ninth Art. ^ CanalSat. "Titeuf" (in French). ^ "Bilan 2008" (in French). ACBD. 2009. Retrieved on 2009-03-19. William Sharp William Sharp ÅŸu anlamlara gelebilir: Can't Leave 'Em Alone "Can't Leave 'Em Alone", Amerikalı şarkıcı Ciara ve rapçi 50 Cent tarafından Ciara'nın ikinci stüdyo albümü "" için kaydedilen bir şarkıdır. Yazarlığını Ciara, LaShawn Daniels, Rodney "Darkchild" Jerkins ve 50 Cent; yapımcılığını Rodney "Darkchild" Jerkins üstlendi. "Can't Leave 'Em Alone", albümün Amerika Birleşik Devletleri'nde dördüncü teklisi olarak 2007 yılında yayımlandı. Şarkı, 1980'lerden esinlenilmiş Roland TR-808 içeren orta tempolu bir ballad'dır. Şarkının asıl adı "Dope Boys"dur. "Can't Leave 'Em Alone", resmî olarak yayınlandıktan altı hafta sonra ABD "Billboard" Hot 100 listesine 90 numaradan giriş yaptı. Dijital satışların çok yüksek olmaması nedeniyle listede hızlı bir yükseliş gösteremeyen şarkı, listede 40 numaraya kadar yükseldi. Ayrıca Hot 100 Airplay listesinde 24 numaraya ulaştı. Şarkı, Hot R&B/Hip-Hop Songs listesinde 10 numaraya yükselmeyi başararak; Ciara'nın bu listede ilk ona giren onuncu şarkısı hâline geldi. Pop 100 listesine ise giriş yapamadı. Radyolardaki cansız performansına rağmen, dijital satışlar sayesinde RIAA tarafından altın plak ile ödüllendirildi. "Can't Leave 'Em Alone", uluslararası listelerdeki tek önemli başarısını Yeni Zelanda'da gerçekleştirdi: Listeye 40 numaradan giriş yapan şarkı, listede 4 numaraya yükselerek Ciara'nın Yeni Zelanda'da ilk ona girmeyi başaran beşinci şarkısı oldu. Birleşik Krallık listelerine ise giriş yapamadı ve 115 numarada kaldı. "Can't Leave 'Em Alone"un video klibi 9-10 Haziran 2007'de Atlanta'da Fat Cats yönetmenliğinde çekildi. Video klibin ilk gösteriminin Yahoo! Music'te 25 Haziran'da gerçekleştirilmesi planlandı, ancak daha sonra 2 Temmuz'a ertelendi. Video, BET'nin 106 & Park listesinde 2 numaraya yükseldi. Jean Daniélou Kardinal Jean Daniélou (d. 14 Mayıs 1905 – ö. 20 Mayıs 1974), bir teolog, bir tarihçi ve Académie Française’in bir üyesiydi. Jean-Guenolé-Marie Daniélou Neuilly-sur-Seine’de doğmuştur, Charles and Madeleine’in (kızlık soyadı Clamorgan) oğludur. Babası kilise karşıtı bir politikacıydı, birkaç kez bakanlık yapmıştı. Annesi ise bir eğitimci ve kadınların eğitimine yönelik açılan enstitülerin kurucusuydu. Erkek kardeşi Alain (1907–1964) meşhur bir indologtu. Daniélou, Sorbonne’da öğrenim gördü, Gramer agregasyonu sınavını 1927’de geçmiştir. 1929 yılında İsa Topluluğu’na (Jesuits) katılmış; başlangıç olarak Poitiers’deki erkekler okulunda eğitimcilik yapmıştır. Akabinde, Lyon’da teoloji öğrenimi görmüş ve 1938’de papazlık rütbesi verilmiştir. 2. Dünya Savaşı sırasında, 1939-1940 yıllarında Armée de l'Air’e (Air Force) hizmette bulunmuştur. Terhis edilip sivil hayata geri dönmüştür. Teoloji doktorasını 1942’de almıştır ve din görevlisi olarak Sevr’deki École Normale Supérieur’nun kadın bölümü olan ENSJF’ye atanmıştır. Bu sıralar, patristikler üzerine, Kilise Babaları hakkında, çalışmasına başlamıştır. Chrétiennes Derlemesi Kaynakları’nın kurucularından biridir. 1944 yılında, Paris Katolik Enstitüsü’nde Erken Dönem Hıristiyanlık Tarihi Profesörü; sonrasında ise dekan oldu. 1950’lerde, İncil ve Liturji (1956) ve Tarihin Tanrısı (1958) de dâhil olmak üzere birkaç tarihi çalışma yayımladı. Bunlar Ahitsel Teoloji’nin gelişmesine (Roma Katolik) büyük hız kazandırmışlardır. Papa 23. John’un isteği üzerine, İkinci Vatikan Konseyi’ne mütehassıs olarak hizmet verdi ve 1969 yılında Papa 6. Paul tarafından kardinal yapıldı. 9 Kasım 1972’de Kardinal Eugène-Gabriel-Gervais-Laurent Tisserant’i izleyerek Académie Française’e seçildi. 1974 yılında, bir fahişenin evinde beklenmedik bir şekilde ölmesi çok çeşitli şekillerde yorumlandı. Papazlık görevlerinin bir parçası olarak ziyaret ettiği genelevin merdivenlerinde öldü. Papazlığından ötürü fakir insanların Paris’in kenar mahallelerindeki kadınların bakımlarını sağlardı. Gary Becker Gary Stanley Becker (2 Aralık 1930 - 3 Mayıs 2014), Amerikalı sosyolog ve ekonomist. 1992 yılında Nobel Ekonomi Ödülü'nü kazanmıştır. Pottsville, Pennsylvania'da doğan Becker, 1951 yılında Princeton Üniversitesi'nde master ve 1955'te Chicago Üniversitesi'nde doktorasını tamamlamıştır. 1957'den 1968'e kadar Columbia Üniversitesi'nde okutmanlık yaptıktan sonra Chicago Üniversitesi'ne dönmüştür. 1967 yılında John Bates Clark Medal, 1992'de Nobel Ekonomi Ödülü ve 2007'de Amerika Birleşik Devletleri'nin "Presidential Medal of Freedom" ödülünü kazanmıştır.. Becker; ırkçılık, suç, aile yapısı, uyuşturucu bağımlılığı gibi geleneksel olarak sosyolojinin alanları olarak görülen konularda çalışan ilk ekonomistlerden biridir. İskenderun Tosçelik Fen Lisesi İskenderun Tosçelik Fen Lisesi (TFL) veya kısaca Tosçelik Fen Lisesi, 2006 yılında eğitim öğretime başlamıştır. Şehir merkezine 9 km uzaklıkta Şirinyurt, Denizciler'de yer almaktadır. 2008 yılında OYAK - TÜBİTAK işbirliğiyle düzenlenen liselerarası matematik olimpiyatında Türkiye üçüncülüğü, yine 2009 yılında yapılan aynı olimpiyatta Türkiye birinciliği elde etmiştir. Ayrıca il genelinde katıldığı birçok yarışmada dereceler yapmıştır. İlk mezunlarını 2010 yılında veren lise 47 öğrencisini üniversiteye yerleştirmiştir. Bu yerleştirmelerde 27 öğrenci tıp fakültesine, 11 öğrenci mühendislik bölümlerine girmiştir. Ayrıca Aykut Demirel adlı öğrenci LYS sonuçlarına göre Türkiye dördüncüsü, Hatay birincisi olmuştur. 2010 LYS sonuçlarına göre mezun olan 63 öğrencinin 3'ü ilk binde, 20'si ilk 5 binde ve 40'ı ilk 10 bin öğrenci arasında yer almıştır. İkinci mezunların 2011 ÖSYM yerleştirme sonuçlarına göre 55 öğrenci lisans programına yerleşmeye hak kazanmıştır. Yerleştirme sonuçlarına göre 23 öğrenci tıp fakültesi, 19 öğrenci mühendislik bölümlerine girmiştir. Ayrıca ilk mezunlardan 21 öğrenci 2011 yılında üniversiteye yerleşmişlerdir. 21 öğrencinin 10'u tıp fakültesine, 7'si ise mühendislik programlarına girmişlerdir. 2011 LYS sonuçlarına göre 8 öğrenci Türkiye sıralamasında ilk binde yer almıştır. 2012 yılında TUBITAK'ın düzenlediği ortaöğretim öğrencileri proje yarışmasında matematik dalında Türkiye birincisi olmuştur. 53. Türkiye Hükûmeti Türkiye Cumhuriyeti 53. Hükûmeti ("II. Mesut Yılmaz Hükümeti" ya da "ANAYOL" olarak da bilinir), 6 Mart 1996-28 Haziran 1996 tarihleri arasında görev yapan Türkiye Cumhuriyeti Hükûmetidir. 1995 Türkiye genel seçimleri sonrasında 20. dönem TBMM oluştu. Cumhurbaşkanı Süleyman Demirel seçim sonrasında hükûmet kurma görevini 132 milletvekiliyle ikinci gelen Anavatan Partisi'nin Genel Başkanı ve Rize Milletvekili Mesut Yılmaz'a verdi. Anavatan Partisi 132 milletvekiliyle mecliste güvenoyu almak için yeterli milletvekili sayısına sahip değildi. Hükûmetin kurulması için Anavatan Partisi ve Doğru Yol Partisi 3 Mart 1996 tarihinde partiler arası bir koalisyon protokolü imzalandı. Bu protokole göre partiler hizmet alanlarını belirlediler: Bu protokol çerçevesinde Doğru Yol Partisi ve Anavatan Partisi'nin oluşturduğu 53. hükûmet 6 Mart 1996 tarihinde Cumhurbaşkanı Süleyman Demirel'in onaylamasıyla kuruldu. Ancak Anavatan Partisi salt çoğunluğa sahip olmadığı için bu bir azınlık hükûmetidir. DSP'nin de desteğini alan yeni hükûmet 12 Mart 1996 tarihinde TBMM'deki güven oylamasında, 257 kabul, 207 ret, 80 çekimser oyla güvenoyu aldı. Güvenoylaması üzerine Refah Partisi adına Genel Başkan Necmettin Erbakan, alınan güven oyunun Anayasa’nın öngördüğü çoğunluğun altında kaldığını ileri sürerek, oylamanın iptali için Anayasa Mahkemesi’ne başvurdu. Anayasa Mahkemesi, Bakanlar Kurulu'nun güvenoyu almış sayılabilmesi için toplantıya katılan 544 üyenin yarısının bir fazlası olan 273 kabul oyu gerektiğini belirterek, söz konusu olan oylamanın 14 Mayıs 1996 tarihinde iptaline karar verdi. Bu sonuç üzerine Refah Partisi 27 Mayıs 1996 tarihinde Mesut Yılmaz hakkında gensoru önergesi verdi ve önergenin görüşülmesi 3 Haziran 1996 günü TBMM'de kabul edildi. Başbakan Yılmaz ise gensoru oylaması yapılmadan 6 Haziran 1996'da Cumhurbaşkanı Süleyman Demirel'e istifasını sundu. Robert Fogel Robert William Fogel (d. 1 Temmuz 1926 - ö. 11 Haziran 2013) Amerikalı ekonomist. 1993 yılında, Douglass North ile birlikte, Nobel Ekonomi Ödülü'nü kazanmıştır. Tarih bilimde, kantitatif yöntemlerin kullanılması olan cliometrinin önde gelen savunucularından biri olarak tanınır. New York'ta Rus-Yahudi bir ailenin oğlu olarak doğan Fogel, 1944'te prestijli bir okul olan Stuyvesant High School'dan mezun oldu. Liseden sonra, Cornell Üniversitesi'ne gidip burada tarih okudu. Bu yıllarda "Genç Amerikan Demokratlar" birliğinin kampüsteki başkanı oldu. 1948'deki mezuniyetinin ardından, Komünist Parti'nin profesyonel teşkilatçısı oldu. 1960'ta Columbia Üniversitesi'nde master, 1963'te Johns Hopkins Üniversitesi'nde doktorasını tamamladı. Fogel; Johns Hopkins Üniversitesi (1958-1959), Rochester Üniversitesi (1960-1965 ve 1968-1975), Chicago Üniversitesi (1964-1975 ve 1981-) ve Harvard Üniversitesi (1975-1981) okutman olarak görev yaptı. Fogel, Enid Cassandra Morgan ile 1949 yılında evlendi, çiftin iki çocuğu vardır. Go Girl "Go Girl", Amerikalı şarkıcı Ciara ve rapçi T-Pain tarafından Ciara'nın üçüncü stüdyo albümü "Fantasy Ride" için kaydedilen bir şarkıdır. Yazarlığını Ciara, T-Pain, David Balfour ve Jasper Cameron; yapımcılığını T-Pain üstlendi. Şarkı, Auto-Tune kullanılarak kaydedildi ve orta tempolu bir ritme sahiptir. "Go Girl", tüm dünyada 30 Eylül 2008'de promosyon tekli olarak yayınlandı. Şarkının cansız liste performansı nedeniyle, bir promosyon tekli olarak kaldı. Şarkı, Vibe dergisinin 80 Best Songs of 08' listesinin 69 numarasında yer aldı. Nisan 2009'da "Fantasy Ride" albümünün parça listesi yayınlandı ve "Go Girl" parçasının albümün standart sürümünde yer almadığı ortaya çıktı. Ancak şarkının video klibi albümün limited edition adlı sürümünde yer almaktadır. Şarkı, albümün ikinci teklisi "Love Sex Magic"in Avrupa basımının B yüzünde ve albümün Japonya basımında yer almaktadır. "Go Girl", Hot R&B/Hip-Hop Songs listesine 60 numaradan giriş yaptı. Şarkı hâlen, listenin 26 numarasında yer almaktadır. 8 Ekim 2008'de, "Billboard" Hot 100 listesine 78 numaradan giriş yaptı ve sonraki hafta liste dışında kaldı. Şarkının video klibi 19-20 Eylül 2008'de Melina Matsoukas yönetmenliğinde çekildi. 7 Ekim 2008'de BET'deki Access Granted programında ve Yahoo! Music'te ilk gösterimi yapıldı. Sonraki hafta 106 & Park programında tanıtıldı ve 14 Ekim'de 106 & Park listesine 9 numaradan giriş yaptı. Sonraki haftalarda bir numaraya yükseldi. 16 Ekim'de ise MTV'nin "TRL" programında tanıtıldı. Cenevre Protokolü Boğucu, Zehirleyici ve Benzer Gazların ve Bakteriyolojik Araçların Savaşta Kullanımının Yasaklanmasına İlişkin Protokol (daha genel bilinen adıyla Cenevre Protokolü), biyolojik ve kimyasal silahların kullanımını yasaklayan antlaşmadır. Protokol 17 Haziran 1925'te Cenevre'de imzalandı ve 8 Şubat 1928'de yürürlüğe girdi. Protokol kimyasal ve biyolojik silahların kullanımını yasaklıyordu ancak üretimi, depolanması ya da transferi ile ilgili bir şey söylemiyordu. Sonraki antlaşmalar (1972 Biyolojik Silahlar Konvansiyonu ve 1993 Kimyasal Silahlar Konvansiyonu) bu durumları da kapsayacak şekilde oluşturuldu. Birçok ülke ön koşul olarak Cenevre Protokolü'nde taraf olduklarında, kullanmama yükümlülüğünün sadece sözleşmeye taraf olan diğer ülkeler arasında olması ve yasaklanmış silahların kendilerine karşı kullanılması durumunda bu yükümlülklerin ortadan kalkması talebinde bulundu. Genel olarak bir savaşta ilk kez gaz kullananın Alman Ordusu olduğu düşünülse de bu tür silahları ilk konuşlandıran Fransız Ordusu'dur. Savaşın ilk ayında Ağustos 1914'te Fransızlar, Almanların üstüne gözyaşı bombaları (xsil bromit)() attı. Kimyasal silahlar Alman İmparatorluğu tarafından 1915'te Ypres, Belçika'da klor gazı saldığında ilk kez kullanıldı. Versay Antlaşması Almanya'nın kimyasal silah üretmesini ve ithal etmesini yasaklayan önlemler içerir. Benzer antlaşmalarla Birinci Avusturya Cumhuriyeti() ve Bulgaristan Krallığı ve Macaristan Krallığı da kimyasal silahlardan men edildi. Fransa MeydanÄ± Fransa Meydanı, 30 Eylül 2006 tarihinde Ermenistan'ın başkenti Erivan'da, Fransa Cumhurbaşkanı Jacques Chirac ile Ermenistan Cumhurbaşkanı Robert Koçaryan tarafından açılan bir meydandır. Erivan Opera Binası ve Çağlayan abidesinin arasında bulunan Fransa Meydanı'ndan Mesrop Maştots Caddesi, Sayat Nova Sokağı ve Marşal Bağramyan Caddesi birkaç tane büyük yol geçmektedir. Douglass North Douglass Cecil North (5 Kasım 1920 - 23 Kasım 2015), Amerikalı ekonomist. 1993 yılında, Robert Fogel ile birlikte, Nobel Ekonomi Ödülü'nü kazanmıştır. İsveç Kraliyet Bilimler Akademisi, Nobel Ekonomi Ödülü'nü North ve Fogel'e verme nedeni olarak şöyle demiştir: "Ekonomik ve kurumsal değişmeleri açıklamak için ekonomik teori ve kantitatif yöntemler uygulayarak ekonomi tarihi konusundaki araştırmaları yeniledikleri için." Tibet müziği Tibet müziği, Himalaya bölgesinin kültürel kalıtını yansıtan ve Tibet'te yerleşik olmasına karşın Tibetlilerin yaşadığı Hindistan, Bhutan ve Nepal'de de varlığını sürdüren bir müzik türüdür. Varlığı bilinen en eski Tibet müziği, Tibet Budizmi'nin kökleşmiş etkisini yansıtan dini müziktir. Şarkı içinde Budist kıssalara değinmek anlamına gelen Lama Mani geleneğinin tarihi 12. yüzyıla dek uzanır. O zamanlar şarkılar, köyden köye dolaşan masalcılar tarafından söyleniyor ve toplumun tüm kesimlerinin sorunlarına ışık tutuyordu. Canlı renklerle donanmış Budist thangka tabloları insanlara bu durumdan çıkarılacak dersler konusunda farklı ipuçları sunmaktadır. "Sokak şarkıları", politik ve toplumsal konuların gazete ya da kitle iletişim araçlarının olmadığı bir ülkede geleneksel bir ifade türü olarak kabul görmüştür. Bu şarkılar, toplumsal içeriğe sahip olmalarının yanı sıra yergi de içermişler ve bastitin Karayipler'deki rolüne benzer bir işleve sahip olmuşlardır. Şarkı sözlerinin genellikle 6 heceli dizelerden oluşuyor olması onların herhangi bir ezgiye kolaylıkla uyarlanabilmesini sağlamaktadır. Dini olmayan Tibet müziği Dalai Lama'nın Tibet Gösteri Sanatları Enstitüsü gibi kurumlar tarafından desteklenmiştir. Bu kurum, bir opera türü olan lhamo konusunda uzmanlaşmış ancak daha sonra toeshey ve nangma gibi dans müziği türlerinde hizmet veren şubeler de açmuştır. Nnagma, Lhasa'daki karaoke barlarında zaman içinde popülerlik kazanmıştır. Bir diğer popüler müzik türü ise bayramlar ve anma törenlerinde çalınan gar türüdür. Lu, gırtlaksı titreşimler ve yükses perdeli ses içeren bir müzik türüdür. Tibet'in ulusal kahramanı Gesar'ı seslendiren ozanlar da vardır. Tibet müziği, dinin tamamlayıcı bir parçası olarak Tibetçe ve Sanskritçe ilahiler içermektedir. Oldukça karmaşık bir yapıya sahip olan bu ilahiler dini metinlere dayanmakta ve birçok bayramda seslendirilmektedir. Ölçü kullanılmadan söylenen yanglara titreşimli davullar ve kısa heceler eşlik etmektedir. Gelugpa, Nyingmapa, Sakyapa ve Kagyupa gibi Tibet Budizmi okullarının klasik ve romantik müzik türleri de bunlara örnek olarak gösterilebilir. Çok güçlü bir popüler müzik kültürüne sahip olan Tibetliler, Çin popüler kültüründe de temsil edilmektedirler. Tibetli şarkıcılar güçlü sesleri ile öne çıkmaktadırlar. Bu olgu, Tibet Platosu'nun yüksekliğine bağlanmaktadır. "Dünya Kırmızı" adlı yapıtıyla 1960'lı yıllarda üne kavuşan Tseten Dolma (才旦卓玛) ve Tibet geleneklerini Batı popuyla bütünleştiren Kelsang Metok (格桑梅朵) öne çıkan şarkıcılardır. Haonaner adlı ses yarışmasının 2006 yılı birincisi Phurbu Namgyal, Shakespeare'in Hamlet adlı yapıtından uyarlanmış "Himalayalar'ın Prensi" adlı filmin yıldızı olmuştur. Tarihi Amdo bölgesinde (bugünkü Qinghai ve Sichuan eyaletlerinin bulunduğu yer) güçlü bir müzik altyapısı vardır. Öne çıkan Amdo yıldızları, Sherten (Sherab Tendzin'in kısaltması) ve Yadon'dur. Bu sanatçıların ünü Çin sınırları dışına taşmıştır. "", National Geographic tarafından yapılan ve nesli tükenmesi olası Tibet antilopunun yaşam döngüsünü araştırmak üzere bölgeye giden bir Çinli gazetecinin serüvenini anlatan bir filmdir. Film, ulusal ve uluslararası birçok ödülün sahibi olmuştur. Tibet müziği, Yeni Çağ müziği gibi bazı Batı müziği türleri üzerinde kalıcı etkiler bırakmıştır. Philip Glass ve Henry Eichheim, yapıtlarında kullandıkları Tibet ögeleriyle ün kazanmışlardır. Nancy Hennings ve Henry Wolff tarafından 1971 yılında tamamlanan "Tibet Zilleri" adlı albüm ve Philip Glass'ın "Kundun" adlı film için hazırladığı parçalar bu olguya örnek olarak gösterilebilir. Yabancı popüler müzik türleri Tibet sınırları içerisinde de büyük bir etki yaratmıştır. Hint gazeli ve filmisi, Amerikan rock'n rollu popüler dallardandır. 1980'lerdeki yasa değişikliklerinin ardından Tibet popu; Yadong (Tibet), Dadon (şu anda ABD'de yaşamaktadır), Jampa Tsering (Tibet), 3 üyeli öbek AJIA, 4 üyeli öbek Gao Yuan Hong ve 5 üyeli öbek Gao Yuan Feng tarafından geniş kitlelere ulaştırılmıştır. Gaoyuan Hong, Tibetçenin bazı ögelerini de parçalarında kullanmıştır. Alan Dawa Dolma ise Japon müzik endüstrisine adım atan ilk ve tek Tibetli sanatçıdır. Müzik videoları Tibet pop müziği için yaşamsal öneme sahiptir. Bunun temel nedeni, hemen tümünde VCD oynatıcı ve televizyon bulunan yerel otobüslerde bu videoların sıklıkla gösterilmesidir. İçerik, Tibet Budizmi'nden doğrudan etkilenmekte, manastır ve tören görüntüleri barındırmaktadır. Wanda Adında Bir Balık Wanda Adında Bir Balık 1988 ABD - İngiltere ortak yapımı kara komedi filmidir. Özgün adı A Fish Called Wanda olan film çevrildikten bir yıl sonra, 1 Aralık 1989'da Türkiye'de sinemalarda gösterilmişti. Senaryosunu kendi hikâyesinden John Cleese'in uyarlayıp yazdığı filmi Charles Crichton yönetmiş, başlıca rollerinde John Cleese, Jamie Lee Curtis, Kevin Kline ve Michael Palin oynamışlardır. İngiliz Monty Python komedi grubunun kurucusu ve yaratıcı üyelerinden biri olan John Cleese, gayriresmî olarak filmin yönetimine de katkıda bulunmuştur Filmin oyuncularından Michael Palin de bu grubun bir üyesiydi. "Wanda Adında Bir Balık" İngiliz yönetmen Charles Crichton'ın (1910-1999) son filmi olmuştur. Londra'da gerçekleştirdikleri bir elmas soygununun sonunda birbirlerine kazık atmaya çalışan çete elemanlarının öyküsünün kaba güldürü (farce) tarzında anlatıldığı filmin afişlerinde kullanılan esprili tanıtım sloganı şöyleydi: "Cinayet, şehvet, hırs, intikam ve deniz ürünlerini anlatan bir öykü" Atlantiğin her iki yakasının kültürünü de aynı acımasızlıkla hicveden "Wanda Adında Bir Balık", 1980'lerin en iyi kara komedilerinden biriydi. Kevin Kline'a En İyi Yardımcı Erkek Oyuncu Akademi Ödülü'nün verildiği 1989 Oscar töreninde film ayrıca "en iyi yönetmen" ve "en iyi özgün senaryo" ödüllerine de aday gösterilmişti. Aralarında 2 BAFTA (John Cleese - aktör, Michael Palin) ve bir David di Donatello Ödülü (John Cleese - senarist)'nün de olduğu 7 ödül daha kazanan film, 15 ödüle de aday gösterilmiştir. İki Amerikalı iki de İngilizden oluşan dört kişilik bir soygun çetesi, Londra'da ünlü bir mücevherat dükkânını soymayı plânlarlar. Birbirinden eksantrik kişiliklere sahip bu elemanlardan George (Tom Georgeson) çetenin beynidir. Sinirli ve ciddi bir adamdır. Elmaslara hastalık derecesinde düşkün, hırslı ve açgözlü bir düzenbaz olan Amerikalı seksi kadın Wanda Gershwitz (Jamie Lee Curtis) amacına erişebilmek için her fırsatta güzelliğini ve dişiliğini kullanmaktan çekinmez. Aynı zamanda çete liderinin de sevgili olan Wanda'nın, yanında İtalyanca ve Rusça konuşulduğunda cinsel olarak tahrik olmak gibi garip bir huyu vardır. Otto (Kevin Kline) ise eski bir CIA tetikçisidir. IQ'su biraz düşük bir aptaldır ama bunu asla kabul etmez, kendisine aptal denmesine de çok kızar. Özünü anlamadığı halde sürekli olarak Nietzsche'nin yazdığı felsefe kitaplarını okur. Okuduklarını genelde hep yanlış yorumlar (Örneğin "The London Underground" ("Londra Metrosu")'nu, içinde "yeraltı" sözcüğü geçtiği için siyasi bir hareket zanneder). Wanda bu yarım akıllı, bıçkın delikanlıyı çeteye erkek kardeşi olarak tanıtmıştır, ama çetenin ikinci Amerikalı elemanı olan Otto'nun Wanda'yla bir ilişkisi vardır. Çetenin sonuncu elemanı İngiliz Ken (Michael Palin) ise nazik ve duyarlı bir adamdır, ileri derecede kekemedir ve hayvanlara olan aşırı sevgisinin yanı sıra akvaryumdaki bir tropik balığa da (onun da adı Wanda) umutsuzca aşıktır. Çete elemanları, bütün bu uyumsuz ve beceriksiz görünüşlerine rağmen Londra'ya gelerek 20 milyon dolar değerindeki elmas soygunununu tereyağından kıl çeker gibi kolayca gerçekleştirirler ve ganimeti şehir dışında kiraladıkları bir depoya saklarlar. Ancak elmasları diğerleriyle paylaşmak istemeyen Wanda, Otto'yla birlikte, George'u polise ihbar eder. George tutuklanır tutuklanmaz da elmasları almak üzere depoya giderler, ancak duruma hazırlıklı olan George ganimeti çoktan başka bir yere saklamıştır. Elmasları nereye sakladığını öğrenebilmek için Wanda, George'un avukatı Archie Leach (John Cleese)'le yakınlaşır ve ona kur yapmaya başlar. Orta yaşlı ve başarılı bir avukat olan Leach, sosyal ilişkilerinde resmî, iyi bir aile babasıdır. Soğuk ve mesafeli karısı Wendy (Maria Aitken), terbiyeli ve kuralcı kızı Portia (Cynthia Cleese, gerçek hayatta da John Cleese'in kızıdır) ile birlikte tipik bir orta-üst sınıf İngiliz ailesini oluştururlar. Ailesinin serveti karısından geldiği için ona karşı biraz boynu büküktür. Haliyle Wanda'nın iltifatlarına ve yaptığı kura hemen inanmaya hazırdır. Nitekim de öyle olur ve Leach kendisine aşık olduğunu zannettiği Wanda ile flört etmeye başlar. Elmasların yeni yerini öğrenebilmek için herkesin birbirine kazık atmaya çalıştığı bir süreçte birçok badireler atlatılır ve en sonunda kârlı çıkan Wanda ve Leach olur. Son sahnede onları elmaslarla birlikte Rio'ya giden uçağın içinde görürüz. Emin el-Hüseynî Muhammed Emin el-Hüseyni (Arapça:محمد أمين الحسيني) (d. 1897, Kudüs - ö. 4 Temmuz 1974, Beyrut), Filistinli Müslüman lider. 1921 - 1948 yılları arasında Kudüs başmüftüsü ve Arap Yüksek Komitesi'nin kurucusuydu. 1895 veya 1897'de doğdu. Eğitim için gittiği Mısır'da İslam dünyasının ileri gelenleri ile tanıştı. 1915 yılında girdiği Mekteb-i Harbiye'den kurmay subay olarak mezun oldu. Kısa sürede II. Abdülhamid hayranı oldu. Çanakkale Savaşı sırasında Osmanlı ordusu'nda topçu subayı olarak görev yapan el Hüseyni, bir süre İzmir'de yaşadı. Teşkilat-ı Mahsusa'da yükselerek Kudüs'te idaresi hızla yükseldi. Aralık 1916'da Kudüs'e döndükten sonra Arap isyanı sırasında olayları yatıştıramadı. Osmanlı idaresinden sonra Filistin topraklarından Yahudileri çıkarma çalışmalarına girişti. Antisemit gösteriler ve sabotajlar düzenledi. Filistin'deki İngiliz yönetimi kendisini 10 yıl hapse mahkûm ettiyse de Şam'a gitti. 1921'de askeri yönetim sivilleşince yeni İngiliz yüksek komiseri kendisinden özür diledi. Emin el Hüseyni’nin en ilginç politikası 1933'ten itibaren Nazilerle yakınlaşması oldu. 1936'da Filistin'de çıkan büyük Arap isyanının lideri olarak, Yahudilere toprak satışını, Filistin'e Yahudi göçünü önlemeye çalıştı. İngilizlerle yine arası bozuldu ve İngilizler dini liderliğini tanımadıklarını ilan ettiler. 1937'de Lübnan'a kaçtı.El Hüseyni, Siyonizme karşı anahtar rol oynamıştı. 1941'de Berlin'e giderek bizzat Adolf Hitler ile görüştü. Yahudileri Filistin'den atmak için destek talep etti. Hitler resmî bir taahhüt vermedi ancak söz ile, Filistin ideallerini Almanya'nın paylaştığını beyan etti. Kafkasları tamamen ele geçirince Yahudileri Filistin'den atacağını da ekledi. Himmler'le yaptığı görüşmede de Balkan Müslümanları ile arasının iyi olduğunu, Almanya için silahlı bir kuvvet oluşturabileceğini söyledi. Bunun üzerine Müslüman Boşnak ve Hırvat askerlerinden 13. SS Waffen Dağ Tümeni "Handschar" adlı bir tümen oluşturuldu. II. Dünya Savaşında Nazi Almanyası'nın 1945'te yenilmesinden sonra İsviçre'ye kaçan el-Hüseyni, tutuklandı ve Fransa'da ev hapsine alındı. Buradan da kaçmayı başarıp, Kahire'ye gitti. Nazi avcısı Siyonist gruplar İngiliz hükûmetine başvurup, müftüyü savaş suçlusu olarak yargılanmak üzere geri istediler. İngilizler hâlen hem Mısır hem de Filistin'de kontrolü elinde tutmaları sebebiyle Araplar için böyle karizmatik bir liderin Yahudilere teslim edilmesi ile yaşanacak büyük bir kaostan çekindiler ve bu başvuruyu reddettiler. 1948'de Gazze Şeridinde Filistin hükûmetini kurduğunu ve hükûmet başkanı olduğunu ilan etti. Bu hükûmet, Mısır, Suriye, Lübnan, Irak ve Suudi Arabistan dışında hiçbir İslam ülkesince tanınmadı. Emin el-Hüseyni 1974 yılında Beyrut'ta öldü. Kudüs'e gömülme vasiyetine rağmen, İsrail tarafından bu talep reddedildi. Never Ever "Never Ever", Amerikalı şarkıcı Ciara ve rapçi Young Jeezy tarafından Ciara'nın üçüncü stüdyo albümü "Fantasy Ride" için kaydedilen bir şarkıdır. Yazarlığını Ciara, Young Jeezy, Elvis Williams ve Esther Dean; yapımcılığını Polow da Don üstlendi. Şarkının nakaratında Philadelphia kökenli soul müzik grubu Harold Melvin & the Blue Notes'un 1972 çıkışlı hiti "If You Don't Know Me by Now"dan örnekler bulunmaktadır. "Never Ever", albümün ilk resmî teklisi olarak Ocak 2009'da yayınlandı. Müzik eleştirmenlerinden olumlu notlar aldı. "Never Ever"ın video klibi Chris Robinson yönetmenliğinde çekildi. Çekimleri Ocak 2009'da Atlanta'da gerçekleştirilen video klipte; rapçi Dolla, Jasper Cameron ve Big Reese, koreograf Jamaica Craft ve R&B şarkıcısı Monica da rol aldı. Video klibin ilk gösterimi 30 Ocak 2009'da BET'deki Access Granted programında yapıldı. Sonraki gün, Yahoo! Music'te de yayınlandı. "Never Ever", 13 Şubat 2009'da BET'nin 106 & Park Live Top 10 listesinin 2 numarasında yer aldı. John Harsanyi John Charles Harsanyi (Macarca: Harsányi János Károly) (d. 29 Mayıs 1920 in Budapeşte, Macaristan - ö. 9 Ağustos 2000, Berkeley, California, ABD) Macar-Avustralyalı-Amerikalı ekonomist. 1994 yılında, John Forbes Nash ve Reinhard Selten ile birlikte, Nobel Ekonomi Ödülü'nü kazanmıştır. En çok, oyun kuramı alanındaki çalışmalarıyla tanınmaktadır, özellikle onun geliştirdiği eksik bilgili oyunların analizi için geliştirdiği Bayesian game olarak adlandırılan hayli yenilikçi yöntemle tanınır. Aynı zamanda politik ve ahlaki felsefede (özellikle faydacılık etiği) ekonomik mantık ve oyun kuramının kullanımında yaptığı önemli katkılarla da tanınmaktadır. Bir süre önce Alzheimer hastalığı tanısı alan John Harsanyi, 2000 yılında Berkeley, California'da kalp krizi geçirerek öldü. Harsanyi faydacılık etiği üzerine çalışmaları, Brisbane'dayken başlamıştır. İki makale yayınlamış, yazar makalelerinde; ahlaki sorunları anlamaktan önce, insanların kişisel terihleri ve ahlaki tercihleri arasındaki farkın ayırt edilmeli olduğunu açıklamıştır. John Nash'in oyun kuramı hakkındaki yayınından sonra Hasanyi'nin bu konudaki ilgisi artmıştır. Heart Shaped World Heart Shaped World Chris Isaak'ın üçüncü albümüdür. 1989'da çıkan albüm, Isaak'ın önemli çıkış yakaladığı bir albümüdür. "Wicked Game" şarkısı çıktığı zaman Top 10 Hit listelerine girmiştir. Tüm şarkılar Chris Isaak tarafında yazılmıştır. Hababam Taburu Hababam Taburu, 1975 Türkiye yapımı güldürü türünde sinema filmidir. Yönetmenliğini ve yapımcılığını Sadri Alışık’ın başrol oynadığı "Turist Ömer" serisi filmler ile büyük başarı kazanan Hulki Saner yaptı. Senaryo yazarlığını ise "Hababam Sınıfı" adlı romanı ile tanınan Rıfat Ilgaz yaptı. Başrollerinde Müjdat Gezen, Hulusi Kentmen, Figen Han gibi isimlerin bulunduğu filmde Arap Celal, Baykal Kent gibi isimlerde rol aldı. Yük taşımacılığı yapan bir Türk gemisinin kaptanı ve dört mürettebatı yolcuklarına birbirlerine şakalar yaparak devam etmektedir. Mürettebat bir gün kaptandan habersiz Kazablanka'ya gitmeye karar verir ve rotayı gizli bir şekilde değiştirirler. Fakat nereye geldikleri belli olmayan ıssız çöllerin olduğu bir yere varmışlardır. Burası darbeler ülkesi olan Umumba'dır. Komşu devletleri ile savaş halindedirler ve kendi kara sularına giren her gemiye savaşta oldukları gerekçesiyle el koyarlar. El konulan gemilerden biri de Türk yük gemisidir. Bundan sonra dört kafadar mürettebatın "Hababam Taburu" olarak askerlik serüvenleri başlar. II. Albert (Monako prensi) II. Albert ("Albert Alexandre Louis Pierre Grimaldi"; d. 14 Mart 1958), Monako Prensliği'nin hükümdarı ve Grimaldi prenslik hanedanının başı. Prens III. Rainier ve Amerikan aktris, eski adı Grace Kelly olan Prenses Grace'in oğludur. Prens Albert'in kız kardeşleri Hanover Prensesi Caroline ve Prenses Stéphanie'dir. Temmuz 2011'de Prens Albert, Charlene Wittstock ile evlenmiştir. Prens II. Albert, babası III. Rainier'in rahatsızlanıp hastaneye kaldırılmasının ardından 31 Mart 2005 tarihinde Monako Hanedanı tarafından yapılan bir açıklamayla babasının tüm yetkilerini üzerine devralmıştır. 6 Nisan 2005'te ise Prens III. Rainier'in ölümüyle birlikte resmen Monako Prensi ilan edilmiş ve tahta çıkmıştır. Gondol (kayık) ":Gondol kelimesinin farklı anlamları için Gondol'a bakınız" İtalyanca ve İngilizce gondola, gondol, geleneksel kürekli bir Venedik aracıdır. Gondollar yüzyıllardır Venedik içinde taşıma anlamında önemlidir ve hala genel taşımacılıkta Büyük Kanal'da "traghetti" (feri) olarak hizmet vermesiyle bir role sahiptir. Onların birinci rolü aslında turistleri belirlenmiş bir ücret ile taşımaktır. Gondol, ayakta duran ve ileri bakarak başı ile referans yapan kürekcisi tarafından küreğin sudan yararlanarak gondolu ileri itmesiyle su yüzeyinde ilerleyen bir araçtır. Popüler inanışın aksine gondol küreği punt boat adı verilen su botundaki gibi küreğin suyun dibene temasıyla sandalın itilmesi yöntemiyle yüzdürülmez. İki yüzyıl öncesine kadar gondollar yolculşarını yağmurdan veya güneşten korumak için küçük açık kabinlere sahipti. Venedik kanunları gondolların siyah renge boyalı olmasını zorunlu kılar, bu nedenle onlar şimdi siyah renge boyalıdır. 18'nci yüzyılda birkaç bin gondol olduğu tahmin edilir. Bugün birkaç yüz gondol vardır ve bunların çoğu turistler tarafından kiralanır az bir miktarı ise kişilerin kendisine aittir ve kendileri için kullanırlar. Genel taşımacılığın onlar için altın çağ olduğu zamanda, dört kişilik bir ekip vardı bunun üçü kürekçi ve dördüncü kişisi de sahile dayalı ve gondolun rezervasyonu ve yönetiminden sorumlusuydu. Şehir hükümetinin gondolların değişimini yasakladığında, gondol yapımı 20'nci yüzyıl ortalarına kadar evrim geçiriyordu. Kürek veya "rèmo", kilit olarak bilinen "fòrcola" da tutulur. Forcola karmaşık bir biçimdir, küreğe çeşitli pozisyonları yapmasını sağlar. Dönüşler, duruşlar, geriye kürek çekme, yavaşlama hareketlerinin yapılmasını sağlar. Gondolun önündeki süs, "fèrro" (anlamı demir) olarak isimlendirilir ve pirinç (bakır, çinko alaşımı), çelik veya alüminyumdan yapılabilir. Bu bir dekor olarak hizmet verdiği gibi gondolun kıç tarafında ayakta duran gondolcuya eş ağırlık için olup gondolun sola yatmasını önler. Gondollar sekiz farklı ağaç tipinden el yapımı olup, (Köknar, Meşe, Kiraz, Ceviz,Karaağaç, Ihlamur, Karaçam ve Mahun) 280 parçanın birleşiminden meydana gelmektedir. Kürekler, Kayın ağacından yapılmaktadır. Gondolun sol tarafı, sağ tarafından daha geniş yapılır. Enteresan teorilere karşın "gondol" kelimesinin kaynağı hakkında tatmin edici bir açıklama yoktur. Mark Twain 1867 yılında Venedik'i ziyaret etmiştir. Yazmış bulunduğu "The Innocents Abroad" adlı eserinin 23'üncü bölümününün çoğunu gondollar ve gondolculara ayırmıştır. Eymür Johann Kirnberger Johann Philipp Kirnberger (d. 24 Nisan 1721 Saalfeld, Almanya - ö. 27 Temmuz 1783 Berlin). Alman müzisyen, besteci, kemancı ve müzik kuramcısı., 1739-1741 yılları arasında J.S.Bach'tan ders aldı. Berlin Krallık Sarayı'nda kemancılık ve Prenses Prusyalı Amelia'nın capellasında yöneticilik yaptı. Ününü, Bach'ın görüşlerini yansıtan kuramsal yapıtlarına borçludur. Bunlardan bazıları: Üçok Üçok bir özel isim olup şu manalara gelebilir: Jan Ceulemans Jan Ceulemans (d. 28 Şubat 1957, Lier, Belçika), Belçikalı eski millî orta saha oyuncusu. 96 maç ile Belçika'nın uluslararası maçlarda en çok oynayan oyuncusu olarak bilinir. Belçika millî takımında çoğunlukla Guy Thys'ın teknik direktörlüğü altında oynadı. Bu süre zarfında Belçika millî takımı, 1980 Avrupa Futbol Şampiyonası ikinciliği ve 1986 FIFA Dünya Kupası dördüncülüğü de dahil, tarihinin en iyi sonuçlarına imza attı. Jan Ceulemans yer aldığı Dünya Kupaları arasında ilk kez, Belçika'nın bir önceki kupa şampiyonu Arjantin'i Nou Camp Stadyumu'ndaki açılış maçında 1-0 yendiği ve ikinci tura yükseldiği 1982 Dünya Kupası maçlarında oynadı. Ceulemans'ın en büyük başarılarından biri, 1986 Dünya Kupası'nda kaptanlık ettiği takımının dördüncü sırada yer almasında, turnuva boyunca 3 gol atarak büyük rol oynamasıydı. Bu kupadaki performansı sayesinde "kaptan Korkusuz" unvanını aldı. Belçika'nın ikinci turda elendiği 1990 Dünya Kupası katıldığı son dünya Kupası oldu. İtalyan devi Milan'a transfer olana kadar 13 sene Club Brugge'de oynayan Ceulemans, diz sakatlığı sebebiyle futbolculuktan emekliliğe ayrıldı ve 1992'de KSC Eendracht Aalst takımında teknik direktörlüğe başladı. Eendracht Aalst'taki teknik direktörlüğü esnasında takımını Pro League'e çıkardı hatta UEFA Elemeleri'nde takımını yönetti. 1998'de KVC Westerlo'ya transfer oldu. Burada da UEFA Elemeleri'nde takımıyla mücadele etti. 2005'te 3 yıllığına eski takımı Club Brugge'e transfer oldu ancak maçlarda alınan kötü sonuçlar nedeniyle 2006 Nisanı'nda kovuldu. 2007-2008 sezonu için KVC Westerlo takımına geri döndü. Mart 2004'te ünlü oyuncu Pelé tarafından Yaşayan En İyi 100 Futbolcu sıralaması içerisinde gösterildi. ODTÜ Tiyatro Şenliği ODTÜ Tiyatro Şenliği, Odtü Oyuncuları ve katılımcı topluluklar tarafından her sene geleneksel olarak düzenlenen tiyatro festivali. İlki 1960 yılında gerçekleştirilen şenlik, 1989 yılına kadar "Amatör Tiyatrolar Şenliği" olarak adlandırılıyordu. İlk yıl sergilenen oyun; "İdam Mahkûmu" (Hollwarthy Hall, Robert Middlemass) oldu. 12 Eylül Darbesi'ne kadar kesintisiz etkinlik gösterilen şenlik, 1980 yılında kapatıldıktan bir süre sonra, 1982'de iki oyunla ("Yunan Bir Kız Aranıyor" - Friedrich Dürrenmatt ve "Ay Masal Vay Masal" - Ahmet Önel) yeniden açıldı. Geleneksel etkinlik, 1989 yılında "Şenlik'89" adlı tiyatro çalışmalarıyla birlikte "ODTÜ Üniversite Tiyatroları Şenliği" adı altında yeniden canlandırıldı. "Amatör Tiyatrolar Şenliği" sürecinden itibaren birçok sanatçının yetişmesine ev sahipliği yapan ODTÜ Tiyatro Şenliği, her yıl Nisan ayının son haftasında ODTÜ Mimarlık Amfisinde gerçekleştirilmektedir. ODTÜ Oyuncuları, önceden olduğu gibi her yıl etkinliklerini düzenli olarak yineleyeceklerini belirttikleri tiyatro şenliklerinin amacını; "etkileşimi daha geniş kılmak, katılan toplulukların tiyatroyu ele alışlarındaki farklılıkları görerek tiyatroyla uğraşma amaçlarını sorgulamalarını sağlamak ve güçlenmelerine yardımcı olmak" şeklinde açıklamaktadır. Zack de la Rocha Zack de la Rocha (tam adı: Zacarías Manuel de la Rocha, 12 Ocak 1970; Long Beach, Kaliforniya), Rage Against the Machine ve One Day As A Lion grubunun vokalisti, söz yazarı, aktivist bir kişidir. de la Rocha, 1990'da, Tom Morello ile tanışıp, kendi grubunun bir şarkısının adı olan "Rage Against the Machine" grubunu kurar. Grubun toplam 4 tane albümü vardır. Albümler ise şunlardır: Rage Against the Machine (albüm), Evil Empire, The Battle of Los Angeles, Renegades. Ayrıca 1990'da çıkardıkları demo kasedi de vardır. Kasette diğer albümlerde bulunmayan 3-5 tane şarkı vardır. Zack de la Rocha, 2000 yılında, Renegades albümü çıkmadan önce gruptan ayrıldı. Gruptan ayrılmasının sebebi ise diğer elemanların biraz daha sanatsal şeyler içeren şeyler çalmak istemesi ve bununla doğan birçok fikir ayrılığı ve uyuşmazlığıdır. Ancak diğer elemanların kurduğu grup olan Audioslave dağılınca, Rage Against the Machine tekrar birleşmiştir. One Day As A Lion, de la Rocha'nın kurduğu, elektronika, rap rock grubudur. Grupta, The Mars Volta'nın bateristi Jon Theodore bulunmaktadır. Grubun şimdilik bir tane EP'si vardır, yeni albüm çalışmalarına ve konserlere çıkmaları için de Zack de la Rocha gruba gitarist ve klavyeci aramaktadır. EP'deki şarkıların listesi: Wild International, Ocean View, Last Letter, If You Fear Dying, One Day As A Lion. Zack'in solo kariyeri daha çok düetler ile doludur. C.I.A. (Criminals In Action), en çok bilinen düetlerinden biridir. Solo albüm çıkarma gibi bir planı vardır, ancak daha tam olarak kesinleşmemiştir. Zack de la Rocha, RATM'ı kurmadan önce Inside Out adlı hardcore grubunun vokalistliğini yapmaktaydı. Grubun sadece bir tane stüdyo albümü, bir tane de canlı performans kaydı vardır. Bunun dışında da Hardstance adlı grupta bulunmuştur. Zack de la Rocha, siyasi konularda grubun en ön planda olan kişisidir. Meksikalı direniş örgütü olan EZLN'nin en aktif destekçilerinden biridir. Konserlere hep EZLN'nin bayrağı şeklinde olan pazu bandıyla çıkar. Ayrıca siyasi görüşü anarko-sosyalizmdir. Yazdığı şarkı sözlerine bakıp, incelenince daha da iyi anlaşılacaktır. Ayrıca Rage Against the Machine'in birçok siyasi aktivitelerini, eylemlerini de la Rocha planlamaktadır. Aleka's Attic Aleka's Attic aktör River Phoenix ve Rain Phoenix tarafından kurulmuş bir alternatif rock grubudur. Grup gitar ve vokalde River Phoenix, vokal ve perküsyonda Rain Phoenix, bas gitarda Josh McKay ve davulda Josh Greenbaum'dan oluşmaktaydı. 1988'de kurulan grup Island plak şirketiyle anlaşır ve bir albüm kaydetmeye başlar ancak River'ın film çekimlerinden dolayı yavaş ilerler. Hem bu yüzden hem de şarkıların yeteri kadar ticari olmaması nedeniyle grupla yollarını ayırır. Grup da bu yüzden bağımsız olarak müzik çalışmalarına devam eder. Grup bir yandan albümü tamamlamak için çalışırken 1993'te kurucusu River Phoenix'in ölümüyle Aleka's Attic dağılır. "Never Odd or Even" ya da "Zero" adı verilmesi düşünülen albümün yayınlanması da ertelenir. Rain Phoenix 2 yıl boyunca albümün yayınlanmasına çalışsa da Phoenix ailesi ve eski üyelerden Tim Hankins ve Sasa Raphael arasındaki iletişim problemleri yüzünden albüm rafa kaldırılır. 1997'de R.E.M. grubunun vokalisti ve River Phoenix'in yakın arkadaşı Michael Stipe Island şiretinden Aleka's Attic şarkılarının haklarını satın alır ve günümüzde de elinde tutmaktadır. Albüm henüz yayınlanmamış olsa da albümden bazı şarkılar İnternet'e sızmıştır. Love Sex Magic "Love Sex Magic", Amerikalı şarkıcı Ciara ve Justin Timberlake tarafından Ciara'nın üçüncü stüdyo albümü "Fantasy Ride" için kaydedilen bir şarkıdır. Yazarlığını Ciara ve The Y's (Justin Timberlake, James Fauntleroy ve Rob Knox); yapımcılığını ise yine The Y's üstlendi. "Love Sex Magic", albümün ikinci resmî teklisi olarak ilk kez 3 Mart 2009'da ABD radyolarına verildi. Radyolardan büyük istek alması sonucunda, 17 Mart 2009'da Amerika Birleşik Devletleri, Avustralya, Kanada ve Yeni Zelanda'da internet üzerinden satışa sunuldu. 5 Nisan 2009'da ise, Avrupa ve İngiltere'de piyasaya sunuldu. 16 Kasım 2008'de, Ciara WildJam'08'e yaptığı açıklamayla, albümün gecikmeli olarak yayınlanacak olmasının nedenlerinden birinin, stüdyoda Justin Timberlake ile çalışma fırsatı elde etmesi olduğunu doğruladı. Arjantin gibi çeşitli ülkelerde, şarkının Justin Timberlake tarafından kaydedilen ve "Magic" adını taşıyan demo versiyonu, radyolardan istek alması sayesinde listelerde ilk elliye girmeyi başardı. Bu parça, kayıtlar sırasında bir düet hâline getirildi ve adı da "Love Sex Magic" olarak değiştirildi. "Love Sex Magic", 3 Mart 2009'da Amerika Birleşik Devletleri'ndeki radyo istasyonlarında çalınmaya başladı. Şarkı, "Billboard" Hot 100 listesine 86 numaradan giriş yaptı ve ikinci haftasında 27 numaraya yükseldi. Sonraki hafta 10 numaraya ulaştı. "Love Sex Magic" Ciara'nın 2005 yılı ortalarında Pop 100 listesinde 6 numaraya yükselen "Oh" parçasından sonra, ikinci en büyük radyo teklisi hâline geldi. Şarkı, Kanada Hot 100 listesinde 8 numaraya yükselerek, Ciara'nın 2004 yılında Kanada'da bir numara olan "1, 2 Step" parçasından sonra, en başarılı şarkısı oldu. Avustralya listesine 6 numaradan giriş yaparken; Yeni Zelanda listesine 14 numaradan giriş yaptı. 12 Nisan 2009'da "Love Sex Magic", dijital satışlar sayesinde İngiltere listesine 6 numaradan girdi. Sonraki hafta 5 numaraya yükselen şarkı, Ciara'nın 2004 yılında İngiltere'de 4 numaraya yükselen "Oh" parçasından sonra en başarılı şarkısı hâline geldi. Ayrıca, İngiltere R&B listesinin zirvesine yerleşti. Şarkının video klibi Diane Martel tarafından çekildi. Video klibin ilk gösterimi 22 Mart 2009'da gerçekleştirildi. Sonraki gün, Ciara'nın resmî web sitesinde yayınlandı. Şarkının video klibi 7 Eylül 2009 tarihinden beri Türkiye'de yasaklıdır. Kıbrıs Cumhuriyeti-Mısır ilişkileri Kıbrıs Cumhuriyeti-Mısır ilişkileri, Mısır ve Kıbrıs Cumhuriyeti arasında sürekli süren ikili ilişkiler vardır. Kıbrıs Cumhuriyeti'nin 1960 yılında bağımsızlığını ilan etmesinden sonra diplomatik ilişkiler kısa bir süre sonra başlamıştır. Kıbrıs'ın Kahire'de bir elçiliği ve Mısır'ında Lefkoşa'da bir elçiliği bulunmaktadır. Türk Ticaret Bankası Türk Ticaret Bankası A.Ş., (Türkbank ya da TTB olarak da bilinir), Türkiye'de özel sektörün kurduğu ilk banka. 9 Mart 1913'te Adapazarı İslam Ticaret Bankası adıyla kurulan banka, 1924'te, Adapazarı İslam Ticaret Bankası Türk A.Ş., 1928'de Adapazarı Türk Ticaret Bankası A.Ş. ve 1937'de Türk Ticaret Bankası A.Ş. adlarını almıştır. Kuruluşta Adapazarı'nda olan merkezi 1934'te Ankara'ya, 1952'de İstanbul'a taşındı. Türk Ticaret bankası'nın kuruluş sermayesi 13,629 Osmanlı lirası. Bu miktar 1924'te 200,000 TL'ye, 1972'de 125 milyon TL'ye, 1989'da 100 milyar TL'ye yükseldi. 1990 sonu itibarıyla özkaynaklar toplamı 338,800,000,000 TL, toplam mevduat 3,490,900,000,000 TL, bir kısmı kısa vadeli olmak üzere dağıttı krediler toplamı 1,667,100,000,000 TL olan bankanın 412 şubesinde 8,298 kişi çalışmıştır. 26 mayıs 1997 tarihinde, yüzde 84.52'lik hissesi Tasarruf Mevduatı Sigorta Fonu'na devredildi. Banka, 1998'de ihaleyle iş adamı Korkmaz Yiğit'e satıldı, ancak ihale kısa süre sonra iptal edildi. 1997-2000 yılları arasında toplam 952 milyon 447 bin 814 dolar kaynak aktarımına rağmen satış imkânı bulunamayan bankanın 1 Temmuz 2001'de bankacılık yapma ve mevduat toplama yetkisi kaldırıldı. Ağustos 2002'de TTB için tasfiye kararı verildi. 18 Kasım 2003'te başlayan fiziki tasfiye süreci hukuki problemi nedeniyle tasfiyesi zaman alacak olan hesaplar haricinde tamamlanmıştır. Gürcistan-Kıbrıs Cumhuriyeti ilişkileri Gürcistan-Kıbrıs Cumhuriyeti ilişkileri Kıbrıs Cumhuriyeti ve Gürcistan arasında sürekli süren ilişkiler vardır. İki ülke arasındaki diplomatik ilişkiler 9 Temmuz 1993 tarihinden itibaren başladı. Kıbrıs Cumhuriyeti Gürcistan ile Rusya'nın başkenti Moskova'daki elçilik aracılığıyla bağlantı kurarken, Gürcistan'ın Lefkoşa'da elçiliği bulunmaktadır. Onüçüncü Kabile Onüçüncü Kabile, tarihçi Arthur Koestler'in (1905-1983) Türk tarihini de ilgilendiren bir kitabının adıdır. Musevi inanışına göre İshak oğlu Yakup'un on iki oğlu olmuş, her oğul ayrı bir kabileyi başlatmıştır. (İshak, Yakup ve oğlu Yusuf İslami görüşe göre de peygamberdir.) Dünya Yahudilerinin bu on iki kabileden geldiğine inanılmaktadır. Ancak, kendisi de Musevi olan Koestler Doğu ve Kuzey Avrupa Yahudileri’nin (Aşkenazi) köklerinin farklı olduğu görüşündedir. Koestler 1976 yılında yayınladığı Onüçüncü Kabile "(The Thirteenth Tribe)" adlı kitabında, Ortaçağda Doğu Avrupa'nın Türk kökenlilerin denetimi altında bulunduğundan hareketle, Kuzey ve Doğu Doğu Avrupa Yahudiler’inin Türk kökenli olabileceğini öne sürmektedir. Ortaçağın büyük bölümünde Doğu Avrupa Türkçe konuşan halkların denetimi altındaydı. 576 yılında Göktürklerin Kırım'daki Kerç kalesine yaptıkları sefer sonrasında, Karadeniz'in kuzeyi tamamen Türkçe konuşanların denetimine girdi: Sırasıyla Hazar, Peçenek, Uz ve Kıpçak gibi halklar 13 yüzyıldaki Moğol dönemine kadar bölgeyi yönettiler. Büyük güç 11.yüzyıla kadar Hazarlar, daha sonra da Kıpçaklar oldu. Türkçe konuşanlarda ve genel olarak bozkır kuşağında din Gök Tengri (Tengricilik) diniydi. Fakat özellikle yerleşik düzene geçenler kitabi dinlere seçmeğe başlamışlardı. O dönem Batı Avrupa'sının aksine, zorlama yoktu ve din değiştirene hoşgörü gösteriliyordu. Hazarlar serbestçe din değiştirebiliyor ve aynı kent içinde farklı dinlerdeki kişiler birlikte yaşayabiliyorlardı. Araplar'ın Herodot'u olarak ünlenen tarihçi El Masudi'ye (896-956) göre, Hazar başkenti İtil'de yedi yargıç vardı. Bu yargıçların biri Şamanist (belki de Putperest), ikisi Müslüman, ikisi Hristiyan, ve ikisi de Musevi'ydi. Hazar hanı Bulan Han da, yaklaşık 740 yılında, Museviliği benimsedi. Bulan Han'ın Musevi oluşuyla, Hazar Hanlığının her iki güçlü komşusundan da farklı bir çizgi izleme imkânı buldu. Aynı hoşgörü daha sonraki dönemde Kıpçaklarda da görülür. Nitekim, Kıpçaklar da zamanla farklı dinlere geçmeğe başlamışlardır. (O dönem Türk dillerinin anlaşılmasında büyük önemi olan Codex Cumanicus adlı Kıpçakça-Latince sözlük te yine o dönemde Hıristiyanlığa geçen Kıpçaklar için hazırlanmıştı.) Koestler bir rivayetten bahseder. Buna göre Hazar kağanı din değiştirmeden önce iki güçlü komşusundan görüş istemiştir. Bizans imparatoruna İslamiyet ve Musevilik seçenekleri arasında seçim yapmasını, Abbasi halifesinden de Hıristiyanlık ile Musevilik seçenekleri arsında seçim yapmasını istemiştir. Birbiri ile rekabet halinde olan her iki hükümdar da Museviliği önerince, Hazar kağanı da Musevi olmuştur. Bu rivayeti destekleyen herhangi bir belge yoktur. Halen Doğu Avrupa’da Türk dil grubundan bir dil konuşan, ama Musevi dinine mensup iki azınlık vardır. Bunlar Tatarlar’ın Zülküflü Çıfıt adını verdikleri Kırımçaklar ile Zülküfsüz Çıfıt adını verdikleri Karaylardır. Kırımçakların antik dönemden beri Kırım yarımadasında yaşadıkları, Kıpçaklar zamanında ise Museviliği seçen ve aralarına karışan Kıpçakların etkisiyle Türkçe konuşmaya başladıkları düşünülmektedir. Buna karşılık Karaylar’ın kökeni hakkında farklı görüşler vardır. Genel olarak, Karaylar’ın Hazar veya Kıpçak kökenli olduğu düşünülmekteyse de, Karaylar'ın da Kırımçaklar gibi sonradan Türkçe konuşmaya başladıklarını ileri sürenler de vardır. Karaylar ise kendilerinin Hazar kökenli olduklarını düşünmektedirler. Koestler, dokuzuncu yüzyılda Hazarlardan ayrılarak, Macarlar'la birlikte Macaristan'a göç eden Kabarlar'a (Kavarlar) dayanarak, Macar Yahudilerinin Hazar kökenli olduğunu ileri sürmektedir. (Koestler'in kendisi de Macar Yahudisidir.) Koestler'e göre, özellikle Moğol saldırıları sonrasında Musevi dininden olan Hazar nüfus başta Polonya olmak üzere batıdaki ülkelere dağılmış, zamanla kendi dili yerine yerleştiği ülkelerin dilini kullanmaya başlamış ve Aşkenazi Yahudi topluluklarını oluşturmuştur. Bu sav dolaylı olarak bugünkü Aşkenazi Yahudi nüfusun kökeninin Türkler’le ilgili olabileceği anlamına gelmektedir. Koestler'in savı yeni olmamakla birlikte, Koestler'in ünü sebebiyle çok ses getirmiştir. Amerikan Time Dergisi, 23.08.1976 tarihli sayısında kitabın özetine yer vermiştir. Bir başka tanınmış tarihçi olan Bernard Lewis (d. 1916) Koestler'in savı için "Bu kuram ... hiçbir kanıt tarafından desteklenmemektedir. Bu alanda çalışma yapan bütün ciddi bilim adamları tarafından ... uzun süre önce terk edilmiştir." demektedir. Kitap, Belkis Çorakçı Dışbudak tarafından Türkçeye Onüçüncü Kabile(Hazar İmparatorluğu ve mirası) adıyla çevrilmiş ve Say Yayınları'nca 1993 yılında yayınlanmıştır. AksaklÄ±, Karatay Aksaklı köyü, Konya ilinin Karatay ilçesine bağlı ve 130 haneden oluşan bir köydür. Köyün adının nereden geldiği ve tarihi hakkında bilgi yoktur. Konya merkeze 78, Karatay ilçesine uzaklığı 78 km.'dir. Java parsÄ± Java parsı ("Panthera pardus melas"), parsın bir alt türü. Yeryüzünde yalnızca Java adasında bulunurlar. Kalıtsal açıdan diğer pars alttürlerinden oldukça farklıdır. Diğer alttürler değerli postları yüzünden avlandığı için nesilleri giderek azalmaktadır. Kimse bu parsın diğer alttürlerle hiç bağlantısı olmayan bu adaya nasıl geldiğini bilmemektedir. Ayrıca Java parsı, pars türünün en küçük alttürlerinden biridir. Kuzey Caddesi Kuzey Caddesi (, "Hyusisayin Poğota"), Ermenistan başkenti Erivan'da 2007 yılında açılan yaya geçidi. Kent merkezi Kentron'da bulunur ve Abovyan Caddesi'ni Tumanyan Caddesi'ndeki Özgürlük Meydanı ile bağlar. 450 metrelik bir uzunluğa ve 27 metrelik bir genişliğe sahiptir. Erivan'ın merkezinde bulunan cadde esasen lüks konutlar, üst düzey markalı mağazalar, ticari ofisler, kafeler, oteller, restoranlar ve gece kulüplerine ev sahipliği yapmaktadır. Erivan'ın ana mimarı Aleksandr Tamanian tarafından 1924 yılında planlanmasına rağmen fiili plan Sovyet döneminde hiç uygulanmamıştır. Sovyetler Birliği'nin dağılmasından on yıl sonra Erivan Belediye Meclisi caddenin inşasına karar verdi. Özgün planlara göre Cumhuriyet Meydanı'ndaki Millî Galeri ile Tarih Müzesi'nin şimdiki konumlarında inşa edilmek üzere tasarlanmamıştı, bu yüzden Kuzey Caddesi, doğrudan Cumhuriyet Meydanı'na açılmak yerine binalarının yakınında sona eriyor. Caddenin inşası, Aleksandr Tamanian'ın orijinal planına dayanarak 26 Mart 2002 tarihinde başladı; bu plan ancak mimar Jim Torosyan tarafından geliştirildi ve yeniden tasarlandı. Caddenin inşası özel sektör tarafından finanse edildi. Hükûmet ilk olarak sokak yolundaki tüm küçük gayri resmi mülkleri satın aldı. Sokak yolundaki arazileri sonra yüksek katlı binaların inşasına yönelik daha büyük ve uygun olan alanlara topladı ve bunları açık artırma yoluyla sattı. Bu süreç bölümden bölüme geçerek yapıldı ve önceki toprak sahiplerinden çok sayıda şikayet çıktı. Caddenin yeni tasarımına dayanarak Kuzey Caddesi 4 küçük kareye ve ortalama 9 katlı 11 binaya ev sahipliği yapmaktadır. İnşa sürecinde bazalt, granit, traverten ve tufa dahil olmak üzere birçok çeşitli taş kullanılmıştır. Caddede çift katlı yer altı park alanı bulunmaktadır. Caddenin resmi açılış töreni 16 Kasım 2007'de gerçekleştirildi. Ancak 2014'te cadde tamamen yenilenmiş ve caddenin altındaki park alanı, Kuzey Caddesi'ne çıkan yürüyen merdivenlerle kısmen bir yeraltı alışveriş merkezine dönüştürülmüştür. Kuzey Caddesi çok sayıda moda markasına ev sahipliği yapmaktadır. Bunların arasında: Armani, Bata, Burberry, Clarks, ECCO, Ermenegildo Zegna, GANT, Geox, Luisa Spagnoli, Massimo Dutti, Steve Madden, NewYorker, Tommy Hilfiger, Calvin Klein ve Desigual. Cinnabon, Segafredo, KFC ve Baskin Robbins dahil olmak üzere çok sayıda restoran ve kafe zinciri bulunmaktadır. 14 Mayıs 2016 tarihinde çift katlı yer altı "Tashir Street Shopping Gallery" isimli alışveriş merkezi kamuya açıldı. İlk kat alışveriş merkezini, ikinci kat ise park alanını barındırır. Goodies: The Videos & More Goodies: The Videos & More, Amerikalı şarkıcı Ciara'nın ilk DVD video albümüdür. 12 Temmuz 2005'te yayınlandı. DVD'de "Goodies", "1, 2 Step", ve "Oh" parçalarının video klipleri bulunmaktadır. CD formatında ise daha önce hiç yayınlanmamış parçalar ve remixler bulunmaktadır. Erivan OperasÄ± Erivan Operası, Ermenistan'ın başkenti Erivan'daki başlıca gösteri salonudur. Erivan Operası binasının bir kısmı Aram Haçaturyan konser salonu ve diğer kısmı ise Aleksandr Spendiaryan millî opera ve bale tiyatrosudur. 1920'lerde, Erivan'ın şehir planını yapan Aleksandr Tamanian tarafından tasarlandı ve Aralık 1933'te kamuya açıldı. Arap parsÄ± Arap parsı ("Panthera pardus nimr"), parsın bir alttürü. İsrail, Suudi Arabistan, Birleşik Arap Emirlikleri, Yemen ve Umman'da yaşar. Dişiler 20 kg, erkekler ise 30 kg kadardır. Yaklaşık olarak bir Avrasya vaşağı kadardır. Madlax kurgusal yapÄ± Nafrece Fransa'ya benzetilmiş , sessiz sakin bir Avrupa ülkesidir. Örneğin ,Eyfel Kulesi birçok kez görülmektedir , and in the official English translation (see Releases), ve bu iki ülkenin adları hemen hemen birbirinin anagramları şeklinde türetilmiştir. Dizide , Nafrece hakkında yönetimi ve sosyal yapısı ile ilgili herhangi bir ayrıntı verilmemiştir. Dünyanın en büyük şirketlerinden biri olan , , Nafrece'de bulunmaktadır, ve çalıştırdığı çeşitli karakterle dizide önemli bir yer işgal etmektedir. Bookwald görünürde dünyanın önde gelen sektörlerine yatırım yapmaktadır, fakat aynı zamanda silah kaçakçılığıda yapmaktadır. Şirket dünya çağında güçlü bir organize suç örgütü olan , adlı suç örgütününe bağlı bir şirkettir. Enfant gezegendeki tüm bilgi kanallarını kontrol etmektedir. Enfant'ın lideri görünüşte doğaüstü güçlere sahiptir: kişilerin hafızalarını silebilmekte ve karakterlerini değiştirelebilmektedir. "Enfant" Fransızcada "çocuk" demektir , bu organizasyonda "Noir" deki yine Fransızca askerler anlamına gelen "Soldats" ile benzerlikler gösterir.. Butürün belirli karakteristik özellikleri nedeniyle , birçok terim ve konsept dizinin bitmesinden sonra cevaplanmamış olarak kalmaktadır. Bu nedenle izleyiciler gördükleri ile kendi anlamlarını ve cevaplarını bulmalıdırlar. , , artık varolmayan dilinde alfabesi ile yazılmış olan Kutsal Kitaplardır. Kutsal Kitaplar ("Holy Books") terimi dizinin orijinal Japonca versiyonunda yoktur. İngilizce versiyonda Kutsal Kitaplar terimi, sırf kelime türetme amacından çok " üçleme kitap" ("a book in three volumes) ve Saruon'un Kutsal Sözleri ("the Holy Words of Saruon") terimlerini birleştirmek amacıyla kullanmıştır. Kitapların kaynağı bilinmemekle birlikte , Lady Quanzitta Marison , dört büyük antik medeniyetten ( Antik Mısır , Babil , Çin ve Hindistan ) birinin tarafından yazılmış olabileceği söyler. Her bir kitap tapınağa ulaşmak ve gücü kullanmak için gerekli olan üç adet güçlü sihirli söz ( efsun ) içerir. Hediye'ye sahip olmayan insanlar için bu "sihirli sözler"in duyulması ya da okunması ciddi zarar verip onları trans haline sokmaktadır ) ve onları kendi ailelerinden ve arkadaşlarından başlayarak öldürebilecekleri herkesi öldürmeye ve daha sonra da intihara sürükler. Hediye'ye sahip olmadığı halde , büyülü sözlere dayanabilen insanlar Madlax, Elenore Baker, and Vanessa Rene'dir. Vanessa sadece Madlax'ın yardımıyla bunu yapabilmektedir. 13. SS Waffen Dağ Tümeni "Handschar" 13. SS Waffen Dağ Tümeni "Handschar" (Almanca: 13. Waffen-Gebirgs-Division der SS "Handschar" (kroatische Nr. 1) / anlamı: "SS 13. Waffen Dağ Tümeni "Hançer" (Hırvat No. 1)"), Waffen SS'e bağlı 38 tümenden biridir. Tümenin ismi olan "Handschar", tümenin amblemiydi. Adı Hançer Birliği olmasına rağmen birliğin sembolü aynı zamanda Bosna-Hersek'in sembolü olan pala'dır. Ülkede yaşayan Müslüman Boşnaklar ve Katolik Hırvatlar'dan kurulmuştur. II. Dünya Savaşı sırasında Balkanlardaki komünist Partizanlara karşı savaşması için Kudüs Baş Müftüsü Emin el-Hüseyni'nin girişimi ile kuruldu. Himmler, Boşnakları etkilemek için Almanya'dan kaçan yahudilerin Orta Doğuda bir devlet kurmasından çekinen ve bu sebeple Nazilere sempati duyan Kudüs müftüsü Emin el-Hüseyni'den yararlanmıştır. Galip Kulaksızoğlu Galip Kulaksızoğlu (1889 - 22 Kasım 1939), Türk futbolcu ve spor kulübü yöneticisi. 1910 yılında Fenerbahçe'de futbolculuk, teknik direktörlüğün yanında bir de vekaleten başkanlık yapmıştır. Midilli Mutasarrıfı Kulaksızzade Mustafa Paşa'nın en büyük oğlu olarak 1889 yılında Kadıköy'de dünyaya gelen Galip Bey, ilk ve orta öğrenimini Saint-Joseph Fransız Lisesi'nde tamamlamıştır. Saint-Joseph Fransız Lisesi'nden mezun olduğu 1906 yazında; Kadıköy'ün gençleri Nurizade Ziya Songülen, Ayetullah Bey ve Necip Okaner tarafından oluşturulmaya çalışılan Fenerbahçe futbol takımının, 1907 yılı baharında tamamlanan 11 kişilik kadrosuna sonradan dahil edilen kişilerdendir. Saint-Joseph Fransız Lisesi'nden edebiyat muallimi ve Fenerbahçe'nin 5 kurucusundan biri olan Enver Yetiker'in; Galip Bey'i, okuldan arkadaşları Şevkati Hulusi Bey ve Nasuhi Baydar ile birlikte yönlendirmesiyle, 1907'de henüz oluşturulmuş Fenerbahçe futbol takımının kadrosuna 17 yaşındayken dahil olmuştur. Bu tarih itibarıyla futbol hayatına; hücum oyuncusu olarak başlamış, savunma oyuncusu olarak son vermiştir. Galip Bey; futbol zekası, üstün tekniği, gözü kara, çevik ve takım oyunu anlayışı ile olgun bir futbol yıldızı olarak büyük bir üne sahip oldu. Komple bir sporcu olan Kulaksızoğlu, bununla birlikte tenis, hokey ve kürek sporlarında da devrin önde gelen isimlerindendi. 17 sene Fenerbahçe'de futbolculuk, 14 sene de takım kaptanlığı yaparak, Sarı-Lacivertli formaya hizmet etmiştir. Ayrıca Fenerbahçe Futbol Takımı'nın da tarihteki ikinci teknik direktörüdür. 1911-1918 yılları arasında Fenerbahçe'nin eski başkanlarından Şehit Arif Emirzade ile beraber dönemin en güçlü defans hattını oluşturmuşlardır. Galip Bey, 1907-1924 yılları arası tam 17 sene futbol oynamış, bu süre zarfında 216 kez giydiği Fenerbahçe forması altında 73 gol atmıştı. Fenerbahçe, kuruluşundan itibaren oynadığı ilk maçından; Galip Bey’in futbolu bıraktığı 7 Mart 1924 yılına dek 253 maç yapmıştır. Fenerbahçe'nin güçsüzleşip, kapanma aşamasına geldiği 1910-11 yıllarında, kulübün kurucu başkanlarının (Ziya Bey ve Ayetullah Bey) yöneticilikten istifa etmesinin ardından; futbol takım kaptanı olduğundan mütevellit, vekaleten 1910 yılı boyunca Şehit Arif Emirzade Bey ile birlikte başkanlık görevinde bulunmuştur. Fenerbahçe'nin kapanma aşamasına kadar geldiği bu mevcut dönemde büyük bir dirayet göstererek, kadro kurmakta zorlanan takıma Mustafa Elkatipzade ile birlikte genç oyuncular bulup hatta yetiştirip, Fenerbahçe'ye kazandırmıştır. Fenerbahçe'nin henüz İstanbul Futbol Ligi Şampiyonluğu bulunmadığı 1911 yılında kendisine ""Gel seni bir İngiliz ya da Rum takımına aldıralım, başarılar yaşa"" dendiğinde, ""Zararı yok. Zayıf takımımız bu sene, gelecek sene yine yenilir. Bu teessürü arkadaşlarımla birlikte yine çekerim. Fakat, Allah'ın izniyle elbet bir gün gelecek; yenecek kudreti de iktisap eder ve o zaman yine onlarla beraber neşe ve saadet duyarım"" şeklinde karşılık vermiştir. Hemen bir sezon sonra, Fenerbahçe'nin namağlup olarak ilk şampiyonluğunu yaşadığı, 1911-1912 İstanbul Ligi'nde bu emelin gerçekleşmesinde en çok emeği geçen kişi olarak haklı çıktı. Fenerbahçe, onun döneminde 5 İstanbul Ligi şampiyonluğu kazanmıştır. 1924 yılına kadar giyindiği Sarı Lacivert formaya; 216 maçta 73 gol atarak hizmet vermiştir. Aynı zamanda Fenerbahçe Spor Kulübü'nün tenis, hokey ve kürek branşlarında da hizmet vermiştir. Fenerbahçe tarihinin unutulmayacak, en önemli değerlerinden bir tanesi olan kaptan Galip Kulaksızoğlu, 22 Kasım 1939 yılında İstanbul'da hayata veda etmiştir. Kabri, çok yakın arkadaşı ve Fenerbahçe başkanlarından Sait Selahattin Cihanoğlu'nun yanında, Karacaahmet Mezarlığı'nda bulunmaktadır. Zengezur Zengezur, (Azerice: Zəngəzur, Ermenice: Զանգեզուր), Ermenistan Syunik Marzı ve Azerbaycan'ın Laçın, Qubadlı ve Zengilan rayonları kapsayan tarihî bölge. Zengezur bölgesi Rus İmparatorluğu döneminde 1868 - 1917 yılları arasında Yelizavetpol Guberniyası'nın bir parçasıydı. 1918'de Nahçıvan ve Karabağ bölgelerinde olduğu gibi yeni kurulan Azerbaycan Demokratik Cumhuriyeti ve Ermenistan Demokratik Cumhuriyeti arasında sınır anlaşmazsızlığı yaşanmıştır. 28 Nisan 1920'da Bolşevik Kızıl Ordu'nun Bakü'yü almasından sorna 1 Aralık 1920'da Neriman Nerimanov tarafından Nahçıvan ve Karabağ bölgeleriyle birlikte Sovyet Ermenistanı'na bağlı olduğu ilan edilmıştir. Ancak kısa süre sonra bu karar geri alınmıştır. Kızıl Ordu'nun Ermenistan'a ilerlemesi için yapılan komplo olduğu veya baskıların sonucu olduğu belirsizdir. Sonraki aylarda Nahçıvan Azerilerin ve Zengezur Ermenilerin kontrolü altına girmiş ve bölgelerin uzun vadeli demografik homojenleştirmesinin başlangıcı olmuştur. Daha sonra Zengezur'un Qafan, Gorus, Karakilise (Սիսիան / Sisian) ve Mehri bölgeleri Sovyetlerin kararıyla Ermenistan Sovyet Sosyalist Cumhuriyeti'ne bağlandı. Ung Pirat Ung Pirat (İsveççe: Genç Korsan), İsveç Korsan Partisi'nin gençlik örgütüdür. 9 Haziran 2009 itibarıyla Ung Pirat, 21.809 üyesiyle üye sayısı bakımından İsveç'in en büyük gençlik örgütüdür. Ermenistan Futbol Federasyonu Ermenistan Futbol Federasyonu (Ermenice: Հայաստանի ֆուտբոլի ֆեդերացիա, kısaca ՀՖՖ; İngilizce: "Football Federation of Armenia", kısaca "FFA"), Ermenistan'da futbolu düzenleyen kurumdur. Bardzraguyn humb ve Ermenistan millî futbol takımını düzenlemektedir. Ermenistan Futbol Federasyonu 18 Ocak 1992 tarihinde kuruldu. Aynı senede FIFA üyeliğini kazandı ve bir sene sonra, 1993'te UEFA üyesi oldu. Şu anki başkanı Ruben Hayrapetyan. Resmî müsakaba yeri Hanrapetakan Stadyumu. Birleşik Krallık-Kıbrıs Cumhuriyeti ilişkileri Birleşik Krallık-Kıbrıs Cumhuriyeti ilişkileri, Kıbrıs Cumhuriyeti ve Birleşik Krallık arasında sürekli süren ilişkiler vardır. İki ülkede Avrupa Birliği ve İngiliz Milletler Topluluğu üyesidir. Kıbrıs Cumhuriyeti 1960 senesinde Birleşik Krallık'tan bağımsızlığı kazanmıştır. 83 sene Britanya kontrolündeki bir valilik tarafından yönetilmiştir. Paul Landowski Paul Maximilien Landowski (d. 4 Haziran 1875 Paris – ö. 27 Mart 1961 Boulogne-Billancourt), Polonya kökenli Fransız heykeltıraş. Polonya Ocak Ayaklanması nedeniyle Paris'e kaçmış muhacir bir ailenin çocuğu olarak dünyaya geldi. Fransa Ulusal Sanat Akademisi'nden (École nationale supérieure des Beaux-Arts) mezun oldu. 1900'de "David" heykeli sayesinde Roma Fransız Sanat Akademisi tarafından verilen "Prix de Rome"u (Roma Ödülü) kazandı. 55 yıllık sanat kariyeri boyunca, günümüzde 35'ten fazlası Paris içinde, 20 kadarı başka yerlerde bulunan birçok heykel yaptı. En çok bilinen eseri olan Rio de Janerio şehrindeki Kurtarıcı İsa Heykeli'ni Heitor da Silva Costa adlı bir sivil mühendis ile beraber meydana getirdi. Bazı kaynaklar, bu heykelde Landowski'nin İsa'nın sadece ellerini ve başını tasarladığını belirtir. Ayrıca yine önemli bir eseri olan Reformasyon Duvarı, Cenevre şehrinde bulunmaktadır. 1933'ten 1937'ye kadar Roma Fransız Akademisi'nde müdürlük görevini üstlenen Landowski'nin 3 çocuğu olmuştur: ressam Nadine Landowski (1908-1943), bestekâr Marcel Landowski (1915-1999) ve piyanist-ressam Françoise Landowski-Caillet (1917-2007). 1961de Boulogne-Billancourt'da öldü. Günümüzde Paris'in Boulogne-Billancourt bölgesinde Landowski'nin çalışmalarına adanan bir müzede 100'den fazla eseri sergilenmektedir. Sosyalist Birlik Hareketi Partisi Sosyalist Birlik Hareketi Partisi 5 Ağustos 1999 yılında kurulmuş bir siyasi hareket partisidir. Şu anki genel başkanı Nihat Çağlı'dır. Sosyalist Türkiye Partisi'nin kapatılmasından sonra kurulmuştur. Şu ana kadar hiçbir seçime katılmamıştır. Anayasa Mahkemesi verdiği kararla bu partinin siyasi varlığının sona erdiğini açıklamıştır. Duman Gözlüm Duman Gözlüm, Gökhan Özen'in ikinci albümüdür. 3 Eylül 2001'de, Universal Müzik etiketiyle satışa sunuldu. Sanatçının bu albümünde 10 şarkı bulunmaktadır ve bu şarkılardan tamamının bestesi sanatçıya aitken altısının da sözleri Gökhan Özen tarafından yazılmıştır. Bu albümle birlikte şarkılarının