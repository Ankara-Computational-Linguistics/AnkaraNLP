İşte o, İşte o (You are, Atomic Kitten) Oh, I'm loving Ah, seni seviyorum. you. Ooh, I wish Ah, keşke bana you'd ask me nasıl hissettiğimi how I feel. sorsan. I'd say that I'm Emin olduğumu emphatic. söylerdim. Ooh and when you're near to Ah sen yanımdayken. me. This urgency is Bu baskı automatic. kendiliğinden. Ooh you're my Ah, nasıl da addiction boy. bağımlıyım sana. And I don't Ve ben bu want to break alışkanlığı the habit. bırakmak istemiyorum. I'd say that Senin kalbimde you're in my olduğunu heart. söylerdim. You're in my Sen kalbimdesin. heart. İki veya daha çok ihtiyacın aynı anda yönetilmesi gerekiyorsa (tabii ki insan vücudunda olan bir durum için), beyin her ihtiyacın büyüklüğünü hesaplar, bu ihtiyacı doyurmak için yapılması gereken işi de hesaba katar ve bu hesapların sonunda bize acil ihtiyaçların tatmin edilmesi için gereken motivasyonu bildirir. [88] Fakat aşk da uyku, susuzluk ve açlık gibi vücudumuz tarafından yönetilmesi gereken bir ihtiyaç mıdır. Yukarıdan, yani edebiyat açısından bakıldığında, aşk romantizme meyleden insanlara yönelik bir lüks, şımartma, hercailiktir. Daha aşağıdan, yani DNA'nın çifte sarmalıyla temsil edilen düzeyden bakıldığında, aşk türlerin reprodüksiyonu için gerekli ruh halidir ve hedefi de cinsel eylemi gerçekleştirmektir. O halde âşık olma hali de diğer ihtiyaçlar gibi haz aracılığıyla beynin içindeki ödül döngüleri tarafından yönetilir. Aşk Bağımlılığı Ödül döngüsü esasen iki nörotransmiterle işler Dopamin ve endorfin. Kısaca söylemek gerekirse, dopamin motivasyondan ve endorfin de haz uyandırmaktan sorumludur. Ödül döngüsünün doğrudan uyarılmasını sağlayan ve bu nedenle yoğun bir şekilde yenilemek isteyeceğimiz bir haz duygusu sağlayan uyuşturucular tam da bu iki nörotransmitere etki eder. Amfetaminler ve kokain, ödüle yönelik nöron sistemlerinde bulunan dopamin oranını yükseltir arkasından endorfinler müdahale eder ancak aşk hali bu sistemlerin içindeki nöronların faaliyetlerini de doğrudan içine alır. Aşk bağının kurulmasında oksitosinin öneminden ve strese bağlı hormonların seviyesi üzerindeki doğrudan etkilerinden daha önce bahsetmiştik. Oysa oksitosinin rolü burada bitmez. Oksitosinin ödül döngüsünde de süren bir etkisi olduğunu bilmekteyiz. İlk yer sıçanı türüne, yani monogam hayvan modelimize dönecek olursak, oksitosinin beyindeki ödül döngüsünde temel taş olan ve dopamin salgılayan nucleus accumbens üzerine çok güçlü bir şekilde etki ettiği bulunmuştur. [89] Öte yandan, insanlar üzerinde yapılan görüntüleme deneylerinde, bir âşığın partnerine bakarken faaliyete geçen beyin kısmı ile bir annenin yeni doğmuş çocuğuna bakarken faaliyete geçen beyin kısmının karşılaştırılması sayesinde, bu bölgelerden birkaç tanesinin ödül sistemlerine ait olduğu ve çok sayıda oksitosin reseptörü içerdiği saptanmıştır. Tüm bu deneyler göstermektedir ki oksitosin, yani seçim ve bağ hormonu, ödül döngüsünde dopamin salgılanabilsin diye harekete geçmektedir. Dopamin Aşk Uyarıcısı Aşk halinin bazı semptomları amfetaminlerin ve kokainin faaliyetini hatırlatır İştah kaybolur, hiperaktif olur ve kötü uyuruz, gergin bir ruhsal durumdayızdır, bir çeşit kendinden geçme hissederiz. Âşıkken her şeyi yapabilecekmiş gibi hissederiz, her şeye yetecek kadar çok enerjiye sahibizdir, canıgönülden yeni işlere girişiriz. Her şeye yönelik motivasyonumuz kamçılanır Artık dopamin ile uyarılmışızdır. Aşk ile Uyuşturulmak Tanıklar Beş sene önce şiddetli bir astım krizi geçirdim, sabahın ikisinde acile gitmek zorunda kaldım. Bana oksijen verdiler, iki saat sonra eve gidebilecek kadar iyileştim. Uzun soluklu tedavi olarak, bana 4 hafta boyunca steroid kullanmamı salık verdiler. İlk kez steroid kullanıyordum ve etkisi inanılmazdı. Çevremde olup bitenden duygusal olarak tamamen koptuğumu zannediyordum. Bu dört haftayı bulutların üstünde tamamen rahat ve mutlu bir şekilde geçirdim. Normalde beni rahatsız edecek şeylerde bile neşemi kaybetmedim. Bende bir şeylerin değiştiğinin bilincindeydim Daha önce hiç böyle duygular yaşamamıştım. O dönemde başımdan geçenleri kimseyle paylaşmamıştım. Olağanüstü bir aydı. İçimde, iyi şeyler yapmak için alışagelmişin dışında bir arzu vardı Fiziksel olarak kendimi farklı hissediyordum. Tedavi bittikten iki üç gün sonra yavaş yavaş normal halime döndüm. Üç yıl sonra, bir akşam yemeğinde biriyle karşılaştım ve o an âşık oldum. 45 yaşındaydım. Hayatımın yetişkin olarak geçirdiğim döneminde başıma ilk kez böyle bir şey geliyordu. Kendi üzerimdeki kontrolümü kaybetmiştim ve bu beni hayretler içinde bırakmıştı. O dönemde evliydim. İki dakika içerisinde, bütün hayatım beklenmedik bir şekilde altüst oldu. Üç sene önce yaşamış olduğum duyguları yeniden yaşıyordum. Yeniden bulutların üstündeymişim gibi hissediyordum, yeniden gerçeklikten kopmuştum, kendimi iyi hissediyordum... İlaçlarla tecrübe ettiğimin aynısını doğal yollar ile bulmak gerçek bir şok olmuştu. Birinin hiç düşünmeden bir başkasına yaşattığı bir haldir bu. Bu aynı zamanda özgürleştirici ve korkutucudur. Bunu tekrar hissedebildiğim için çok şaşırdım ve bu hâlâ benim için bugün (18 ay sonra) bile bir şok niteliğinde. Nihayet aşkın verdiği duyguları ve hisleri anladım. Aşkı kitaplarda okumuştum, anladığımı sanmıştım, ama o çok özel geceden önce aşkı hiç yaşamamışım. Bu hal şüphesiz karşıdakine ve bilinmeyen davranışlara ve duygulara yaklaşabilmek için gereklidir. Bunu düşünecek olursak, aşk hali söylendiği gibi bir maceradır Günlük hayat en ufak detayına kadar altüst olur. Bekârken alışkanlıklarımız vardır Bu alışkanlıklar hoş bir hayat sürmemizi sağlarlar, onları bozmayı sevmeyiz. İki kişinin beraber yaşaması kolay değildir, çünkü devamlı anlaşmaya varmak ve kişisel zevkleri feda etmek ve ötekinin varlığını –arzularını, alışkanlıklarını, zevklerini, ahbaplıklarını– idare etmek gerekir. Hep güç bir engeli aşmaktan bahsederiz, ama bekâr hayattan çift hayatına geçerken bir uçurumun geçilmesi gerekir ve bu eylemin geçekleşmesini sağlayacak motivasyona ulaşmak için yüksek oranda dopamine ihtiyaç duymamız normaldir. Tanışma Var, Tanışma Var İhtiyaç dopamin için bir uyarma kaynağıdır, keza yenilik de öyle. Genellikle, yeni durumlarla yüzleşmek için, beyin nöronları adeta dopamin yağmuruna tutarak bizi hazırlar. Aşk durumunda, bir yeniliğe dayalı bir uyarım söz konusudur, ama bu durum oksitosin faaliyetiyle desteklenir. Oksitosinin salgılanması, gönderdiği sinyaller bizim seçim kıstaslarımıza karşılık veren ve bizim koku, feromonal ve bilişsel sistemlerimiz tarafından da bu surette tanınan seçilmiş bir partnerin mevcudiyetine bağlıdır. Yeni tanışmalar bizde her zaman merak uyandırır, ama beyindeki dopamin seviyesi ancak tanıma ve bunun sonucu olan oksitosin salgılanması söz konusuysa, insanın kendini kaptırması için gereken eşiğe ulaşır. İnsanlar üstünde müdahaleci inceleme teknikleri kullanmak kabul görmediği için, âşık olduğumuz andaki dopamin salgılanmasının yoğunluğunu kanıtlayacak bir deney yapmak bugün imkânsız görünmektedir. Kaldı ki görüntülemeyle bu salgılanmayı ölçmeyi başarabilseydik bile, makineye oturtulmuş bir kimseye bir seferde âşık olmasını emredemezdik. Yine de bir gün hiçbir eylem ve uyarıcının aşk kadar, insan beyninde büyük bir dopamin salgılanmasına yol açamayacağını görebileceğimiz iddia edilebilir. Mutluluk Feveranı Dopamin ödül döngüsünde, bir davranış için bizim iştahımızı temin eden birinci unsurdur sadece. Bu birinci adım adeta haz banyosuna tutularak somutlaştırılmalıdır ki bu durum da gerçek ödülü sağlayacaktır. İşte bu da endorfiner tarafından gerçekleştirilir. Endorfinler vücutta ve beyinde var olan morfinlerdir . Haşhaş ve Opium Morfin, haşhaşın özü olan opiumda bulunan 40 alkoloitten biridir. İnsan ile opium arasındaki hikâye çok eskiye dayanır 6000 yıl öncesine ait Sümer ideogramlarında, haşhaş keyif çiçeği olarak adlandırılmıştır, bu tarihten beri opium insanların gerçekten de en çok sevdiği mutluluk halini, ürünün yoğunluğuna ve uygulama yoluna göre, erinç ve bir feveran sağlayan bir uyuşturucudur. Araştırmacılar 1977'te, insanların morfine hoş tepki vermekle kalmadığını, kendi vücutlarında morfinle aynı reseptörleri tanıyan ve aynı hoş etkileri uyandıran moleküller ürettiğini keşfetti. [90] Acının kontrolünde, bağışıklık sisteminde, bağırsak hareketlerinde ve bizi özellikle en çok ilgilendiren beynin ödül sistemlerinde çeşitli roller oynayan birçok endorfin türü bulunduğu bugün bilinmektedir. Örneğin, eğer kan şekerimiz düşükse vücuttaki ihtiyaç sinyali (kanda dolaşan glikoz oranın çok düşük olması) yemek bulmak için motivasyonu ve açlık hissini harekete geçirecektir hemen. Yemek yendikten sonra, besinin sindirimi kan şekerini tekrar yükseltecektir ki bu da yapılan davranışa iyi bir cevaptır ve sonuç olarak haz hissedilecektir. [91] Bu indirgemeci akıl yürütmeyi aşka nasıl uygulamalı. Doğrudan hedef ( ihtiyaç ) reprodüksiyon amacıyla gerçekleşen cinsel birleşme midir. Elbette, cinsel eylem de ödül döngüsünün himayesi altındadır ve bunun başarılması bir bireyin reprodüksiyonu için en çok istenen şeydir. Motivasyon gonadların olgunlaşmasına dair sinyaller tarafından temin edilir, ama aşkın tek hedefi cinsel eylem olsaydı, tüm cinsel eylemler öncesindeki sürede aşkına kavuşmuş olmanın verdiği hazza açıklık getirmek zor olurdu. Ayrıca, nörobiyolojik mekanizmalara riayet edecek olursak, ebeveyn sevgisinin çoğu zaman romantik aşkla karşılaştırıldığını görürüz. Ebeveyn sevgisi, âşıkane davranışın doğrudan hedefi olan cinsel eylemi yok sayar çünkü ebeveynler çocuklarıyla sevişmezler. Aslında, aşk cinsel eylemden ayrı ele alınmalıdır ve iki kişinin mahrem surette yakınlaşması başlı başına bir amaç olarak düşünülebilir. Tabii ki, romantik aşkın nihai amacı reprodüksiyon olacaktır, ancak, buna ulaşmak için birçok aşamadan geçmek lazımdır ve bu aşamaların her biri de diğerlerinden bağımsız olarak ödüllendirilir. Ebeveyn yatırımının çok az olduğu (gebeliğin kısa sürdüğü ve yavruların bağımlılık süresinin az olduğu) türlerde reprodüksiyon için gerekli davranışlar gerçekten de kendini cinsel eylem olarak gösterir, ama biz insanlarda durum böyle değildir. İnsanlarda, serebral mekanizmalar iki kişinin mahrem surette yakınlaşmasını ödüllendirir çünkü bu yakınlaşma monogam türlerin reprodüksiyonu için gerekli davranışlar zincirinin bir parçasıdır. Yaygın inanışın aksine, monogaminin gerçekten de biyolojik temelleri vardır Uzamış gebelik, uzun eğitim süreci ve yavruların rüşdünü ispatlayıncaya kadar muhtaç oldukları özen yüzünden, tek bir ebeveynin kendine ve yavrusuna kaynak sağlayamadığı türler içerisinde monogami söz konusudur. Örneğin kuşlarda monogami çok yaygın iken (kuş türlerinin %90'ı için geçerlidir), insanın da dahil olduğu 4000 memeli türünde bu oran %3-5 arasındadır. [92] Monogam hayvanlarda, hayatta kalabilmek, çocuğun eğitimi için gerekli zaman zarfında çiftin mevcudiyetini şart koşar. Dolayısıyla, bir çifti birbirine bağlamak için gerekli âşıkane davranışlar şüphesiz genlerimiz tarafından programlanmıştır, tıpkı cinsel birleşmenin genlerimize programlanmış olması gibi. O halde şu sorulabilir Bu bağın oluşumu nasıl programlanmaktadır. Şüphesiz beyinde yer alan diğer değişikliklerle aynı şekilde Nörotransmiterlerin, nörotransmiterlerin reseptörlerinin üretilmesiyle ve örneğin, oksitosinin etkisi altında bir davranış meydana getirmeye müsaade eden bağlantıların kurulmasını sağlayan yeni nöronların yapımıyla. Sesin Sihri Belki de koşullanma bir çifti birbirine bağlamaya hedefli bazı davranışların kuruluşunda rol oynar. Pavlov'un köpeğinin, yemeğinin tekrar tekrar zil sesiyle verildiğini gördükten sonra, sadece bir zil sesiyle tükürüğünü salgılamaya koşullandırıldığını biliyoruz. Âşıklarda, yan yanayken duygusal uyarıcılar tarafından salgılanan endorfinlerin sağladığı haz bir zille bağdaştırılamasa bile, bir ses tınısıyla bağdaştırılabilir. Birçok karşılaşmadan sonra, hiçbir şey telefondaki ses tınısının yapabildiği kadar endorfin salgılatamaz. İki partner arasındaki çok güçlü bağın oluşumunda biyolojik çıkarı kabul ettiğimiz andan itibaren nörobiyolojik düzlemde birçok fenomen mantıklı bir hal alır. Partnerimizden sıklıkla diğer yarım diye bahsederiz, ancak bu popüler ifade nörobiyolojik bir gerçeği tarif eder gibi görünmektedir Bağ devam ettikçe, beynin çalışması karşıdakinin mahrem mevcudiyetini kabul etmek için değişir, çünkü bu diğer yarı reprodüktif projemiz için vazgeçilmezdir. Bir Çiftte İki Beyin Öyleyse bir karşılaşma, mutluluğun toplam etkisini tetiklemek için stres hormonlarına etki eden hormonun, yani oksitosinin etkisi altında gerçekleşir. Dopamin döngüleri, oksitosinin bu etkisini, partnerin yanında olabildiğince çok zaman geçirme isteği oluşturarak ve onun kollarındayken endorfin salgılanmasıyla ödüllendirerek destekler. Hiçbir şey beraber olmak kadar tatmin edici değildir. Bu noktada ova sıçanlarını ele alabiliriz yeniden Laboratuvar kafesinde vakitlerinin çoğunu beraber geçiren, yan yana duran ova sıçanları gibi, iki âşık da öğleden sonralarını bir bank üzerinde birbirlerine hayatlarını anlatarak geçirir. Beraber geçirilen bu zaman kaybolmuş bir zaman değil, ikisinin geleceğini garanti altına alan bir yatırımdır. Daha önce bekârların alışkanlıklarından ve bunları aşmak için sarf ettikleri çabadan bahsetmiştik. Bir ilişkinin başında beraber geçirilen zaman, beyinde elastiki bir değişime yol açarak, iki kişilik yeni bir hayata yönelik olarak nöronların yeniden düzenlenmesini sağlayabilir. Tabii ki bu varsayımı destekleyecek anatomik ve deneysel hiçbir kanıt bulunmamaktadır, ancak bu hipotez birçok nedenle mümkün görünmektedir. Son yıllarda beynin elastikliğinden bahsedildiğini sıkça duyduk. Gerçekten de biliminsanları, nöronların kendini yeniden oluşturabildiğini ortaya koydular ki evvelce bu imkânsız addediliyordu. Oysa sadece gelişme esnasında değil, ayrıca egzersiz (beynin birçok spesifik gelişme faktörünü artırır, travmalara karşı daha iyi bir direnç sağlar, öğrenme ve hafıza performansını yükseltir),[93] uyku,[94] stres[95] ve cinsel steroid hormonlarının (östrojen, testosteron)[96] etkisi gibi çeşitli durumlarda da, imhayla ve nöronal uzantılar yaratmakla, hatta yeni nöron oluşumuyla (nörogenez) beyinde gerçek bir değişim meydana gelebilir. Genç sıçanlarda olduğu gibi, yetişkinlerde de hafızayla ilişkili beynin bölgesi olan hipokampus[97] içerisinde nöronların faaliyetleri ve nörogenez sosyal çevre (karşılaşmalar) yüzünden değişebilir. Ebeveynin gösterdiği özenin, serebral yapıların değişimi sayesinde, çocukların yaşamlarının ilerleyen safhalarındaki birtakım davranışları koşullandırabileceği ortaya konmuştur. [98],[99] Beyin Elastiktir ve Karşılaşmalar Onu Allak Bullak Eder Bir organizmanın gelişiminde, kaderinin kararlaştırıldığı kritik süreçlerin, etapların var olduğunu uzun zamandan beri biliyoruz. Bu kritik süreçteki dışsal etkenler çok büyük sonuçlara yol açabilir. O halde, gelişme sırasında organizmanın dışsal değişimlere karşı gösterdiği alımlama türün hayatta kalması için önem taşımaktadır. [100] Steroid hormonlarının (kortikoidler, östrojenler, testosteron) faaliyeti sayesinde hayat boyu edinilen cinsel ve sosyal tecrübelerin beyinde kalıcı etkileri bulunmaktadır. Bu etkiler yetişkinlerin hayatları boyunca motivasyonlarını ve davranışlarını değiştirme gücüne sahiptir. [101] Âşık insanın beyninin elastikliği çok fazla araştırmanın konusu olmasa da (deneysel şartların deneylerin büyük bir kısmının gerçekleştirilmesini engellediği hesaba katılmalıdır), hayvanlar üzerinde yürütülen çalışmalara ve günümüzde elastiklik mekanizmalarına dair bildiğimiz şeylere güvenecek olursak, şu husus akla yatkındır Âşık beyin, reprodüksiyona dayalı yeni yetişkin yaşama yönelik değişimlere maruz kalır. Benim Aşkım Eşsiz ve Mükemmel ve Ben Sadece Onu Düşünüyorum New Jersey'deki Rutgers Üniversitesi'nde araştırmacı olan Helen Fisher bağa, aşka ve cinsel çekime müdahale eden beyin sistemlerini tarif etmek için psikologlarla beraber çalışıyor. Helen Fisher'ın tarifine göre, âşık olma esnasında değişen nörotransmiterlerde gerçek bir patlama meydana geliyor ki bu da davranışlardaki bazı değişimlerin sebebini açıklayabilir. [102] Nitekim âşık olduğumuz zaman, aşkımızın nesnesinin eşsiz olduğu ve özel bir mana taşıdığı izlenimini ediniyoruz. Aynı anda birden fazla kişiye romantik ihtiras duymamızın imkansızlığını da beraberinde getiren bu fenomen şüphesiz kimyasal kökenlidir. Partnerimizi eşsiz bulmakla kalmaz, ayrıca onu mükemmel de buluruz Dikkatimizi onun özellikleri üzerinde yoğunlaştırır ve kusurlarını göz ardı ederiz. Romantik aşk gibi ebeveyn sevgisinin de, karşıdakine olan his ve niyetlere dair yargılarla ve negatif duygularla ilişkili beyin bölümlerindeki faaliyetlerde bir azalmayla karakterize edildiği, beyin görüntüleme deneyleriyle ortaya konmuştur. Öyleyse, uzun bir yola beraber çıkmaya yazgılı olduğumuz kişiyi sert bir şekilde yargılamayalım diye beynin yargılayıcı bölümleri genellikle yavaşlatılır. Dopamin Bana Onun Eşsiz Olduğunu Söyledi... - Yeni bir ortamla karşı karşıya gelindiğinde, hem merkezi dopamin yoğunluğunda hem de dikkatimizde bir artış meydana gelir. Yüksek dopamin seviyesi, âşıkların niçin partnerlerine odaklandığını ve onu eşsiz görmeye meylettiğini kısmen açıklayabilir. - Serebral noradrenalinin artması yeni uyarıcılar için daha iyi bir hafıza ile ilişkilendirilir. 437 Amerikalı ve 402 Japon arasında yapılan bir ankette erkeklerin %73'ü ve kadınların %85'i partnerlerinin yapmış veya demiş olduğu önemsiz şeyleri hatırlamıştır. Öte yandan, erkeklerin %83'ü ve kadınların %90'ı boş zamanlarında bu değerli anları hatırladıklarını söylemiştir. -Düşük seratonin obsesyonlara çanak tutuyor. Âşık kişiler partnerlerini saplantılı bir şekilde düşünüyorlar (bazıları için bu süre uyanık oldukları zamanların %85'ine kadar çıkıyor). Bu davranış bir obsesyon biçimidir. Oysaki, obsesyon çoğu kez seratoninin geri emilimini engelleyen ve böylece bu nöroaracının miktarını artıran aracılar sayesinde tedavi ediliyor. Öyleyse düşük serebral seratonin seviyesi, âşık olmanın obsesyonal yönünü izah etmeye katkıda bulunabilir. En iyi anlarda, erincin mevcut olduğu söylenebilir, ama hemen umutsuzluğa kapılmamız için, sevgilimizin bir randevuya geç kalması, ilk günümüzü, ilk ayımızı, ilk öpüşmemizi, ilk yıldönümünü vs. unutması veya sadece bir rakibin boy göstermesi yeterlidir. Âşıkane mutluluktan konuşmaktansa, duygusal halin alevlenmesinden ve iki uç arasında salınmaya meyletmesinden bahsetmek aslında daha iyi olur. 100 metreyi 10 saniyede koşabileceğimizi düşündüğümüzde veya yataktan bir türlü çıkamadığımızda kendimizi iyi hissederiz her şeyde bir haz bulunabilir (yağmur tatlıdır, soğuk canlılık vericidir, banliyö Lowry'nin bir tablosuna benzer, kızarmış et çocukluğumuza ait bir karamelli keki anımsatır bize) veya gözlerimizi bile açmayız ve hiçbir şey bizi ilgilendirmez. Aşktan Başka Hiçbir Şeyimiz Kalmadığında Aşktan başka hiçbir şeyimiz kalmadığında Mucizelerle döşemeli Ve güneşle kaplamalı Varoşların çirkinliğini... Jacques Brel, Quand on a que l'amour. Bu iki halin art arda gelmesi, duygusal değerler skalasında uçlarda seyretmesi, yani ikisinin de ortalama değerden uzakta bulunması, Solomon'un karşıt süreç teorisini hatırlatır. [103] Vücuttaki hazzın tüm yararlı davranışları güçlendiren genel bir aracı olduğu ve özellikle beyinde salgılanan, mutluluk halinin başlamasını tetikleyen endorfinler sayesinde haz hissettiğimiz biliniyor. Eğer âşık olma hali, vücudun genetik programlamasının kaderini gerçekleştirebilmesi için en yararlı şeylerden biriyse –çünkü aşk hali yoğun bir reprodüksiyon dönemini önceler– (kontraseptif metodlar bulunmuyorsa), âşık olmak endorfinlerin muazzam oranda salgılandığı bir durum olsa gerektir. Ama şu da var Karşıt süreçler yasasına göre, bir uyarıcı hoş bir hale neden olduğunda, aynı yoğunlukta bir uyarıcı da (can sıkıcı) ters yöne yerleşir. Hoş uyarıcının durmasının ardından, can sıkıcı karşıt-uyarıcı da duracaktır, ancak ikisi arasında bir zaman farkı ve atalet hali bulunur, öyle ki ana hale geri dönmeyi sağlamak için, yavaş yavaş dağılacak olan bir can sıkıntısı hissedilir (yalnızca karşıt-uyarıcıyı hissettiğimiz bu atalet hali artçı tepki olarak adlandırılır). Aynı şekilde, nahoş bir halin sona ermesini hoş bir hal takip eder. Buraya kadar ciddi bir şey anlatılmadığını söyleyebilirsiniz ki haklısınız da. Şimdi, aynı uyarıcı birçok kez tekrarlanacak olursa, maddi yönden, endorfin reseptörlerinin yorulduğunu gösteren ve uyarılmadan sonra gitgide daha az bir haz üreten bir tolerans meydana gelir. Artçı tepkinin de simetrik bir biçimde azalması beklenebilir. Fakat bunun tersi olur Tekrarlar duygusal tepkinin gitgide zayıflamasına neden olurken mahrumiyet hissinin bulunduğu artçı tepkinin artışına neden olur. Bu mahrumiyet hissi de içine düştüğümüz tiksindirici hali sona erdirecek hoş uyarıcıyı gitgide daha fazla aramaya iter bizi. Böylelikle, ister uyuşturucuya olsun ister aşka olsun bağımlılık ortaya çıkar. Âşıklar eroinmanlar gibidir Beyinlerinde, bağımlısı oldukları endorfinin salgılanmasını sağlamak için gitgide daha büyük bir doza ihtiyaç duyarlar. Hiç kuşku yok ki aşk ile eroin arasında büyük farklar vardır. Özellikle aşkta endorfinlerin tetiklenmesi oksitosinin ve dopaminin salgılanmasından sonra gerçekleşirken, eroinmanlar eroini doğrudan damarlarına enjekte eder. Birinci durumda, endorfin salgılanmasını düzenlemek için bir mesafe kat edilmesi gerekirken, ikinci durumda tek yol bağımlılığa ve aşırı doza varır. Başka bir deyişle, aşk hikâyesinin doğal akışı birçok aşamada gerçekleşir ve bu aşamalar yavaş yavaş uzun vadeli bir işleyiş biçimine varmaya olanak verirler. Bay Sıçan ve Metresleri Kafesinde hareket halinde olan bir sıçanın beyninde salgılanan dopamin ölçülmüştür. Bu sıçana bir dişi gösterildiğinde, dopamin salgılanmasının, çiftleşmeyle sonuçlanacak doruk noktasına ulaştığı saptanmıştır. Buna karşılık, aynı sıçana aynı dişi birçok kez gösterildiği zaman dopamin seviyesindeki yükselişin azaldığı, erkeğin dişiye ve çiftleşmeye olan ilgisini kaybettiği görülmüştür... Tabii ki bu etki tembellik hanesine yazılabilir, fakat aynı erkek sıçana başka bir dişi gösterildiğinde dopamin salgılanmasının yeniden doruğa ulaştığı gözlenmiştir... Dopamin ve endorfin salgılanması büyük ölçüde yenilikle ilgilidir. Belli sayıda karşılaşmadan sonra etkinin küçüldüğünü gözlemlemekteyiz Zamanla, her karşılaşma daha da az dopamin salgılanmasına neden olacak ve düzenli bir çift yaşamının verdiği mutluluğa tekabül eden bir seviyeye ulaşmak için, endorfin de aynı oranda azalacaktır. Coolidge Etkisi Aşk nörotransmiterlerinin salgılanmasında işaret edilen yenilik etkisi Coolidge etkisi adıyla anılmaktadır. Bayan Coolidge o sırada kocasına dönüp der ki Görüyor musun. Günde 17 defa... Başkan da bu eleştiriye cevap verir Görmez olur muyum tatlım, ama aynı inekle değil... özgü birçok – Tanışmayı müteakip, aşk ilişkisinin ilk evresinde, artık onsuz edemeyiz, şayet ona ulaşamazsak mahrumiyet sendromundan mustarip oluruz... Demek ki endorfin salgılanması sonucu ortaya çıkan heyecan ve mutluluğa karşılık, uyarıcı eksikliği sonucu mutsuzluk ortaya çıkar. Bu eksiklik fiziksel eksikliğe bağlanabilir, ama aynı zamanda iki partner tarafından paylaşılan ilişki konusunda şüphe yaratan şeylere de bağlanabilir. Mekanizmayı hatırlayacak olursak, bir ihtiyacı karşılayan bir davranışı ödüllendirmek için endorfin salgılanır. Eldeki durumda, söz konusu ihtiyaç karşıdakiyle imtiyazlı bir bağın oluşumudur Ayrıca, bağdan şüphe duymamıza neden olan her şey uzatmalı bir artçı tepkiye özgü umutsuzluğu tetikler. Bağın karşılıklı olduğuna dair güven sağlamadıkları için, gecikmeler, unutkanlıklar, başkalarına karşı gülümsemeler şiddetli tepkiler uyandırır ve hayal kırıklığına uğramış partnerde en derin mahrumiyet duyguları doğurur. Açıkçası, en kötüsü de iki partnerden birinin diğerini terk edip gitmesidir bu durumda diğer partner büyük bir mahrumiyet yaşamaya başlar ve kendisinde endorfin salgılanmasını sağlayan uyarıcıyı yenileme umudunu yitirir. Artçı tepkinin neticesindeki mahrumiyet tepkinin yoğunluğu ile orantılıdır. Açıkçası, partnerimizi ne kadar sık görürsek, endorfin salgılanması o kadar fazla ve artçı tepki de o kadar büyük olacaktır. Eğer Coolidge etkisi mahrumiyeti düzenleyerek zamanla azalmasını sağlıyorsa, oksitosin de endorfinin eylemini uzatır ve duyarsızlaşmayı engellemek için müdahalede bulunur (başka bir durumda, örneğin uyuşturucu bağımlığında, oksitosin aynı hali sağlamak için gitgide daha fazla morfin dozu verilmesine zorlar). [104] Öyleyse bir miktar oksitosin önemli bir haz etkisi nin uzun süre devam etmesini güvence altına alır ki bu da göz ardı edilemez bir husustur, ama aynı zamanda karşıt süreçlerin uzun bir süre çok etkin bir şekilde devam ettiği de kabul edilmelidir Eğer partner aşk ilişkisinin ilk evresinde kısa bir süre için de olsa uzaklaşırsa, büyük bir karşı tepki ve mahrumiyet etkisi ortaya çıkacaktır. Bağımlılık Gereklidir Uyuşturucu, kumar, güç ve paranın neden olduğu bağımlılıkları biliyoruz Tüm bu bağımlılıklar, aşk gibi, ödül döngülerinin müdahalesine neden olurlar. Yine de, aşk bağı beyinde karşıt süreçler sisteminin varoluşuna dair olası bir fizyolojik açıklama sağlayan tek örnektir. Bağımlılık kavramı her durumda tehlikeli görünmektedir bunun tek istinası, iki partner arasındaki bağın yarattığı bağımlılıktır, zira partnerlerin reprodüktif bir görevi tamamlamak için karşılıklı bağımlılık oluşturması gerekmektedir kesinlikle. Uyuşturucu kullanımında korkulan bağımlılık âşık olma halinde peşinde olunan hedeftir. Bir bakıma, bağımlılık uyuşturucuyla sağlanan duyumlara âşık olma anlamına gelir. [87] Neredeyse şunu söyleyebiliriz Her tür uyuşturucu bağımlılığı, bir çiftin oluşmasına hizmet eden beyin sisteminin alenen istismar edilmesi sonucunda ortaya çıkar. – İkinci evrede, mahrumiyet sendromunun eşlik ettiği veya etmediği endorfin salgılanması ve yeni partnere bağlı olarak dopaminin azami uyarması sonrasında, günler ve haftalar geçtikçe dopamin salgılanması azalır. Endorfin reseptörleri hassasiyetlerini azar azar kaybeder, ama gündelik yaşama ayak uyduran partnerin yanında yeniden biraz haz bulur, çünkü ne de olsa çift olarak beraber yaşanılsa bile işe gitmek gerekmektedir... Zaten, bu aşamada delilik geçmeye başlar Eğer aşk ilişkileri ille de kötü bitmiyorsa, bir başka aşk biçimine, zamana dayalı aşka yol açarak biter. Öyleyse endorfin salgılanması, ardından da salgılanan endorfinlerin etkilerini hissetmemizi yavaş yavaş engelleyen tolerans, aşk halinin bir başka özelliğinin –sınırlı süresinin– nedenidir. Bir partnere çok bağlansak ve bütün hayatımız boyunca onunla beraber kalsak bile, aşkın heyecan verici dönemi devam etmez, kısmen bunun sebebi de endorfinlere olan toleranstır. O zaman, toleransın yerleşmesini engelleyen oksitosine itimat etmeliyiz Karşıdakini uyarmak için ne kadar çok çaba harcarsak, aşk da o kadar uzun sürer... Şıpsevdi Aşk mı Yoksa Uslu Aşk mı. Ödül döngüleri herkeste aynı şekilde çalışmaz. Bu bazılarının uyuşturucu bağımlılığına karşı diğerlerinden neden daha korunmasız olduğunu açıklar. Eğer kafesteki sıçanlara, bir manivelaya basit bir dokunmayla alkole ve amfetaminlere ulaşma olanağı tanırsak, bazılarının bu manivelaya zaman zaman bassa da kafesteki normal hayatını sürdürdüğü, bazılarınınsa manivelaya devamlı dokunduğunu hatta yemek yemeği unutup müptela oluverdiği gözlemlenmiştir. Bugün bilmekteyiz ki bir nörotransmiterin, bir reseptörün veya bir enzimin aşırı üretimi beynin bir bölgesindeki faaliyet eşiğini değiştirebilir. Gerçekten de, çevrelerinde yenilik, çeşitlilik ve duygusal uyarıcı arar gözüken sıçanlarda, ödül döngülerinin parçası olan nucleus accumbens'teki dopaminerjik faaliyetin diğerlerinde olduğundan çok daha yüksek olduğu görülmüştür. [105] Duyum arayan sıçanlar ile sakin sıçanların var olması gibi, insanlar da iki büyük kategoriye ayrılabilir Duyum arayanlar bir tarafa ve sakin insanlar bir tarafa. O zaman, âşıkane davranışta ödül döngülerinin önemini hesaba katarsak, iki tip âşık ortaya çıkacaktır Yerleşip, uslu uslu âşık olanlar ve sürekli güçlü duygulara ihtiyaç duyup, şıpsevdi aşkı tercih edenler. Aşk ilişkisinin birinci evresini, yani deliliğin ve güçlü duyguların evresini uzatmak için, birbirimizden ayrılmalı ve ancak zaman zaman birbirimizi görmeliyiz, tabii eğer dopamin seviyesinin ilk günkü kadar yüksek ve endorfin reseptörlerinin ilk günkü kadar dinç olmasını istiyorsak. Buna karşılık, aynı kişiyle uzun vadeli birlikte olmayı düşünenler için, bağ kurmayı öğrenme vakti gelmiş demektir... Kıskançlık Neye Yarar. Elde Etmekten Elde Tutmaya Çekime dair biyolojik verilere göre, aşk erkek ile kadın arasında bir tür sözleşme yapar. Bu sözleşme yiyecek, barınak, kadının kendisinin ve çocuklarının korunmasının güvence altına alınması için bir erkeğin sahip olduğu kaynaklara karşılık, kadının kendi uterusunu erkeğe hasredeceğini belirtir. Bu düzenleme, zor ve tehlikeli hayat şartlarında cinsler arasındaki farklar göz önüne alınarak, her katılımcının en büyük reprodüktif başarıyı elde etmesi için evrim tarafından müzakere edilmiştir adeta. Bugün hayat şartları değişmiştir elbette Kadınlar kaynakları için artık doğrudan erkeklere bağlı değildir ve ne mutlu ki bekâr bir anne doğrudan tehlikeli bir durumla karşı karşıya kalmamaktadır. Yine de, bugün hâlâ bazı âşıkane davranışların kökeninde bulunan ve genlerimize yazılı olan ilkel şartlara bağlı davranışlar ve içgüdüler olduğu gibi kalmıştır. Eğer bir erkeğin partneri bir başka erkek tarafından dölleniverir ve böylece erkeği aldatıp yüz üstü bırakarak, erkeğin elindeki kaynakları onun olmayan çocukların bakımına hasretmek zorunda bırakırsa, erkek için âşık olmanın, kaynak sağlamanın ve diğer cinsel maceralardan yoksun kalmanın bir değeri kalmayacaktır. Her erkekte çocuklarının gerçekten babası olup olmadığından asla emin olamayacağına dair varoluşsal bir mutsuzluk bulunur. Bugün, evlat edinmenin takdir edildiği ve cömertliği savunan bir toplumda bu tür evhamlar yersiz görünebilir, ama biyolojik açıdan bu husus hâlâ büyük önem taşır. Kadınlar için bu durum farklıdır, fakat hayatının aşkının temsil ettiği kaynakları kaybetme fikri onu kaygılandırmaya devam eder. Sonrasındaysa, erinç ile depresyon arasında, iki partner de bir diğerinin davranışlarına karşı daima ihtiyatlı olur. Üstelik adamakıllı risk vardır da... Partnerimizle geçirdiğimiz ilk yıllar genellikle gençlik yıllarımıza, dolayısıyla da yüksek doğurganlığa sahip olduğumuz yıllara tekabül eder. Bu sürede, reprodüksiyon mekanizmalarımızın işleyişi en üst düzeydedir. Bu durum, yolumuza çıkacak olanların cazibesine duyarlı olduğumuzu gösteren cinsiyetler arasındaki iletişim mekanizmaları için de geçerlidir. [106] Boşanma oranı kaçak avlanmanın ilk türünü yansıtır Aslında amaç, mevcut partnerle istikrarlı bir ilişki kurmaktır ama ikinci tür bir kaçak avlanma vardır ki burada amaç kısa süreli bir ilişki yaşamaktır. Bu ikinci tür, görünüşe göre oldukça sıktır çünkü yapılan çalışmalara ve coğrafi bölgelere göre, evlilik dışı maceraların oranı %20 ile %50 arasında değişmektedir. [107] Baştan Çıkarma Oyunu Çiftken de Sürer Yaşları 30 ile 65 arasında değişen 173 öğrenci ve 66 yetişkin arasından, kadın ve erkek katılımcıların yarısı (tam olarak %50'si) istikrarlı bir ilişki içinde olan birini en az bir defa baştan çıkarmaya çalıştığını söyledi. Kadın ve erkeklerin %85'i bir baştan çıkarma girişiminin hedefi olduğunu söyledi. Muhakkak ki bu durum, iki cinste de partnerin gitmesini önlemek için birtakım mekanizmaların doğmasına sebep olmuştur İlk olarak, uyanıklık, karşıdakini çok yakından izlemeyi sağlayan gizli ancak daimi kuşku ikinci olarak, olası veya olması yakın bir zayiatı önceden görmeyi sağlayan tüm ipuçlarına karşı muazzam bir hassasiyet Son olarak da karşıdakinin gitmesini önlemeye yönelik bir dizi davranış taktiği. İşte bu farklı unsurlar bir araya gelip, bizim kıskançlık olarak adlandırdığımız kavramı oluşturur. Bu, biyolojik açıdan izah edilebilir Partnerin sadakatsizliğinin somut etkileri kadında erkektekinden farklı olacaktır. Erkek için kendi kadınının sağladığı ayrıcalık vazgeçilmezdir Eğer onu paylaşırsa, üreme olasılığını kaybetme riski alır. Buna karşılık, bir kadın eğer kocasını paylaşacak olursa, belki daha kötü yaşayacak, ancak çocuklarının hayatta kalmasını muhtemelen tehlikeye atmayacaktır. Bu ayrım, erkek kıskançlığı ile kadın kıskançlığının doğası gereği birbirinden farklı olduğunu düşünmemize yol açar, bunun da sebebi çıkarların farklı olmasıdır. Kıskançlık kadınlarda ve erkeklerde aynı yoğunluğa sahip değildir ve farklı nedenlerle harekete geçer. Partnerlerde iki tür davranış kıskançlık uyandırır Cinsel sadakatsizlik (başka biriyle cinsel ilişkiye girmiş olma) ve cinsel ilişkinin zaman ve duygu yatırımından daha az önemli olduğu duygusal sadakatsizlik. Birincisi daha çok erkekler için önem taşırken, ikincisi büyük ölçüde kadınlar için önemlidir. [108] Gerçekten de, erkek için, karısının cinsel yönden sadece kendisine ait olması son derece önemlidir ve cinsel sadakatsizlik duygusal sadakatsizlikten çok daha kötü addedilir. Buna karşılık, kadın erkekten sperminin değil, kaynaklarının münhasır olmasını bekler. O zaman teorik olarak, kadın erkeğinin başka bir kadınla zaman geçirmesini ve ona duygusal olarak bağlanması karşısında kötü hissedecektir, çünkü erkek tamamen erkeğe özgü bir stratejiyle, duygularını harekete geçiren bu insanı hediyelerle şımartacaktır[109] ki bu durumda da kaynakların aleyhine olacaktır. dağılımı kadının Rakamlar, kadınların tepkileri ile erkeklerin tepkileri arasında kayda değer bir fark olduğu göstermektedir Erkeklerin %60'ı (buna karşılık kadınların sadece %17'si) ihtiraslı cinsel ilişki tercihini çok kötü karşılarken, kadınların %83'ü partnerinin olası bir rakibe bağlanmasını hayal etmek bile istemiyor. [110] Cinsler arasındaki bu fark, kâbusun gerçeğe dönüşmesini engellemek için, kadınlar ve erkekler tarafından uygulanan iki büyük strateji türünde ifşa olur Belirli kategorideki insanlara karşı kuşku duyma ve alıkoyma taktikleri. Siz Hangi Tür Kıskançsınız. Yoğun bir aşk ilişkisi düşünün (geçmişte yaşadığınız, şu an yaşamakta olduğunuz veya bir gün yaşamayı umduğunuz) ve hemen aşkınızın başka biriyle ciddi bir şekilde ilgilenmekte olduğunu hayal edin. Bu durumda, canınızı en çok ne acıtır. - Aşkınızın başka birine bağlandığını hayal etmek mi. - Aşkınızı ihtiraslı cinsel bir ilişki esnasında hayal etmek mi. (Dikkat Sadece tek bir cevap verebilirsiniz.) En Büyük Düşmanı Tespit Etmek... Görünen o ki kadınlar ve erkekler, kendi cinslerindeki arzu edilebilirliğe ilişkin değerler bakımından kendilerinden üstün olan kişiler karşısında kendilerini daha çok tehdit altında hissediyor. Buna karşılık, kadınlar kendilerinden daha fazla kazanan veya daha fazla güce sahip olanlardan rahatsız olmuyor, ancak daha güzel bir yüze ve vücuda sahip olan kadınlar karşısında rahatsız oluyor. Her cinsin partnerini elinde tutmak için kullandığı taktikler hissedilen tehditlerden kaynaklanmaktadır Kadınlar güzelliklerini, erkeklerse maddi kaynaklarını öne sürerler. Yine de kıskançlık tepkisinde kültürler arasında bir ölçüde farklılık olduğunu unutmayalım Örneğin, Hollandalılar kendilerinden daha iyi mizah anlayışına sahip olan rakiplerini çok kıskanmaktalar... Partnerimizi Elde Tutmak Kıskanç insanların sergilediği taktikler üzerinde çokça durulmuştur. Yapılan bir çalışmada[112] 214 evli kişiden, bir partneri elde tutmak için bilinen 19 taktiğin bulunduğu bir anketi cevaplaması istendi. [113] Sorulan sorular, hangi taktiğin daha çok kullanıldığını ortaya çıkardı ve bazı eylemlerin kaç kez gerçekleştiğini saptamaya olanak sağladı. Söylenenler arasında şunlar var Kiminle olduğunu öğrenmek için onu beklemediği bir anda aradım Başka kızların da olduğu bir partiye onu götürmedim Diğer insanları görmesini engellemek için bütün boş vaktimi onunla beraber geçirdim Etrafta diğer kadınlar mevcutken ona sarıldım Bana ait olduğunu göstermek için ona bir mücevher aldım . Buradaki amaç, sıralanan bütün bu elde tutma taktikleri içinde herkes tarafından en çok hangisinin daha çok kullanıldığını öğrenmekti. Tehdit kendini hissettirdiğinde, her taraf diğer tarafça karşı konulmaz bulunan kozları öne sürer. Erkekler kaynaklarını gösterir (hediyeler, restoranda akşam yemekleri vs.) veya iş arkadaşları üzerindeki etkilerini ve güçlerini sergilerler kadınlarsa, erkeğe neden yanında olduğunu hatırlatmak için kendilerini güzelleştirirler. Bazı kriz taktikleri yine de beklenmediktir. Erkekler böyle anlarda kadının iradesine boyun eğme eğilimindedir (mesela Bana değişeceğini söyledi veya Bir dediğimi iki etmez ) Bu durum, erkekleri rakiplerine karşı, baskın cinsel kıskançlıklarına uygun olarak, tehdit savurmaktan alıkoymayacaktır. Buna karşılık, kadınlar sahip olmanın sözlü sinyallerini ortaya koyacaktır bu ibare araştırmacılar tarafından şu tarz konuşmaları belirtmek için kullanılır Arkadaşlarıma birbirimizi ne kadar sevdiğimizden bahsettim veya Diğer kadınlara senin gönlünün dolu olduğunu söyledim . Elbette, herkesin partnerini elde tutmak için uyguladığı taktiklere dair şevki aynı değildir. Bir kadın ne kadar genç ve güzelse kocası da onun kendisini aldatmasından o kadar korkar ve duyduğu kıskançlık da o kadar güçlü olur. Ama bu noktada ayrıntılı bir bilgi verelim Eğer kocadan başka birine soracak olursak, güzelliğin elde tutma taktikleriyle ilgisi yokmuş gibi görünecektir. Başka bir deyişle, kıskançlık kabul görmüş güzelliğe bağlı değil, kocanın öznel güzellik algısına bağlıdır... Evli Çiftler Tarafından En Çok Kullanılan 19 Elde Tutma Taktiği (Buss vd., 1997) 1) Uyanık olmak ( Her dakika kiminle beraber olduğumu öğrenmek istiyor ). 2) Partnerini saklamak ( Arkadaşlarımı/ailemi artık görmemi istemiyor ). 3) Karşıdakinin zamanını da kendi tekeli altına almak ( Tüm zamanımızı beraber geçirmemizi istiyor ). 4) Karşıdakinde kıskançlık uyandırmak ( Bütün gece bana nasıl baktığını gördün mü .). 5) En ufak sadakatsizlik tehdidini cezalandırmak ( O adama bir kez daha bakarsan, eve tek başına dönersin ). 6) Duygusal manipülasyon uygulamak (ağlamalar, öfke, iğrenme). 7) Çekip gitmekle tehdit etmek ( Bütün gece onunla dans edebilirsin, çünkü ben buradan gidiyorum ). 8) Rakiplerini eleştirmek ( Zaten çok salak bir tip veya O değil de, kollarındaki selülidi gördün mü. ). 9) Kaynaklarını sergilemek ( Bu kış Mauritius adasına gidiyor muyuz. ). 10) Cinsel olarak uyarmak ( Bu mayo üzerimde güzel duruyor mu. ). 11) Güzelleşmek (yeni bir saç yaptırmak, makyajını değiştirmek, tüylerini almak, bronzlaştırıcı sürmek). 12) Sevgi ve özen göstermek ( Bırak da sana biraz bir masaj yapayım ). 13) Karşıdakinin isteklerine boyun eğmek ( Tamam oldu, pazar anneni görmeye gideceğiz ). 14) Sahip olmaya dair sözlü işaretler söylemek (şekerim, tatlı kuşum, canım, aşkım, birtanem, sevgilim...). 15) Sahip olmaya dair fiziksel işaretler ortaya koymak (elini tutmak, karşıdan karşıya geçerken koluna girmek). 16) Aidiyete dair dış işaretlere ilişkin tekliflerde bulunmak ( Neden sana aldığım desenli kravatı takmak istemiyorsun. ). 17) Karşıdakini kötülemek ( Beni bulabilmiş olman ne büyük şans. ). 18) Rakipleri sözlü tehdit etmek ( Fotoğrafını da ister misin. ). 19) Rakiplere şiddet uygulamak (arabasının kaportasını çizmek, rakibin ismini bir erotik chat sitesine vermek, tokat atmak). Tahmin edilebileceği gibi, kadınlar için, en çok elde tutulmak istenen koca, adamakıllı hırslı olan ve eve bol para getiren kocadır. Ben Güzel miyim. Beni Seviyor musun. Âşık olan erkekler kadınlarını daima güzel bulur ve onu elde tutmak için savaşırlar. Kadınlarının çok güzel olmadığına kanaat getiren erkeklerse elde tutma taktiklerini en az uygulayanlardır. Öyleyse kadınına âşık olmayan bir erkek, onun başka bir erkekle gitmesini engellemeye çalışmadığı için değil, onun güzel olmadığına kanaat getirdiği için artık onu sevmiyordur. Erkeğin algısı, kimyasal ulakların olası etkisi altındaki aşk haliyle değiştiğinden, bir erkeğe kadınının güzel olup olmadığını sormak, ona âşık olup olmadığını sormak demektir. Kıskançlık âşık olmakla alakalıdır ve bir çiftin oluşmasında rol alan tüm davranışların bir parçasıdır. Ancak, küçük bir analiz yapacak olursak, kıskançlığın göstergesi olan iki tür elde tutma taktiği arasında ayrım yapabiliriz. Hediyeler, okşamalar, tatlı sözler (davranış bakımından pozitif destekler veya ödüller) gibi nazik taktikler ve tehditler, somurtma ve hatta vurmak (davranış bakımından negatif destekler veya cezalandırmalar) gibi kötü taktikler bulunmaktadır. Bunlardan ilki yapıcı bir kıskançlığın ifadesidir, iki partnerin birbirlerine olan ilgilerini korumaya yönelik bir tür yeşil kıskançlık (*5)tır. İkinci taktikte kendini gösteren kara kıskançlık ise normal kıskançlığın abartılması sonucu oluşur ve belki de iyi işlemeyen nörofizyolojik mekanizmalara dayanır ve zorlayıcı bir ilişki içinde baş gösterir. Özellikle uyanık olmak , partneri saklamak veya partneri kötülemek gibi elde tutma taktiklerinin, ilişkinin başında sıklıkla kullanılması durumunda bunun ileride şiddet olarak açığa vurulduğu görülmüştür. Aynı zamanda, bu tür davranışların özellikle erkeklerde görüldüğü saptanmıştır. Nazikler, Kötüler, Kötüye Dönüşen Nazikler Yeşil kıskançlık ile kara kıskançlık arasındaki fark araştırmacıların ilgisini çekmeye başlamıştır İtalyan bir ekip herkesin kıskançlık skorunu ortaya koymak için bir anket düzenledi Bu anket bir grup öğrenciye ve esas obsesyonu kıskançlık olan obsesyonelkompülsif bozukluktan şikâyetçi bir grup insana uygulandı. Skorlar hasta olanlar ile hasta olmayanlar arasında ayrım yapılmasına imkân tanıdı normal sayılan kıskançlık ile ciddi bir psikiyatrik bozukluğun semptomu sayılan kıskançlık arasında orta seviyede skor elde eden, hasta olmayanların %10'una tekabül eden bir kitle de ortaya çıktı. [114] Öyle görünüyor ki, kıskançlığın dereceleri arasında bir süreklilik var Şu anda hastalıklı kıskançlığın biyolojik temelleri üzerinde çalışmalar sürdürülüyor ve dopaminerjik sistemlerin, yani oksitosinle ve yeni bir partnerin mevcudiyetiyle uyarılan ödül sistemlerinin bir kısmının da burada yer aldığı görülüyor. [115],[116] Aşk hali içerisinde dopaminerjik sistemlerin hafifçe uyarıldığında, kara kıskançlığı karakterize eden paranoyak semptomların uyandırıldığını düşünelim. Böyle bir durum paranoyaya yol açan amfetamin veya kokain tarafından dopaminerjik sistemin tekrar tekrar uyarılmasına benzetilebilir. [117] Nasıl muhtemelen (ödül sisteminin bir parçası olan) nucleus accumbens içindeki çok büyük dopaminerjik faaliyet yüzünden bazılarının diğerlerinden daha fazla bağımlılığa yatkın olduğunu tasavvur ediyorsak, dopaminerjik sistemleri oksitosinin uyarıcı etkilerine daha duyarlı olan bireylerin bulunduğunu da düşünebiliriz pekâlâ. İlişkinin başında ortaya çıkan bu hormon, beynin ödül sistemleri içinde büyük oranda dopamin salgılanmasını tetikler ve şiddete, hatta cinayetlere yol açabilecek paranoya semptomlarına neden olur. [118],[119] Bu, kadının erkeğe kendi uterusunun kullanımının garantisini verdiği, biyolojimizde yazılı olan aşk sözleşmesine tekabül eder. Erkeklerdeki bu sahip olma duygusu partneri elde tutma stratejilerine dair biyolojik teori çerçevesinde iyice betimlenmiştir,[120] ancak şunu da belirtmek gerekir ki bu işte kültür biyolojinin yardımına koşmaktadır Birçok ülkede, erkek karısını satın alır ve tarih boyunca kadının yapmış olduğu zina, uzun zamandan beri suç olarak görülmüştür günümüzde de bazı yerlede hâlâ böyledir. Roma yasasında, Asya geleneklerinde ve hatta 1974 Teksas'ında, zina vuku bulduğu takdirde, erkek tarafından buna karşılık uygulanan şiddetin yasal olduğu hükmü verilmekteydi. Sözde çok gelişmiş medeniyetimiz erkeğe özgü sahip olma içgüdüsünün yönetimi altındadır ki bu da erkekler adına küçültücü bir şeydir. Daha genel planda, modern toplumlarımızda kadına uygulanan şiddet büyük bir problem olmaya devam etmektedir. İşin tuhafı, bu fenomeni açıklamak için değişik yorumlar ileri sürülebilir olsa da, hepsinin, erkekliğin teminatını ortaya koymak, erkek tarafından kadının kontrol edildiği bir aracı veya cinsel kıskançlığın bir göstergesi olmak gibi ortak cinsel bir çağrışımı vardır. Toplum açısından kadının bu şekilde algılanması, toplu tecavüzlere, kadının kamusal alandan dışlanmasına, genel olarak cinsiyetler savaşına , toplum onurunun esasıymış gibi kadının erdeminin öne sürülmesine açıklık getirir. [121] Biz de haber saatinde, televizyonun karşısında bütün bunlara inanırız adeta. Kıskançlık ve dışavurumları âşık çiftler arasında temel bir asimetriyi göz önüne serer. Reprodüksiyon cinsellikle meydana geldiği takdirde, bu asimetri aslında bitkiler ve hayvanlar âleminin her yerinde mevcuttur Ama Biz Hangi Dünyada Yaşıyoruz... Hayvanlarda, dişileri elde tutmak için çok sayıda taktik bulunmaktadır. Diğer erkekler kovulur, daha iyi alıkoyabilmek için dişiler sürüye konur, reprodüksiyon organlarına girişi engellemek için sperm tıkacı yerleştirilir. Bununla birlikte, diğer erkekleri püskürtmek için dişinin üzerine kendi kokularını bırakırlar, çiftleşme süresi uzatılır veya çiftleşmeden sonra dişiye sarılı kalınır veya dişinin diğer erkeklerin bulunduğu yerlere girmesi engellenir. Maalesef, araştırmacılar insanlarda da aynı amaç için kullanılan, aynı paralel taktikleri saptamıştır Kadınlar harem ağası tarafından korunan hareme konulur, bekâret kemeri kullanılır, genital mutilasyon uygulanır, ceza veya tehdit gibi şiddet uygulanır veya kadınlar diğerlerinin gözlerinden sakınılmak için örtüye sokulur. Dişiler reprodüksiyon için gerekli besleyici katkıları sağlar. İnsanlarda, kadın hamileliğe, doğuma ve çocuğun emzirilmesine katlanır. Ödenen yüksek bedele rağmen, bu büyük bir avantajdır, çünkü kadın her çocuk yaptığında genlerinin yeniden üreyeceğini bilmektedir. Erkek ise spermini yerleştirmek için çareler bulmak zorundadır. Kesinlikle, doğal seçilim tarafından güçlü ve kaslı kılınmıştır. Acaba neden. Eve daha çok et getirebilmek, kendi çocuklarını doyurmak, korumak ve böylece onlara kadınların karşı koyamamasını sağlamak veya kadınını veya kadınlarını daha iyi kontrol edebilmek için mi. İki motivasyonun katkıda bulunduğuna ve bunlardan her birinin erkeğin genetik yapısına göre az ya da çok önem kazandığına dair bir varsayım öne sürülebilir. Öyleyse yeşil kıskançlık birinci eğilimi yansıtır Erkek gelir kaynaklarını artırmak ve korumak için gücünü kullanır. İkincisi ise kara kıskançlığı yansıtır Güç, her şeyden önce kadını kontrol etmeye duyulan kuvvetli bir ihtiyacın yanı sıra, diğer erkeklerin cinsel saldırılarına karşı kadını korumaya hizmet eder. Gelecek İçin El Ele. Kadınlar hem kendi ilişkileri için hem de daha eşit bir toplum inşa etmek için kara kıskançlığa karşı kendilerini korumaya çalışırlar. Öyleyse eşlerinin arkadaşlarını ve ailelerini görmesini engelleyen, dişisine bir giyim şekli dayatan, tehditkâr olan veya uzaklaşmaları cezalandıran (somurtmak sıkça başvurulan bir cezalandırma biçimidir) erkekleri yola sokmalıyız. En iyisi çikolata ve çiçek getiren, kompliman ve masaj yapan, akşam yemeğine davet eden ve kadınlara genel olarak değer veren erkekleri seçmektir. Eğer bütün kadınlar kara kıskançlığa sahip erkekleri reddederse, doğal seçilim ve kültür geri kalan şeyleri halledecektir ve toplumun yapısında gerçek bir değişime katkıda bulunmuş olacağız. Bu aslında kadınlar için bir vatandaşlık görevidir. O halde kahrolsun kara kıskançlık, yaşasın yeşil kıskançlık. Öyleyse bunun tüm türlerde ve bir çift oluşturan tüm bireyler için genelgeçer bir durum olduğu söylenemez Bu olasılık sanki daha çok bir ihtiyacı karşılamak içindir. Aslında yalnız bir ebeveyn evlatlarının eğitimini kendi başına güvence altına alamadığı zaman monogami söz konusudur. İnsan türünde, uzun süren hamilelilik ve çocuğun en az iki yıl boyunca tamamen bağımlı olması, bu süreç içerisinde ebeveynin barınma, eğitim, bakım, besin vs. sağlamak için gerekli diğer faaliyetleri temin etmesini engeller. Kısacası iki kişi olmak, iki yetişkinin olması aile birimi içerisinde herkesin karnını doyurması ve çocukların normal gelişimini temin etmek için daha iyidir. İnsan türünde, poligami birçok kültürde bulunmaktadır. Bu muhtemelen sosyal yapıyla, birlikte çocuğun bakımını üstlenen kuşaklar veya kadınlar arasındaki yardımlaşmayla ilgilidir ancak monogam toplumlarda bile çiftler birbirlerine her zaman sadık değildir Evrim için en uygun strateji açıkçası gerekli olduğu hallerde monogaminin, mümkün olduğunda ise poligaminin uygulanmasıdır . Evrensel Aşk Poligami ve genel olarak evlenme ile âşık olma yeteneği birbirine karıştırılmamalıdır. Bütün kültürlerde, hatta poligamiyi savunan kültürlerde dahi âşık olunur ve tüm halklar aşk duygusunu bilirler. 166 toplum içinde yapılan bir çalışma, kültürlerin %89'unda romantik aşka bağlı faaliyetlerin var olduğunu göstermiştir geriye kalan %11'indeyse antropologlar romantik aşk ile ilgili spesifik verileri ele almayı ihmal etmiştir...[122] Bilinen tüm halklarda, aşk şarkıları söylenir, aşk şiirleri yazılır, aşkı konu alan efsaneler ve mitoslar anlatılır, aşk uyandırmak için büyü yapılır ve bazı uç durumlarda kara sevda yüzünden intihar edilir. Âşık olma kabiliyetimizi kontrol eden mekanizma, farklı evlilik sözleşmelerinin ve farklı tipteki toplumların var oluşundan çok daha eski görünmektedir. Reprodüksiyon (aşkın nihai hedefi olsa da kesinlikle tek hedefi değildir) çok sayıdaki kültürel ve biyolojik sistemin etkileşimi sonucu ortaya çıkar. Âşık olmak da bu mekanizmalardan sadece bir tanesidir ve aşkın etkilerinin önemi, garantisiz, sosyal yardım içermeyen, geniş ailelerin bulunmadığı saldırgan bir çevrede insanın evriminden ileri gelir böyle bir çevrede herkesin reprodüktif başarısını güvence altına almak için en verimli ve sağlam birimin çift olduğu ortaya çıkmıştır. Çiftin iki üyesi de çocuğun hayatta kalmasını (kendi genlerinin aktarımını) güvence altına almak için aynı motivasyona sahiptir, dolayısıyla da bu hedefi gerçekleştirmek için gerekli zaman ve çiftin eğitime ve bakıma yatırım yapması bakımından aynı motivasyona sahiptir. Açıkçası, türümüzde çiftlerin statüsü çok önemli olmalıdır, çünkü bizde erkekler diğer primat türlerine kıyasla çocukların eğitimine daha çok yatırım yapar. İnsanı karakterize eden duygudaşlık diğer tüm insan ilişkilerinde olduğu gibi, âşık olma halinde de büyük olasılıkla önemli bir rol oynar. Karşımızdakinin ve onun hedeflerinin kavranması, bize bir başkasının bakış açısından kendimizi kavrama olarak yansır. (Ben senin benim bildiğimi bildiğini biliyorum...). Öyleyse aşkın başka bir işlevi daha vardır ki o da bir kişiye kendi ruhsal özünü, kendi benliğini ve kendi farkındalığını devşirdiği öteki kişinin mevcudiyetini temin etmektir. Bu yüzden öteki ne olan ihtiyacımız oksijene ve suya olan ihtiyacımız kadar güçlüdür. Dayanıksız Bir Besin İnsanlarda, aşkın süresi 18 ile 36 ay arası olarak tahmin edilmektedir. Kinik araştırmacılar bu durumu bir çocuk dünyaya getirmek ve onu yetiştirmek için gerekli süreyle ilişkilendirir. Elbette bir çift, bağın güçlendirilmesiyle, uzun vadede ilişkinin yavaş yavaş dönüşümünü beraberinde getiren bir idare sayesinde, bu sınırın ötesine geçebilir. Sonraki kısımda göreceğimiz üzere, çiftin idaresi diye bir şey vardır, ancak bu, sosyal yaşama ve reprodüksiyona dahil olan diğer mekanizmalara bağlıdır. Âşık olmak yoğun, duygusal, heyecan verici sınırlı bir süreye tekabül eder ki bu da büyük çoğunluk için aşağı yukarı 3 yıldır. Bu üç yıllık süre, görevi başarıyla tamamlamak için geçerli asgari bir süredir ve tüm araçlar da bu üç yıllık sürenin verimli geçmesi için tesis edilmiştir. Gerçi asıl soru şudur Öyleyse doğanın kabul edip ve hatta iltimas geçtiği pek çok değişime neden olabilen aşk neye yarar. Neden karşımızdakinin algısını değiştirmek için pek çok nöronal döngü harekete geçirilmelidir. Niçin partnerle gerçek bir bağımlılık kurmaya ihtiyaç duyulur. Neden bizi normalde rahatsız edecek küçük davranış kusurları birdenbire hoş bulunur. Niçin arkadaşları, aileyi, işi ve tüm alışıldık kaygıları unutarak saplantılı bir biçimde onu düşünürüz. Yaşam tarzını değiştirmenin genel olarak hepimiz için zor olduğuna daha önce değinmiştik. Bir çiftin oluşmasıyla meydana gelen hayat değişimi önemli bir değişimdir. Bu durumda, hayatımız değişmekle kalmaz, rol ve statüler de değişir Artık projeleri kendimiz için değil, bir parçası olduğumuz çift için yaparız. Bu konuyu serinkanlılıkla ele alalım. Âşık olduğumuz zaman, sanki özgürlüğümüzden, hayat tarzımızdan, boş zamanlarımızdan, gerektiğinde kullanılacak kişisel kaynaklarımızdan vazgeçmemiz istenmiş gibidir. Peki ama tüm bunlar ne içindir. Dünyaya bir bebek getirmek, yani çocuğun güzelliği, zekâsı ve sağlığıyla ilgili alışıldık kaygılarla beraber hamileliğe katlanmak için kilo almak ve birçok kez olduğu gibi bekârkenki vücut ölçülerine bir daha sahip olamamak için doğum esnasında acı çekmek ve bizi her gece üç defa uyandıracak, sonra kaynaklarımızın büyük bir kısmını tüketecek ve arkadaşlarla eğlenmek için gece dışarıya çıkmamızı engelleyecek ve nihayetinde her şeyi eleştiren ve hiçbir şeyi beğenmeyen somurtkan bir ergene dönüşecek olan bir bebekle ilgilenmeyi öğrenmek için... Yine de, çocuk doğduğunda, sihir harekete geçer ve bütün bu dezavantajlar ufak detaylar gibi gözükür Onun büyüleyici kokusu, tatlılığı, gülümsemesinden başka bir şey görmeyiz ve onun dünyaya gelmesinden önce onun mevcudiyetinin verdiği mutluluğu verebilecek başka bir şey hayal edemeyiz. Bir bakıma, doğa bizi reprodüksiyon yoluna sokabilmek için bize bir tuzak kurmak zorunda kalmıştır. Bir kadın ve erkek birbirlerine yaklaştı mı, birbirlerine güven duydular mı, cinsel eylemi karşı konmaz kılan mekanizmalar devreye girer. Ancak, insanlarda cinsel ilişki tek başına reprodüksiyonu güvence altına almak için yeterli değildir Önce çocuk için dayanışma içinde olacak bir çifti oluşturmak gereklidir ve bu çift oluşabilsin diye aşk tuzağı elzemdir. Aşk denen delilik, sadece bir başkasını dünyanın en arzu edilen insanı yapmak, onsuz artık yaşayamayacağımıza bizi inandırmak, mümkün olduğunca sık kendimizi onun kollarına atmak için, kısaca aşk ilişkisi devam edebilsin diye mevcuttur. Ve siz de benim gibi biliyorsunuz ki, bu işe yaramaktadır. 3 Sevdiğimizle aramız iyi olmadığı sürece, hayali çözümler billurlaşır Sevdiğiniz kadında bir mükemmelliğin var olduğundan emin olmanızı sağlayan tek şey hayal gücüdür. Mahremiyet oluştuktan sonra, durmaksızın yeniden doğan kaygılar daha gerçek çözümler sayesinde azalır. Nitekim mutluluğun tek bir kaynağı yoktur. Her günün farklı bir çiçeği vardır. Stendhal, Aşk Üzerine. Aşkın İdaresi Aşka düştüğümüzü söyleriz bunun sebebi belki de beklenmedik bir şekilde kendi kendine oluvermesidir, fakat aşkın devamı için iki tarafın da zihinsel çabası gereklidir, tabii aşkın mutlu sonla bitmesi isteniyorsa. Boşanma bütün kültürlerde bulunur Fransa'da yılda 120.000 boşanma gerçekleşmektedir, ABD'de bu rakam bir milyonun üzerindedir. Çiftler 26 yaş civarında evlenirler ve boşanmaların çoğu kırklı yaşlarda, yani yaklaşık on beş sene sonra vuku bulur. Bununla birlikte, ayrılık birden çok aşamanın bulunduğu bir sürecin, üstelik de zorunlu olmayan son aşamasından başka bir şey değildir. Bir çiftin hayatı genellikle seneler içinde ve çoğunlukla bir çocuk projesi üstüne inşa edilir, hatta günümüzde bile böyledir bu. Şayet bir gün olacaksa, kırılma gerçekleşmeden önce, çocukların doğumuyla sonuçlanacak ilk yıllar, sonra aile yaşamı ve nihayet çocukların büyüyüp yuvadan ayrılması vuku bulacaktır. Evrim insan vücudunun (atalarımız için) milyonlarca hatta (Homo sapiens için) binlerce yıldır maruz kaldığı güvenilmez hayat şartlarında hayatta kalabilmesi ve reprodüksiyon için onu verimli kılabilmek amacıyla özenle biçimlendirmiştir. Eğer böyle olmasaydı, biz de şu anda bunları anlatıyor olamazdık. Nitekim pek çok davranışımız genetik programın türler için hayati olan bu iki işlevi tarafından açıklanabilir. Bununla birlikte, 10000 yıl önceki yaşam şartları ile 21. yüzyılın Batı dünyasının yaşam şartları arasında bir uçurum vardır. Farklılıkları sayıp dökmeye gerek yok, aşikâr sonucu belirtmek yeter Gitgide rahatlayan yaşam şartları sayesinde, insanın ortalama yaşam süresi epeyce uzamıştır. Bir yüzyıl içerisinde bu süre yaklaşık otuz yıl artmıştır. Yaşam süresinin uzun olması medeniyetin bir göstergesidir. Bu, sadece kültürün hijyenik ve zengin besinler üretmemize ve tıbbi gelişmelere olanak tanıması nedeniyle değil, doğal seçilimin elinden kaçıp kurtulduğumuz içindir de Evrim çocukların hayatta kalmasını ve yetişkinlerin reprodüksiyon mekanizmalarını güvence altına alır. Ama çocuklar bir kez bağımsız olduktan sonra, evrim elini geleceğimizden çeker ve hayatın reprodüksiyondan sonraki bölümlerinde artık olayların dışındadır. Reprodüktif yaştan sonra vücutta gerçekleşen şeyler, genlerin reprodüksiyonunun başarısı üzerinde etkili olamaz, çünkü zarlar artık atılmıştır Genler ister bir sonraki kuşağa geçmiş olsun, ister geçmemiş olsun, bu süreçten sonra genler tarafından ne söylenirse söylensin, türlerin geleceğinde büyük bir değişiklik olmayacaktır. Biyoloji bir partner bulmak ve âşıkane duygular doğurmak için, cinsel birleşme şansını ve çocuğun bağımsızlığına kadar olan eğitimini optimize etmek için adımlarımıza kılavuzluk ediyorsa da, evrimin daha sonra sı için tipik davranışlar geliştirmesi az bir ihtimaldir İlkel koşullarda, reprodüksiyon sürecinin sonu ile ölüm arasında pek fazla zaman aralığı olmasa gerekti. Eyvah, Eyvah... Her beş çiftten biri beş yıllık evlilikten önce ayrılıyor. Boşanmaların büyük bir çoğunluğu beş ila yirmi beş yıl ortak yaşam sonrasında gerçekleşiyor. Vakaların %73'ünde boşanmayı kadınlar istiyor...[123] Menopozun çocuklara daha iyi bir eğitim sağlanmasına olanak veren evrimsel bir mekanizma olduğu yolundaki varsayımı kabul etsek bile (reprodüksiyon ile ölüm arasında uzun bir süre bulunduğu anlamına gelir bu), çiftin spesifik görevi sona ermiştir ve çiftin devamlılığı sadece kültürel mekanizmalara bağlıdır. O halde, belli aşamaları geçtikten sonra, ilişkinin devamı için bir dizi kural oluşturmak ve bilinçli bir şekilde karar almak bize düşer. Nesiller boyunca, bu kurallar kültürün bir parçası olur ve belli bir toplum için norm halini alır. Bu kurallar aile ve arkadaşlar aracılığıyla yayılırlar yaşadığımız aşklara dair tavsiyelerinin önemi işte bundan ileri gelir. Eğer boşanma oranını bir ilişkiyi sürdürmeye yönelik stratejilerin başarı ölçüsü olarak ele alırsak, bu başarıda kültürün önemini daha iyi kavrarız, çünkü boşanma oranları ülkeden ülkeye değişmektedir. Kuzeyde Güneyden Daha Çok Boşanılıyor (www.divorcereform.org'a göre) Yılda 1000 kişi başına Ülke Birleşik Krallık İsveç Almanya Hollanda Fransa Portekiz Yunanistan İspanya İtalya 1970'li yıllardan beri rakamların değişiminde aynı kültürel etkiyi buluyoruz Anlaşmalı boşanma talebi oranlarında sürekli bir artışla ve kötü muamele yüzünden boşanma taleplerinde o oranda azalmayla, boşanmaların sayısı otuz yıl içinde ikiye katlanmıştır. Gene de iyimserliğimizi koruyalım Fransa'daki evliliklerin aşağı yukarı üçte biri boşanmayla bitiyor, bu da demek oluyor ki geri kalan üçte ikisi istikrarlı bir çiftin oluşumuyla tamamlanıyor ve 60 yaşından sonra boşanmalar çok seyrekleşiyor. Öyleyse psikolojik ve sosyolojik verilerin analizi vasıtasıyla bir çiftin ortak yaşamının veya evliliğin başarısını belirleyen faktörleri belirlemeye çalışalım. Anl Toplam Topla 1976 1977 1978 1979 1980 1981 1982 1983 1984 1985 1986 1987 1988 59 190 70 019 72 903 77 207 79 689 86 159 92 348 97 070 102 432 105 962 106 709 104 997 106 079 100 100 100 100 100 100 100 100 100 100 100 100 100 9,7 34,4 39,2 43,6 47,9 52,4 51,6 52,0 51,8 50,5 51,2 51,3 51,5 1989 1990 1991 1992 1993 1994 1995 1996 1997 105 648 105 891 104 615 107 885 110 872 116 072 120 027 117 716 116 617 100 100 100 100 100 100 100 100 100 52,9 53,8 54,1 54,4 54,2 54,9 55,4 55,6 55,3 1998 1999 2000 2001 116 831 117 494 114 620 113 618 100 100 100 100 56,0 55,6 57,0 60,4 Sorun bu körlük safhasından sonra neyin geldiğini bilmektir. Büyünün bozulması kaçınılmaz mıdır, haliyle bunun sonucunda aşk bitiyor mudur. Bize doğru insanla beraber olmadığımız yönünde tatsız bir izlenim veren, büyünün bozulması, çocuk dünyaya geldiğinde gerçekleşirse daha da vahim bir hal alır. Daha da kötüsü Bu konuda yapılan en son çalışmalara göre, illüzyonunun rolü, âşık olduğumuzda ona en başta atfedilen faaliyetin ötesinde, şu ana kadar düşündüğümüzden çok daha önemlidir. İllüzyonlarımız tesadüflerden kaynaklanmaz Aslında bir aşk ilişkisinden ne beklediğimize bağlıdırlar ve ilişkimizin geleceği için ideal temelleri atarlar. Partnerimizin bizim kafamızdaki modele uyma ve umutlarımıza cevap verme şansı hiç olmasa da, ideallerimiz yine de asıl hedefi, yani ideal çifti teşkil eder ki bizler de çiftin oluşmasında işleyen dinamik süreçler sayesinde bu hedefe doğru ilerleriz. İki Kişiyken Daima Üç Kişiyizdir Bir ilişki kendilerine özgü özellikleri olan iki bireyi içeren bir varlık değildir İlişki, iki bireyin birbiriyle olan alışverişinin sonucu oluşan üçüncü bir varlıktır. Kendi iki üyesinden bağımsız bir varlıktır ve bu varlık zaman içinde dış etkilere, partnerlerden her birinin kendi bireysel evrimine ve son olarak kendine, yani ilişki nin varlığına bağlı olarak evrilir. Öte yandan, bir çift hiçbir zaman sona ermez, çünkü bireyler dış çevrelerine ve partnerlerine gitgide uyum sağlarlar ki bu da birinin diğerine karşı gösterdiği tepki tarzında değişikliklere yol açar. Kısacası, ilişki doğası gereği dinamiktir. [124] 1. Aşama Görmek İçin İnanmak Gerekir Eğer ilişkinin sağlamlığının sadece her bir partnerin özelliklerinin ve kendine has kusurlarının değil de göz ardı edilemez bir ölçüde aralarındaki alışverişin kalitesiyle sağlandığını kabul edersek, illüzyonun nasıl işlediğini anlamaya başlarız. Çift olarak yaşamın başında, âşık olma sayesinde, herkes kusurların en aza indirgendiği bir durum içerisindedir. Zamanla problemin farkına varıldığında, hor görme ve saldırganlığın da içinde bulunduğu bir iletişim şekline geçilir. Diğer kişi gösterilen saldırganlığa ve hor görmeye tepki olarak savunmacı ve öfkeli olur (ne de olsa, karşımızdaki değişmemiştir, o zaman neden bütün suçu bir çırpıda ona yüklüyorsunuz.). Buna karşılık, âşık olmaya has illüzyonları muhafaza edersek, olası ihtilaflı alışverişlerin ve durumların sayısı kendiliğinden düşer. Çiftlerin, partnerlerin ailelerinin ve arkadaşlarının gördüğü ve üzüldüğü kusurlarının görmezden gelindiği, illüzyonun hüküm sürdüğü bir kozanın içinde yaşadığını ileri sürmek biraz haddini aşmak gibi görünebilir. Sağlam bir ilişkinin karşıdakinin meziyetlerinin ve kusurlarının bilinmesini gerektirdiğini çok sık duymuşuzdur. Öyleyse gerçek ile illüzyonu bağdaştırmak için aslında ne yapılmalıdır. Çözüm kendimiz ile karşımızdaki arasındaki güven duygusunu korumaya olan temel ihtiyacımıza bağlı gibi görünmektedir. Partnerimizin dik kafalı ve içedönük olduğu gerçeği üzerine odaklanmak bir şeye yaramaz. Öyleyse güçlü noktaların öne çıkarıldığı ve zayıf noktaların önemsenmediği bir tür kurgu yaratarak koruyoruz kendimizi. Örneğin yaradılışının, karakterindeki belli bir gücün simgesi olduğuna karar veriyoruz . Birçok çalışma, karşımızdakinin pozitif yönlerini abarttığımızı, negatif yönlerini yumuşattığımızı göstermiştir. Bu hileyi en çok uygulayan çiftler aynı zamanda ilişkilerinde en çok tatmin olan çiftlerdir. [124]Ama gerçeklik üzerindeki düzenleme nin sadece başlangıç olduğuna dikkat edelim Esas önemlisi sonrasında olanlardır, çünkü algımızı değiştirmekle, karşımızdakine tepki verme biçimimizi de değiştiririz ki çiftin dinamiğinin temelinde bulanan da işte çifte ait bu etkitepkidir. 2. Aşama Kurbağa, Prens(es)e Dönüşüyor Zaman ve hayatın cilveleri içinde, illüzyon sıklıkla sınanır bu sınamalar ard arda gelirse, olası iki durum hayal edebiliriz. – Kötü sonla biten birinci versiyonda, gün gelir illüzyon kaybolur. Bu olay, kritik bir durumda karşımızdakinin artık bir öneminin olmadığı bir anda veya sınamaların olmayışı ve illüzyon gözlerimize perde çektiğinden, şu ana kadar pek görünmeyen büyük kusurların birdenbire fark edilmesiyle gerçekleşebilir. Bu durumda, karşımızdakinin zayıflıklarının farkına varmasına mani olamayız ve bu farkına varış ilişkinin bu noktaya kadar ona sağladığı güvenlik hissini ondan çekip alır. Arka arkaya gelen iki üç sınamada başarısız olunması, iki partner arasındaki alışverişin kalitesinin düşmesine yol açacak, nihayetinde de bağın kopması ve ilişkinin bitmesiyle sonuçlanacaktır. – Evrimsel aşkın mutlu sonla biten ikinci versiyonunda, illüzyon kendi içinde eğer yeterince güçlüyse, karşımızdakini kendini aşmaya iter ve temel kapasitelerinin ötesinde performans göstermesini sağlar, çünkü yüceltilmiş olduğu gerçeği ona güvence verir, kendisine güvenmesini sağlar ve böylece istenilen yöne gitmesi için gereken riski alma olanağı tanır. Bu ikinci durumda, illüzyonlar gerçeğe dönüşür Pozitif ve cesaretlendirici tutumumuz sayesinde, karşımızdakinin rüyalarımızın partnerine dönüşmesine yardımcı oluruz. Kurbağayı prens(es)e dönüştüren işte bu alegorik öpücüktür ve bu psikososyolojik fenomen Michelangelo etkisi olarak da bilinir. Michelangelo Etkisi Heykeltıraş Michelangelo bir mermer parçasına baktığında birdenbire onun içinden çıkacak modeli apaçık gördüğünü söylermiş Onun işi bu modeli başkalarına göstermekten ibaretmiş. Öyle görünüyor ki bir çiftte, partnerler de ilişkinin başından itibaren kafalarında partnerlerine ve ideal çifte dair bir stereotip taşıyorlar Onların idealleri var. Sonradan olacaklar neredeyse kendiliğinden meydana geliyor İyi tepkileri ödüllendirmek ve karşıdaki sanki tam da bizim dilediğimiz insanmış gibi yapmak, gelişimle sonuçlanıyor. [125] Bununla birlikte, Michelangelo etkisinin iyi işlemesi için çok önemli iki şart var İdealler mevcut olmalı ve illüzyon ile gerçeklik arasındaki fark çok büyük olmamalı. Açıkçası, ideallerin mevcudiyeti, çift olarak yaşamaya yönelik temel bir arzunun var olmasını gerektirir... Daha bir partner bulmadan idealler oluşturmamız normaldir İki kişinin yaşadığı mahrem ilişki hayatın çok önemli bir kısmını kaplar ve bu önem yaşadığımız kültürde tastamam kendini gösterir edebiyatta, sinemada, tiyatroda, televizyon dizilerinde, vb. bunun örneklerine sıkça rastlanır. Nasıl bir çift olmak istediğimiz üzerine düşünmek için gelişim çağımızda yeterince boş zamanımız vardır. Elbette, bir partner arayışı ilk önce biyolojik yasalara göre gerçekleşir Erkekler kadınlarda gençlik, güzellik ve doğurganlık arayarak işe koyulurken, kadınlar erkeklerin kaynakları ve sosyal statüleriyle ilgilenirler. Ayrıca, ideal partnerin özellikleri üzerine çiftlerle görüştüğümüzde, iki temel kıstas (güzellik/sağlık sosyal statü/kaynaklar) tekrar gözlemlenmiş, ama bunlara samimiyet, sadakat ve ihtiras gibi özellikler de eklenmiştir. [126] Kişisel özellikleri için bir partner seçtik mi, ilişkinin evrimine olanak sağlayan özellikleri de isteriz. Bekârlardan Sakının... İdealler ilişkimizi değerlendirmek için en yüksek not olarak iş görür aynı zamanda ilişkinin evrilmesine de hizmet eder çünkü idealler bizim arzu ettiğimiz standartları sağlar. Tabii ki, değerlendirme çeşitli etkilere göre farklılık gösterir Bizim ideallerimize yakın özellikler taşıyan, çevremizdeki müstakbel partnerlerin mevcudiyetine göre ve etrafımızdaki diğer çiftlerin kendimizce değerlendirilmesine göre kendi değerlendirmemizi baştan aşağı gözden geçirmeye meyilliyizdir. Çift olarak mutlu yaşamak için, bekârlarla arkadaşlık edilmemelidir. 3. Aşama Sihir Kırılgandır O halde, partnerimize ilişkin pozitif tutumumuzu korumak için, onun özelliklerine illüzyon sosu katarız. Elbette, illüzyon sınırsız değildir, gerçeklik ile rüya arasındaki belli bir gediğin ötesinde illüzyon artık işlemez ve gözlerimiz açılır. Bu partnerler arasındaki ilişkide bir değişim olarak yorumlanabilir Pozitif etkileşim in aleyhine negatif etkileşim sayısında artış olur. Araştırmacılar bu etkileşimleri, çiftleri nötr ve hararetli konuşmalar yapmaya kışkırtarak, sonra her birinin söz aldığı andaki ses tonunu not ederek ölçmüşlerdir. Neşe, merak, şefkat veya mizah yansıtan ses tonları pozitif öfke, hor görme, üzüntü veya korku yansıtan ses tonlarıysa negatif addedilmiştir. İstatistikler göstermektedir ki evli çiftler pozitif etkileşimlerin negatif etkileşimlerinden en az beş kat fazla olduğu bir ilişkide mutludur. [127] Hal böyleyken, sadece pozitif etkileşimin olduğu bir ilişki yaşamayı bekleyemeyiz, çünkü iki bireyin buluşması ortak yaşam içinde anlaşmazlıkların varlığını da içerir. Anlaşmazlık olduğu takdirde, iki durum ortaya çıkabilir Ya partnerlerden biri diğerinden kendi isteğiyle özür diler, ya da yapılabilecek en iyi şey üzerine (genellikle çok hararetli) bir tartışmaya girilir. A priori, birinci çözüm en iyi çözüm olarak görünür ve en istikrarlı çiftlerde bu çözümün benimseneceği umulur. Bu iki opsiyon arasındaki seçim önemsiz değildir Partnerlerin tartışmalı bir konu üzerindeki münakaşaları esnasında takındıkları tutum çiftin sağlığı konusunda iyi bir göstergedir. [128] Belli bir davranış eylem esnasında çiftin sağlıklı olduğunu gösterebilir, ama bunun yanında gelecek için kötü bir öngörüyü de temsil edebilir... Kriz Çiftin Geleceği İçin İyidir Psikolojik ölçümlere dayalı anketlerin yardımıyla 25 çift arasında yapılan bir çalışmada, tartışmaya girmenin çok sağlıklı olduğu ve gelecekteki iyi bir ilişkinin alameti olduğu gösterilmiştir buna karşılık, (özellikle daha çok kocalar tarafından) savunma, diretme veya geri çekilmeye yönelik davranışlarda bulunmak ilişkinin kötüye gideceğine işaret eder gibi görünmektedir. Aslında, karşıdakini yatıştırmak ve evde sesin yükselmesini engellemek için sergilenen davranışlar, kısa vadede evde huzur sağlanması için tavsiye edilir, ancak, eğer karşıdakiyle yüzleşmek üzere tartışmaya girmezsek, bir sorunu tamamen çözmek ve tartışmadan sonra sessiz sakin yaşamak yerine, çürümeye bırakma riskini alırız. Bilim insanları, sonuç doğrudan evde kötü bir havanın esmesini içerse bile, eteğindeki taşı dökmenin daha iyi bir seçim olduğunu düşünüyorlar. Ama en ufak bir hararetli tartışmaya katılmanın kategorik olarak reddedilmesine (savunma, diretme, geri çekilme) ve ilişkinin bütün gelişim olanaklarına ket vurulmasına yol açan, devamlı çok şiddetli tartışmalara girmekten de kaçınılmalıdır. Bir evlilikte, beraber yaşam içerisinde veya romantik birliktelikte, tartışmaları yönetme şekli başarının en önemli anahtarıdır. [129] Öyleyse en iyi çözüm tartışmalı konularla yüzleşmektir, ama tartışma esnasında ifade edilen duyguları göz önünde bulundurmak gerekir. Bir münakaşayı daima onun duygularına gark olmadan ve stres hormonlarının zıvanadan çıktığını hissetmeden önce kesmeliyiz. [130] Mutlu çift kafasından her geçeni söylememeyi öğrenmiş olandır. Neyse ki, zaman her şeyi iyileştirir ve evlilikte etkileşim sanatı da yıllar geçtikçe gelişir. Yaşlı çiftlerde tartışmaların çözümüne çok daha dostane bir şekilde ulaşılmaktadır. [131] En azından bu noktada, yaşla geliştiriyoruz. beraber kendimizi Yine de, pozitifliğin veya negatifliğin ağırlığı duygusal alışverişin doğasına (söyleyiş tarzımıza) göre artabilir veya azalabilir. Mutlak açıdan bakıldığında, tartışma noktasının pozitif duygularla (mizah, şefkat, merak) ele alınması gerekir ki bu durum gerginliği idare etmeyi öğrenmiş çiftlerde zaten böyledir, fakat böyle anlarda çoğu zaman negatif duygulara (öfke, hor görme, üzüntü, korku) kapılırız. Bütün negatif duygular evlilik içindeki tartışmalarda birbirine denk değildir. Negatif etkileşim esnasında öfke ve hor görme kabul edilebilir, çünkü uzun vadede evlilikte daha çok tatmine yol açarlar (özellikle kadın tarafından ifade edilmişse). Buna karşılık, (hep kadınlarda görülen) üzüntü ve korku ifadeleri uzun vadede daima zararlıdır. Hangi Yaklaşım Daha Etkili Olacaktır. – Arabana benzin koydum... Benzincide senin sevdiğin mentollü şekerlerin yanında benzin sattıklarını da biliyor musun. (mizah) veya Arabana benzin koydum Az daha gene yolda kalıyordum... (öfke). – Ekmek almayı unutmuşsun... Zor bir gün mü geçirdin. (şefkat) veya Gene mi ekmeği unuttun. (hor görme). Hor görme ve öfkenin kısa vadede hiç de hoş olmayan bir atmosfer yarattığını söyleyebilirsiniz, zira hiç kimse doğrudan saldırıyı sevmez, ancak bunlar mücadeleci yöntemlerdir Bunlar hasmane bir pozisyonun alınmasına meydan okuma gayesi taşır ve mücadelenin bitiminde iki bakış açısının evrimine yol açabilirler. Buna karşılık, üzüntü ve korku mücadeleyi değil, herhangi bir bakış açısının evrimine olanak tanımayan teslimiyeti ve caymayı ifade eden negatif duygulardır. Üzüntü ve korku ilişkinin öldüğünün ve bağın koptuğunun simgesidir. Samimiyetin Beş Anahtarı Bağlanmanın gücü, her partnerin samimi bir ilişkiye girme kapasitesine bağlıdır. Bu genel kapasite öncelikle şu kabiliyetlerden kaynaklanır yardım talep edebilmek, yardım edebilmek, bir başkasının yanında rahat olabilmek, bağımsız olabilmek ve uzlaşabilmek. [132] Başarılı Bir Çift Hayatı İçin Tavsiyeler Eğer bir evliliğin başarısıyla ilgili psikososyolojik verileri özetleyecek olursak, birtakım faktörler öne çıkacaktır, çünkü gözlemlenen evlilik süresi içinde hepsi rol oynamaktadır. 1) Çift hayatına ondan ne beklediğimize dair önceden düşünerek başlamak Gerçek hedeflerle çift hayatına dair bir proje sahibi olmak iyi olur (çocuklar, yaşanılacak yer, yaşam tarzı ve rollerin paylaşımı). Eğer ne istediğimizi bilirsek, bu isteğe daima ulaşabilir veya en azından yaklaşırız. Eğer bilmezsek, başka birinin iradesine tabi olur ve gün gelir, yaşadıklarımızdan tatminsiz ve memnuniyetsiz oluruz. 2) Bizi korkutan bir partnerle çift oluşturmaktan kaçınmak Korku kesinlikle bağ kurmayı engelleyen bir duygudur. Karşımızdakiyle tartışmalı noktaların üzerine gitmekte endişe ediyorsak, hayatımızın ilişkisini gerçekleştirmek için pek şansımız yok demektir. 3) Âşık olduğumuz kişinin güçlü noktalarına konsantre olmak ve zayıf noktalarını önemsememek Bu, istikrarlı bir ilişki kurmak istendiğinde herkes için doğal olarak oluşan bir şeydir. 4) Anlaşmazlık durumunda, (hararetli bir şekilde bile olsa) kendi bakış açımızı savunmaktan vazgeçmek Eğer iki partnerden biri tehlike işaretleri hissediyorsa (hızlı kalp atışı, terleme), görünüşe göre çiftin dinamikleri kötüdür. Böyle bir durumda, herkesin bir evlilik danışmanına giderek, kendi bakış açısını başka türlü ifade etmeyi öğrenmesi akıllıca olacaktır. 5) Problemleri çözmeye gayret etmek, erkek olsak ve hararetli münakaşalardan kaçmaya meyilli olsak bile Devamlı geri çekilmek uzun vadede haksızlık duygusuna neden olur. 6) Tüm mutlu çiftlerde bile hiçbir zaman uzlaşılmayacak aşağı yukarı 10 nokta olduğunu unutmamak. Partneri değiştirmek, sadece bu on ihtilaflı noktayı değiştirmek anlamına gelecektir. Kişiler ve Karakterler Sağlıklı bir çift yaşamı için bazı kurallar bulunmaktadır hepsi topyekûn sağduyuya bağlıdır ve ayrıca psikologlar tarafından da tasdik edilmiştir. Açıkçası, bunlara uymak bazıları için daha kolay bazıları için daha zordur, bu bir kişilik meselesidir ve burada iki soru yöneltilebilir Çift yaşamına ahenk katan anlaşmazlıkların üzerine gitme konusunda daha elverişli kişilikler var mıdır. Mutlu bir çift oluşturmak için daha elverişli kişilik kombinasyonları bulunur mu. Negatif duygular korku, huzursuzluk ve öfke uyandıran tüm uyarıcılara verilen tepkileri gösterir pozitif duygular ise yaşama iyi tarafından bakan ve yaşamın değerli olduğunu düşünen, kolay mutlu olan insanları niteler. Negatif duyguların çiftin mutluluğuna gölge düşürdüğünü ve iki partnerin de bu duygulardan tamamen uzak olmasının ideal olduğunu tahmin etmek için müneccim olmaya gerek yok. Neden Pozitif Olmalı Negatif bir karaktere sahip olmak ilişkideki en ufak bir probleme kötü tepkiler verilmesine yol açar. En ufak bir eleştiriye karşı çok hassassak veya masum bir flörtün ardından karşıdakini kaybetmekten korkuyorsak, iyimserliğe pek de yer bırakmayan korku ve güvensizlik atmosferi ortaya çıkaran anksiyete tetiklenir. Tam tersine, negatif duyguların seviyesi iki partnerde ne kadar az olursa, ilişkinin kalitesi ve verdiği tatmin de o kadar büyük olur. [133] İki eşten birinin (daha çok negatif duygular sergileyen) nevrotik bir karaktere sahip olduğu pek başarılı olmayan evliliklere açıklama getirmek üzere, söz konusu kişinin kendi negatif tavrını beslemek için gerilimli durumlar yaratma eğilimine bakılabilir Bu şekilde bir tavır nihayetinde devamlı zor durumlar (işsizlik, hastalık, mali problemler vb.) yaratarak, er geç ilişkinin evrimine zarar verecek ve çoğu kez de boşanmaya yol açacaktır. Şunun aşikâr olduğu söylenebilir Evlilik için negatif duygular yok