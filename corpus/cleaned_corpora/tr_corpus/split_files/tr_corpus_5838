ilk maçı 7-1 kazanırken, ikinci maçta İdman Ocağı - Trabzon Lisesi Karması'yla oynayıp 2-1 kaybetti. Bu sonuç Trabzon'un futbolda kazandığı ilk uluslararası galibiyet olarak tarihe geçti. İdman Ocağı ile İdman Gücü arasındaki büyük rekabet 1930'dan sonra had safhaya ulaşmıştır. 1929-30'dan sonra 5 kez arka arkaya İdman Ocağı'nın şampiyon olmasının ardından 1934-35 sezonundan itibaren İdman Gücü tam 7 yıl arka arkaya mutlu sona ulaşarak bu iki takım arasındaki rekabeti büsbütün alevlendirmiştir. Trabzon şampiyonu olarak 1933 Türkiye Futbol Şampiyonası'na katılma hakkı kazanan İdman Ocağı, turnuvada yarı finale dek ilerleyip Türkiye şampiyonalarındaki en büyük başarısını elde etmiştir. 1940'lı yıllarda Trabzon futbolundaki güç lise takımlarına geçer. Tam 6 kez arka arkaya şampiyonluğu bu ekiplerin kazanması bunun en önemli göstergesidir. Özellikle Trabzon Lisesi bir futbolcu kaynağı olmuştur. 1947-48 sezonundan itibaren şampiyonluk yine İdman Ocağı ile İdman Gücü arasında el değiştirir. 1930'lu yıllarda başayan İdman Ocağı-İdman Gücü rekabeti 1940'li, 1950'li ye 1960'lı yıllarda olanca şiddetiyle devam etmiştir. En kötü sezonlarda bile iki takımın rekabeti hiçbir şey yitirmiyordu. Trabzon öylesine ikiye ayrılmıştı ki; Ocaklılar sarı-kırmızı diye İstanbul'daki Galatasaray'ı, İdman Güçlüler ise yeşil-beyaz renklerine rağmen Fenerbahçe'yi destekliyorlardı. Rekabet bir de bu şekliyle alevlenmişti. Aslında bu büyük rekabetten en kârlı çıkan Trabzon futboluydu. Öncelikle şehirde futbol tutkusu körüklenmişti. Bu büyük rekabetten doğan büyük iddia Trabzon'da büyük yıldızların çıkmasına neden olmuştur. Ancak Trabzon insanının alın yazısı olan gurbetçilik 1930'lu yıllarda Trabzon'daki futbol yıldızlarının da kaderine tesir etmişti. Bu oyuncuların pek çoğu yüksek öğrenim uğruna kenti terk etmek zorunda kalmışlardı. Bu isimler gittikleri İstanbul ve Ankara'da sürdürdükleri futbol yaşamlarında gerçekten büyük yıldızlar oldular. Hasan Polat ve kardeşi Ali Polat Ankara Gençlerbirliği'nde, Selim Şatıroğlu ile Ahmet Karlıklı Galatasaray'da, Taka Naci ile Zekeriya Bali Fenerbahçe'de, Nazmi Bilge de Beşiktaş'ta isimlerinden fazlasıyla söz ettirdiler. 1957-58 sezonunda İdman Ocağı, Amatör Futbol Şampiyonası'nda birinciliği aynı puan ve averaja sahip olduğu Ankara Karagücü ile paylaşmak zorunda kalmıştır. Bu nedenle kupa ortadan ikiye bölünerek her iki takıma eşit olarak verilmiştir. 1958-59 futbol sezonunda Fenerbahçe mayıs ayına kadar oynadığı 61 maçta hiç yenilgi yüzü görmemişti. Sarı lacivertlilerin bu başarısı bir rekor olarak kabul ediliyordu. Ancak İdman Ocağı aynı sezonda 65 maçın tamamını kazanarak hem lig şampiyonu Fenerbahçe'nin hem de dünyanın rekorunu kırıyordu. İdman Ocağı'nın bu efsane kadrosu kaptan Sebahattin Canoğlu, İbrahim Küçüktepe, Haydar,Faruk Poyraz, Kenan Aksu, Abdurrahman Çiftçi, Necati Funda, İhsan Öztürkmen, Osman Burma, Ahmet Suat Özyazıcı ve Celal Öztürkmen gibi isimlerden oluşuyordu. 1962-63 sezonunda tüm yurtta birer il takımı kurulması öngörülmüştü. Zamanın Türkiye Futbol Federasyonu Başkanı Orhan Şeref Apak, Türkiye liglerini güçlendirmek ve tüm yurda yaymak amacıyla bir seferberlik başlatmıştı. Trabzon elbette ki bunun dışında kalamazdı. Ancak İdman Ocağı - İdmanGücü rekabeti Trabzon futboluna öylesine hakimdi ki bu iki kulübün bir çatı altında toplanması zor görülüyordu. Bu arada İdman Ocağı, 1965 yılında Türkiye Kupası kademe maçında Beşiktaş ile eşleşerek ilk maçı Trabzon'da oynamıştı. 0-0 biten bu müsabakanın rövanşında İdman Ocağı güçlü rakibini İstanbul Dolmabahçe Stadyumu'nda Yaşar'ın golüyle 1-0 mağlup ederek kupadan eledi. Bu sonuçta önemli bir başarı olarak İdman Ocağı tarihindeki yerini aldı. 21 Haziran 1966 tarihinde İdman Ocağı, Martıspor ve Yıldızspor'un da katılımıyla sarı-kırmızı renkler altında Türkiye 2. Ligi'ne alındı. Ancak resmî bir yazı, süresi içinde tebliğ edilmediği için İdman Ocağı'nın 2. Lig'de oynaması durduruldu. 20 Temmuz 1966'da bu kez İdman Gücü, Karadenizgücü, Martıspor ve Yolspor'un katılmasıyla Trabzonspor, kırmızı-beyaz renklerle kuruldu. Bu oluşumda İdman Ocağı yer almadı. Danıştay'da açılan davada yürütmeyi durdurma kararı alınınca ortam yeniden karıştı. Dönemin Beden Terbiyesi Genel Müdürü Ulvi Yenal araya girerek İdman Ocağı ve İdman Gücü'nün birleşmemeleri halinde iki kulübün de Türkiye 2. Ligi'ne alınmayacağını bildirdi. Trabzon'daki geceli gündüzlü toplantılar sonrasında 2 Ağustos 1967 günü İdman Ocağı ile İdman Gücü birleşmesi gerçekleşti. Böylece İdman Ocağı, İdman Gücü, Karadenizgücü ile Martıspor'un da katılmasıyla Trabzonspor kurulmuş oldu. Trabzonspor'un kuruluşunun ardından İdman Ocağı, Trabzon amatör sporuna hizmet etmeye devam etmektedir. Trabzon gençliğine farklı spor dallarında mücadele etme olanağı sağlanmaktadır. Özellikle Trabzon'da basketbol branşının yaşatılmasında büyük katkılar sağlamıştır. Bölgede il birincilikIeri elde etmiştir. İdman Ocağı Basketbol Takımı, Deplasmanlı Bölgesel Lig'de oynadıktan sonra, 2003-04 sezonunda 2.Lig'e katıldı. Kısıtlı olanaklarıyla mücadele etmeye çalıştı ancak başarılı olamadı. Yıllar itibarıyla hentbol ve voleybol takımları da oluşturan İdman Ocağı bu şubelerde de il bazında başarılı sonuçlar almıştır. Atıcılıkta da millî sporcuları zaman zaman bünyesinde bulunduran sarı-kırmızılı kulüp bu dalda da Trabzonspor'a hizmet etmeye çalışmıştır. Kent ve ülke futboluna tüm zamanlarda önemli oyuncular kazandıran İdman Ocağı bu konumuyla örnek teşkil ederek altyapı faaliyetleriyle de beğeni toplamış, sporcunun yanı sıra, çok sayıda yönetici ve teknik adam yetişmesiyle de dikkatleri çekmiştir. Kulübün kadın voleybol takımı tarihinde ilk kez 2013-14 sezonunda Sultanlar Ligi'ne yükselmiş ve bu dalda bir ilki başarmıştır. 2014-15 sezonunda da oynadığı maçlar sonucunda tarihinde ilk kez Avrupa kupalarına katılma hakkı kazanan takım 2015-16 sezonunda hem lig hem de Avrupa maçları çıkarmıştır. Oynadığı Avrupa maçları sonucunda Avrupa Challenge Kupası'nda final oynama başarısı göstermiş ve rakibine mağlup olarak finalde bu kupaya veda etmiştir. 2015-16 sezonu lig baraj etabı maçları sonucunda ise ligde kalarak gelecek sezonda ligde boy göstermeyi sağlamıştır. Kulübün kadın futbol takımı 2007-08 sezonunda kurulmuş ve tarihinde ilk kez 2009-10 sezonunda Kadınlar 1. Ligi'ne yükselmiş ve bu dalda bir ilki başarmıştır. Trabzonspor'un kadın futbol takımını 2010-11 sezonu sonunda kapatması nedeniyle Trabzon şehrini Kadınlar 1. Ligi'nde tek başına temsil etme hakkı kazanan takım, 2016-17 sezonunda da 1. ligde oynama hakkını kazanmış ligin istikrarlı takımı olmuştur. Sovyetler BirliÄŸi liderleri listesi Sovyetler Birliği liderleri listesi, Sovyetler Birliği'nin yönetiminde de facto olarak liderlik yapan kişilerin yer aldığı listedir. Sovyetler Birliği'nin yaklaşık yetmiş yıllık tarihinin hiçbir döneminde ülkenin resmî bir lideri olmadı, çünkü ülkedeki siyasi sistemi oluşturan iktidar tüm sovyetler arasında paylaştırılmıştı. Buna karşın her dönem pratikte üst düzey liderler bulunmaktaydı ve bu liderlerin genellikle Halk Komiserleri Konseyi Başkanlığı ya da Sovyetler Birliği Komünist Partisi Genel Sekreterliği makamları vasıtasıyla sorumlukları ve yetkileri bulunurdu. Devletin kuruluşunda Sovyetler Birliği Komünist Partisi (SBKP) öncü parti ilkesine uygun olarak devletin ana yönetim organı olarak konumlandı ve bu durum Sovyet Anayasası 6. maddesi ile anayasal olarak koruma altına alındı. Böylelikle SBKP toplumunda öncü rolü oynayan parti olarak tek parti yönetimi ile devlet yönetiminde söz sahibi oldu. 21 Mart 1922'de imzalanan Sovyetler Birliği Kuruluş Antlaşması sonrası kurulan ülkenin ilk lideri 30 Aralık 1922'de Sovyetler Birliği Sovyetleri Kongresi tarafından Halk Komiserleri Konseyi başkanı (başbakan) seçilen Vladimir Lenin'dir. Ancak 1918 yılında silahlı saldırıya uğramasından dolayı sağlığı gitgide kötüye gitti ve 21 Ocak 1924 tarihinde hayatını kaybetti. Ardından geçen sürede Josef Stalin parti içerisinde daha yetkili bir konuma yükseldi. Birçok kaynak 1920'li yıllarda Stalin'in Sovyetler Birliği Komünist Partisi Merkez Komitesi'ndeki etkinliğinin artmasının ve parti içerisindeki yükselişinin sonra Merkez Komitesi Genel Sekreterliği görevinin, gerek SBKP gerekse Sovyetler Birliği hükûmeti üzerinde söz sahibi olmasından dolayı pratik olarak "Sovyetler Birliği lideri" ile eş anlamlı hale geldiğini belirtir. Bu dönemde Komünist Parti Politbürosu ülkenin yönetim organı olarak işlev gördü ve üyeleri fiilen lider pozisyonda idiler. Bu dönemde Politbüro'nun asıl üyeleri Stalin, Lev Troçki, Lev Kamenev ve Nikolay Krestinski, yedek üyeleri ise Grigori Zinoviyev, Nikolay Buharin ve Mihail Kalinin idi. Politbüro'nun lideri olarak Stalin, parti içerisinde çoğunluk olan taraftarlarıyla birlikte Büyük Temizlik olarak adlandırılan siyasi baskı dönemi başlattı ve muhalefet susturuldu. Bu dönem sonrası Stalin'in partideki yetkili konumu pekiştirildi. Bu dönem kimi kaynaklarca Stalin kişi kültü olarak anıldı. Haziran 1941'de Nazi Almanyası'nın Barbarossa Harekâtı kapsamında Sovyetler Birliği'ni işgal girişimini başlatması üzerine Devlet Savunma Komitesi kuruldu ve Stalin başkan olarak seçildi. Bu komite Büyük Vatanseverlik Savaşı boyunca devleti fiili olarak yönetti. Stalin'in Mart 1953'te yaşamını yitirmesinin ardından Merkez Komitesi Georgi Malenkov'u "Birinci Sekreter" olarak seçti, ancak Malenkov'a karşı Nikita Kruşçev tarafından muhalefet süreci başlatıldı. Kruşçev, Eylül 1953'te Birinci Sekreter olarak Merkez Komitesi'nin lideri olarak seçildi. Bu makam 1990 yılına kadar ülkede en üst düzey yöneticilik konumuydu. 1956'daki SBKP 20. Kongresi'nde Kruşçev, Stalin'i ve politikalarını açıkça kınadı ve destalinizasyon adı verilen Stalin dönemindeki liderlik anlayışlarının mahkûm edildiği süreç başladı. Dönemin parti kadroları bu süreci yıkıcı ve istikrarsızlaştırıcı ve Marksizm-Leninizm'in temel ilkelerden saptırma olarak algıladı ve Kruşçev gerek partide gerek ülkede çok sayıda düşman kazandı. Bunun sonucu olarak Anti-Parti Grubu ismiyle anılan eski üst düzey Sovyet liderlerinden oluşan grup 1957'de Kruşçev'i görevden almayı denedi, ancak başarısız oldu. Bu gelişmelerin ardından Kruşçev, Politbüro ile tartışmadan veya onay almadan siyasal kararlar alma yoluyla liderlik görevini sürdürdü. Küba füze krizi sonrası kendisine yönelik eleştirilerin artmasıyla birlikte 1964 yılında SBKP Birinci Sekreterliği görevini bıraktığını açıkladı. Yakın çalışma arkadaşı Leonid Brejnev aynı gün yapılan oylamada Birinci Sekreter olarak seçildi; Aleksey Kosıgin yeni Bakanlar Konseyi Başkanı oldu ve Anastas Mikoyan Yüksek Sovyet Prezidyumu Başkanı sıfatıyla görevini sürdürdü. 1965'te, Politbüro'nun kararıyla, Mikoyan emekli olmak zorunda bırakıldı; Nikolay Podgorni, Yüksek Sovyet Prezidyumu Başkanlığı görevini devraldı. 1964-1977 yılları arasında ülke Leonid Brejnev, Aleksey Kosıgin ve Nikolay Podgornıy'ın kolektif liderlik olarak oluşturduğu troyka adı verilen triumvirlik sistemiyle yönetildi. Birinci dünya ülkelerinde görülmeyen bu durum söz konusu ülkelerle ilişkilerde temsiliyet açısından zaman zaman karmaşalara yol açtı. Sonraki yıllarda Gorbaçov tarafından Durgunluk Dönemi olarak anılacak olan 1964-1982 yılları arasındaki dönem, ülkede diğer dönemlere göre düşük sosyo-ekonomik verimliliğin baş gösterdiği ve ülke yöneticilerinde gerontokrasinin belirgin halde olduğu bir dönem oldu. 1982'de Yuri Andropov SBKP Merkez Komitesi Genel Sekreterliği görevine seçildi ancak 1983 yılında büyüyen sağlık sorunları nedeniyle görevini yapamaz hale geldi ve Politbüro toplantılarına başkanlık etmesi gereken toplantılara nadiren katılabildi. Bu süreçte Nikolay Tihonov onun yerine toplantılara başkanlık yaptı. Andropov yalnızca 15 ay görevde kalabildi ve 1984 yılındaki ölümünün ardından Konstantin Çernenko Genel Sekreterlik görevine seçildi. Çernenko, 10 Mart 1985'teki ölümüne dek 13 ay bu görevi sürdürdü. Anayasada Genel Sekreterlik görevine açıkça bir atıf bulunmaması nedeniyle, bir Sovyet liderinin ölümünden veya görevden çekilmesinin ardından, bu makamın halefi olarak kişi SBKP Politbürosu, Merkez Komite veya başka bir hükûmet ya da parti aygıtının desteğine ihtiyaç duymaktaydı. Ülkenin son anayasası olan 1977 Sovyet Anayasası itibarıyla Sovyetler Birliği Bakanlar Konseyi Başkanı aynı zamanda hükûmet başkanı, Yüksek Sovyet Prezidyumu Başkanı ise aynı zamanda devlet başkanı idi. Bakanlar Konseyi Başkanı'nın görevleri birinci dünya ülkelerindeki başbakanla, Yüksek Sovyet Prezidyumu Başkanı'nın görevleri ise bu ülkelerdeki cumhurbaşkanı ile eşdeğerdi. Mihail Gorbaçov, 11 Mart 1985 tarihinde Politbüro tarafından Genel Sekreterlik görevine seçildi. Seçildiği dönem 54 yaşında olan Gorbaçov, Kruşçev döneminden sonra seçilen liderlere göre oldukça genç idi. Gorbaçov Mayıs 1985'te ekonomik gelişmenin yavaşladığını, ülkenin durgunluk dönemine girdiğini ve yetersiz yaşam standartlarının hüküm sürdüğünü açıkça ifade etti ve bunu yapan için ilk Sovyet lider oldu. Gorbaçov, daha önceki liderlerin yapmadığı politikalara girişti; bu politikalar perestroyka (Türkçe: Yeniden yapılandırma) ve glasnost (Türkçe: Şeffaflık) olarak anıldı. 1986-88 arasında Sovyetler Birliği ekonomisinin temelini oluşturan merkezî planlamayı kaldırdı ve devlet teşebbüslerinin kendi üretimlerini belirlemesine izin verdi. Daha önce özel sektöre izin verilmeyen işletmelerde özel yatırımlar sağladı ve yabancı yatırıma izin verdi. 1988 ve 1989'da o döneme kadar Marksizm-Leninizm'i ve komünizmin tanımlayan temel politikalardan uzaklaşıldı. Mart 1990 tarihinde Sovyetler Birliği Devlet Başkanı makamı Genel Sekreterlik makamının yeniden şekillendirilmesiyle en yüksek Sovyet politik makam oluşturuldu. Başkanlığın kurulması döneminde eş zamanlı olarak Halk Vekilleri Kongresi temsilcileri anayasanın 6. maddesinin değiştirilmesine karar verdi. Bu karar partinin devlet ve Sovyet halkı üzerindeki egemenliğini diğer dönemlere göre daha zayıf bir hale getirdi. Yeni tasarıya göre ölüm, istifa ya da görevdeki bir başkanın görevden alınması durumlarında başkanın görevini başkan yardımcısı üstlenecekti, fakat bunun gerçekleşmesinden önce başkan yardımcısı Gennadi Yanayev'in önderliğindeki 1991 darbe girişiminden sonra başkan yardımcısının yerini Sovyetler Birliği Devlet Konseyi'nin seçilmiş bir üyesi aldı. Ardından Sovyetler Birliği dağıldı. Aşağıdaki liste Sovyetler Birliği Komünist Partisi'nde, hükûmette veya her ikisinde liderlik yapan alan kişileri kapsar. † ile işaretli kişiler görevde ölen liderleri belirtmektedir. Sovyetler Birliği'nde dört ayrı dönemde troyka adı verilen triumvirlik sistemi ile üçlü yönetim mekanizması oluşturulmuştur. İlki Lenin'in hastalığının ağırlaşmasından sonraki 3 yıllık dönemi, ikincisi Stalin'in ölümünden sonraki 3 aylık dönemi, üçüncüsü Kruşçev'in iktidardan düşürülmesi ve Brejnev'in yükseldiği dönemi, dördüncüsü ise Çernenko'nun hastalığı dönemini kapsar. Kolektif liderliğin hakim olduğu bu dönemlerde ülke, bir kişi şahsında liderlik yetkileri olmadan yönetildi. 6. SS Panzer Ordusu 6. SS Panzer Ordusu (Almanca: 6. SS-Panzerarmee), II. Dünya Savaşı sırasında Nazi Almanyası'nın Wehrmacht'a bağlı olarak, 2 Nisan 1945'ten sonra Waffen-SS'e bağlı olarak hizmet veren panzer ordusu. Güneybatı Cephesi (Sovyetler Birliği) Günaybatı Cephesi (Rusça: Юго-Западный фронт / Yugo-Zapatnıy front), II. Dünya Savaşı sırasında kurulan Kızıl Ordu cephelerdeninden. 28 Eylül 1942 tarihinden itibaren adı Stalingrad Cephesi olarak değiştirilmiştir. 20 Ekim 1943 tarihinden itibaren 3. Ukrayna Cephesi olarak adlandırıldı. Voronej Cephesi Voronej Cephesi (Rusça: Воронежский фронт, "Voronejskiy front"), II. Dünya Savaşı sırasında kurulan Kızıl Ordu cephelerdeninden. 20 Ekim 1943 tarihinden itibaren 1. Ukrayna Cephesi olarak adlandırıldı. Merkez Cephesi Merkez Cephesi (Rusça: Центральный фронт / Tsentralnıy front), II. Dünya Savaşı sırasında kurulan Kızıl Ordu cephelerdeninden. Lee Pace Lee Grinner Pace (d. 25 Mart, 1979 - Chickasha, Oklahoma) ABD doğumlu oyuncu, ABC'nin "Pushing Daisies" adlı televizyon dizisinde canlandırdığı Ned karateriyle ün kazandı. Babasının petrol işinde olması nedeniyle çocukluğunun bir kısmını Suudi Arabistan'da geçirdi, aile daha sonra Houston, Texas'a taşındı. Liseden mezun olmadan önce eğitimine geçici olarak ara vererek Houston Alley Theatre'da, "The Spider's Web" ve "The Greeks" adlı yapımlarda rol aldı. 1997'de dünyanın en prestijli sahne sanatları okullarından biri olan Juilliard School'un tiyatro bölümüne kabul edilen Pace, burada "Romeo ve Juliet", "Richard II" ve "Julius Caesar" gibi oyunlarda yer aldıktan sonra mezun oldu. Mezun olduktan sonra New York, Broadway ve civarındaki tiyatroları da kapsayan bir çevrede (Off-Broadway), "The Credaux Canvas", "The Fourth Sister" ve kendisine Lucille Lortel, En İyi Erkek Oyuncu Ödülü adaylığı kazandıran "Small Tragedy" gibi birçok oyunda yer aldı. 2006'da Peter Morris'in "Guardians" adlı yapımındaki başarısıyla aynı ödüle ikinci kez aday gösterildi. Pace, ilk defa "Soldier's Girl" (2003 | yön: Frank Pierson) adlı filmde bir transseksüel olan Calpernia Addams rolüyle tanındı. Gerçek bir hikâyeden uyarlanan filmde, Troy Garity tarafından canlandırılan ABD Kara Kuvvetleri askeri Barry Winchell, cinsel tercihi ve Addams'la olan ilişkisi sebebiyle cinayete kurban gitmişti. Pace, bu filmdeki rolüyle En İyi Çıkış Yapan oyuncu kategorisinde Gotham Ödülü'nü elde ederek, Altın Küre de dahil olmak üzere birçok başka ödüle aday gösterildi. "Miss Pettigrew Lives for a Day" (2008 | yön: Bharat Nalluri), "The Fall" (2008 | yön: Tarsem Singh), "The White Countess" (2005 | yön: James Ivory), "Infamous" (2006 | yön: Douglas McGrath) ve "The Good Shepherd" (2006 | yön: Robert De Niro), başrollerini Sarah Michelle Gellar'la paylaştığı "Possession" (2009 | yön: Joel Bergvall&Simon Sandquist) ve "A Single Man" adlı filmlerde rol almıştır. Lee Pace'in 2010 yılına ait 5 film projesi bulunmaktadır. Pace, Aaron Tyler rolünü üstlendiği ve beğeni görmesine rağmen kısa soluklu olan "Wonderfalls" (2004) adlı televizyon dizisinde rol aldı. Daha sonra, dizinin yapımcılarından Bryan Fuller tarafından "Pushing Daisies" (2007-2008 | ABC) adlı dizide Ned karakteriyle başrole getirildi. Pace, aynı zamanda ""'de boy gösterdi. Bryansk Cephesi Bryansk Cephesi (Rusça: Брянский фронт / "Briyanskiy front"), II. Dünya Savaşı sırasında kurulan Kızıl Ordu cephelerdeninden. ABD Artistik Patinaj Şampiyonası ABD Artistik Patinaj Şampiyonası ABD'nin ulusal buz pateni yarışması. ABD Federasyonu U.S. Figure Skating tarafından düzenlenir. Patenciler üç ayrı düzeyde yarışır. Bunlar: Senior, Junior, ve Novice kategorileridir. Dört farklı disiplinde madalya dağıtılır. Bunlar teklerde kadınlar, erkekler, çiftler ve buz dansıdır. Pek çok yarışmanın aksine dört farklı madalya dağıtılır. Bunlar; altın (birinciye), gümüş (ikinciye), bronz (thirdüçüncüye) ve pewter (dördüncüye). Bu yarışma Dünya Artistik Patinaj Şampiyonası, Dünya Gençler Artistik Patinaj Şampiyonası, Dört Kıta Artistik Patinaj Şampiyonası ve Kış Olimpiyat Oyunlarına katılacak ABD takımını belirlemektedir. 2010 ABD Artistik Patinaj Şampiyonası 14 - 24 Ocak 2010'da Spokane, Washington'da yapıldı. 2011 ABD Artistik Patinaj Şampiyonası ise 22 - 30 Ocak 2011'de Greensboro, North Carolina'da düzenlenecektir. Japonya ve Rusya gibi ülkelerde 'Gençler Şampiyonası' junior düzeyinde patencilerin katıldığı yarışmalar olarak bilinir. Ancak ABD Şampiyonasında junior düzeyinde patenciler ABD Şampiyonası ile aynı anda düzenlenen bir yarışma içinde yarışır. ABD Gençler Şampiyonası ise Juvenile ve Intermediate düzeyinde patenciler için yapılır. Bu isim benzerliği bazı karışıklıklara yol açabilir. Juvenile ve Intermediate düzeyindeki patenciler ABD Gençler Şampiyonasına katılırken, Junior düzeyinde patenciler 'ABD Şampiyonasına Junior (Gençler) düzeyinde' katılır. Ulusal gençler şampiyonu (Junior national champion) ibaresi ABD Şampiyonasına Junior (Gençler) düzeyinde katılmış patenciler için kullanılır. Örneğin 2007 ABD Artistik Patinaj Şampiyonasında altın madalya alan 2007 ABD Gençler şampiyonu Emily Samuelson / Evan Bates kariyerlerinin başında 2002 ABD intermediate şampiyonu olmuştur. Kullanım farkı buradan kaynaklanmaktadır. Yarışma düzeylerini belirten "novice", "junior" ve "senior" terimleri bir yaş aralığını değil seviyeyi gösterir. Bu sebeple bu düzeylerde yarışan patenciler uluslararası yarışmalarda yarışmak için uygun yaş aralığında olmayabilir. Örneğin kadınlarda 2008 ABD şampiyonu Mirai Nagasu o sezon ulusal düzeyde büyüklerde şampiyon olmasına rağmen ISU'nun yaş kuralı sebebiyle uluslararası düzeyde ancak gençlerde yarışabilmişti. ABD Gençler Şampiyonasında (Juvenile ve Intermediate) herhangi bir düzeyde şampiyon olan patenciler bir sonraki sene aynı seviyede yarışamaz. ABD Şampiyonasında herhangi bir düzeyde şampiyon olmuş bir patenci ise ancak aynı düzeyde regional yarışmalarına katılamaz. Bu durumdaki patencilerin ancak ISU Grand Prix, ISU Junior Grand Prix gibi aşağıda açıklanmış olan özel kurallar ile ABD Şampiyonasında aynı seviyede yarışması mümkündür. Çiftlerde 2007 Novice ve 2009 Junior ulusal şampiyonu Tracy Tanovich / Michael Chau (1996 ve 1990 doğumlu) ISU'nun yaş kuralı sebebiyle uluslararası düzeyde gençlerde yarışabilmek için bile çok küçük olmalarına rağmen başka şekilde ABD Şampiyonasında yarışamayacakları için 2010 ABD Şampiyonasında büyüklerde katılmalıdır. ABD Şampiyonasına katılma için elemeler yapılan yerel yarışmalar ile başlar. Dokuz farklı yerel yarışma düzenlenir. Bunlar; New England, North Atlantic, South Atlantic, Upper Great Lakes, Eastern Great Lakes, Southwestern, Northwest Pacific, Central Pacific, be Southwest Pacific'dir. Bu yarışmalarda ilk dört içine giren patenciler sectional yarışmalara davet edilir. Üç farklı sectional yarışma vardır. Bunlar; Eastern, Midwestern, ve Pacific Coast'dır. Bu yarışmalarda ilk dörtte yer alan isimler ABD Şampiyonasına katılma hakkı kazanır. Bir önceki yıl kategorilerinde ilk 5'te yer alan sporcular şampiyonaya direkt katılım hakkı kazanır. Bunun haricinde son Olimpiyatta ve Dünya şampiyonasında madalya alan, Junior Grand Prix Final ya da Senior Grand Prix Finaline katılma hakkı kazanan sporcularda yarışmaya katılma hakkı kazanır. Patenciler eleme yarışmalarının düzenlendiği tarihlerde uluslararası bir yarışmaya katılacaksa eleme yarışmalarını direkt geçer ve bir üst yarışmaya katılır. Örneğin Regional yarışmaları sırasında uluslararası düzeyde bir yarışmaya katılan sporcu sectional yarışmasına bu yarışmaya girmeden, direkt katılır. Eğer sectional yarışmaları sırasında bu durum oluşursa da ABD Şampiyonasına bu yarışmaya girmeden katılır. Patenciler aynı ulusal şampiyonaya aynı kategoride iki farklı düzeyde katılamaz. Ancak farklı kategorilerde farklı düzeylerde yarışmalara girebilir. Örneğin tek erkeklerde yarışan bir patenci aynı şampiyonaya hem junior hem senior düzeylerinde katılamaz. Ancak junior erkekler ve novice çiftlerde yarışmaya girebilir.Örneğin çiftlerde 2009 ABD ikincisi Caydee Denney tek kadınlarda Sectionals yarışmalarına katılmıştır. Ayrıca patencileri seviye indirme şansı verilmez. Örneğin senior düzeyinde yarışmış bir patenci junior düzeyine dönemez. â€ Although Tonya Harding retains her 1991 title, her 1994 win is no longer officially recognized. Alexe Gilles Alexe Gilles (d. 16 Ocak 1992; Rockford, Illinois) Amerikalı buz patenci. 2008 ABD Gençler şampiyonu ve 2008 Junior Grand Finali üçüncüsüdür. İkiz kardeşi Piper Gilles ve büyük erkek kardeşi Todd Gilles buz dansında yarışmaktadır. Martín Cáceres José Martín Cáceres Silva, (d. 7 Nisan 1987, Montevideo, Uruguay) Uruguaylı millî futbolcudur. Futbola ülkesi Uruguay'ın takımlarından 'de başladı. Burada genç yaşında A takımına kadar yükselmeyi başardı. A takımda oynadığı 26 maçta 4 gol attı. Şubat 2007'de €1.000.000 bedelle Villarreal CF takımına transfer olarak, Avrupa futboluna ilk adımını attı. 2007-08 sezonunda Endülüs ekibi Recreativo'da kiralık olarak forma giydi. 9 Ocak 2008'de bonservisini elinde bulunduran Villarreal CF ağlarını havalandırdı. Bu gol hayati bir goldü, bu golle Copa del Rey'de Villarreal CF'yi 1-0 mağlup ettiler. Huelva'daki başarılı performansı İspanya'da kısa zamanda isim yapmasını sağladı. 4 Haziran 2008'de FC Barcelona'ya transfer oldu. Bu transfer için Barcelona, Villarreal CF'ye €16.500.000 ödemeyi kabul etti. Anlaşmaya " €50.000.000'yu getiren Cácares'i alabilecek ve bu anlaşmanın süresi 2012'de dolacaktır." maddesi eklendi. Barcelona'daki ilk sezonunda aralıklarla sahada yer alabilen oyuncu, buna rağmen başarılı bir sezon geçirmiştir. 2009 İspanya Kral Kupası'nda Athletic Bilbao'yu yendikleri maçla kariyerinde ilk kez İspanya'da kupa kaldırmıştır. Birkaç gün sonra, eski kulübü Villarreal CF, Real Madrid'i yenince kulübü Barcelona şampiyonluğunu ilan etmiştir. 2009'da Barcelona'nın Manchester United'i yendiği ve Şampiyonlar Ligi Kupası'nı müzesine getirdiği maçta yedek kulübesinde oturmuştur. Ulusal takım kariyerinde, Kanada'da yapılan 2007 FIFA U-20 Dünya Kupası'na katılmıştır. 2009-2010 sezonunda Juventus'ta kiralık olarak forma giydi.2010-2011 sezonunda ise Sevilla FC' de kiralık oynadı ve aynı sezonun sonunda Sevilla FC'ye bonservisi ile birlikte imza atmıştır. Chiang Mai Chiang Mai (Tayca เชียงใหม่), bazen "Chiengmai" veya "Chiangmai"), Kuzey Tayland'ın en büyük kentidir. Tayland'ın en önemli kültürel merkezlerinden biri olan şehir, Chiang Mai Eyaleti'nin başkentidir. Bangkok'un 700 km kuzeyinde olan Chiang Mai, ülkedeki en yüksek dağlara ev sahipliği yapar. Şehir, Bangkok'un da içerisinden geçen Chao Phraya Nehri'nin önemli bir kolu olan Ping Nehri kenarında kurulmuştur. Ping Nehri'ne yakınlığı ve stratejik ticaret yolları üzerinde olması nedeniyle Chiang Mai tarihsel bir önem kazanmıştır. Mayıs 2006'de, ASEAN ülkeleri ve "3" ülkeler (Çin, Japonya ve Güney Kore) arasında yapılan so-Chiang Mai Girişimi toplantısının burada yapılmasıyla şehir daha da bir önem kazanmıştır. Chiang Mai, World Expo 2020 için aday olan 3 Tayland şehrinden biridir, diğerleri Ayutthaya ve Chon Buri şehirleridir. Bununla birlikte, Tayland Parlamentosu Expo 2020 için Ayutthaya şehrini aday göstermiştir. Chiang Mai, kendine özgü gelenek ve göreneklere sahip çok sayıda etnik kabilelerin yaşadığı Tayland’ın en popüler turistik şehirlerinden birisidir. Son yıllarda giderek modern hale gelen Chiang Mai, her yıl gelen yaklaşık 5 milyon turist ziyareti almaktadır. Chiang Mai, popüler seyahat web sitesi olan TripAdvisor tarafından hazırlanan "Dünyanın 25 En Yerler" 2012 listesinde yer almış Tayland'ın tek şehridir. Son zamanlardaki değişimlerle birlikte Chiang Mai "Yaratıcı Şehir" olarak konumlandırmıştır ve bunun için UNESCO Yaratıcı Şehirler (The Creative Cities Network) listesine dahil olmak için başvurmayı düşünmektedir. El yapımı eşyalar, şemsiyeler ve özellikle gümüş mücevher işciliği ve hammadde üretimi alanında önemli bir merkez olarak önem kazanmıştır. Chiang Mai tropik iklime sahip bir şehirdir. Mevsimler kabaca kuru ve yağışlı olmak üzere ikiye ayrılmaktadır. Tayland’ın sıcak iklimine nazaran, 25 derece ortalamayla Chiang Mai daha serin bir yerdir Şu ana kadar kaydedilmiş en yüksek sıcaklık Mayıs 2005'te 42.4 °C olarak ölçülmüştür. All Hope Is Gone All Hope Is Gone, Slipknot grubunun Roadrunner Records'tan çıkan 4. stüdyo albümüdür. 26 Ağustos 2008 tarihinde piyasaya sürülmüştür. All Hope Is Gone aynı zamanda albümdeki son parçadır. Slipknot albümü piyasaya sürmeden önce aynı isimli tek parçalık bir de single çıkartmıştır. Albümdeki ilk klip Psychosocial parçasına çekilmiştir. Albümün uzunluğu 55 dakika 44 saniyedir. Grup bu albümden sonra da albümün adını taşıyan All Hope Is Gone Tour isimli turnelerine çıktılar. Aşağıdakiler özel versiyonda bulunan ek şarkılardır: Emirül ümeralık Emirül ümeralık, İslam devletlerinde başkomutanlık makamına verilen addır. Emirül ümeralık görevi ilk defa Halife Radi Billah tarafından hicri 324 tarihinde kurulan bir müessese olup, ilk emirül ümera Türk asıllı İbn Râik el-Hazarî olmuştur. Bağdat'ta kurulan farklı hanedanlıklar halife tarafından aldıkları yetki belgesi ile bu görevde bulunmuşlardı. İbn Râik ve ondan sonra gelen diğer üç Türk emirül ümeralar Beckem, Tüzün ve en son İbn Şirzad sıra ile bu görevde bulunmuş ve on yıl gibi bir müddette hilafet merkezini yönetmişlerdi. Beckem'in vefatının ardından Musul Hamdani hükümdarı Nâsırüddevle onun ardından Deylemli komutan Kürtekin ed-Deylemî gibi komutanlar bu göreve getirilmiş ve en sonunda Büveyhoğullarında (Büveyhîler) en küçük kardeş olan Ebü'l-Hüseyin Ahmed b. Büveyh'in 334/945 tarihinde Bağdat'a girmesi ile Muizzüddevle lakabıyla yeni emîrü'l-ümerâ tayin edilmiş ve 110 yıllık bir süre zarfında Büveyhîler bu görevi yürütmüşlerdi. Miladi 1055 yılında Selçuklu hükümdarı Tuğrul Bey'in Bağdat'a girmesiyle Büveyhîler ortadan kaldırılmış ve bu Selçuklu hükümdarları da emir lakabını kullanmışlardı. Adlandırılamayan 2: Randolph Carter'ın İfadesi Adlandırılamayan 2: Randolph Carter'ın İfadesi, H. P. Lovecraft tarafından kaleme alınmış aynı adlı hikâyeden yola çıkan ve senaryosu Jean-Paul Ouellette tarafından yazılıp 1993 yılında yönetilmiş bir korku filmidir. Film: Film, önceki filmde Howard(Charles Klausmeyer) ve Carter' ın (Mark Kinsey Stephenson)yaratıkla karşılaştıkları ve cinayetlerin işlendiği evin önünde polislerin araştırma yapıp ve delil bulmaya çalışması ile başlıyor. Detektifler bunun bir insan tarafından yapılamayacağı kanısına varıyorlar. Howard hastaneye kaldırılırken Carter ifadesi için polis merkezine götürülüyor. İkili, yaratığın ölmediğine ve tekrar ortaya çıkacağını bildikleri için bu işe son vermek istiyorlar. Bu amaçla Carter Necronomicon kitabı üzerinde çalışmalarına başlıyor fakat kitapta yedi sayfanın eksik olduğunu fark ediyor. Carter kitaptaki eski hiyeroglifleri incelerken fizikle uğraşan bir arkadaşının bu denklemleri tanıyıp kuantum fiziğinden alıntı olduklarını söylemesiyle işler daha da garip bir hal alıyor. Çünkü kitap, kuantum fiziğinin bulunmasından çok daha önce yazılmış olarak biliniyor. Carter Miskatonic Üniversitesindeki rektör Thayer' den(David Warner) yardım istiyor fakat rektör bunların bir hikâye olduğunu savunup yardım isteğini geri çeviriyor. Bunun üzerine Carter, yardım isteğini Prof. Warren' a(John Rhys-Davies) götürüyor. Necronomicon' daki eski dili bilen Warren, hikâyeyi dinleyince meraklanıyor ve Carter' ın yardım çağrısını kabul ediyor. Bir gece Carter, Howard ve Prof. Warren olayların yaşandığı evin önündeki mezarlığa gidiyor. Buradaki mezarın içinde yaratığın yaşadığını biliyorlar. Warren ve Carter mezar taşını kaldırıp içeriye giriyorlar. Mağaralarda ilerledikten sonra yaratığı ağaç dalları tarafından tutsak edilmiş halde buluyorlar. Fikir alış verişi yaptıktan sonra yaratığı bedenine büründüğü insandan ayırmak için yaratığa, kanını farklılaştıracak bir ilaç verilmesi gerektiğini buluyorlar. Bu sebeple Warren yanında taşıdığı insülin iğnesini yaratığa yapıyor ve olaylar bekledikleri gibi gerçekleşiyor. Yaratık, bedeninden çıkıyor ve mağaranın derinliklerine gidiyor. Geriye ise 300 yıl önce doğan genç bir bayan kalıyor(Alyda). Carter genç bayanı da alarak yüzeye çıkıyor. Warren ise yaratığı fotoğraflayamadıkları gerekçesiyle mezarda saklanıp ekipmanını hazırlıyor fakat yaratığın ölümcül pençelerinden kurtulamıyor. Carter, Howard ve Alyda hemen otomobile binip yaratıktan uzaklaşmaya çalışıyor. Carter' ın yaşadığı yere gidiyorlar fakat Alyda' nın tuhaf ve ürkek davranışları işlerini biraz zorlaştırıyor. Yaratık ise mezarlıktan çıkıp bedenine tekrar girebilmek için Alyda'nın peşine düşüyor. Alyda'yı takip eden ve karşısına kim gelirse öldüren yaratık polislerin de olaya karışmasıyla biraz olsun yavaşlıyor. Carter yaratığı öldürebilmek için üniversite kütüphanesinde bulunan Necronomicon' daki eksik sayfalara ulaşmaya çalışıyor. Kütüphanede de birçok kişinin ölümünün ardından Carter ve Alyda eksik sayfaları ele geçiriyorlar. Bu çabalarına rağmen kitaptaki sözler yaratığı yok etmeye yetmiyor. Yaratıktan kaçamayan Alyda yerde baygın halde yatarken yaratık, Alyda' nın bedenini ele geçirmeye çalışıyor. Tam bu esnada Carter yaratığın önüne bir sandalye tutarak yaratığın içine hapsolmasını sağlıyor. Alyda ise birden, yaşamadığı 300 yılın etkisine girip, yaşlanıyor ve ölüyor. Ä°zel konserleri İzel'in kariyerinin başlangıcından bu yana oluşan konserlerinden seçmelerden oluşan konser tablosu. İzel'in konserlerinden seçmeler: Mikoyan-Gureviç DIS DIS-200 veya MiG-5, ( - "uzun menzilli avcı eskortu"), Sovyetler Birliğinin II. Dünya Savaşında kullanmak istediği Mikoyan Gurevich Tasarım Bürosu'un bir prototip idi. Çift motorlu ve çift kuyruklu kombine uçaktan sadece iki adet üretildi. Keşif ve bombardıman için de düşünüldü ama bu asla hayata geçmedi. İlk örnek T dizayn ofisi tarafından Mikulin AM-37 motoru ile üretildi. İlk uçuşunu ekim 1941'de yaptı ve testler oldukça başarılı idi. İkinci örnek, IT, Shvetsov M-82F motoru ile ekim 1942'de tamamlandı ama ilk uçuşunu gerçekleştiremedn proje iptal edildi. Prototipin başarısına rağmen uçağın kapasite ve yeteneklerinin üretimde olan Petlyakov Pe-2 ile çok yakın olduğunu düşünüldüğü için proje iptal edildi. MiG-5 ismi bu uçak için rezerve edilmiş olsa da, üretime hiç geçilmediği için ismi DIS olarak kaldı. The Resurrected The Resurrected, H. P. Lovecraft tarafından kaleme alınmış Charles Dexter Ward Vakası adlı hikâyeden yola çıkan ve senaryosu Brent V. Friedman tarafından yazılıp 1992 yılında yönetilmiş bir korku filmidir. Film: Claire Ward (Jane Sibbett) eşinin kimya laboratuvarında yaptığı ilginç deneyler ve günler süren çalışmalardan şüphelenip, John Marsh (John Terry) adlı dedektifi eşini takibe alması ve gizlediği sırları öğrenmek için tutuyor. John Marsh, ekibiyle bu konu üzerinde çeşitli araştırmalar yapıyor ve Charles' ın şehirden uzakta bulunan yeni laboratuvarında etrafa yayılan ölü hayvan kokularından ve kullandığı kimyasal malzemelerden şüphelenildiği gerekçesiyle binayı araştırmak istiyor.Charles Dexter' ın (Chris Sarandon) yardımcısının engeliyle karşılaşan John, işlerin tuhaflaşmasından dolayı konuyla daha fazla ilgilenmeye başlıyor. Polisle birlikte laboratuvara yapılan baskında Charles ve yardımcısı tutuklanıyor. John, ekibinden bir görevli ve Charles' ın eşi ile binayı araştırmak için ziyaret ediyor. Buldukları gizli bir bölmeden binanın altına inip, büyük tünelleri ve çalışma alanlarını keşfediyorlar. Daha sonra buldukları bu yerin Charles' ın ailesinin nesillerdir kullandığı ve ölü insanları tekrar diriltmek için deneyler yaptığı bir yer olduğunu anlıyorlar. Karşılaştığı yaratıklarla ölüm kalım mücadelesine giren ekip binayı havaya uçurarak olayı bitirmeyi başarıyor. Akıl hastanesinde kalan Charles' ı ziyaret eden John, Charles' ın aslında kendisi olmadığını, yıllar önce yaşayan bir akrabasının Charles' ın bedenini kullandığını anlıyor. Filmin son sahnesinde John ölüleri dirilten karışımı Charles' ın kemikleri üzerine atıyor ve böylece canlandırma işlemini tersine gerçekleştirip Charles görünümündeki adamı yok ediyor. Drake Bell Jared Drake Bell (d. 27 Haziran 1986), Amerikalı oyuncu ve pop-rock'n roll şarkıcısı. Bell'in ismi sık sık birlikte; Amanda Bynes ile "The Amanda Show" ve "Drake & Josh" gibi yapımlarda yer aldığı gerçek hayattaki en iyi arkadaşı Josh Peck ile anılır. 90'ların sonunda ve 2000'lerin başında kariyerine çocuk oyuncu olarak başladıktan sonra, "The Amanda Show" ve büyük bir hayran kitlesi edindiği Drake & Josh'ta oynadı.Ve asıl başarısını bu dizide elde etti.İlk olarak çocukların vazgeçilmezi olan Drake Bell daha sonra gençlerinde yüreğini fethetti. Oyunculuğun yanında, Bell'in önemli bir müzik kariyeri var, ayrıca "Drake & Josh" 'ın " I Found a Way" adlı jenerik müziğini seslendirdi ve yazımına katkıda bulundu. 2005'te ilk albümünü yayınladı, "Telegraph". İkinci albümü, "It's Only Time", 2006'da Universal/Motown'la imzaladığı anlaşmadan sonra piyasaya çıktı. Drake Bell'in iki öz abisi, bir üvey kızkardeşi, anne tarafından bir üvey abisi ve baba tarafından iki üvey abisi vardır. Annesi Robin Dodson iki kez dünya şampiyonluğu kazanmış profesyonel bir bilardo oyuncusudur. Konak, Hakkâri Konak, (Asurca: Kocanis) Hakkâri ilinin merkez ilçesine bağlı bir köydür. Koçhanis Kilisesinin (Mar Şalita) bulunduğu Konak Köyü, Hakkâri merkeze 18 Km. uzaklıkta ve şehrin kuzey tarafında kalmaktadır. Doğu-batı yönünde uzanan ve içerisinde genişçe düzlüklerin ve kavaklıkların bulunduğu bir vadi içerisinde yer almaktadır. Bu Kilise, Hakkâri bölgesinde yaşayan Asur Nasturiler'in (Doğu Kilisesi) Patrikliğidir. Patriklerin aldığı "Mar Şemun" unvanlı din adamları burada yaşamaktaydı. Son Patrikliği Mar Benyamin Şimun XXI yapmıştır. Hakkâri iline 16 Km. uzaklıktadır. 1996 yılından beri köy meskûn değildir. Köye ulaşım, kuzeybatıdan Berçalan yaylası eteklerinden stabilize bir yol ile sağlanmaktadır. Sağlık Evi, Sağlık Ocağı, İlköğretim Okulu, PTT Şubesi, PTT acentesi, Su Şebekesi ve Kanalizasyon yoktur. Hoşgeldin (Gülistan Okan albümü) Gülistan Okan Gülistan Okan'ın 1982 yılında çıkardığı tek çiftli albümüdür. A Yüzü B Yüzü (*) DÃ¼zenleme: Esin Engin Ã–stersund Östersund (okunuş: [ˈœstəˌʂɵnː]), İsveç'in orta-kuzey kuşağında bulunan bir kenttir. Şehir, Jämtland bölgesindeki ormanlık arazilerde kuruludur. Kent aynı zamanda Jämtland ilinin de yönetim merkezidir. İsveç'in en büyük beşinci gölü olan Storsjön'ün doğu kıyılarında kurulu olan Östersund, Frösön adasının karşısında yer alır. Kent, bölgedeki en önemli yerleşim yeri olduğu gibi, bir ticaret ve sanayi merkezidir. Bunların yanında 21. yüzyıldaki kapanışından önce kent, İsveç'in en büyük garnizonlarından birine de ev sahibiydi. Yine kentteki Mittuniversitetet üniversitesinin kampüsünde 7,000 öğrenci bulunmaktadır. Kent barındırdığı 44,000'lik nüfusuyla ülkenin yirmi dördüncü, İskandinavya'nın kırk altıncı büyük yerleşimidir. Başta Norveç'e dahil olan kent, İsveç'in bu kent ve çevresinde üstünlük sağlama girişimleriyle ele geçirildi. Östersund, İsveç'te 18. yüzyılda kurulan ve kent konumuna alınan tek kenttir. Kentin kuruluş amacı, Jämtland bölgesinde yalnız kalan İsveçli nüfusu için yeni bir ticari merkez açmaktı. Uzun süre ticaretin gelişmesi için çalışılsa da, kent nüfusu uzun süre düşük seviyelerde kaldı. Ancak 19. yüzyılda gelen demiryolu hattı, şehri kısa sürede kalkındırdı ve nüfus ivmeyle artmaya başladı. Östersund, İskandinavya yarımadasının iç kesimlerdinde yer alıp, ulaşım hatlarıyla doğuda İsveç kenti Sundsvall ile, batıda Norveç kenti Trondheim ile doğrudan bağlıdır. Şehrin bulunduğu yer, gölün doğu kıyısındaki engebeli araziler olup, ayrıca İsveç'in ve Jämtland bölgesinin de ortasında yer alır. Kentin iklimi kuzey enlemlerinde yer almasına rağmen ılımandır. Yıl boyunca kimi zamanlarda kuzeyden ve kuzeybatıdan yerel kutup rüzgarları eser. Bunlar "nordvästan" ("kuzeybatılı") veya "kallvästan" ("soğuk-batılı") gibi isimler alırlar. Ancak yine de kent, aynı enlemdeki birçok yerden daha ılık kışlara sahiptir. Kent, yılda ortalama 654 saat güneş görür. Tüm Jämtland'da olduğu gibi, Östersund da küçük sanayinin ağırlıkta olduğu bir kenttir. Kentte üç yüzden fazla mağaza bulunmaktadır. Bu mağazaların en bilinenleri arasında H&M, Lindex ve WESC gibi giyim mağazaları, elliden fazla lokanta ve birçok kafe yer alır. Bunların yanında otomotiv mağazaları da kentte bulunmaktadır. Kentin bir ticaret kenti olarak tarihi, 11. yüzyıla kadar dayanır. Özellikle Gregorie Market, tarihi olarak kent ile özdeşleşmiş bir market olup her yıl mart ayında açılmaktaydı. Ancak 1914 yılında bu market kapatıldı. Ama yine de 1950'den itibaren bunu tekrar gündeme getiren halk, 1986'da yeniden marketine kavuştu. Bu mağazalar dışında kentte Solectron, Cybercom, Svenska Dagbladet, Volex, Husqvarna AB, Telia gibi büyük şirketlerin şubeleri de bulunmaktadır. Ayrıca Milko ve Inlandsbanan AB gibi süt ürünü firmalarının merkezleri bu kenttedir.. Kentin havaalanı olan Åre Östersund Havaalanı, merkezden 11 kilometre dışarıda yer alır. Bu havaalanı 2005 itibarıyla yıllık taşıdığı 390.000 yolcuyla, İsveç'in dokuzuncu büyük havaalanıdır. E14 karayolu hattı, İsveç'in Sundsvall kıyılarından başlayıp, Norveç'in Trondheim kentine gitmektedir. Bu karayolu da Östersund'dan geçmektedir. Kentteki Storsjön gölünde bir liman da bulunmaktadır. Ayrıca ülkenin doğu yakasından geçen bir demiryolu hattı da kentten geçmektedir. Son olarak şehirde düzenlenen düzenli otobüs seferleri mevcuttur. En İyi Yapım Tasarımı Akademi Ödülü En İyi Prodüksiyon Tasarımı Akademi Ödülü, 1928'den günümüze kadar verilen Akademi Ödülü'dür. Bu listede ödül kazanan filmin ardından aday olmuş diğer filmleri listelemektedir. Filmler üretim yılına göre sıralanmıştır; 2000 yılında Oskar kazanan bir film 1999 yılında filme alınmıştır. Bu ödül ilk olarak "'İç Dekorasyon" için verilmiştir. 1940'ta ödüller siyah-beyaz ve renkli filmler olmak üzere iki kısımda değerlendirilmiştir 1947'den başlayarak ödül Sanat Yönetimi - Set Dekorasyonu adı ile verilmiştir. 1957'de ödül tek ödül olarak verilmiştir. 1959 'da bu kategori tekrar ikiye ayrıldı: 1967'de bu kategorideki iki ödül tekrar tek ödül olarak birleştirilmiştir. Blues" Would Be King" Wiz" Jewel (şarkıcı) Jewel Kilcher bilinen adıyla Jewel, Amerikalı şarkıcı, söz yazarı, gitarist, aktris ve şairdir. 23 Mayıs 1974 yılında Payson, Utah'da doğmuştur. Kısa süre sonra Homer, Alaska'ya taşınmışlardır. Annesi Lenedra J. Carroll İrlanda asıllı , babası Alman-İsviçre asıllıdır. Ayrıca Q'Orianka Kilcher'inde kuzenidir. Gençliğini babasıyla beraber Homer'de geçirmiştir. Babasıyla beraber hayatlarını barlar ve meyhanelerde şarkı söyleyerek kazanmışlardır. Jewel gitar çalmayı "Interlochen Arts Academy" 'de öğrenmiştir. Şarkı sözü yazmaya on yedi yaşında başlamıştır. Jewel 7 Ağustos 2008'de Ty Murray ile 10 yıl birlikte yaşadıktan sonra, Bahamalar'da evlenmiştir. Çift Stephenville, Teksas'ta büyük bir araziye sahiptir ve orada yaşamaktadırlar. Calvi - Sainte-Catherine HavalimanÄ± Calvi - Sainte-Catherine Havalimanı (Fransızca:Aéroport de Calvi - Sainte-Catherine) (IATA:CLY, ICAO:LFKC) Fransa'nın Korsika Adası'ndaki Haute-Corse ilinin Calvi komünündedir. Havalimanı Calvi'nin 6 km. güneydoğusundadır. İkinci Çeçen Savaşı İkinci Çeçen Savaşı, 29 Eylül 1999 tarihinde Rus ordusunun Çeçenistan'a girmesiyle başlayan ve Nisan 2009'a kadar süren savaş. Rusya'nın Çeçenistan'a girme nedeni, Çeçenistan'daki Mashadov hükûmetinin Uluslararası İslami Barış Tugayı adlı örgütün Dağıstan'ı işgal etmeye başlayıp burada Radikal İslamcı bir yönetim kurmasını engellemekte başarısız olmasıydı. The Next Episode "The Next Episode", Amerikalı rapçi Dr. Dre'nin "2001" adlı ikinci stüdyo albümünden çıkan üçüncü teklisidir. Şarkıda Kurupt, Snoop Dogg ve Nate Dogg vokalleri de bulunmaktadır. Parçanın altyapısında David McCallum'un "The Edge" parçasından örnekler kullanıldı. "The Next Episode"un orijinali Snoop Dogg'un 1993 yılında çıkan "Doggystyle" albümünde "Tha Next Episode" adıyla yer aldı. Bu parçanın farklı bir ritmi ve sözleri vardı. Şarkı, ABD "Billboard" Hot 100 listesinde 23 numaraya yükseldi. "Chartfacts" verilerine göre şarkı, 2001 ve 2002 yılları arasında İngiltere'de 146.570 kopya sattı. Ayrıca, Dr. Dre'nin iTunes'da en çok indirilen ikinci şarkısı oldu. 2001 Grammy Ödülleri'nde "En İyi Rap Grup Performansı" kategorisinde ödüle aday gösterildi, ancak ödülü kazanamadı. Ödülü yine bir Dr. Dre şarkısı olan Eminem ile birlikte seslendirdiği "Forgot About Dre" parçası kazandı. Şarkı, 2012 yapımı "Project X" adlı filmde kullanıldı ve 28 Şubat 2012'de yayımlanan filmin soundtrack albümünde yer aldı. "The Next Episode"un video klibi Paul Hunter yönetmenliğinde çekildi. Xzibit, Hittman ve Warren G de video klipte rol aldılar. En İyi Sinematografi Akademi Ödülü En İyi Sinematografi Akademi Ödülü kategorisinde 1939'dan 1967'ye kadar, 1957 yılı istisna olmak üzere, siyah-beyaz ve renkli sinematografiler ayrı ödüllerle değerlendirilmiştir. Bu dönemden sonra bu kategoride ödül kazanan tek siyah-beyaz film "Schindler's List" (1993) olmuştur. Bu kategoride sessiz bir film için son Oskar'ı 1931'de "Tabu" ile Floyd Crosby almıştır. Hal Mohr 1935'teki "A Midsummer Night's Dream" adlı film ile Akademi Ödülleri tarihinde aday listesinde adı geçmeden ödül kazanan tek kişi olmuştur. Mohr ayrıca siyah-beyaz ve renkli sinematografi ödüllerinin ikisini de kazanan ilk kişi olmuştur. Fuat GÃ¶ztepe Fuat Göztepe(? - 1991, İzmir), Türk futbolcudur. İzmir futbolunun en önemli oyuncularından Göztepe tarihinin ilk efsane ismi Fuat Göztepe, döneminin diğer iki efsane adamı Vahap Özaltay ve Sait Altınordu gibi,takımına her şeyini veren ve karşılık olarak da soyadını kulübünden alan bir futbolcudur. Önceleri Altay'da oynamış fakat yerine Dominico isimli bir Rum'un oynatılmasını hazmedemeyerek 1931 yılında Göztepe'ye geçmiştir. O dönemde senede sadece bir veya iki kez yapılan millî maçlarda, tam 5 kez Türkiye millî futbol takımı formasını da giyer. Özaltay ve Altınordu ile beraber İzmir'den millî forma giymeyi başarmış üç futbolcudan biri olur. Nadir Londra, Muzaffer Koral ve Danyel Akbel yönetimleriyle çalışır. Yunanistan'ın Enosis takımının 4-3 mağlup edildiği maçta 4 golü de atarak destan yazar. Pozitif futbol anlayışı, zeka dolu çalımlan, topa hakimiyeti, sert voleleri ve temiz ahlakıyla kısa sürede gönüllerde taht kurar. "Fuat Göztepe" 1991'de vefat etmiştir. Adı, 1990-1991 yılı yönetimi ve yine o yılların belediye başkanlan Yüksel Çakmur ve Ahmet Sanşın'ın girişimleriyle "Güzelyalı Parkı"'na verilen Fuat Göztepe, küçük bir anıtla ölümsüzleştirilmiştir. James F. Calvert James Francis Calvert, (d. 8 Eylül 1920 – ö. 3 Haziran 2009) Amerika Birleşik Devletleri donanmasında hizmet etmiştir. Bu hizmeti sırasında, ABD'nin üçüncü nükleer denizaltısı ve Kuzey Kutbu'na ulaşan ikinci denizaltısı olan USS Skate'e komutanlık yapmıştır. 11 Ağustos 1958 tarihinde USS Skate, Kuzey Kutbu'nda ilk deniz yüzeyine çıkan denizaltı unvanını, James Francis Calvert emrindeyken elde etmiştir. Mesleğinin ileriki aşmasında Amerika Birleşik Devletleri Deniz Akademisi'de komutanlık yapmıştır. Akademi'nin 46. komutanı olmuştur. 8 Eylül 1920 tarihinde Cleveland'da doğmuş ve çocukluğunu orada geçirmiştir. Amerika Birleşik Devletleri Deniz Akademisi'ne kabul olana kadar iki sene Oberlin Koleji'ne gitmiştir. Hızlandırılmış akademik program sayesinde Akademi'deki çalışmalarını üç senede bitirip mezun olmuştur (16 Haziran 1942). Kestanelik, Ã‡atalca Kestanelik. İstanbul'un Çatalca ilçesine bağlı bir mahalledir. Kesin kuruluş tarihi bilinmeyen mahallede 2150 kişi yaşamaktadır. Cumhuriyetten önce Rum azınlığın yerleşim yeri olarak kullanılmıştır. 1924 yılında Yunanistan ile yapılan mübadele gereği Selanik ve çevresinden getirilen insanlardan oluşmaktadır. Rumlar zamanında "Kestana" olarak adlandırılan mahallenin ismi "Kestanelik" olarak değiştirilmiştir. Bu ismin, mahallenin etrafında bulunan kestane ağaçlarından dolayı verildiği zannedilmektedir. 1965 yılında İstanbul’un pilot köyü seçilmiştir. Kestanelik, Yıldız Dağları'nın güneydoğu uzantısında bulunan Bağlar Tepesi'nin doğu yamacına kurulmuştur. Mahallenin mülki sınırları içinde bulunan arazi peneplen bir yapıya sahip olmakla birlikte ovalık toprakları da çoktur. Doğusunda Örcünlü, batısında Oklalı, güneyinde İzzettin, kuzeyinde Çanakça mahalleleri bulunmaktadır. Çatalca'ya 13 km, İstanbul'a 60 km uzaklıktadır. Halkın %50'si geçimini ticari etkinliklerden, %20'si fabrikadan. %10'u ise çiftçilik yaparak sağlar. Fas-Türkiye ilişkileri Fas-Türkiye ilişkileri, Türkiye'nin Fas'la 1956 yılından bu yana sürdürdüğü uluslararası politikaları içerir. Fas Krallığı'nın Ankara'da ve Türkiye'nin de Rabat'ta elçilikleri bulunur. Her iki ülke de Akdeniz İçin Birlik projesinin tam üyesidir. Fas, Türkiye'den birçok ürün ithal eder. Uluslararası alanda Türkiye, Fas'a yardım etmektedir ve Fas'a destek de bulunmaktadır. ZÃ¼beyir Beye Zübeyir Beye (Arapça : زبير بية) (d. 15 Mayıs 1971, M'saken) Tunuslu eski futbolcudur. Futbola on yaşında memleketinin takımı CS Msaken'de başladı. Profesyonel futbola ise 1991'de 20 yaşında Tunus takımı Etoile du Sahel'de başladı. Buradaki performansıyla millî takımın değişmez oyuncularından olsa da uzun süre takımla beraber bir başarı yaşayamadı. 1995'te Afrika'nın en önemli üçüncü kupası CAF Kupası'nı kazandılar. 1996'da ise Tunus Kupası'nı kazandılar. 1996-97 sezonu Baya'nın parladığı sezon oldu. Önce, ulusal kupayı kazandıkları için Arap ülkeleri takımlarının oynadığı Arap Kupa Galipleri Kupası'na katıldı. Bir başka Tunus takımı olan Club Africain'a finalde, uzatmalarda 1-0 yenilerek elendiler. Ancak Afrika Kupa Galipleri Kupası'nı kazandılar. Ayrıca sezon sonunda Tunus Ligi'ni de kazandılar. Performansıyla dikkat çeken Baya, Bundesliga ekibi SC Freiburg tarafından 2 Tunuslu arkadaşı ile birlikte transfer edildi. 4 sezon takımda forma giyen Baya, takımın düzenli forma giyen bir futbolcusu oldu. 114 maça çıkan Baya 21 de gol attı. 2001-02 sezonunda Alman teknik adam Christoph Daum, Beşiktaş'a gelirken onu da yanında getirdi, ancak Beşiktaş'ta başarılı olamadı. 2002 Dünya Kupası sonrası, Katar takımı Al-Arabi SC'de forma giydi. 2003 yılının başında eski takımı Etoile du Sahel'e geri döndü. Lig bazında başarı sağlayamasalar da Afrika kupalarında çok başarılı oldular. 2003'te son kez düzenlenen Kupa Galipleri Kupası'nda şampiyonluk gördü. Bu sayede katıldıkları Süper Kupa'da ikinci oldular. 2004 CAF Şampiyonlar Ligi'nde finale kaldılar, ancak penaltılarla yenildiler. Baya ise gruplarda bir gol kaydetti. Sonraki sene de Şampiyonlar Ligi ikincisi oldular. Baya yine bir gol kaydetti. 2005-06'da futbola başladığı CS Msaken takımı ile ikinci ligde bir sezon forma giyerek futbolu bıraktı. 18 Temmuz 2007'de düzenlenen "Mandela için 90 Dakika" adlı maçta Afrika karmasında Tunus'u temsil eden tek oyuncu oldu ve Samuel Eto'o, Daniel Amokachi, Abedi Pele, George Weah gibi ünlü isimlerle forma giydi. Şu anda Jawhara FM , Tunisia 7 , MBC , ART ve Al Jazeera Children gibi medya kanallarında danışmanlık yapmaktadır. 4 Eylül 1994'te ilk kez Tunus millî futbol takımının formasını Gine-Bissau karşısında giydi ve aynı maçta ilk golünü de kaydetti. Takım ile 1996 Yaz Olimpiyatlarına katıldı ve 3 grup maçında da forma giydi. Ayrıca 1998 FIFA Dünya Kupası ve 2002 FIFA Dünya Kupası'na, 1996, 1998, 2000 ve 2002 Afrika Uluslar Kupası'na katıldı. 2002'de millî takımı bırakan Baya, 81 maçta 18 gol kaydetti. 16 Ağustos 2000'de Fransa millî takımına karşı FIFA Karması formasını giydi. 1996 Afrika Uluslar Kupası ikinciliği sırasında 2 gol attı. 1998'de ise çeyrek finalde penaltılarla elenirken, bir penaltı atışını değerlendiremedi. 2000'de 4. olurken gol kaydedemedi. 2002'de ise gruptan çıkamazlarken, Baya yine gol bulamadı. Dünya Kupaları'nda ise 1998'de 2'si ilk 11 olmak üzere 3 grup maçında da oynadı. 2002'de 3 grup maçında da yedekten oyuna girdi. Özel idari bölge Özel idarî bölge (Çince: 特別行政區 / 特别行政区; ', Kantonca: ; İngilizce: "Special Administrative Region"; Portekizce: '), Çin'in idarî bölüm türlerinden birisidir. Günümüzde iki tane özel idarî bölge vardır: Hong Kong ve Makao; her ikisi hükûmet başkanı olarak kendi baş yönetmenlerine (""Chief Executive"") sahiptir. Özel idarî bölgeler, Çin anayasasınin 31. maddesinin temeline göre yönetilir. Bu madde, Çin Ulusal Halk Meclisi'ne özel idarî bölge kurma ve buna kendi anayasası, büyük oranda özerklik ve kendi siyasî ve ekonomik sistemlerini verme yeteneklerini vermektedir. Özel idarî bölgelerin takip ettikleri "Tek ülke, iki sistem" prensibi Deng Xiaoping tarafından izah edildi. Hong Konglulara verdiği bir beyanatta bu prensibi ortaya çıkarttı. Bu bağlamda "bir ülke" Çin Halk Cumhuriyeti'ye simgeleştirir, ve özel idarî bölgeler, Çin Halk Cumhuriyeti egemenliği altında olan yerel hükûmetler olarak sayılırlar. Oturma Yatak OdasÄ± Oturma Yatak Odası 1969 Birleşik Krallık yapımı kara komedi tarzında bir bilim kurgu filmidir. Özgün adı The Bed Sitting Room olan film Türkiye'de şifreli TV kanallarında gösterilmişti. İrlanda asıllı İngiliz komedyen ve yazar Spike Milligan ile İngiliz oyun yazarı John Antrobus'un birlikte yazdıkları ve 1963'ten itibaren Londra sahnelerinde sergilenen aynı adlı satirik oyundan Charles Wood tarafından sinemaya uyarlanan filmin senaryosunu John Antrobus yazmıştır. Filmin yönetmeni ise filmlerinin çoğunu İngiltere'de yapmış olan Amerikalı sinemacı Richard Lester'dır. Lester en çok The Beatles topluluğuyla birlikte çektiği filmler ve Superman filmleriyle hatırlanır. Lester, Oscar Lewenstein'la birlikte filmin yapımcılığını da üstlenmiştir. Filmin başlıca rollerinde Rita Tushingham, Ralph Richardson, Peter Cook, Harry Secombe, Dudley Moore, Michael Hordern, Roy Kinnear, Marty Feldman, Arthur Lowe ve bir de Milligan'ın kendisi rol almışlardı. Filmin özgün müzikleri Ken Thorne'a aittir. Pörtlek gözleriyle ünlü, İngiliz aktör Marty Feldman'ın sinemadaki ilk filmidir. Bu film tek cümleyle "Amerikalıların Dr. Strangelove filmine İngilizlerin cevabı" şeklinde özetlenebilir. (Aslında "Dr. Strangelove" da bir İngiliz yapımı olmakla birlikte yönetmeni (Stanley Kubrick) ve oyuncularıyla tipik bir Amerikan filmi olarak görülmektedir) Nükleer silahların kullanılmış olduğu 3. Dünya Savaşı'nın üç yıl kadar sonrasında her şeyin yıkıma uğradığı İngiltere'de bir avuç tuhaf karakterin yıkıntılar arasında sanki hiçbir şey olmamış gibi gündelik yaşamlarını sürdürme çabalarının anlatıldığı bu "felaket sonrası" sürrealist komedi filmi gişede başarısızlığa uğramıştı. Bu film, Monty Python İngiliz komedi grubunun 1969-1974 yılları arasından BBC için çekeceği "Monty Python's Flying Circus" adlı dizinin bir ön habercisi gibidir. Sinema eleştirmeni Roger Ebert'e göre Monty Python bu diziyi yapmamış olsaydı bile Richard Lester onu mutlaka bir şekilde yapacaktı. İlk gösteriminin yapıldığı Berlin Uluslararası Film Festivali'nde Altın Ayı ödülüne aday gösterilen filme aynı festivalde "Gandi Ödülü" verildi. Ayrıca Richard Lester 'Avoriaz Fantastik Film Festival'inde "jüri özel ödülü" nü aldı. "Bed-sitting room" (veya "bedsit ") İngiltere'de ve İrlanda'da oldukça yaygın bulunan ve ancak tek yatağın sığabildiği, banyo ve tuvaletlerin ortak kullanıldığı kiralık odalara verilen addır ve popüler kültürde oldukça geniş bir yer tutarlar."Bed-sitting room"'un Türkçedeki karşılığı "bekâr odası" olabilir. Bu gerçeküstü filmde nükleer felaket sonrasında yaşanan tuhaflıklardan biri de filmin karakterlerinin bir süre sonra radyasyonun etkisiyle mutasyona uğrayarak teker teker çeşitli nesnelere dönüşmeye başlamalarıdır. Karakterler papağana, dolaba vb dönüşürlerken birisi de söz konusu bu odalardan ("Oturma Yatak Odası, Bed-sitting room") birine dönüşür. Fİlmin adı buradan gelmektedir. Filmin hemen başında öğrendiğimize göre üç yıl önce bir nükleer savaş olmuş ve uygarlık sona ermiştir. Film bu felaketin tamamen harabeye çevirdiği İngiltere'de geçer. Bir grup tuhaf karakter yıkıntıların arasında eski uygarlıklarından arta kalmış kırık dökük eşyaları ve araç gereçleriyle sanki hiçbir şey olmamış gibi gündelik yaşamlarını sürdürmeye çalışırlar. Her taraf tuğla ve kül yığınları, çanak çömlek kırıklarından oluşmuş tepecikler, hatta eski ayakkabılar ve takma dişlerin oluşturduğu minik dağlarla doludur. Duvarları olmayan (ama kapılarını açarak girdikleri) yıkıntı evler, çamur akan dereler gerçeküstü manzarayı tamamlayan ögelerdir. Televizyon yayını yoktur ama evlere BBC servisi yapılmaktadır, yani eve gelen üstü başı dökük BBC spikeri evdeki boş televizyon çerçevesinin arkasına geçerek ev sahibine haberleri okur. Metroda sürekli hareket halindeki trende 17 aylık (!) hamile bir genç kız yaşlı anne babasıyla yaşar, diğer vagonlarda da başkaları yaşamaktadır, metronun elektriği bisikletlere bağlı jeneratörlerden sağlanır vb. Farsname Farsname, 12. yüzyılda (1107 ya da 1116 İranlı İbn Balkhi tarafından Büyük Selçuklular döneminmde Farsça kaleme alınan coğrafya içerikli eserdir. Birden çok bölümden oluşan eserde çeşitli bilgiler yer almaktadır. Fars bölgesinin ekonomisi, coğrafyası, tanıtımı, Müslümanlar tarafından fethi gibi tarihî bilgiler kitapta yer almaktadır. Farsname, Büyük Selçuklu Sultam Melikşah'ın oğlu Sultan Muhammed Tapar'a ithaf edilmiştir. Eserin girişinin büyük bir kısmı -iki sayfaya yakın- sultana övgülerle doludur. Bu övgülerden hemen sonra da eserini Sultan Muhammed Tapar'ın isteği üzerine yazdığım söylemektedir. İbn Balkhi'nin Farsname'si ilk kez "Le Strange" tarafından bilim dünyasına tanıtıldı ve coğrafya ile ilgili kısmı İngilizce'ye tercüme edilerek "Journal of the Royal Asiatic Society" dergisinde "Description of the Province of Fars, in Persia, at the beginning of the twelfth century A.D." başlığı ile 1912 yılında 1-30, 311-339, 865-889 sayfalarında neşredildi. Hauptamt SS-Gericht Hauptamt SS-Gericht (anlam: "SS Mahkeme Baş Dairesi"), Nazi Almanyası'nda SS örgütünün bütün yasal ve hukuki işerini yürüten bölümüydü. İşleri gereği bünyesinde çok sayıda avukat, hakim ve savcı bulundurmaktaydı. Ruth Rendell Ruth Rendell (d. 17 Şubat 1930 ; ö. 2 Mayıs 2015), İngiliz yazar. 17 Şubat 1930 doğumlu Ruth Rendell, polisiye ve gerilim türünde eserler yazmıştır. Bu türün tüm dünyaca kabul edilmiş en ünlü yazarlarındandır. Bazı romanlarını "Barbara Vine" adını kullanarak yazmıştır. Kendisinin yazmış olduğu hikâyelerden alınan "Ruth Rendell Hikayeleri" adlı Tv dizisi çekilmiştir. 7 Ocak 2015 tarihinde felç geçiren Rendell 2 Mayıs 2015 tarihinde hayatını kaybetti. MC Hammer Stanley Kirk Burrell (d. 30 Mart 1962), en iyi bilindiği sahne adlarıyla MC Hammer, Hammer veya Hammertime, Amerikalı rap müzik sanatçısı, sunucu ve dansçıdır. 80Lerin sonundan 90ların ortalarına kadar en parlak dönemini yaşamıştır. Gösterişli dans teknikleri, hit şarkıları ve Hammer pantolon markasıyla tanınır. Hammer 1990'ların sonun hatip oldu. Aynı zamanda bir sunucu, dans jürisi, plak şirketinin CEO'su ve bir dans sitesinin yaratıcılarındandır. Halen konserlerde performans göstermekte olan Hammer, kendi reality show programının baş yapımcılığını da yapmaktadır. Pop kültürünün efsanevi bir ikonu olarak, Hammer pop-rapin yaratıcısı olarak kabul edildi. Ancak 80lerin sonundaki başarısıyla rap müziğin çehresini de değiştirdiği için çoğu tarafından yok satmış bir rapçi olarak da görülür. Yine de, BET Hammer'ı “Tüm zamanların en iyi dansçıları” listesinde 7 numaraya koymuştur. Yetenek konusu her ne kadar tartışmaya açık olsa da, "Vibe Presents The Best Rapper Ever Tournament" ilk turda Hammer'ı tüm zamanların en favori 17.si seçti. Aslen Oaklandlı olan Hammer, şu anda Tracy, California'da 23 yaşındaki eşi Stephanie, yeğeni Jamaris, üç oğlu ve iki kızıyla yaşamaktadır. Kariyeri boyunca kendi plak şirketi Oaktown Records'u işletmiştir. SS Personalhauptamt SS Personalhauptamt (kısaca: SS-PHA, anlam: Personel Baş Dairesi), Nazi Almanyası'nda SS örgütüne mensup bütün er, subay ya da komutanların kişisel bilgilerini ve soyağacı kayıtlarının yapıldığı departmandır. SS-FÃ¼hrungshauptamt SS-Führungshauptamt (kısaca: SS-FHA, anlam: "SS Yönetim Baş Dairesi"), Waffen-SS birliğinin cephane, silah ve araçlarını temin edip düzenlemekten sorumluydular. Bunun yanına eğitim, ücretler, ulaşım, yer bilimleri, savaş arşivleri ve tibbi yardımlarda bulunuyorlardı. SS-Wirtschafts-Verwaltungshauptamt SS-Wirtschafts-Verwaltungshauptamt veya WVHA (aynı zamanda SS-WVHA, anlam: SS İktisat-İdarî Baş Dairesi), Yiyecek, üniforma ve teçhizat temini ile ilgileniyorlardı. Bunun yanında ekonomi ile ilgili departmanlara da sahiplerdi. Nazi toplama kamplarındaki SS-Totenkopfverbände'nin ihtiyaçlarından da sorumluydular. Totenkopf Totenkopf ÅŸu anlamlara gelebilir: Delorean DeLorean Motor Company (DMC), Amerikalı mühendis ve eski GM yöneticisi John DeLorean tarafından 1975 yılında Detroit'te kurulmuş otomobil üreticisi şirket. 1982 yılında iflas ettiğinde sahibi John DeLorean hakkında çeşitli uyuşturucu satışı suçlamaları bulunuyordu, sonradan bu suçlamaların gerçekdışı olduğu ortaya çıkarılmıştır. DMC 7 yıllık ömründe sadece bir modelden yaklaşık 9000 adet üretebilmiştir. DMC-12 adı verilen bu model modifiyeli şekliyle Geleceğe Dönüş üçlemesinde Dr. Emmett Brown'un sahip olduğu "zaman makinesi" olarak ünlenmiştir. DMC-12'nin 4 kapılı versiyonu da üretim planı içerisindeydi fakat hayata geçirilemedi. Tasarımcısı Giorgetto Giugiaro olan otomobilin ilk prototipi 1976 yılında ortaya çıkmış, 1981-82 yıllarında Kuzey İrlanda'da Amerikan piyasası için üretilmiştir. Gull-wing kapıları ve çelik rengiyle dikkat çeken arkadan itişli araç, 2.9 litre 6 silindirli PRV (Peugeot Renault Volvo) motoruyla 140 beygir güç üretebiliyordu fakat ABD emisyon yasaları nedeniyle katalitik konvertör eklenmesiyle gücü 130 beygire düşmüştür. Böylelikle orijinalinde 8.8 saniye olarak hesaplanan 0-60 mil (0–96 km) hızlanma süreci de değişmiştir. 9000 adet üretilen bu arabadan tahminen 6500 adeti hala kullanılmaktadır. Ahnenerbe Ahnenerbe ("Geniş yazılışı" Forschungs- und Lehrgemeinschaft das Ahnenerbe e.V.) ("Anlamı": Irksal Miras Araştırma ve Eğitim Cemiyeti), Nazi Almanyası'nda nasyonal sosyalizm ile birlikte, spiritüel, eski Nordik Germen inanışlarını araştıran, Parapsikoloji ile ilgilenen ve Nazi Partisini oldukça etkileyen medyumlardan oluşan gizli örgüt. Bazı Nazi ırk teorilerine göre Ari ırkın kaynağı, İzlanda ve Grönland arasında batmış Atlantis kıtasındaydı fakat Karl Haushofer bu kaynağın merkezi olarak Tibet'i görüyordu ve bu konuda, Tibet'e de çeşitli ekspedisyonlar yapmış olan İsveçli araştırmacı ve nazi sempatizanı Sven Hedin'in desteği arkasındaydı. Hedin Adolf Hitler tarafından çok tutulan bir isimdi. Öyle ki kendisi 1936 Berlin Yaz Olimpiyatları açılışı için Almanya'ya davet edilmişti. Sonuçta Tibet merkezli ari ırk araştırması için Ahnenerbe ekibi yola çıkmayı başardı. 1938 yılında gerçekleşen araştırma kurulunun başında Alman bir biyoloji uzmanı ve avcı, Ernst Schäfer bulunuyordu. Kuzey ırklarının kökeninin Tibet'te olduğuna inanan Antropoloji uzmanı Bruno Beger'de ekipteydi ve araştırma gezisi boyunca 300 kadar kafatasını inceleyip Tibet ve Sikkim insanları ile ilgili teknik bilgiler toplamak onun göreviydi. Schäfer Tibet halkının ve Moğol ırkının Avrupa ırklarına dönüşümünün ara noktasını oluşturduğuna inanmıştı. ayrıca Tibet aristokrasisinin Avrupa'ya örnek olabilecek düzeyde olduğunu rapor ediyor, savaş bitip Üçüncü Reich dünyayı ele geçirdiğinde bölgenin liderliğini Tibetlilerin yapabileceğini düşünüyordu. Ahnenerbe'nin en fantastik olayı bu Tibet gezisiydi. II. Dünya Savaşı bitip de Nazi Almanyası savaşı kaybettiğinde, Ahnenerbe'nin başı Dr. Wolfram Sievers idama mahkûm edildi. Ahnenerbe'den bu cezaya çarptırılan başka bir isim olmadı, genellikle birkaç yıllık hapis cezası görenler oldu. Sievers'in bu cezayı almasındaki en büyük etken, savaş sırasında Ahnenerbe'nin birçok deney için toplama kamplarındaki insanları kullanması ve birçok insanın bu deneyler sırasında hayatlarını kaybetmesiydi. Görgü, Varto Görgü, Muş ilinin Varto ilçesine bağlı bir köydür. Köyün eski adı 1928 yılı kayıtlarında Kurçik olup, Kurmanci'de "qûrçik" sözcüğü "taş yığını" anlamına gelmektedir. Daha önce Hınıs'a bağlı iken sonradan Varto'ya bağlanmıştır. Köy, Muş il merkezine 68 km, Varto ilçe merkezine 20 km uzaklıktadır. 1850 Uzlaşması 1850 uzlaşması ABD tarihinde seri halinde kabul edilmiş 5 beyannamedir. Uzlaşmanın amacı Meksika-Amerika Savaşı sırasında Birlikten ayrılmaya eğilimli bölgeleri birlikte tutmaktı. Uzlaşma ile kuzey ve güney arasındaki kölelik sorununun da çözümü amaçlanmıştı. Bu uzlaşma 1861'de başlayacak olan ABD İç Savaşı'nı bir süre erteledi ama tamamen engelleyemedi. Uzlaşma şu maddelerden oluşmaktadır: STS-125 STS-125, veya HST-SM4 (Hubble Uzay Teleskopu Servis Görevi 4) Hubble Uzay Teleskopuna yapılan beşinci ve en son uzay mekiği servis gezisiydi. Fırlatılış 11 Mayıs 2009'da gerçekleşti. Dünyaya dönüş yaklaşık on üç gün süren seferden sonra 24 Mayıs saat 11:39'da gerçekleşti. Birinci Efes Konsili Birinci Efes Konsülü, 431 yılında Efes Meryem Ana kilisesinde, İstanbul Patriği Nestorius'un tartışmalı öğretileri yüzünden toplanmıştır. İskenderiye Patriği Cyril, Nestorius'u sapkınla suçlayarak Papa I. Celestine'e başvurmuştur. Papa da aynı fikirde olup, Cyril'e Nestorius'un fikrini değiştirmesi için çalışmasını yoksa aforoz edileceğini bildirmesi için yetki vermiştir. Çağrı gelmeden önce, Nestorius İmparator II. Theodosius'u kendisinin karşı görüşlerini tartışabileceği genel bir konsil toplaması için ikna etmiştir. Konsil'de yaklaşık 250 piskopos bulunmuştur. Konferans, karşılıklı meydan okuma ve birbirini suçlama atmosferinde geçmiştir. Doğu ve Batı Ortodoksları, Roma Katolikleri ile birçok diğer batı hristiyanlarının 3. ekümenik konsülü olarak kabul edilir. Diğer taraftan, Efes, Doğu Kilisesi (İngilizce: Church of the Orient) tarafından reddedilmiştir. Nestorius, İsa'ya 30 yaşındayken Kelam'ın indiğini, ancak o zamandan sonra İnsan ve Tanrı karakterlerini taşıdığını, Meryem'in, Tanrı olan İsa'nın değil, insan olan İsa'nın annesi olduğunu söylemiş ve dolayısıyla da, Meryem'e "Tanrı'nın annesi" (Theotokos) denmesine karşı çıkmış ve Tanrı'nın doğrulamayacağını, doğurulmadığını belirtmiştir. Nestorius'a göre İsa'nın insani kimliği ile tanrısal kimliği birbirinden ayrıdır; bu nedenle Nestorius öğretisi bazı kaynaklarda diofizit ("iki tabiatçı") olarak adlandırılır. Bu görüşe göre çarmıha gerilirken tanrısal tabiat İsa'dan ayrılmış, sadece insan olan İsa acı çekmiş, çektiği acılar Tanrı olan İsa'ya dokunmamıştır. Sekiz kanun (canon) onaylanmıştır: AnarÅŸist hukuk Anarşist hukuk, anarşist bir toplumda gerekli olabilecek olan karar verme ve uygulama ile ilgili normlardan oluşan teorik bir yapıdır. Bugün hukuk tanımının yapılmasında anlaşmazlıklar olsa da yaygın kabul hukukun varlığı konusunda bir "devlet zoru"nu kabul eder. Otoriteyi reddeden anarşizm'in hukuk anlayışı da bir dizi tartışmalara neden olmuştur. Hukuk kavramı, bir takım bireysel ve kolektif davranış normlarının gerekli olup olmadığı ve nasıl olması gerektiği, yine karar verme ve uygulama süreçlerinin gerekli olup olmadığı gibi konularda anarşist teorinin değişik eğilimleri arasında çok sayıda tartışmaya yol açmıştır. Birçok anarşist, anarşist hukuku doğal hukuk'a benzer şekilde anlasa da, bazıları bunu sonradan ilave edilmiş bir unsur kabul eder. 200 yıllık gelişim sürecinde anarşizm büyümüş ve çeşitli düşünce okulları oluşmuştur. Bu okullar "anarşist hukuk" kavramını farklı şekillerde üretmiş ve tartışmış veya pratikte Peoples' Global Action ve Indymedia gibi kuruluşlarda pratikleri yapılmıştır. En İyi Özgün Müzik Akademi Ödülü En İyi Film Müziği Akademi Ödülü 1934 yılından beri dağıtılmaktadır. Dört besteci art arda bu dalda Oscar kazanmıştır: Aşağıdaki liste en az bir kez ödül kazanıp birden çok kez aday gösterilen bestecileri sıralamaktadır. Besteciler kazandıkları ödül sayısına göre listelenmiştir ve parantez içindeki değerler kazanılan adaylık sayısını belirtmektedir. Aşağıdaki besteciler bu dalda birden çok bu dalda aday gösterilmelerine karşın ödül kazanamamışlardır. Parantez içindeki değerler adaylık saytsını belirtmektedir. Vefat EtmiÅŸ Olanlar: YaÅŸayanlar: Best Original Score En İyi Ses Kurgusu Akademi Ödülü Bellirli yıllar süresince bu kategoride verilen en yüksek ödül Oscar olmayıp "Özel Başarı Ödülü" olmuştur. Akademi kuralları bir Akademi Ödülü verilebilmesi için o kategoride belirli sayıda aday bulunmasını gerektirdiğinden yeterli sayıda nitelikli aday olmaması durumunda Osca yerine Özel Başarı Ödülü verilmektedir. Bu listede En İyi Ses Efekti (1963–1967, 1975), Ses Efekt Kurgusu (1977, 1981–1999) ve Ses Kurgusu (1979, 2000–günümüz) alanında Akademi Ödülü ve adaylığı kazanmış filmler sıralanmaktadır. En İyi Ses Miksajı alanındaki liste için En İyi Ses Miksajı Akademi Ödüllerine bakınız. En İyi Ses Miksajı Akademi Ödülü En İyi Ses Miksajı Akademi Ödülü en hoş ve ahenkli ses miksajı veya kaydını belirleyen ödüldür ve kazanan filmde miksajı yapan kişiye verilir. Bu ödülü En İyi Ses Kurgusu Akademi Ödülü ile karşılaştırabilirsiniz. Aşağıdaki listede bu kategoride ödül ve adaylık kazananlar yıllara göre sıralanmaktadır. Felipe Melo Felipe Melo de Carvalho (d. 26 Haziran 1983, Volta Redonda), Brezilyalı futbolcudur. Şu anda Brezilya ekibi Palmeiras'ta forma giymektedir. 26 Haziran 1983 tarihinde Brezilya'nın Volta Redonda kentinde dünyaya gelen Felipe Melo, futbol eğitimini altyapıda doğduğu şehrin en önemli takımı olarak bilinen Volta Redonda Futebol Clube yerine ülkenin en büyük futbol takımlarından birisi olan Flamengo'da aldı. Altyapısında yetiştiği kırmızı-siyahlı takımda 2001 yılında A takıma yükselme başarısı gösteren Felipe Melo, genç yaşı nedeniyle pek fazla forma şansı bulamadı. Zaman zaman B takımın yolunu tutan defansif ve merkezi orta saha oyuncusu altyapısında yetiştiği kulüpte 3 yıl boyunca forma giydi. Profesyonel kariyerine ülkesinin en köklü futbol takımlarından olan Flamengo’da başlayan Melo, 1895 yılının Kasım ayında kurulan ve Brezilya’da 35 milyondan fazla taraftara sahip olduğu bilinen kırmızı-siyahlı kulüpte gösterdiği olağanüstü performans ile henüz 18 yaşında takımın önemli bir parçası olmayı başardı. Flamengo'da defansif bir rol oynayan Felipe Melo, dönemin en önemli orta saha oyuncularından Leonardo ve Juninho Paulista ile birlikte görev yaptı ve takım savunmasına çok önemli katkıda bulundu. Gösterdiği müthiş performans ile dikkat çeken Felipe Melo, 3 yıllık süreç içerisinde sadece 24 maçta forma şansı bulabilen Melo, 3 kez fileleri havalandırabildi. Bu 24 maçın üç tanesine 2001 yılında çıkan Felipe, bu süreçte bir de gol attı. 2002 yılında ise 21 maça çıkan Melo, 2 gol attı ve takımın önemli bir parçası olduğunu bu sezonda gösterdi. 2003 yılının ise başında sadece 2 maça çıkabilen Melo, 2003 yılında ülkenin Cruzeiro takımına transfer oldu. 2003 yılında kadrosunda Alex de Souza ve Mert Nobre gibi oyuncular bulunduran Cruzeiro ile 1 yıllık sözleşme imzaladı. O sezon boyunca mükemmel bir çıkış yapan Cruzeiro takımının defansif anlamda en önemli oyuncusu olan Melo, bu takımda dönemin takım kaptanı ve Fenerbahçe'nin efsane futbolcularından Alex de Souza ile birlikte takıma en çok katkı yapan isimlerden oldu. Genç yaşına rağmen neredeyse her maçta oynadı ve takımının 37 sene sonra aldığı şampiyonlukta büyük pay sahibi oldu. Cruzeiro o sene 100 puan toplayıp 102 gol atarak en yakın rakibi Santos’un 13 puan önünde bitirdi. Melo ise Cruzeiro forması altında 31 maçta forma giydi ve 3 kez ağları havalandırdı. Ayrıca o sezon Campeonato Mineiro ve Copa do Brasil'i de kazanan takımda yer aldı. 2004 yılında Porto Alegre takımlarından Grêmio’ya transfer olan Felipe Melo, burada bir dönem Galatasaray forması giyen Fábio Pinto ve Christian ile de takım arkadaşlığı yaptı. Yirmi dört takımlı ligin son sırasında yer alan Grêmio’nun alt lige düşmesini engelleyemedi ve taraftarlar tarafından takımın başarısızlığının baş mimarı ilan edildi. O sezon Gremio forması atında 19 maçta forma giyen Melo, 3 kez ağları havalandırdı. Felipe Melo, Grêmio'nun küme düşmesinden sonra 2005 yılının Ocak ayında bonservissiz olarak İspanya'nın yolunu tutan Brezilyalı oyuncunun yeni takımı Real Mallorca oldu. Arjantinli çalıştırıcısı Héctor Cúper'in dikkatini çekmesi sonucu bu takıma transfer olan Melo, Cuper'in takımında takımında altı ay kaldı. Melo bu süre içerisinde iki maçta forma giydi. 2004-05 sezonunda FC Barcelona deplasmanında 60.dakikada oyuna giren Felipe Melo böylece Avrupa futboluna merhaba demiş oldu ve bu maçta birçok pozisyonda yaptığı müdahalelerle dikkat çekerek göz doldursa da takımının 2-1 mağlup olmasına engel olamadı. Yine aynı sezonun 27.haftasında Iberostar Estadio çimlerine Real Sociedad karşısında ilk 11'de çıkan Felipe Melo'nun ülkesinin dışındaki macerası resmen başlamış oldu. Real Mallorca forması altında ilk sezonunda devre arasından itibaren iki maçta forma giyebilen Melo sezonu tüm turnuvalarda altı maç ile tamamladı. Melo, sezon sonunda yaklaşık 2 milyon euroluk bonservis bedeli karşılığında Racing de Santander'e transfer oldu. Avrupa kariyerinin ilk maçına FC Barcelona karşısında çıkan Felipe, maçın en iyi oyuncularından oldu. Daha fazla forma şansı bulabileceği bir takıma transfer olan Felipe Melo, yeni takımıyla ilk maçına ligin ilk haftasında Sevilla FC karşısında çıktı ve Stéphane Dalmat, Victor Vitolo gibi oyuncularla orta sahada 90 dakika sahada kaldı. Melo, Manolo Preciado yönetiminde ilk sezonunda istediği süreleri bulmaya başladı. 26'sı ilk 11'de olmak üzere toplamda 33 maçta forma giyen Felipe Melo, her geçen gün uyum sürecini atlatıyor ve Santander takımına fayda sağlamaya başlıyordu. Ligin 17.haftasında kadrosunda Robinho, Ronaldo, Roberto Carlos, David Beckham, Zinedine Zidane gibi yıldızları bulunduran Real Madrid karşısında deplasmanda 27.dakikada ağları havalandıran Felipe Melo böylece ülkesi dışında ilk golünü de kaydetmiş oluyordu. Melo, Avrupa kariyerindeki ilk golünü Santiago Barnabeu’da Real Madrid’e karşı bulurken takımına 2-1’lik galibiyeti getiren isimlerden oldu. Racing Santander forması altında geçirdiği ilk yılında 33 maç sonunda 3 gol atan, 10 sarı kart - 1 kırmızı kart gören Felipe Melo, adını yavaş yavaş Avrupa futboluna duyurmaya başladı. 2006-07 sezonu öncesinde ise Melo'yu transfer eden teknik direktör Manolo Preciado ile yollar ayrıldı ve yeirne Miguel Ángel Portugal getirildi. Daha önce 4-2-3-1 sisteminde ön libero mevkisinde oynayan Melo, bu teknik adamın gelmesiyle 4-4-2 sisteminin sol kanat mevkisinde oynamaya başladı. Melo o sezon ilk maçına 27 Ağustos 2006'da kadrosunda Fernando Torres'i bulunduran Atlético Madrid karşısında çıktı. Melo kuşkusuz o sezonki en değişik maçını yine Lig'in 3. haftasında sol kanat mevkiinde oynadığı FC Barcelona maçında yaşadı. O maçta 90 dakika sahada kalan Melo, o maçta Lionel Messi'yi marke etmekle görevlendirildi. Bu oyuncuya gol izni vermeyen Melo ofansif anlamda da etkili olsa da Samuel Eto'o takımını öne geçirdi. Daha sonra Giuly ile bir gol daha bulan Barça, 90.dakikada ise bir pozisyonda kaleciyle karşı karşıya kalan Eidur Gudjohnsen'in kaleciyi çalımlamasıyla yere düşürüldü ve penaltı kazandı ayrıca değişiklik hakkı biten Santander'in kalecisi kırmızı kart gördü. Bu gelişmelerin üstüne Melo, 23 numaralı formasıyla kaleye geçti ancak vatandaşı Ronaldinho Melo'yu ters köşeye yatırarak golü yaptı. O sezon ilk golünü 15 Ekim 2006'da CA Osasuna ağlarına atan Melo, Racing de Santander’deki ikinci sezonunda 10 ile 23. haftalar arasında teknik direktör Miguel Ángel Portugal tarafından kadro dışı bırakıldı. Ancak 23. haftada tekrar kadroya alınan oyuncu, sadece 1 dakika şans buldu. O szeon 15 defa sahaya çıkan Felipe Melo, ligde üç kez gol sevinci yaşadı ve Sezon sonunda Almería’ya transfer oldu. Felipe Melo Santander deneyiminin ardından tarihinde ilk kez La Liga'ya yükselen Unai Emery’nin teknik direktörlüğünü yaptığı UD Almeria takımına transfer oldu. O sezon ilk maçına ise Ağustos 2007'de RC Deportivo de La Coruña karşısında ligin ilk haftasında oyuna sonradan girerek çıktı. İlk 4 hafta boyunca formasını Corona, Juanito ve Juanma Ortiz üçlüsüne formayı kaptıran Melo, zaman zaman maçın sonlarında şans bulsa da performansını tam olarak sergileyemedi. Ligin 5. haftasında ise Almeria kariyerinde ilk kez bir maça 11 başlayan Melo, Juanito ile 4-2-3-1 sisteminde ön libero mevkiinde görev yaptı. Maçın 42. dakikasında ise Mané'nin korner vuruşu sonrasında attığı kafa golü ile takımını 1-0 öne geçiren Melo, o sezonki ilk golünü de atmış oldu ve tam 72 dakika sahada kaldı. Bu maç ile birlikte Melo Orta saha'nın merkezinde yerini aldı ve formasını kaptırmadı. İstikrarlı oyunu ile İspanyolların kırmızı-beyazlı takımında 30 maçta ilk 11'de sahaya çıkan Brezilyalı ortasaha oyuncusu, oyuna 3 kez dahil oldu. Almería forması altında 33 maçta 7 gol atan