İngilizler huzurunda eğildi Dedi­ ler Bütün Türkler böyle olursa eğer, cihanın her kuvveti karşısında baş eğer. 14 Mustafa Kemal atandığı her vazife de olduğu gibi Şark ve Suriye cephesinde de askerî dehasını göstermişti. Onun cesaret ve kumandanlığı sadece kendi ordusunu değil düşmanları da şaşırtıyordu. Bu kurgu Musta­ fa Kemal'in sonraki döneme yansıyan başarılarının temellendirilmesi amaçlıydı. Ortada inkılâp tarihini tamamlayacak bilinçli bir tarih vardı. Bu tarih onu ilerideki hedeflerine götürüyordu. Mütareke bir yenilginin sonucu, sonrasında başlayan süreçse zaferin başlangıcıydı. Bu zafer yürüyüşünün başlangıcı olan 19 Mayıs tarihi son­ raki yıllarda inkılâbın bayramı oldu. Hattâ Mustafa Kemal'e sorulan bir soru üzerine doğum günü için bu tarihi işaret ediyordu. Çünkü o kendi hayatına değil Türk milletinin tarihine daha çok bağlıydı. 15 Mustafa Kemal'i Samsun'a götüren Bandırma vapuruysa efsanevî bir nitelik ka­ zandı. 19 Mayıs, Samsun, Bandırma vapuru inkılâbın önemli sembolle­ rinden oldu. İnkılâp tarihlerine göre Mütareke sonrası dönemle başlayan ve Cumhuriyet'e giden yol Mustafa Kemal'in kafasında planlanmış bir şekilde devam eden bir serüveninin öyküsüdür. Başlangıç noktası 19 Mayıs 1919'dur. Manzum inkılâp tarihinde bu tarih şöyle ifade edilir Dinleyiniz... Bu tarih gökten gelen sestir, Bu tarih kıymetlidir.... Bu tarih mukaddestir. Çünkü Gazimiz bugün Anadolu'ya geçti, daha o gün­ den millet kahramanını seçti. Katî bir hüküm gibi basmıştır ayağını. Düş­ mandan halas için bu vatan toprağını. 250 Ahmet Öze an Atatürk'ün kurduğu millî teşkilatla mücadele zımnen başlamış oluyordu. O zaman Cumhuriyet kelimesi kullanılmıyordu ama millî bilincin uyan­ ması ve harekete geçmesi aslında bunu ifade etmekteydi. İnkılâp tarihle­ rinde Sultan Vahdeddin ve Mustafa Kemal ilişkisi padişahın ona olan güvensizliğiyle anlatılır. Mustafa Kemal'in padişahla olan diyalogu onun ileriye dönük planlarını gerçekleştirebilmesi için mecburiyet olarak ifade edilir. Mustafa Kemal'in bir hainle diyalogu konusunda bundan ötesi düşünülemez. Cumhuriyet veya inkılâp tarihi olarak anılan tarihî dönem Mustafa Kemal'in hayatıyla bütünleşir. Bütün tarih onun varlığıyla bera­ ber ele alınır. Burada iki zamanlı bir tarih ortaya çıkar. İnkılâp tarihinin başlangıcını ve Osmanlı tarihinin sonunu içeren Vahdettinli ve Mustafa Kemal'li iki tarih bir aradadır. Mustafa Kemal'in başarısı onun çocukluğu da dâhil olmak üzere bütün hayatına teşmil edilirken Vahdettin'in başarı­ sız hayatına dair bilinenler kısa süreli padişahlığıdır. Önceki ve sonraki kısımlarıysa tarihsizliğe mahkûm edilmiştir. Zor şartlar altında zafere götüren Bandırma vapurunun karşısına Vahdettin'in hainliğini tescil eden sembol olarak bir İngiliz gemisi tarihe resmedilir. Yeni rejimin olumsuz aktörleri arasında Vahdettin ilk sıralarda yer alırken Damat Ferit de hain işbirlikçi taifesinin önde gelen ismi olarak tarihte yerini alır. Cumhuriyet' in kuruluşu ve inkılâplarla birlikte olumsuz aktörlerin sayısı bunlarla kal­ maz, bir iki istisna haricinde bütün hanedana ve iktidara muhalif olanları kapsayan çizgiye ulaşır. Mustafa Kemal'in Türk milletinin başına geçişi de menkıbevî ifadeler­ le anlam kazanır. Milletin kahramanlığı hudutsuzdu, fakat uzakları gören, düşünen, du­ yan, yol gösteren bir rehbere, kurtarıcı, kuvvetini, heyecanını milletten almış ve Türk milletinin içinden çıkmış büyük öndere mutlak ihtiyaç vardı. Tanrı, Türk milletine bu önderi tarihin hiçbir devrine nasip ol­ mayan bir Kemalde bahşetti. Tarihin hiçbir devrinde nasip olmayan bu önder Mustafa Kemal'di. Türk milletini tarihte ondan daha iyi anlamış hiçbir şef gösterilemezdi.17 O bundan sonra yapacaklarını bir sır olarak taşımıştı. İstanbul'da bulun­ ması hem İngilizler hem de padişah tarafında huzursuzluk kaynağıydı. Padişah bu kuvvetli paşadan korkuyordu. İngilizler'de onun İstanbul'dan uzaklaşmasını istiyorlardı. Padişah korkuyordu bu kuvvetli paşadan / İngilizler dediler ayıralım aradan 18 Bir vazifeyle İstanbul dışına gönde- 251 Muhafazakâr Tarihçiliğin Popüler Yüzü İnanmıyorum Bana Öğretilen Tarihe. rilmesi iyi olacaktı, fakat kimse onun gerçek niyeti hakkında bir bilgiye sahip değildi. O niyetini gerçekleştirmek için çalışmaya başladı. Hüküm­ dar için bu bir vesile olmuştu. Dışarıya gönderilecekti ve Mustafa Kemal 19 Mayıs 1919'da Samsun'a ayakbastı. İnkılâp tarihi söyleminin yaygınlaşmasında Halkevlerinde yapılan ya­ yınların etkili bir rolü vardı. Sadece yayınlar değil, konferanslar, kutlama­ lar, nutuklar inkılâbı halka anlatıyordu. înkılab yürüyüşünün başladığı gün olan 19 Mayıs üzerine Ordu Halkevi 'nde yayımlanan bir kitapta bu gün şöyle tarif edilir 19 Mayıs öyle bir irtifadır ki Sakarya boylarında granit bir varlık, İnö­ nü kıyılarında bir kasırga olmuş, Dumlupınar ufuklarında bir bora, bir tayfun şeklinde gözükmüş bir sarsar kesilmiş yurdumuzun batı köşele­ rine yerleşmek isteyen düşmanların kimini Sakarya'nın gür sularına karıştırmış. Kimini Ege önlerinde boğmuştur. 19 Mayıs karanlık gün­ lerimizin bittiğini ulusa müjdeleyen bir ışıktır. O aydınlık değil midir ki ağlayan gözlere sevinç, ümitsiz kalplere iman, çöken hanımlara sa­ adet, tütmeyen ocaklara mutluluk getirmiştir. İnkılâp tarihimizin dö­ nüm noktası onunla başlar. Saraya o gün kafa tuttuk, zulme o günden beri boyun eğmiyoruz...19 Muhafazakâr tarihçiler için inkılâp tarihinin savaş cephesiyle ilgili genel­ likle karşıtlık sergilenmez, ama büyük zafer olarak görülen Lozan konu­ sunda şüpheleri vardır. İnkılâp tarihi için Millî Mücadele'nin cephelerde­ ki zaferlerinden sonra 24 Temmuz 1923'te imzalanan Lozan anlaşması önemli bir dönüm noktasıydı ve yeni inkılâpların önünü açacak büyük bir zaferdi. Samih Nafiz Lozan'ı şöyle ifade eder Lozan Gazi Mustafa Kemal Paşa'nm yarattığı Büyük Türkiye'nin en parlak zaferinin itimat ettiği arkadaşı İsmet Paşa'nm büyük şefinden aldığı ilhamla kurduğu en büyük abidesidir. Lozan'dan sonra, sulha kavuşan Türkiye'yi yeni bir hamle ile en asrî bir hükümet şekline ka­ vuşturmayı düşünen Gazi Mustafa Kemal, lazımgelen hazırlıklara baş­ ladı.20 Fakat Cumhuriyet'in her döneminde büyük tehlike olarak görülen irtica kısa zamanda başını kaldırmış, Doğu'da Şeyh Said isyanı baş göstermişti. İrticanın başının ezildiği olayların en önemlilerinden olan Şeyh Said is­ yanı sadece irticaî bir hareket olarak görülmedi. 252 Ahmet Özcan Kürdistan kurma emelleriyle bağlantılıydı. Dolayısıyla birçok cephesiyle tehlike içeren bu olay hem döneminde hem de sonraki yıllarda ele alınır­ ken irtica-bölücülük ve İngiliz tahrikinin girdiği karmaşık bir vaka halin­ de düşünüldü. İrtica, bölücülük ve dış güçler, rejimin çözemediği prob­ lemlerde kolaylıkla bulabileceği suçlulardı. Doğu Anadolu bölgesinde Cumhuriyet döneminde çıkan diğer isyanlar nitelik ve nicelik itibarıyla Şeyh Said isyanı kadar dikkatle ele alınarak İnkılâp tarihinin konusu ol­ mamıştır. İnkılâbın önemli sembollerinden biri de şapka oldu. Şapka kanun ko­ yucuyla muhalefetin semboller üzerinde çatıştığı konulardandı. İdamlarla sonuçlanan muhalif seslerin arasından bu konuda kitap yazmış olan İski­ lipli Atıf Efendi sembol isimdi. Osmanlı-Cumhuriyet mukayesesi daha önce belirtildiği gibi yazılı ve görsel her türlü araçla yapılıyordu. Mesela ilköğretimler için uygun görülen inkılâpların öğretilmesi için yazılmış bir piyes kitabında şapka inkılâbı konusunda ödev hazırlayan bir çocuğun arkadaşıyla diyaloğu şöyledir Fidan Ben şapka inkılâbını hazırladım. Babama sordum Birçok ki­ taplar okudum öğrendim ki biz eskiden şapka değil, fes, sarık, külah, kavuk ve bilmem neler giyermişiz. Bütün bunlar çok eski ibtidai şey­ lermiş. İnsanlar arasında kıyafetin elbette bir tesiri var. Kafamızın içi­ ni ne kadar işlersek işleyelim, ona medeni bir kıyafet vermeden tanıta­ maz ve sözümüzü dinletemeyiz. Avrupalılar bizi öyle Mısır koçanı gi­ bi uzun püsküllü, kıpkırmızı bir fesle, üç etek cübbelerle, yedi arşın şahi sarıkla görünce pek haklı olarak ehemmiyet vermez ve bundan yüz, üç yüz sene önceki adamlar zannederlermiş. Ben bile bugün o es­ ki kavuklu şalvarlı resimleri görünce ne kadar gülüyorum. Geçen gün bizim eski kıyafetimizle gezen iki şarklı seyyah gördüm de Karagözle Hacivat sokağa çıkmış sandım. Asıl mesele cahil ve mutaassıp halk bu kıyafetin değişmesini eskidenberi istemezmiş. Bilhassa başına şap­ ka geçirenler gâvur sayılır ve öldürülürmüş. Bugün memleketimize gelen bazı yabancılar, karşılarında aynen Berlin, Paris sokaklarındaki adamları görünce kendilerini henüz bir Avrupa şehrinde zannederek Türkiye'ye ne zaman çıkacaklarını soruyorlar.21 Geçmiş-bugün mukayesesinde bu tür örnekler oldukça yaygındır. Bu metinde geçen Bilhassa başına şapka geçirenler gâvur sayılır ve öldürü­ lürmüş cümlesi ilginçtir. Gâvurla şapkanın özdeşleştiği konusunda inkı­ 21 Vasfı Mahir, Cumhuriyet Bayramı Temsili 10 İnkılâp, Bir Perdelik Mektep Temsili, İstanbul 1933, s. 8-9. 253 Muhafazakâr Tarihçiliğin Popüler Yüzü inanmıyorum Bana Öğretilen Tarihe. lâp karşıtı metinlerde görüleceği üzere birliktelik vardı. Kıyafet devrimini konu edinen bu örneklerde görüleceği üzere eski kıyafetler medeniyet dışı sayılmış, muasır medeniyetle buluşmanın ve onlar tarafından kabul edil­ menin yolu bu şeklî değişiklikte görülmüştü. Cahil ve mutaassıp halkın karşı çıkmasına rağmen esas olan muasır medeniyetle birleşmekti. Tansu, kılık kıyafet inkılâbı konusundaki düşüncelerini şu ifadelerle açıklıyor Cumhuriyet bizi bütün dünyaya benzetti. Biz de her medeni insan gibi başımıza yerine göre, şapka, kasket, silindir koyduk, üstümüze, zama­ nına göre pardesü ceket, simokin, firak ve sair elbiseleri giydik. Bu su­ retle insanlık ve medenilik bakımından dünya içinde aykırı düşmedik. Bilhassa imparatorluğun kadınlarımızı kapayıp çirkin ve bu siyah ve köhne kabuğun içinden Türk kadını, Türk kızı inci gibi meydana çıktı. O da diğer milletlerden değil geri olmak belki hepsinden daha güzel olduğunu gösterdi ve Avrupa güzellik müsabakasında da Türk kızı bi­ rinciliği aldı.22 Kıyafet değişikliğine esas olarak iki gerekçe sunuluyordu. Birincisi geç­ mişin karikatürize edilmesiyle ortaya çıkan manzara, İkincisi bu gülünç manzaranın medeni milletler arasında yer alan asil bir millete yakışmamasıydı. Aşağıdaki metin bu durumu açıklar İmparatorlukta kıyafetimiz bir karnaval alayına iştirak eden soytarılara veya bir orta oyununa çıkan köçeklere benziyordu. Narçiçeğinden viş­ ne koyusuna kadar rengârenk keçe külah giyen bizden evvelkiler, Yu­ nanistan'dan İkinci Mahmud devrinde alman bu fesi, sonradan ne ga­ rip ki milli addetmişlerdi. Bir de püskül belası vardı. Fesin etrafına beyaz bir tülbent de sarılırdı. Bazıları da takke giyerdi. Ceket yerine cübbe, hırka bele şal, kuşak sarılır, pantolon yerine şalvar, renkli don, uzun uçkurla bağlanan garip bir şekil göze çarpardı. Yazın ortasında bile kullanılan yün çoraplar, kaloş, mest, kundura isimlerini alan birer biçimsiz ayakkabı içinde ayaklar kokar her taraftan iğrenç bir şekil in­ sanın midesini bulandırırdı. Dünya milletleri için böyle gülünç, müstekreh bir kıyafetle gezmek, asil bir millete yakışamazdı. Onu da tam vaktinde gören ve söyleyen yine büyük önder Atatürk oldu.23 Muhalefet sadece sarıklı görüntüsüyle ortaya çıkmıyordu. Sarıklı görüntü serbestlik verildiğinde siyasî muhalefetle ortaklık kurabiliyordu. Siyasî muhalefet mecliste farklı partilerle temsil edilmeliydi, fakat kurulan Te­ 254 Ahmet Özcan rakkiperver ve Serbest fırkalar kısa süre içerisinde rejimi tehdit eden odaklarla yakınlıklarından dolayı susturuldular. Ahalinin bu partilere olan teveccühü inkılâplar açısından tehlikeli ve irticaya yakın duruyordu. Cumhuriyet döneminin önemli tarihsel olgularından ve hâlâ törenle anı­ lan olaylarından biri de irtica ayaklanması olarak görülen Menemen Olayı idi. Recep Peker'e göre İnkılâpları yapmak için çok kere zor kullanmak lazımdı. Bir değişiklik yapılırken mukavemet ve irtica unsurları, yerine göre elinde silahla veya cebinde kitapla, kafasında eskiye alışmış somurt­ kanlık, dilinde iğfal ve tehevvürle gelip karşınıza dikilirler. Bunlar vuru­ lup devrilmedikçe inkılâp yapmanın ve hattâ onu uzun süre korumanın imkânı yoktur. Öte taraftan alışan alıştığını bırakıp, alışmadığına girinceye kadar ak­ lından ve şuurundan gelmese bile, kendi alışkanlık duygularından bir­ çok mukavemetlere maruz kalır. Bu bakımdan da Türk inkılâbı en zi­ yade zor kullanmayı gerekleştiren bir hususiyet gösterir.24 Birbirini takip eden radikal reformlarla tekke ve zaviyeler kapatılmış, tevhid-i tedrisat ilân edilmiş, hukuki yapı ve harfler değiştirilmiş, bunla­ rın ardından tarih ve dil ele alınmış bu konuda yeni tezler üretilmişti. Kültür alanında yapılan bu inkılâpların hepsi gerekçeleriyle birlikte inkı­ lâp tarihinin konusu olmuş yeni nesillere Osmanlı-Cumhuriyet mukaye­ sesiyle öğretilmiştir, inkılâpların kültür müesseseleri üzerinde yoğunlaşan reformları bu müesseselerin dinî özellik göstermesinden dolayı inkılâpçı­ ların din karşısındaki tavrını da belirlemiştir. Bu tavrın göstergesi inkılâp­ çıların din ve dinî kuramlara karşı radikal uygulamaları oldu. İleriki yıl­ larda doğacak radikal tepkilerin bu uygulamaların neticesi olduğu genel olarak kabul edilir. İnkılâpçıların büyük önem verdiği ekonomik konular ve bayındırlık, kültürün muhafazasını isteyen ve reformlara öncelikle bu açıdan tepki gösteren muhafazakâr tarihçilerin ilgisini pek çekmemiştir. Aynı şekilde Lozan ve Musul'u saymassak dış politika kapsamına giren konular muhalif yazarlara cazip gelmemiştir. Böylece Tanzimatla bir­ likte toplumsal alanı da kapsayacak şekilde başlatılan reformların II. 255 Muhafazakâr Tarihçiliğin Popüler Yüzü İnanmıyorum Bana Öğretilen Tarihe.'' de radikal uygulamalara dönüştürüldü. İnkılâpçılar eski devirdeki uygula­ maları yetersiz buluyorlar, fakat tarihi arka plan olarak inkâr etmiyorlar­ dı.25 Batı medeniyetinin üstünlüğüne inanç ve bununla başlayan gelişme­ lerin arka planı Cumhuriyet öncesinde âşinâ olunmuş olsa da üst üste yapılan radikal reformlar, geçmişte daha yavaş değişimlere alışmış olan eski nesillerin büyük kısmını tedirgin ederken, Kemalist ideolojiyle yetiş­ tirilen yeni nesiller irticayla eşdeğer görülen geçmişin karanlık günlerine dönmemek için inkılâplara sıkı sıkıya sarılıyorlardı. Sonraki yıllarda inkı­ lâpları içselleştirenler ve radikalizm karşısında rahatsız olmalarına karşı sessizliğini koruyanlar ve inkılâpların her türlüsünü reddedenlerin radikal reformlar konusunda tarihi bir hesaplaşma alanı görerek verdikleri siyasal mücadele yakın zaman kadar gelen demagoji ağırlıklı tartışmaları besle­ yecekti. İnkılâpçıların kullandığı siyasal dil tarihten inkılâpçı veya irticacı olmak gibi kavramların içini inkılâp tarihi vasıtasıyla doldurarak faydala­ nacaktı. Bu söylem tek partili dönemin muhalefetsiz yapısıyla uyum sağ­ larken, politika da inkılâplara karşı olmak gibi açıktan bir söylem hiçbir zaman olmadı. Böyle bir söylem suç olduğu için muhalif pozisyonlar inkılâp karşıtlığına yorumlanabilirdi.26 Nitekim çok partili sisteme ilk geçiş denemesi örneği olan Terakkiperver Fırka veya daha sonra Serbest Fırka denemesinde olduğu gibi muhalefet partisine teveccüh irticayla bağlantılı görülerek inkılâplar açısından sakıncalı bulundu. İnkılâplar yer­ leşmiş ve geri dönüşü mümkün olmayan bir mesafe alınmış olmasına rağ­ men irticanm odak noktası olarak görülerek parti kapatma geleneği yakın zamana kadar devam edecekti. Tek Parti döneminde gazetelerin dilinin iktidarla hemen hemen aynı olmasından dolayı farklı sesler duyulmuyordu. Farklı sesler ancak çok partili sistemle ortaya çıkabildi. Türkiye'nin tek partili sistemden çok par­ tili sisteme geçişini, siyasi sosyal ve ekonomik gelişmeler ve Cumhuri­ yetin temelinde var olan liberal fikirler hazırlamıştı. Buna savaş sonrası dünyada demokrasi konusundaki gelişmeler eklenince bu geçiş daha da kolaylaşmıştı.27 Bundan sonra Türk toplumunda modernleşme hareketleri değişik bir evreye girdi. Cumhuriyet, rejimini destekleyen sınıfları oluş­ turmuş, rejimin eski korkularında azalma olduğu gibi inkılâpçılığın hızı da azalmıştı.28 1950'den sonra ülkedeki toplumsal değişim, ekonomik 25 Kemal Karpat, Türk Dem o kırış i Tarihi, İstanbul 1967, s. 227. 26 İstiklâl Mahkesinde Baro Reisi Lütfı Fikri B ey'in 10 Kasım 1923 tarihli TaniıYde yayımla­ nan Halife Hazretlerine Açık Ariza adlı yazısından dolayı saltanatçılık davası güdüyor iddia­ sıyla yargılandı. Mete Tıınçay, Türkiye Cumhuriyeti 'nde Tek Parti Yönetiminin Kurulması, 1981, s. 81. 1%A.g.e„ s. 282. 256 Ahmet Özcan büyüme, ulusal pazarın oluşumu, okuryazarlığın artışı, eğitim seviyesinin yükselişi iletişim ve ulaşım kanallarının artışının gözlenebileceği bir manzara arz ediyordu.29 İnkılâpların radikal söylem ve uygulamalarla gündemde olduğu yıllar­ da rejim olarak Cumhuriyet'i desteklemelerine rağmen radikal kültür politikalarını açıkça tenkit etmekten çekinen bir aydınlar grubu vardı. Bunların fikirlerinin ilk örnekleri Terakkiperver Fırka'nın programında ve bazı üyelerinin eğilimlerinde görünüyordu. Bir ülkenin kültür geçmişi­ nin tamamıyla ortadan kaldırılamayacağı, Osmanlı imparatorluğundan söz etmeden milli bir varlık kazanmanın mümkün olmadığı konusundaki fikirlerini inkılâpçılar karşısında açıkça beyan etmeseler de yayımlayamadıkları yazıları ve güvendikleri kişilerle yapılan sohbetlerde dile getiri­ yorlardı. Mesela Yahya Kemal ve Fuat Köprülü gibi isimler doğrudan dinî akımların temsilcisi olmasalar da dinin toplumsal önemine inanıyor­ lardı. Doğrudan dinî akımlarla ilişki içerisinde olan Necip Fazıl gibi ya­ zarlar bunu yayınlarıyla gündeme getirdiler.30 II. Dünya Savaşı sonrasında açıkça ortaya çıkan Sovyet tehdidi, tarihî Moskof Mezalimi ni hafızalar da yeniden canlandırdı. Moskof karşısın­ da duran tarihî kahramanlar popüler tarihçiler vasıtasıyla dönemin şartla­ rına uygun birer roman kahramanı olarak geri döndüler. Muhafazakâr tarihçiler bundan sonraki süreçte komünizm tehlikesini de dikkate alacak­ lardı. Böylece düşman silsilesine komünistler de dâhil oldu. Bütün görü­ nen ve görünmeyen düşmanlarla birlikte Türkiye 1940'h yılların başın­ dan itibaren yok sayılan tarihe, OsmanlI'nın haşmetli yıllarına dönüyor­ du. İstanbul'un işgalinden beri yapılmayan fethin yıldönümü törenleri 500. Yıldönümünün yaklaşmasıyla gündeme geldi. Bu atmosferde Osmanlı geçmişi hazırlıklara paralel bir seyirde hem akademik hem popüler alanda yeniden keşfedildi. Daha 1939 yılında yapılan Birinci Neşriyat Kongresi'nde masallarda geçen şehzade, sultan gibi isimler kaldırılsın mı, kaldırılmasın mı diye teklifler üzerinde tartışılırken, başta II. Abdülhamit olmak üzere Osmanlı sultanları ulu hakana dönüşecekti. Türk tarih teziyle ileri sürülen Sümerli ve Hititli atalar her ne kadar medeniyet kurmuş olsa­ lar da nesillerin tarih şuurunun oluşumunda etkili olmamış, İslâm dönemi kahramanlarının kimliklerinin inkılâplara uygun hale getirme teşebbüsleri de âtıl kalmıştı. Osmanlılar'ın itibarsızlaştırılmasının önünde ilk duranlardan biri Ni­ hal Atsız idi. Ardından Necip Fazıl tahkir edilmenin II. Meşrutiyet'ten }0A.g.e„ s. 31,32. 257 Muhafazakâr Tarihçiliğin Popüler Yüzü İnanmıyorum Bana Öğretilen Tarihe. beri sembolik ismi olan II. Abdülhamit'i Âl-i Osman müdafaasının sem­ bol ismi haline getirdi. Tanrıdağı ve Büyük Doğu gibi mecmualarda yapı­ lan Osmanlı müdafaası popüler yayınların bütününe ulaşacaktı. Büyük Doğu sadece bir mecmuadan ibaret kalmayıp Anadolu'nun birçok yerini kaplayan örgütlü bir harekete dönüştü. Bu sayede dergide savunulan fi­ kirler geniş bir alana nüfuz edebiliyordu. Büyük Doğu sadece Osmanlı geçmişinin müdafaasını değil inkılâp tarihinin temel konularının hem fik­ ri hem târih yazımı bakımından muhalifi oldu. Bu muhalefet Tanzimat'la başlatılan batılaşma hareketlerinin zirvesi olan Cumhuriyet inkılâplarını da kapsıyordu. İnkılâpların çağdışı ilân ettiği kültürün muhafazası ve müdafaası üzerine kurulu ideolojik serüveninin temelleri için bir tarih paradigmasına ihtiyaç doğmuştu. 1940'lı yıllarda Abdülhamit üzerinde yoğunlaşan Osmanlı savunması 1950'li yıllara gelindiğinde affı mümkün olmayan vatan haini olarak görülen Vahdettin'i de müdafaa edecek kadar ilerlemiştir. Yukarıda verilen bilgilerden anlaşılacağı üzere 1940'ların başından başlayıp 1950 yılında çok partili sisteme geçişle birlikte tarih yazımında dikkat çekici bir şekilde Osmanlı tarihine dönüş ve inkılâp tarihlerinin iti­ barsızlaştırdığı kişi ve olaylar konusunda karşı görüşlerin ileri sürüldüğü hareketlilik vardı. Mesela popüler tarih dergilerinde aktif rol oynayan ve şehir tarihleriyle tanınan İbrahim Hakkı Konyalı, 1950'li yıllarda birden canlanan tarih yayıncılığında tarih dergilerine gösterilen rağbetin temelini şöyle açıklıyordu Türk'ün temiz hafızası çöp tenekesi gibi doldurulmuş gazete ve mec­ mualar vasıtasıyla Türk Tarihi yerine, batıdan Türk milletinin bünye­ sine uygun olmayan şeyler alınmış ve sonunda sessiz bir ihtilal ile kurduğu demokrasiyle bu olumsuzluğun önüne geçilmişti. Bu demok­ rasi inkılâbı Türk milletini kendine getirmiş ve mazisini öğrenmek için şiddetli bir arzu doğurmuştu.31 Maziye olan ilgi Osmanlı tarihi üzerine olurken tarihçilik buna göre şekil­ lenmiş birbiri ardına popüler tarih dergileri, tarihî romanlar ve hatıratlar yayımlanmıştır. Özellikle Cumhuriyet dönemi hatıralarının yayımlanması günlük siyasette karşılığını bulmuştur. 1950'li yılların hemen başında siyasi partilerin ve parti dışı siyasi grupların hesaplaşma alanına dönen tarih, yayıncılık alanında II. Meşrutiyet'in ilânından sonraki ilk yılların yayıncılığındaki canlılığı hatırlatıyordu. Bu durum yalnız çok partili siste­ me geçişin değil daha önce de belirtildiği gibi İstanbul'un fethinin 500. 31İ. Hakkı Konyalı, Tarih Hâzinesi, sayı 1, İç kapak sayfası, 1950. 258 Ahmet Özcan yıldönümü kutlamalarına hazırlık safhasında kültürel alandaki hareketli­ likten kaynaklanıyordu. Bu canlanmada Cumhuriyet dönemi de inkılâp tarihlerinin dışında sivil alanda yazılma ve tartışılma imkânına sahip ol­ du. Artık inkılâp tarihi metinlerinin tarih dışına attığı veya lanetlediği kişi ve olayların merkezinde inkılâp tarihine zıt kanaatlerin ileri sürüldüğü eserlerin ortaya çıkışına zemin hazırdı. Bundan sonraki süreçte tarih üze­ rinde sağ ve sol ideolojilerin nüfuzu hem akademik hem de popüler alan­ da kendini gösterecektir. Resmî tarih karşısında savunma amaçlı hemen hemen aynı üslup kullanılarak resmî tarihin kutsadığı veya yerdiği dönem ve kişilerin merkeze alındığı ve bunlar hakkında resmî tarihin zıttı kana­ atlerin ileri sürüldüğü popüler tarih yazımına ilgi günümüze kadar süre­ cektir. Bu tarih onların gözünde Tanzimat'la başlayıp Cumhuriyet ile zirveye ulaşan İslâmî çözülmeye karşılık gelmektedir. Bu zaman aralığında bugün İn­ kılâp tarihi ve Atatürkçülük olarak adlandırılan tarihçiliğin yücelttiği veya tahkir ettiği kişi ve olayları resmî söylemin tersi bir bakış açısıyla yazma gayretinde oldukları eserlerinden fark edilebilir. Yazılı metinlerde kullandıkları üslup ve yöntem inkılâp tarihçilerininkiyle benzerlik göste­ rir. Bu açıdan muhafazakâr endişeler taşıyan bu tarih yazımı geleneği varoluşunu bir bakıma inkılâp tarihçiliğine borçludur. İnkılâp tarihçiliği­ nin doğduğu Tek Parti iktidarının hâkimiyetindeki çeyrek asırlık sürede geçerli olan tarih söylemi önceki sayfalarda görüldüğü gibi yüceltmenin ve tahkirde aşırılığın hâkim olduğu örneklerle doludur. Bu söylem devrin gazete yazıları, piyesleri, romanı, şiiri, karikatürü gibi yazılı ve görsel ürünlerine yansırken okullarda ders kitapları, dersler ve halkevlerinde verilen konferanslar, önemli yıldönümü kutlamaları vasıtasıyla yaygınlaş­ tırılıp muhalif görüşlerin üzerinde baskı aracı olarak tutulurken yeni nes­ lin ideolojik eğitiminde bir araç olarak kullanılmıştır. Karşı söylemse müdafaa ve mücadeleye dayanan fikirlerini benzer edebî türlerin kullanıl­ dığı edebiyat alanında ve inkılâpçıların irticai organizasyonlar olarak gör­ düğü, basın-yayın örgütleri, demek, cemaat gibi resmî olmayan yapıların yanısıra, imam-hatipler başta olmak üzere resmî okullar ve üniversiteler gibi kurumlar içerisinde informel eğitimin bir parçası olarak yaygınlaş­ mıştır. 259 Muhafazakâr Tarihçiliğin Popüler Yüzü inanmıyorum Bana Öğretilen Tarihe. Muhafazakâr tarih yazımı inkılâp tarihçilerinin ana başlıkları üzerin­ den inşa edildi. Yöntem ve üslup olarak inkılâp tarihçilerini aratmayacak bir yolu benimsediler. Olgular zihinlerde ifade ettiği anlama göre kurgu­ landı. Öncelik inkılâpçıların yaptığı gibi Mustafa Kemal'in Samsun'a çıkışı konusuna verildi. 19 Mayıs'ta Samsun'a gidişini Mustafa Kemal'in ileriye dönük niyetlerinin ve bir bakıma tarihin başlangıcı olarak gören inkılâpçılar karşısında muhafazakârlar 19 Mayıs'ı Sultan Vahdettin'in iradesiyle birlikte yorumladılar. Onlara göre Mustafa Kemal'in Samsun'a çıkışı ve Milli Mücadele'yi organize etmesi padişahın isteğiyle olmuştu. Sultan Vahdettin, Mustafa Kemal'in bulunduğu durumdan ülkeyi kurtara­ cağını düşünerek ona görev vermiş ve Samsun'a giderken ayrıca maddi destekte bulunmuştur. Vahdettin mütareke şartları içerisinde çaresiz bir padişahtır. Mustafa Kemal, Milli Mücadele sırasında sultan ve halife ola­ rak ona bağlılığını bildiren mektuplar göndermiştir. Bunu destekleyen örnek de Birinci Millet Meclisi'nde mebusların yaptığı yemindir. Bu ye­ minde saltanatın ve hilafetin korunacağı belirtilmiş, fakat Milli Mücadele'nin bitiminde bu yemine uyulmamış saltanat ve Hilafet kaldırılmıştır. Gelişmeler üzerine Sultan Vahdettin ülkeyi mecburen terk etmiştir. Lozan anlaşması inkılâpçıların iddia ettiği gibi bir zafer değil hezimet­ tir. Arka planında İslâm düşmanlığının izleri ve batıya verilen tavizler vardır. İnkılâpçıların irtica, bölücülük ve dış mihrak söylemine sığdırdığı Şeyh Said esasında hakkında yazılanlarda olduğu gibi değil, inkılâplar karşısında duyduğu rahatsızlık ve tahrik sonucu böyle bir isyana kalkış­ mıştır. Bazılarına göre de doğrusu isyan değil buna İslâm'a uygunluğu gösteren bir tabir olan kıyam denilmelidir. Şapka inkılâpla irtica arasın­ daki mücadelenin en önemli sembollerindendir. Bundan dolayı Frenk Mukallidliği adıyla yazdığı kitaba istinaden idam edilen İskilipli Atıf hoca, şapka devriminin kurbanı olmasından dolayı ayrı bir öneme sahip­ tir. Menemen hadisesi inkılâp tarihlerinin yazdığı gibi bir olay değil, ikti­ darın dindarlar üzerinde baskı kurmak için düzenlediği bir komplodur. İnkılâp tarihlerinin Yedek Subay Kubilay'm dramatik hikâyesi üzerine kurgulayıp irticaya gönderme yaptıkları olay, muhafazakâr tarihçilerde Nakşibendî Şeyhi Esad Efendi merkezli kurgulanarak dindarlara yapılan zulme dayanak noktası olarak gösterilir. İnkılâp tarihlerindeki tek adam Mustafa Kemal anlatısına karşı Sarıklı hocaların Milli Mücadele'deki rolü öne çıkarılır. Cumhuriyet sonrasında yapılan inkılâpların din karşıtı radikal uygulamalara dönüşmesiyle ortaya çıkan manzara üzerinden din mazlumları tarihi yazılır. İslâm alfabesini oluşturan Arap harflerinin kaldırılması İslâm karşıtı planın parçasıdır. Dil ve Tarih üzerinde yapılan reformlar milleti kültürel bağlarından kopar260 Ahmet Özcan mıştır. Tek cümleyle özetlenecek olursa bütün bu gelişmeler Tanzimat' tan bu yana gelen süreçte Batılılaşma hareketlerinin perde arkasında ya­ tan, İslâm karşıtlığının, Türk düşmanlığının planlarının yabancı ve yerli ajanları tarafından yürütülen planlarının sonucudur. 1940'lı yıllara kadar şairliğiyle tanınan yazar 1943 yılında Büyük Doğu dergisini yayımlanmasından sonra inkılâp karşıtı mücadelenin BabIâli'de­ ki ilk akla gelen isimlerinden olacaktır. Necip Fazıl'ın İslâm merkezli söylemi Nakşibendî Şeyhi Abdülhâkim Arvasi'ye intisabından sonra baş­ lamıştır. O ve Ben adlı kitabında onunla tanışmasından bahseder.32 Büyük Doğu'nun 1943'te yayma başlayan ilk serisinde inkılâplar karşında itidal­ li, 1945-50 arasındaysa açıkça inkılâp karşıtı metinler yayımlamaya baş­ lamıştır. Bundan dolayı dergisi sık sık kapatılmış, yazılarından dolayı ara­ lıklarla cezaevine girmiştir. Tarihçi olmasa da bir karşı tarih anlayışı oluş­ turma endişesi taşıdığı açıkça görünen Necip Fazıl33 tarih üzerine yazıla­ rında tarih inşasından ziyade tarihî davalara bakan bir yargıç gibidir. Ola­ yı veya kişileri dramatize eder ardından hüküm verir, mazlum veya zalim ilân eder. Necip Fazıl şiirlerinin yanısıra nesrine de yansıyan şairane Üslû­ bunu, hatipliğini ve polemikçiliğini inkılâplara karşı İslâmî bir söylem olarak kullandı. Tarih inkılâpçıla­ rın muasır medeniyete götüren ilerlemenin aksine İslâmî çözülmenin ilerleyişiydi. Onun düşüncesinde Kanunî Sultan Süleyman ve Tanzimat arasında kalan zaman din bağlarının ruhunu kaybettiği devirdi. Necip Fazıl burada Kanunî sonrası Osmanlı yazarlarının çözülme yorumlarına benzer bir kanaate sahipti. Ona göre Tanzimat, Meşrutiyet ve Cumhuriyet 32 İlk olarak 1965 yılında Büyük Kapı adıyla yayımlandı. 35 İdeolocya Örgüsü, İstanbul 1959. 261 Muhafazakâr Tarihçiliğin Popüler Yüzü İnanmıyorum Bana Öğretilen Tarihe. dönemleri ise din bağının kasıtlı olarak çözülmeye başladığı devirdir. Bu kasıt içeriden yarı resmî ve hususi planlarla gerçekleştirilmeye çalışılan Cumhuriyet devriyle zirveye ulaşmıştı. II. Meşrutiyet ile Cumhuriyet ara­ sı 15 yıllık süreyi şöyle tanımlar Kabukta İslâmiyet yaftasına ve Kanun-ı Esaside devletin resmî dini İslâm'dır kaydına rağmen artık İslâmiyet'in kâh resmi, kâh yarı resmi ve kâh hususi ellerde çürütülmeye ve işte resmî, yarı resmî ve hususi planlarda böyle bir kast güdülmeye başlandığını gösterir.36 İslâm'dan uzaklaşmanın başladığı sürecin aktörlerinden sahte kahraman­ lar zinciri kurmuş, bu zincirin karşısına ona göre bütün Osmanlı padişah­ larının en dindarı ve üstün özelliklere sahip olanı II. Abdülhamit'i zirveye oturtmuştu. Onun gerçek kahramanı oydu. Bu durumu şöyle ifade ede­ cekti 36 Türk hükümdarı arasında belki en büyüğü ve tarihi hakkı muazzam bir zat mevzuunda Yahudi, dönme, mason, kozmopolit bir emperyalizma ajanlarıyla el ele, İttihat ve Terakki eşkıyasının imâl ettiği ve Cumhuriyet rejimi boyunca devamına şahit olduğumuz yalancı tarihe paydos. Dünyada her şeyin sahtesi görülmüş, fakat ilim ve tarihin de­ vamlı yalancısına rastlanmamıştır.. .37 Necip Fazıl, II. Abdülhamit karşısındaki her türlü hareketin önünde kim olursa olsun arka planında Yahudi olduğuna işaret ediyordu.38 Bunun için Abdülhamit'in Hal'i sonucunu getiren 31 Mart Vakası Yahudi-MasonDönme komplosu olarak tanımlanması için yeterli şartlara sahipti. İslâmcı muhafazakâr bilincin oluşmasında tarihî ve aktüel bütün olumsuzlukların arka planında Yahudi figürü, başta masonluk ve dönmelik olmak üzere onun türevleriyle birlikte vazgeçilmez aktör oldu. Büyük Doğu ve döne­ min diğer milliyetçi muhafazakâr yayınlarında Yahudi aleyhtarlığı yaygın bir söylemdi. Mesela Yahudi aleyhtarlığı konusunda önde gelen isim Cevat Rıfat Atilhan'dır. Atilhan'da Necip FazılTa benzer okuyucu kitlesi üzerinde etkili olmuştur.39 Bu durumla birlikte 1930'lu yıllardan beri göz­ lenebilen yaygın Yahudi aleyhtarlığı dikkate alındığında tarihin arka pla- 36 Necip Fazıl, Son Devrin Din Mazlumları, 28. 37 Necip Fazıl, Büyük D oğu'nun bu durumu düzeltme çabasının 1943'ten itibaren başladığım belirtir. Necip Fazıl Kısakürek, Ulu Hakan II. AbdülhamidHan, 4. 39 Bu konuda bkz., Rıfat N. Bali, Türk Anti-Semitizmi , Modern Türkiye 'de Siyasi Düşünce Muhafazakârlık, Tanıl Bora..., s. 402-409. 262 Ahmet Özcan nmdaki Yahudi, muhafazakâr okuyucunun zihnine tahkir edilmek istenir­ ken paradoksal bir şekilde olağanüstü bir varlık olarak yerleşecekti. Necip Fazıl Milli Mücadele'nin kutsallığı konusunda tereddüt yaşamı­ yordu. O, İstiklal Harbi'ni şu şekilde ifade ediyordu Türk cemiyeti kanının, mayasının, mazisinin insiyaki dürtüsüyle şah­ landı. Düne kadar vilayet kadrosunun beşiği içinde salladığı arsız ço­ cuğun kadrosunda hiçbir hesap ve kitaba dayanmaksızın, Garp emperyalizmasına karşı kıyam etti. Tamamıyla millî dehanın malı ve milli haysiyetin ilcası olan Maraş gibi teşkilatla sevk ve idare kaynağından hiçbir selâm bile almamış olan Anadolu kıyamını...40 Ona göre İstiklâl Savaşı'nın zaferi mübarektir, fakat onun kabul edeme­ diği inkılâplar ve Milli Mücadele'nin etkili isimlerinin tarih dışına atılma­ sıdır. Kıyam olarak gördüğü İstiklâl Harbi'nin bir şahsa ve şahıslar zümresine bağlanması noktasında itiraz ettiği yazısında şu ifadeleri kulla­ nır İstiklâl Savaşfnm mübarek zaferini bütün Garp emperyalizmasının suratına indirilmiş bir şamar diye kabul ve tavsif ettikten sonra bun­ dan, Türk milletini yoktan var etme gibi mânâ yuğuranlar ve bunu kendi şahıs veya zümrelerine mâl etmek isteyenler, ilmin ve selim ak­ lın, cevabına o kadar müştak olduğu bu suali, ne cevaplandırmışlar ne de sorutabilmesine müsait bir havaya imkân bırakmışlardı. Memleket­ te, o gün bugün, bütün ilim ve akıl hakları, hazin bir el çabukluğuna kurban gitmiştir.41 Burada kimleri kastettiği belli olsa da açıkça isim vermez. Büyük Do­ ğumdaki yazılardan birinin de Birinci Millet Meclisi'nde yapılan yemin­ deki halife ve sultana bağlılık vurgusunun hatırlatılması amacıyla yayım­ landığı anlaşılmaktadır. Bu yeminde hilafet makamı, saltanat, vatanın ve milletin kurtuluşu ve bağımsızlığının dışında bir amaç güdülmeyeceğine dair cümlelere dikkat çekilerek, yemine bağlı kalınmadığına gönderme yapılır. Ardından yapılan yorumda meclis ve tarih önünde taahhütte bulu­ nanların ahdine sadâkat göstermedikleri belirtilir.42 İnkılâpçıların geçmişi tasvir ederken ilk sayfalarda gösterildiği üzere çizdikleri portrenin, tahkir edici üslup ve ifadeleri Büyük Doğu mecmua­ sında aşağıdaki örnekte görüleceği üzere benzeri bir üslupla karşılık bul­ du 40 Büyük Doğu, Sayı 1, 1949, s. 13. Aynı yer. 263 Muhafazakâr Tarihçiliğin Popüler Yiizü ‘'İnanmıyorum Bana Öğretilen T arihel Her yıl âdi ve beyinsiz bir propagandanın gülünç göstermeye çalıştığı bu varlığa ait acaip resimleri göz önüne getiriniz Bir kara tahta...Bir sarıklı hoca...falaka...değnek altında çığlık koparan çocuklar...ve da­ ha neler, daha neler. Buna benzer resimler karşısında her halde ve her defa tiksinti ve ürperti duymamanın imkânı yoktur. Son 25 yılın misak-ı milli ahdiyle ve pek yerinde İstiklâl Savaşı hamlesiyle bize kalan bu vatan, şimdi gülünç ve iğrenç göstermekten başka marifet tanıma­ dığımız o ataların mirasından son habbecik değil midir. En yakın dünden bugüne kadar idare başındakiler, valiler, sefirler, müderrisler, muharrirler, âlimler sanatkârlar evet bizzat bu propagandayı yapanla­ rın kendileri acaba hangi devrin, hangi yetiştirme sisteminin mahsulüdürler43 Özellikle Cumhuriyet'in kutsal metinlerinden olan Onuncu Yıl Nutkum­ la gündeme gelen Türk milletinin yoktan var edilmesi iddiası Büyük DoğıCda diğer yazarlar tarafından da ironiyle eleştirildi. Mesela Salih Zeki Aktay bunlardan biridir. Şu cümleleri kullanır Millî hayatımızın son çeyrek asrında her an ve her yerde davullar dü­ düklerle ilân edildiği gibi, biz on yılda onbeş milyon Türk yaratmış her cinsten bir millet ve memleket değiliz. Biz en eski zamanlarda vardık, dün vardık, bugün de varız. Onlar hanesini aşan şu kadar asır­ dan beri gerçek ve olgun varlığıyla yaşayıp gelen bu millet, 1921'de bir yağmur serpintisiyle, toprağın altından üstüne çıkıvermiş bir man­ tar yığını değildir.44 Necip Fazıl'm Ulu Hakan Abdülhamit Han ve Son Devrin Din Mazlum­ ları ve Sultan Vahideddin adlı üç kitabı karşı tarih inşası çabasında diğer­ lerine nazaran daha etkili olmuş, ondan ilham alan popüler tarihçiler bu eserlerle temeli atılan konulara dair kitap yayımlamışlardır. II. Abdülha­ mit, Son Devrin Din Mazlumları adlı kitabında din mazlumu olarak tanıtı­ lan ilk örnektir. Ardından Cumhuriyet dönemine geçer, Şeyh Said, İski­ lipli Atıf, Şeyh Esad, Said Nursi, Süleyman Hilmi Tunahan, Abdülhâkim Arvasî gibi isimler Cumhuriyet döneminin din mazlumlarını oluşturur. Kitabına Dersim İsyanı konusunu da doğrudan din adamlarıyla ilgisi ol­ madığı halde Doğu Faciası başlığıyla almıştır. Muhtemelen Tek Parti döneminin ne kadar zalim olduğunu gösterme kaygısını taşımaktadır. O Sultan Vahdeddin üzerine yazdığı hain olmadığı vatan dostu olduğu şek- 264 Ahmet Özcan ündeki müdafaayı içeren kitabıyla sonraki yıllarda Vahdeddin üzerine yazılacak inkılâp tarihi karşıtı söyleme de öncülük etmiştir.45 Necip Fazıl, Şeyh Said'i diğer Nakşibendî şeyhleri gibi görmez, onu şöyle tanımlar O taraflarda Şeyh Said isimli, batinî irşat ve tasarruf ehliyeti son dere­ ce şüpheli, Nakşî şeyhi olduğu iddiasında, daha ziyade muhitini sevk ve idare siyaseti ve satıh üstü güdüm dehası bakımından hünerli, ko­ yun sürülerini yüzlerce çobanın otlattığı, çok zengin ve büyük nüfuzlu bir ağa vardır ve en büyük meziyeti olarak bu adam şeriat bağlılığında müstesna bir şiddet ve hiddet sahibidir. Fakat bu şiddet ve hiddetin kullanılacağı yeri ve dereceyi tayin edebilme irfanından mahrum...46 Müslüman kanı dökmesinden dolayı Şeyh Sait hakkında tereddütlüdür. Mahkeme ifadelerine göre onun hakkında bir kanaat oluşturur ve hükmü­ nü mazlum olarak verir. Son Devrin Din Mazlumları'nın takipçiliği özel­ likle Haşan Hüseyin Ceylan'da görülebilir. Ceylan, Cumhuriyet Dönemi Din-Devlet ilişkileri 1-3 47 adlı kitabında hemen hemen Necip Fazıl'ın kurgusunu takip etmiştir. Onun II. Abdülhamit müdafaası sadece takipçilerince değil milliyetçi muhafazakâr popüler ve akademik tarihçilerin katkıda bulunduğu yayın­ larla desteklenmiştir. İktidarda olduğu dönemde de yerli ve yabancı ya­ zarların aleyhteki yazılarına konu olan Abdülhamit'e gösterilen ilgi taht­ tan indirildikten sonra artarak devam etmiş, geçmişi eleştirisinde sık kul­ lanılan bir imge olmuştur. Aleyhteki söylemin ardından muhafazakâr çev­ relerde onu müdafaa etmek maksatlı yeni bir akım doğmuştur. Bu akımın doğurduğu II. Abdülhamit ilgisi Necip Fazıl'ın 1940'lı yıllarda başlayan müdafaasının gölgesi altında devam etmektedir. Takipçilerinden Mustafa Müftüoğlu ve Kadir Mısıroğlu, Abdülhamit üzerine de kitap yazarak se­ leflerinin onun mazlumluğu ve yüceliği konusundaki fikrini tasdik etmiş­ lerdir. Necip Fazıl, sahte kahramanlarla örüldüğünü iddia ettiği tarihin bun­ lardan temizlenmesini asırlardan kalan aziz bir borç olarak görüyordu. O tarih yazımında bir tarihçinin yöntemlerini izlemese bile tarihî olay ve kişiler üzerine yazdıkları takipçilerine ilham kaynağı olmanın yanısıra yazacakları konuların ana başlıklarını belirlemişti. îslâmcı muhafazakâr­ lara göre ihanet şebekeleri, hainler, dönmeler, Yahudiler gibi tanımlanan 45 Necip Fazıl Kısakürek, Vahidüddin, İstanbul 1968. 46 Necip Fazıl Kısakürek, Son Devrin Din Mazlumları, s. 44. 47 Haşan Hüseyin Ceylan, Cumhuriyet Dönemi Din-D evlet İlişkileri 1-3, Genişletilmiş 13.baskı, Rehber Yayınları, Ankara. 265 Muhafazakâr Tarihçiliğin Popüler Yüzü inanmıyorum Bana Öğretilen Tarihe. tarihin perde arkasında kalan esas aktörlerin gerçek yüzleri, Necip Fazıl' dan etkilenmiş nesillerin arasından mukaddes bilinen borca kucak açanlar tarafından ortaya çıkarılacaktı. Serdengeçti dergisi bu yönüyle ve sık sık kapatılmasıyla Büyük Doğu'ya benziyordu. Serdengeçti 1944 yılında Turancılık davasından Nihal Atsız' la birlikte, 1952'de Ahmet Emin Yalman'a yapılan suikastla ilgili davada da Necip Fazıl'la birlikte tutuklanıp yargılandı. Etkili popülist ve dema­ gojik üslubu sayesinde hem milliyetçiler hem de İslâmcılar arasında ka­ bul gören bir yazar oldu. Türkçülükle-Îslâmcılık arasında bir düşünce çiz­ gisine sahip olması bunu kolaylaştırdı. Serdengeçti mecmuasının ilk sayı­ larında kullandığı üslup onun inkılâp karşıtı fikirlerini yazmakta dönemin Büyük Doğu'suyla karşılaştırıldığında daha pervasızca hareket ettiğini göstermektedir. Aşağıda onun inkılâp tarihine bakışı ve üslubu yansıtması açısından dikkat çekici örnekler gösterilecektir. Serdengeçti, Tek Parti dönemini şu ağır ifadelerle tenkit ediyordu. Tam 27 yıl tanrılar gibi konuştular, firavunlar gibi saltanat sürdüler. Yediler, içtiler, kustular bol harcadılar, hususi vagonlar, yatlar, sürgün ettikleri padişahların saraylarında şahane hayatlar. Zevk eğlence âlem­ leri vur patlasın çal oynasın. Her gün bayram... Her gün seyran... Altta kalanın canı çıksın. Altta kalan milletti, halktı, köylüydü. Amma nutuklarda afişlerde köylü milletin efendisidir diye yazılıydı. Halkı ve köylüyü efendimiz sensin efendimiz sensin diye diye soydular 48 Serdengeçti, Cumhuriyetle birlikte yaratılmış bir millet olma konusunda­ ki söyleme ironik ifadeleriyle eleştiri getirir. Onlar kendilerini yarı ilah sanıyorlardı. Yapanlar onlardı, yaratanlar onlardı. Partilerinden bahsederken şerefli partimiz diyorlardı. 10 yıl­ da 15 milyon genç yaratmışlardı . O kadar ileri fikirli, o kadar ileri gidiyorlardı ki 400 yıllık mesafeyi 20 yıla sığdırmışlardı. Her şey on­ larla başlıyordu. Şanlarla şereflerle dolu koskoca Türk tarihi onlarca devri istibdat, kapkara orta çağdı.49 266 Ahmet Özcan Yazar, Kanlı Balkanlar adlı makalesinde inkılâp tarihlerinin 19 Ma­ yıs'la başlattığı tarihe ve coğrafi sınırlara yukarıdaki gibi ironiyle ba­ kıyordu Bizlere muayyen bir siyasetin mukadderat çizgisi gibi değişmeyen sı­ nırlarını ezberlettiler. İşte vatanınız burasıdır dediler. Tarih 19 Mayıs 1919'la başlıyor, vatan doğuda Kars ile batıda Edime arasında sıkışıp kalıyordu. Bu başlangıç ve bitişlerden, bir gün evvelini düşünmek bir saatin ilerisine bakmak bir nevi günahtı.50 Serdengeçti de Necip Fazıl gibi İstiklâl Savaşı'nın kutsallığına inanır, sonraki aşamayı ise olumsuzlayarak perde arkasmdakilere havale eder. O da Necip Fazıl'daki gibi vatanın kurtarılmasında iman gücünün rolü üze­ rinde durur ve bu konuyu sık sık yazılarında işler. Mesela, İmansızlar Saltanatı adlı yazısında şunları yazmıştır Misak-ı Milli Ruhu ve onun mümessilleri, Birinci büyük millet mecli­ sindeki milli mücadele kahramanları, Anadolu'nun öz evlatları İttihat ve Terakki Komitecilerinin, Selânik dönmelerinin hışmına uğradılar. Atıldılar, asıldılar, kesildiler, nice nice ahlâk, fazilet timsali insanlar, meçhul şahıslar tarafından gece yataklarından alınarak yine meçhul bir semte götürüldüler... Darağaçlarında can verdiler. İttihat Terakkiciler, Dönmeler, Yahudiler bütün inkılâp karşıtı tarih yazarlarında olduğu gibi Serdengeçti'de de tarih sahnesinin arka planında rol alan esas oyunculardır. Tarihte olup biten her türlü olumsuzluk onları işaret etmektedir. İttihatçılar İnkılâp tarihçileri tarafından da hoş görül­ memiştir. Gayr-i Müslimler konusunda İttihatçılarla Cumhuriyet dönemi inkılâpçıları ve muhafazakârlar onların olumsuz aktörlükleri konusunda benzer kanaatleri taşırlar. Dönmeler diğer ideolojik grupların gündeminde yer almazken, muhafazakârlarda dönme tarihin kötüleri arasında ayrı bir yer tutar. 267 Muhafazakâr Tarihçiliğin Popüler Yüzü İnanmıyorum Bana Öğretilen Tarihe.'' olundular. Mebus değil mahpustular. Milli mücadeleyi başaran, birinci büyük millet meclisi­ nin tarihi, zabıtları ciltler tutar. Ondan sonra toplanan meclislerin tari­ hini bir tek cümlede toplamak kabil.... Bravo sesleri... Alkışlar, oy bir­ liği ile kararlar... Hangi kanunu milletin tasvibine sunarak çıkardılar. Hangi kanun milletin gerçek mümessilleri olan adamların elinden geçti.51 Serdengeçti mecmuasında Gülünç Hakikatler adıyla hazırlanan sayfada güncel ve eski Tek Parti dönemine ait olay ve kişiler karikatürize edilir. Mesela bunlardan biri şu şekildedir Cumhuriyet idaresi 25 yılda beynel­ milel bir adam yetiştirdi o da hokkabaz Zati Sungur. 52 Gene aynı sayfa­ da İngilizlerle külahlarımı değiştik yoksa herifler bize külah mı giydirdi­ ler şeklindeki başlık altında Mehmetçiklere bakıyoruz o alıştığımız eski sevimli halleri yok. Bir tuhaf olmuşlar İngiliz külahları onları ne kadar değiştirmiş Conilere dönmüşler. Bu metinler inkılâpçıların geleneksel kıyafetleri tasvir ederken kullandıkları tahkir edici ifadelerin benzer bir üslupla inkılâbın kılık kıyafet uygulamasına karşı yapılması olarak da okunabilir. Necip Fazıl da inkılâplara karşı tahkir edici üslubunu yazı ve şiirlerinde sık sık kullanır. Mesela inkılâbı şöyle tanımlar bir şapka, bir eldiven bir maymun ve inkılâp. 53 Şapka daha önce de belirtildiği gibi inkılâpçıların da muhaliflerin üzerinde çok durduğu sembolik bir anlam ifade eder. Serdengeçti şapkayla ilgili Bir Nesli Nasıl Mahvettiler. başlığı altında kurguladığı hikâyesinde gâvurlukla eşdeğer bir yorum yapar. İnkılâp tarihinin söylemine dair örnek verdiğimiz piyes kitabında da konuşmacı şapka giyenler gâvur sayılırmış öldürülürmüş şeklinde cümleler kurmuştu. Serdengeçti'nin yukarıda adı geçen yazısında şapka, inkılâpçılar, milli mücadelenin asıl kahramanları gibi konuları didaktik bir üslupla aktarma çabası görülmektedir. İnkılâp karşıtlığının dramatize edilmiş örnek metinleri arasında sayılabilecek bu metnin adı Serdengeçti' nin bir kitabının başlığı olmuş, yıllar boyu milliyetçi ve İslâmcı muhafa­ zakâr çevrelerde okunmuştur. Bir Nesli Nasıl Mahvettiler. adlı hikâye­ sinde Babası şehit olan bir çocuk kendisine gâvurları anlatan annesine Ana, gâvurlar da kim nasıl bu adamlar. Şeklinde bir soru soruyor annesi, Hep kötülükler yaparlar baksana üzerimize çullandılar. Babanı da şehit eden onlar...şapkalı şapkalı herifler. 53 Necip Fazıl, Destan şiiri, 1947. 268 Ahmet Özcan tekrarda bulunarak Şapkalı şapkalı herifler Allaha inanmazlar babamı da onlar öldürdüler. Diye tekrar ediyor. Anne devam ediyor Mektebe bir takım şapkalı şapkalı adamlar geldi. Sen korktun doğru eve koştun. Ana ana bizim mektebe gâvurlar geldi şapkalı şapkalı adamlar... Hani biz onları denize dökmüştük diyordun. Sizi hükümet konağının önündeki meydanda toplandılar, hatırlıyorsun değil mi yine şapkalı adamlardan biri yüksekçe bir yere çıktı yırtılırcasına bağırarak bu vatanı o kurtardı, o yarattı.... Sen düşünüyordun. İyi amma vatanı bu adamlar mı yarattı. Eskiden vatan yok muydu. Bu dağları bu taşları bunlar mı yarattı. Milleti bu adamlar mı kurtardı. Haniya ölmemişler, yaralanmamışlar. Basbas bağırıyorlar... Babam kurtarmadı mı, onun adını neye söylemiyorlar. .54 Metinden anlaşılacağı üzere Serdengeçti şapkayı gâvurluğun sembolü olarak dramatize ederek anlatıyor. Açıkça görüldüğü üzere burada yapıl­ mak istenen şapka inkılâbı üzerinden inkılâpların eleştirisidir. Bunlar eserlerin baskı sayısı ve nüfuz ettikleri kitle dikkate alındığında ilk akla gelen isimlerlerdir. Bu yazarların kitaplarının defalarca basılmış olması ve benzer konuların aynı çevreye hitap eden farklı yazarlar tara­ fından ele alınması nüfuz ettikleri okur kitlesi arasında bu konulara duyu­ lan ilginin göstergesidir. Necip Fazıl'ın düşüncelerinden etkilenmiş bu yazarların ne kadar tarihçi olup olmadıkları konusu eserlerinden anlaşıla­ bilir. Bu açıdan bakıldığında Mustafa Müftüoğlu, Kadir Mısıroğlu ve Sadık Albayrak gibi yazarlar popüler tarihçi olarak değerlendirilebilir.55 Mehmet Doğan, Haşan Hüseyin Ceylan ve Abdurrahman Dilipak hayatla­ rının bir döneminde bu anlamda eser vermişlerdir. Bunları araştırmacıyazar veya gazeteci yazar olarak değerlendirmek daha doğru olacaktır. Elbette yazdıkları itibarıyla tarihle ilgilenmiş ve tarihe dair kanaatlerin oluşmasında onların verdiği bilgi bir öncekiler kadar etkili olmuştur. Bu yazarların konuları ele alırken sıyrılamadıkları ideolojileri onları olguları ideolojilerine uygun olarak inşaya götürmüştür. 55 Popüler tarihçilikle ilgili olarak bkz. Ahmet Özcan, Türkiye'de Popüler Tarihçilik (19081960), Ankara 2011, Türk Tarih Kurumu Yayını. 269 Muhafazakâr Tarihçiliğin Popüler Yüzü ‘İnanmıyorum Bana Öğretilen Tarihe. siyasi organizasyonlar, yazdıkları gazeteler, eserlerinin yayımlandığı yayınevlerinin kimliklerinin benzerliği bize onların bir arada değerlendi­ rilmesini haklı kılacak imkânı sunmaktadır. Yöntemlerine bakıldığında Necip Fazıl'da açıkça görülen suçlu veya mazlum arama, kahraman icad etme eğiliminde oldukları görülebilir. Özellikle Mustafa Müftüoğlu ve Kadir Mısıroğlu'ndaki milliyetçi damar belirgindir. Tarafsızlık ve gerçeği ortaya çıkarma iddiasıyla başlayan eserlerinden tarihî bilgiyi ideolojik hedefler doğrultusunda elde edip yine ideolojilerine uygun bir yorumla hitap ettikleri kitle arasında işlevsel hale getirme çabası fark edilmektedir. Yazarların Necip Fazıl'dan ilham aldıkları konusundaki tespit sadece eserlerine yansıyan bakış açısı veya konularla ilgili değildir. Bazıları bunu açıkça söylemektedir. Mesela Kadir Mısıroğlu gibi onun tesiri altın­ da kalıp tarih yazmaya başladığını belirtenler de vardır. Esasen öteden beri evimizin dindar havasında bunlar menfur ilân edilmiş olduklarından bende, bu istikamette bir temâyülün ilk nü­ vesi mevcuttu.56 Kadir Mısıroğlu (doğ. 1933) ilköğretim yılları doğduğu yer olan Trabzon' un Akçaabat ilçesinde geçer. 1950 yılında Trabzon'da liseye başlamıştır. Lise yıllarında Sebilürreşad ve Serdengeçti dergilerini okumaya başlar. Türk Milliyetçiler Demeği'nin Akçaabat şubesinin kurucusu olur. İlk araştırmasını İnkılâpçıların büyük zafer olarak, muhafazakârlarınsa Necip Fazıl'm ifade ettiği şekliyle Batı'ya tavizlerin verildiği Lozan Anlaşması üzerine yaptı ve bu konudaki araştırmalarını Lozan Zafer mi Hezimet mi. adlı eseriyle ortaya koydu. Mısıroğlu'nun birinci baskısı 1964 yılında yapılan kitabının ikinci baskısı 1970 yılında Atatürk aleyhine işlenen suç­ lar kapsamına girdiğinden toplatılmıştır. Yazarın OsmanoğuUarımn Dra­ mı (1976) Ali Şükrü Bey (1978) Kurtuluş Savaşında Sarıklı Mücahitler (1972), îslâm Yazısına Dair (1993) Bir Mazlum Padişah Sultan II. Abdülhamid (2007), Bir Mazlum Padişah Sultan Vahideddin (2005), Bir Maz­ lum Padişah Sultan Abdülaziz (2006) gibi eserleri vardır. Hanedan üzeri­ ne yazılmış eserleriyle sultanların evliyalığına kadar gidecek Osmanlı tarihi algısının doğmasındaki rolü üzerinde ayrıca durulmalıdır. Eserleri­ ne bakıldığında Necip Fazıl etkisi rahatlıkla görülebilir.. 56 Bu bilgi kadirmisiroglu.com adlı internet sitesinden alınmıştır. Bu sitede yazarın hayatına dair kendisinin verdiği bilgiler vardır. 270 Ahmet Özcan Mustafa Müftüoğlu (1925-2006), Büyük Doğu dergisinin ilk yıllarında müessese müdürlüğü yaptı. Böylece Necip Fazıl'la yakın ilişki içinde olan yazar, uzun süre Milli Görüş çizgisindeki Milli Gazete'de yazmıştır. Mustafa Müftüoğlu'nun Yalan Söyleyen Tarih Utansın adlı zamanla 12 cildi bulan seri kitapları, Necip Fazıl'ın kendilerine öğretilen tarihin yalan olduğu fikrinden hareketle ortaya çıktığı söylenebilir. Müftüoğlu da Ne­ cip Fazıl'ın Ulu Hakan sıfatıyla benzersiz bir yere oturttuğu II. Abdülhamit hakkında Her Yönüyle Sultan İkinci Abdülhamit (1985) adıyla kitap yazdı. Bu kitabı zamanla iki cilt olmuş ve yaymevlerine göre isim deği­ şikliklerine gidilerek yayımlanmıştır. Milli Mücadele Gerçekleri I-II, Kanlı Oyun Menemen Olayının İçyüzü, Cumhuriyet Devrinde Mühim Olaylar (1988) gibi eserler de yazarda Necip FazıPın etkisini göstermesi açısından örnekler olarak verilebilir. Sadık Albayrak (doğ. 1942) uzun yıllar Milli Gazete yazarlığı yaptı. Albayrak, imam-hatip lisesi ve Yüksek İslâm Enstitüsü mezunudur. Poli­ tikayla ilgilenmiş MSP'den milletvekili adayı olmuştur. Albayrak, İskilip Atıf Hoca'nın bir kitabının yayımından dolayı Necip Fazıl'la birlikte yargılanmıştır. Frenk Mukallidliği ve İslâm, A tıf Efendi ve Tüm Eserleri, Tek Parti Dönemi ve Batıcılık (1989), İrticanın Tarihçesi serisinden 31 Mart Vakası Gerici Bir Hareket mi. (1987), Meşrutiyet İslâmcılığı ve Siyonizm, (1989), Cumhuriyete Doğru-Hilafetin Sonu (1989), Devrimler ve Gerici Tepkiler (1989), Yürüyenler ve Sürünenler (1979) gibi kitapları vardır. Haşan Hüseyin Ceylan (doğ. 1960) İlahiyat Fakültesi'ni bitirmiş, Re­ fah Partisi milletvekilliği yapmıştır. Haşan Hüseyin Ceylan'm tarihçi olarak tanımlanmasından ziyade araştırmacı-yazar olarak tanımlanması uygun görünmektedir. Cumhuriyet Dönemi Din-Devlet İlişkileri adıyla yazdığı kitabıyla Cumhuriyet'in ilk yıllarındaki dine karşı uygulanan politikaları ele aldığı örnek kişi ve olaylar üzerinden mazlum-zulüm kav­ ramlarını vurgulayarak incelemiştir. Görünen o ki yazar bu çalışmasında Necip Fazıl Tn Son Devrin Din Mazlumları adlı kitabını temel almış gö­ rünmektedir. Yeri geldiğinde Necip Fazıl'dan alıntıların yapıldığı kitap Son Devrin Din Mazlumları'mn geliştirilmiş hali gibidir, fakat bu konuda herhangi bir bahis geçmez. Ceylan, kitabını hazırlarken milletvekili oldu­ ğu dönemin imkânlarıyla mecliste ulaşabildiği belgeleri kullanmış ve konuları Necip Fazıl'a göre daha geniş ve ayrıntılı olarak işlemiş kullan­ dığı kaynaklan dipnotlarda göstermiştir. Dönemin din karşıtlığını tasvir edebilmek için bulabildiği yerli kaynaklar kadar yabancı yazarlar tarafın­ dan Cumhuriyet'in din karşıtı olduğu yönündeki yorumlarını kullanmayı da ihmal etmemiştir. O da Necip Fazıl gibi doğrudan konusuyla ilgili 271 Muhafazakâr Tarihçiliğin Popüler Yüzü İnanmıyorum Bana Öğretilen Tarihe. olmadığı halde Dersim hadisesini ele almış, Necip Fazıl'la kıyaslandığın­ da, bu hikâye genişlemiş daha trajik hale getirilmiştir. Dersim hadisesini ele alışı ve işleyiş biçimi ilham kaynağı olarak Necip Fazıl'ın eserini işa­ ret etmektedir. Ceylan'a göre Dersim hadisesi Cumhuriyet döneminin tek partili yıllarında uygulanan yüzlerce facia, vahşet ve jenosit uygulamasın­ dan biridir. Yazarın ifadesiyle Doğu Anadolu'da İstiklâl Mahkemeleri haricinde en 50.000 insan telef' edilmiştir. 57 Haşan Hüseyin Ceylan'ın eserinin bütün ciltlerine yansıyan suç isnat edilebilecek delil arama kaygı­ sını yansıtan üslubu, kullandığı kelimelerin ne anlama geldiği konusunda kendisini çoğu zaman yanıltmıştır. Abdurrahman Dilipak (doğ. 1949) Cumhuriyet dönemi üzerine birbi­ rini takip eden bir seri kitap yazmıştır. Hareket noktasının siyasi kimliğiy­ le birlikte düşünüldüğünde başta Atatürk ve İnönü dönemleri olmak üzere Cumhuriyet döneminin İslâm karşıtlığını göstermek olduğu anlaşılmakta­ dır. O da, Haşan Hüseyin Ceylan gibi araştırmacı-yazar olarak adlandırıl­ masının doğru olacağı eserler vermiştir. 1969 Konya İmam-Hatip mezunudur. Başlıca eserleri, Bir Başka Açıdan Kemalizm (1988), Cumhu­ riyete Giden Yol (1989) İnönü Dönemi (1989), Menderes Dönemi (1990), Cumhuriyet'in Şeref Kitabı (1993), İhtilaller Dönemi (1991)'dir. Dilipak' ın resmî tarihe karşı bir Cumhuriyet tarihi yazma hedefinde olduğu eser­ lerinden anlaşılmaktadır. D. Mehmet Doğan (doğ. 1947) Gazi Lisesi ve Siyasal Bilgiler Fakül­ tesi Basın Yayın Yüksek Okulu mezunudur. îslâmcı muhafazakâr yazar­ ların üye olduğu Türkiye Yazarlar Birliği Başkanlığı'nı yapmıştır. Batılı­ laşma İhaneti (1975- 21.baskı 2005), Kemalizm (1992), Mehmet Â kif Dönemi ve Çevresi (2008), Türkiye 'de Darbeler Müdahaleler ve Siyasi Sistem (1990), Dil Kültür Yabancılaşma (1984) gibi eserleri arasında özellikle Batılılaşma İhaneti büyük ilgi görmüştür. Bu eser tarihçilikten ziyade Tanzimat'tan sonraki batılılaşma serüvenini olumsuzlaştırabilecek az sayıda kaynaktan edinilmiş her türlü bilginin kullanıldığı bir deneme şeklindedir. Kitabın baskı sayısına bakıldığında dikkat çeken bir okuyucu kitlesine sahip olduğu görülebilir. Tek bir olay veya kişi yerine inkılâpçı­ ların iki yüz yıllık süreç içinde övgü edebiyatına mazhar olmuş tarihî olaylar ve kişilerin hepsi bir arada ele alınmıştır. 272 Ahmet Özcan uygun bir şekilde olumsuzlaştırarak genel bir değerlendirmeye tâbi tut­ muştur. Muhafazakârların Batılılaşma karşısındaki temel argümanları Büyük Doğu1nun ilk dönemlerinden itibaren işlenmiştir. Batılılaşma kar­ şıtı söylemin oluşması elbette sadece Necip Fazıl'a indirgenemez, fakat Necip Fazıl'ın gündelik politikayla içiçe geçmiş düşüncesinin ürünleri belirli bir cemaat, demek, parti gibi kurumlarla sınırlı kalmamış burada muhafazakârlık kavramı altında kullandığımız milliyetçi mukaddesatçı muhafazakâr İslâmcı şeklinde adlandırılan bütün gruplar üzerinde etkili olmuştur. Muhafazakâr tarihçilerin eserlerinden anlaşılacağı üzere yakın tarih Necip Fazıl'ın ifadesiyle sahte kahramanlarla dolu bir ihanet sürecidir. Bu ihanetin ortaya çıkarılması hedefindeki muhafazakâr tarih yazarları Tanzimat'la birlikte başlayan Batılılaşma döneminin Cumhuriyet'le zir­ veye ulaşan uygulamaları üzerinde yoğunlaştılar. Yukarıda yazarlar hak­ kında verilen bilgilerde onların eserlerinin büyük çoğunluğunun Cumhuriyet'in ilk yılları üzerine olduğunu göstermektedir. Yazarların biyografi­ lerine dikkat edildiğinde farklı yaş gruplarından olmalarına rağmen ortak siyasi düşüncenin temsil edildiği kurumlarda yolları kesişmektedir. Belki bu durum şartlarla bir­ likte ele alındığında bu kaçınılmaz bir durumdu, fakat olumsuz şartlar ortadan kalktığında ortada kalan tortu zihinleri meşgul etmeye devam etmiştir. Muhafazakâr tarihçiliğin popüler cephesi her şeyden önce Türki­ ye'deki popüler tarihçiliğin genel çerçevesi içinde ve bu çerçeve içindeki yeri kendine has özellikleriyle değerlendirilmelidir. Bu bakımdan popüler tarihçiliğin bütününde görülen aydınlatılmamış ve gizem süsü verilmiş yakın tarihimiz düşüncesinin hâkimiyeti önemlidir. Perde arkasının bilin­ mesi, karanlığın aydınlığa çıkarılması gibi noktalardan hareket eden po­ püler tarihçiler gizli tarihimiz, bilinmeyen tarihimiz, falan vakanın içyü­ zü, gerçek yüzü gibi sık kullanılan başlıklarla tarihî esrarlı bir manzara olarak tasvir ederlerken, kendilerini bu esrarın aydınlatıcıları olarak gö­ rürler. Bu özellikler popüler tarihçilerin benzerlikleridir. Bu bakımdan popüler muhafazakâr tarihçilerde bu özelliklerini açığa vururlar. İdeolojik 273 Muhafazakâr Tarihçiliğin Popüler Yüzü İnanmıyorum Bana Öğretilen Tarihe. kaygısı olmayan bir popüler tarihçi konjonktüre göre konusunu seçer ve her şeyin tarihiyle ilgilenebilirler. Muhafazakâr tarihçiler için ideolojik bakış bir misyon yüklemiştir. Konularını seçerken ve yorumlarını yapar­ ken bu misyonu yükleyen ideolojiye uygun şekilde hareket ederler. Mu­ hafazakârlar sadece mevcut kültürü yok sayan radikal inkılâpların yıkıcı­ lığı karşısında kültürü müdafaa konusunda argüman geliştirme çabasına girmemiş, aynı zamanda birden bire tarihin lanetlileri olarak tanımlanmış olmanın sıkıntısını da yaşamışlardır. Kendilerine mürteci kimliğiyle tarih­ te verilen yer inkılâpların ortadan kaldırdığı kültürel değerlerin içerisinde kalmıştı. II. Meşrutiyet döneminin millet olma sürecinde Osmanlılık üze­ rinden Türklüğe geçmenin coşkusunu yaşarken yeniden keşfettikleri Orta Asyalı ataları ve Osmanh'mn zafer sayfalarıyla oluşmaya başlayan tarih bilinci, Cumhuriyet'in yeni tarih kurgusunun etkisiyle yirmi beş senelik dönemde karmaşık bir tarih bilincine dönmüştü. Bu zihinsel kargaşa içe­ risindeyken onları bu duruma düşüren tarihî sürecin hikâyesi kutsal an­ lamlar atfedilerek itiraz kabul etmez mutlak gerçekler olarak tarihe yazıl­ mış ve bununla kalmayıp inkılâp tarihi dersleri adıyla eğitim ve öğretimin bir parçası haline getirilmişti. Durum böyleyken inkılâp tarihlerinin ken­ dilerine tarihte verdiği yerden kaynaklanan mağduriyet ve düştükleri po­ zisyonu değiştirme fikrini taşıdıkları halet-i ruhiye içerisinde, fırsat bul­ dukları anda inkılâp tarihleriyle hesaplaşmak için benzer üslup ve yönte­ mi taklit etmenin kolaylığına sığınmışlardır. Bu sığınmaları tarihçilik do­ nanımı bakımından onları ikinci bir temel zaafa düşürmüştür. Popüler ta­ rihçiliğin genel zaaflarıyla birlikte inkılâp tarihlerinin kutsal tarih anlayışı onları zaafa götürecek iki rehberi olarak önlerinde duruyordu. Muhafaza­ kâr akademisyen tarihçilerse yakın tarihi tarih araştırmasının konusu ola­ rak görmüyorlardı. Görseler de onları bilimsel tarih inşasına götürecek dokümanlar olmadığı gibi resmî kurumlarında inkılâp tarihlerini sorgula­ mak gibi bir lüksleri yoktu. Tarih hafızanın biriktirdiğinden yazıldığında yaşananları muhafazakârlardan farklı anlatan inkılâp tarihlerini yalanla­ yacak cevaplar bulmak da zor olmadı. İnkılâp tarihçilerinin inkılâp süre­ cini belirli bir hedefe götüren bir bilinçlilik olarak görmeleri gibi muhafa­ zakârlarda inkılâpçıların büyük övgüyle bahsettikleri batılılaşma sürecini İslâm'ın yok edilmesi maksatlı bilinçlilik olarak görerek bir tarih paradig­ ması kurdular. Her iki tarafa göre tarih hedeflerini belirlemiş bir aklın hizmetinde gitmekteydi. Bu gidişin lehinde ve aleyhinde bulunanlar taraf­ lara göre tarih sahnesindeki yerini almışlardı. İnkılâpçılar tarihin yorum­ lanmasında ulu önder, yaratıcı, eşsiz kahraman, büyük dahi, hain, işbir­ likçi, gerici, medeniyet dışı, mutaassıp, yobaz, Atatürk düşmanı, beyaz sarıklı ve kara cübbeli hoca, kapkara cehalet timsali ve kıpkızıl hıyanet 274 Ahmet Özcan heykeli gibi tanımlamalar kullanılıyordu. Muhafazakârlar buna karşılık olarak İttihatçı artığı, Selanik dönmesi, Batı uşağı, din düşmanı, devrim yobazı, mazlum, evliya, ulu hakan, yüce sultan gibi kavramları tarihi sürecin açıklanmasında cazip kavramlar olarak kullanmışlardı. Olgularla ilgili de bunlara benzer tanımlar kullanmak yazarın edebî ustalığına bağlı olarak değişmiştir. Böylece tarihî olarak gerçek olaylar ve kişiler, inkılâp tarihçilerinin yaptığı gibi olgularından koparılıp ideolojiye uygun retorik­ le hikâye edilebilir imkâna kavuşmuş, bu imkân onları sorgulama ve ce­ vap vermek yoluyla inkılâp tarihçilerinin tahkirinden kurtulmak isterken benzer üslubu kullanmışlardır. Kemalist rejimin Türk tarihine atfettiği kutsallık, tarihçisini bu kutsal alanın vazifelisi kılarken, muhafazakârlar da tarihi Necip Fazıl*m ifade­ siyle sahte kahramanlardan temizlemek gibi aziz bir vazifeyi yüklendiler. İnkılâpçıların, kendilerine atfettiği mürtecilik sıfatını taşıyanları avlamaya çıktığı sahnede onlar dönme, mason, Yahudi, din düşmanı avına katılarak olup biteni anlamakta zorluk çektikleri tarih alanını gizemli bir dünya olarak tasavvur ettiler. İnançlarıyla bütünleştirdikleri gizemli dünyada gerçekler hiç de anlatıldığı gibi olmamıştı, onlar için olaylar perde arkası olmaksızın anlaşılmayacak kadar karmaşıktı. Bu perdeyi açıp ne olup bit­ tiğini anlamakta zorluk çeken okuyucuya popüler tarihçilerin ifadesiyle gerçekleri yazan tarihçilere ihtiyaç duyulmuştu. Bilimsel tarihçiliğin uzak durduğu alanlar kolay ulaşılabilir ve aktüel olarak tüketilebilir malzeme sunuyorsa popüler tarihçilerin iştahını her zaman kabartmıştır. İştahı kabarmış tarihçiler kesin inançlı kitleler üze­ rinde tarihin oynadığı rolü bilenler iştah kabartan alanlara girip müktesebatına bakmaksızın muhatap olacağı kitlenin kullandığı sloganlarda pay­ laşılabilecek bir belgenin, ifadenin peşine düşerler. Kötü atfettiklerinin aleyhinde buldukları yerli, yabancı ifade, belge vb. şeyler birdenbire ka­ naatleri değiştirmeye zorlayan uzun hikâyelere dönüşebilir. Bunu muha­ fazakârlar da pekâlâ yapabilir. İnkılâpların akademik bir disiplin içeri­ sinde ele alınamadığı inkılâp tarihinin veya tarihçisinin tarihi belirli ama­ ca ulaşmak için kullandığı bir dönemde muhafazakârların inkılâp tarihini sorgulayıp yeni bir tarih inşasına girişmesinin faydalı tarafları olmadığı söylenemez. Yakın tarih gündelik siyasetin bir parçası haline gelmişken bu tarihi yazmaya çalışanların kendi ideolojik kampına malzeme taşıma­ sının dışında belki de yapacağı bir şey yoktu. Belki de yakın tarihi aka­ demik tarihin dışında görüp inkılâp tarihçilerinin kutsal vazifelerini rahat yapmalarına imkân tanıyan profesyonel tarihçiler, yakın tarih üzerine kitap yazan her muhafazakâr popüler tarihçinin yakın tarihimizin esrarını ortaya çıkarma niyetiyle başladıkları yazılarına müsait zemin hazırlamış­ 275 Muhafazakâr Tarihçiliğin Popüler Yüzü İnanmıyorum Bana Öğretilen Tarihe. lardır. Modem tarihçiliğin kişi ve olay üzerinden anlatılan tarih yazımın­ dan uzak durmaya başladığı bir zamanda muhafazakârlar kişi ve olaylara sarıldılar. Rejim karşısında yaşadıkları mazlumluk ve mağdurluk duygu­ ları onların tarih içinde de mazlumlar ve zalimler bulmalarını kolaylaştır­ mış olmalıdır. Bugün Türkiye'de tarihe her zamankinden daha fazla ilgi olduğu aşikâr. Bunu televizyon programlarından dizilere ve dergilerden ¿itaplara, hızla çoğalan tarih bölümlerine kadar her alanda görmek mümkün... O zaman bu ilginin artışının getirdiği olumlu ve olumsuz sonuçları da olacaktır. Görülen o ki tarih geçmişin ideolojik çatışmalarından doğan ihtiyaçla günlük siyasete malzeme üretirken takındığı sert üslubu bırakmaya başla­ mıştır. Ne Kemalistlerin otuzlu yılların inkılâp tarihleri ne de karşı inkılâp tarihi denilebilecek eserler eskiden gördükleri rağbeti göremiyorlar. Ta­ rihle ilgili inanmıyorum bana öğretilen tarihe diyecek kadar keskin ifa­ delere ihtiyaç duyan neslin kendisi tarih oldu ve burada yapmaya çalıştı­ ğımız gibi tarihsel bir olgu olarak araştırılmaya ihtiyaçları var. Tarihe dair popüler kanaatler özellikle yakın tarih söz konusu olduğunda popüler tarihçilerin ürettiği bilginin neticesinde oluşuyor. Akademinin bu anlam­ da popüler kanaatlere katkısının ne olduğu şüpheli. Muhafazakâr tarih yazarlarının inkılâp tarihini sorgulamasının tabuların yıkılışındaki rolü önemsenebilir. Diğer taraftan sürekli aynı cepheden bakıldığında ufuk açıcı sorgulamanın zihniyet donukluğuna sebep olma ihtimali de düşünül­ melidir. Bunun için zihni donuklara öpüşen padişah imajı bütün tarih içinde tartışılmaya değer ayrıntı olarak önemli bir yer tutar. Ya da Abdülhamit'in şarap içip içmediği meselesi Abdülhamit'in kendisinden daha önemli bir tartışmaya dönüşebilir. Fatih'in biyografisini doğru dürüst yazılmazsa ancak Babinger'in yazdığındaki beğenilmeyenler veya hatalar üzerinde durulup bir reddiye yazılabilir. Burada çözüm inşa edilen üze­ rinden savunmaya geçme değil yeniden inşa etme yoluyla tarih yazılmaya başlandığında muhafazakârların tarihle olan ilişkisindeki hataların azal­ masıdır. Birinci bölüm İki gündür aralıksız yağan kar akşam üzeri durdu. Moskova'nın gri silueti geceyle birlikte mavi bir ayaza büründü. Kenti çevreleyen birbirinin aynı apartmanlardan merkezdeki yüzyıllık görkemli taş yapılara, devlet binalarının kızıl yıldızlı kulelerinden ünlü katedrallerin altın kubbelerine kadar, camdan bir gecenin içine gömülen bu yaşlı kent, pusulasını yitirmiş, nereye gittiğini bilmeyen buzdan bir gemiye benziyordu. Moskova'nın kuzeybatısındaki Kurkino köyünde, yabancı ülkelerden gelen öğrencilerin kaldığı sitenin nöbetçi kulübesinde, her zamanki görevlinin yerinde Viktor ile Nikolay oturuyordu. Kardan yansıyan ışık kulübenin camlarına vuruyor, sigara içmekte olan adamların yüzünü mavi bir aydınlığa boğuyordu. Nikolay, kadranı neredeyse bileğinin üstünü tümüyle kaplayan saatine bakarak söylendi On buçuğa geliyor. Bu saatten sonra kimse dışarı çıkmaz. Biz niye bekliyoruz hâlâ. Daha iri yapılı olan Viktor soruyu yanıtlamadı. Arkadaşının tavrına bozulduğu her halinden belliydi. Bu yeniyetmeyi niye vermişlerdi ki yanına. Toyluğuna bakmadan bir de ukalalık yapıyordu. Sigarasından derin bir nefes çekerken, Artık konuşmasa diye geçirdi aklından. Ama yeniyetme Nikolay, alnını kaşıyarak sürdürdü sözlerini. Yıldırım'ın, mesajı buradaki öğrenciler için bıraktığı bile belli değil. Viktor'un sabrı taşmak üzereydi. Bu bölgede Türklerin bulunduğu başka bir yer biliyor musun. dedi. Mesajı alacak kişinin Türk mü olması gerekiyor. Azerileri niye araştırmıyoruz. Saçma dedi Viktor, sinirlendiğini gizlemeye gerek duymadan. Bir Sovyet vatandaşıyla bağlantı kuracak olsalardı herkesin dikkatini çekebilecek böyle küçük bir yeri seçmezlerdi. İlişkiye geçecekleri kişi Moskova'yı tanımadığı için, Yıldırım, Kurkino gibi tehlikeli bir bölgeye, yani adamının bildiği az sayıdaki yerlerden birine gelmeyi göze aldı. Bilemiyorum dedi Nikolay, arkadaşının söyledikleri onu ikna edememişti. Belki mesajın şifresi çözüldüğünde anlarız. Klasik bir şifreymiş değil mi. Osip öyle söyledi, şu anda Türkçe kitapların bulunduğu bir kütüphanede harıl harıl şifrenin hazırlandığı kitabı arıyorlar dedi Viktor, sonra anlamlı bir ses tonuyla ekledi. Yani bu gece dışarda olan yalnızca biz değiliz. Viktor'un serzenişini anlamamazlıktan geldi Nikolay. Ya kitabı bulamazlarsa. Bulurlar bulurlar, bugüne kadar çözemedikleri şifre olmadı dedi. Ama bu mesaja fazla bel bağlamayalım. Hiçbir şey çıkmayabilir yan yana sıralanmış dört satır rakamla ne anlatılabilir ki. Kendisine sorulduğunu sıralamaya başladı sanan Nikolay, Bir uyarı, yeni bir buluşma yeri ya da bir soru... Haklısın dedi Viktor. Kısa ve net talimatlar sitedeki köstebeğin neler yapmasını istiyorlarsa... Nikolay sigara tutan eliyle, Kurkino'daki iki katlı ahşap evlerden farklı olarak modern tarzda inşa edilmiş sitedeki binaları gösterdi. Adamımızın gibisin. burada olduğundan emin Gibisi fazla, öyleyim. O zaman neden siteye girmedik. İçerden gözetlemek daha kolay olmaz mıydı. Öğrenciler bizi fark edebilirdi. Öğrenciler deyip duruyorsun da Viktor Zaharoviç, burası hiç okula benzemiyor. Haklısın, alışılmış bir okul değil. Burada komünist ve işçi partilerinin üyeleri eğitim görüyor. Zaten adı da Uluslararası Leninizm Enstitüsü. Merkez binası Moskova'da. Belki görmüşsündür Aeroport Metro İstasyonu'nun karşısında, küçük parkın yanındaki sarı taştan görkemli bina. Okul ordaysa öğrencilerin burda ne işi var. Moskova'daki binada çoğunlukla Almanya, İsveç, Yunanistan, İspanya, Portekiz gibi ülkelerde yasallık kazanmış partilerin üyeleri eğitim görüyorlar. Nikolay'ın gözleri kurnazca parladı. Öğrencilerin hepsi yabancıysa siteye girmemiz sorun olmazdı. Kolayca çevirmen ya da öğretmen diye gösterebilirdik kendimizi. Viktor, genç arkadaşına ilk veriyordu, çaresizlik içinde açıkladı kez hak Merkez şu aşamada içeri girmemizi istemiyor. Andrey Alegoviç defalarca uyardı beni. Sanırım parti izin vermiyor. Ne de olsa burdakiler Merkez Komitesi'nin konuğu. Merkez Komitesi'nin konukları arasında bir köstebek ha. dedi, hınzırca gülümseyerek Nikolay. Hem de konukların hepsi komünist. Bunda şaşıracak bir şey yok dedi Viktor. Arkadaşının alaycı tavrına katılmadığı belliydi. Kapitalist ülkelerdeki komünist partiler zor koşullarda savaşıyorlar, oralar düşmanın sızmasına en açık alan. Sesi içtenlikten yoksundu ama işe yaradı, Nikolay'ın yüzü ciddileşti. Merakla sordu Yalnızca Türk istihbaratı mı var dersin bu işin arkasında. Amerikalılar da bulaşmış mıdır. Ne fark eder ki. Hem Türkleri küçümseme, dünyanın en sinsi istihbarat örgütüne sahipler. Türklerin istihbarat örgütünü pek iplemedi Nikolay, aklını partinin tavrına takmıştı. Ya adamı yakaladığımızda Merkez Komitesi sorun çıkarırsa. Sigarasından derin bir nefes daha çeken Viktor küçümseyen bakışlarla süzdü arkadaşını. Neyin önemli, neyin önemsiz olduğunu anlamaktan yoksundu bu yeni kuşak. Olmaz öyle şey dedi kesin bir tavırla. Sosyalist anavatanın güvenliği her şeyin üstündedir. Bir süre ikisi de sustu. Yakınlarda bir yerlerden köpek havlamaları duyuldu. Sesin geldiği yöne döndüler. Kimsecikler görünmüyordu. Yeniden söze başladı Nikolay. Diyelim ki yaralıyoruz. Diyelim ki adamlar bizi yanlış yönlendirmek istiyor... Eee dedi Viktor, arkadaşının söylediklerini aptalca bulduğunu gizlemeye gerek duymayarak. Bilirsin işte dedi Nikolay, Viktor'un umursamazlığını bu defa gerçekten de fark etmemişti. Aslında köstebek filan yoktur ortada. Ama sanki varmış gibi gösterilir. Her yana izler serpiştirilir, ipuçları bırakılır. Biz de seçilen kurbanı suçlu diye yakalarız. Hayal gücün fazla çalışıyor. Komünist partilere karşı operasyonlarda bu yöntem pek kullanılmaz. Bugüne kadar kullanılmamış olması bundan sonra kullanılmayacağı anlamına gelmez. Belki de gördüğümüz buzdağının küçük bir kısmı. Altından ne çıkacağı belli değil. Belki de komünist partisi değil de daha büyük bir balık vardır işin içinde. Neden daha basit düşünmüyorsun. Türkiye'de askerî bir yönetim var. Devrimciler bu diktatörlüğe karşı dövüşüyorlar. Türk istihbarat örgütü de onları yakalamak, partilerini dağıtmak istiyor. Anlaşılan o ki, aralarına bir köstebek sızdırmışlar. Biz de adamı fark ettik. Elimizdeki bilgiler köstebeğin bu sitede yuvalandığını gösteriyor. Hepsi bu... Ben hepsinin bu olduğunu sanmıyorum diyerek varsayımını sürdürdü Nikolay. Baksana, Yıldırım'ın bıraktığı mesajı da kimse gelip almadı. Dışarı çıkma fırsatını bulamamıştır. Bugün Türk komünistleri için önemli bir gün. Nikolay anlayamamıştı soru dolu bakışlarını arkadaşına dikti. Bundan 65 yıl önce, Türkiye Komünist Partisi'nin on beş yöneticisi Sovyetler Birliği'nden ülkelerine dönerken öldürülmüş. Bugün, yani 28 Ocak gecesi o toplu kırımın yıldönümüymüş. Sitede bir anma toplantısı düzenlemişler. Ne yani, adamımız düşmanlarının anısına saygısızlık olacak diye mi mesajı almaya gelmedi. Onun bu alaycı tavırlarından nefret ediyordu Viktor. Ama soğukkanlılığını korumayı bildi. Hayır dedi donuk bir sesle. Herkes toplantı telaşı içinde koşuştururken köstebeğimizin dışarı çıkması dikkat çekerdi. O yüzden mesajı almaya gelmedi. Anladın mı. Anladım... Anladım... O zaman adamımız mesajı almaya yarın gelecek. Büyük olasılıkla, ama fırsat bulamazsa öbür gün de gelebilir. Benim de söylemek istediğim bu diyerek taşı gediğine koydu Nikolay. Bizim burada beklememizin ne faydası var. Viktor başını kaldırıp, Nikolay'ın gölgede iyice koyulaşan uçuk yeşil gözlerine sertçe baktı. Bu oğlanın işi çözmekten çok kişiliğini ispat etme derdinde olduğunu biliyordu. Bütün bu alaycı tavırların, cin bakışların altında, geri kafalı bir istihbaratçı olarak gördüğü Viktor'un inisiyatifini kırma, sorumluluğu ondan alma düşüncesi yatıyordu. Zeki, sezgileri güçlü, parlak bir istihbaratçıydı Nikolay. Tıpkı bir av köpeği gibi işin kokusunu hemen alır, parçaları hızla birleştirip kısa sürede sonuca ulaşırdı. Ama pürüzler çıkıp da iş uzamaya başlayınca dikkati dağılır, sonuca gitmekte zorlanırdı. Türk Büyükelçiliği'nde kültür ataşe yardımcısı olarak çalışan, gerçekte MİT'in güvenilir elemanlarından olan Yıldırım Koru'nun buralarda bir iş çevirdiğinin kokusunu ilk alan da Nikolay olmuştu. Onun uyarısıyla Yıldırım'ı izlemişler. Kurkino'daki oyuncak mağazasının tuvaletine yerleştirdiği şifreli mesajı böyle tespit etmişlerdi. Bunu Nikolay'ın uyanıklığına, sezgilerindeki yanılmazlığa borçluydular. Ama öte yandan sabırsızlığı, deneyimsizliği operasyonu batırabilirdi. Belki de bu yüzden onu başına bela etmişlerdi. Belki kişilik olarak da zayıf biridir diye düşündü Viktor. Bu karanlık kulübede avlarını beklemek yerine, sevgilisinin koynunda yatmayı istiyordur. Eh, pek de haksız sayılmaz, kim istemez ki... Sevgilisi ya da sarılıp yatacağı bir kadını olduktan sonra... Beş ay önce bir jimnastik öğretmeniyle kaçan karısını anımsadı. Bunun gibi genç, yakışıklı bir piç... diye geçirdi aklından. Ama karısı evde onu bekliyor olsaydı da Viktor bu sigara dumanına boğulmuş kulübeyi terk edip gidemezdi. Görevi her şeyin üstündeydi. Bu yeniyetme de görev bilinci ne demektir, öğrenmeliydi. Bak yoldaş Nikolay dedi, gözlerini arkadaşının yakışıklı yüzünden ayırmadan. Burada oyun oynamıyoruz. Bizim işimizde fırsat bir kez kaçtı mı bir daha bok yakalarsın. Fırsatı kaçırmamak için bu pis kulübede bekleyeceğiz. Anladın mı. Gerekirse sabaha kadar, hatta ertesi gün akşama kadar bekleyeceğiz. Nikolay bu düşünceye katılmıyordu ama sesini çıkarmadı. Ülkede yaşanan büyük değişimin güvenlik örgütüne de yansıması kaçınılmazdı. Viktor gibilerin suyu hızla ısınıyordu, çok az ömürleri kalmıştı örgütte. Onlarla dalaşıp kariyerini tehlikeye atmaya değmezdi. Elindeki sigarayı önündeki metal kül tablasında ezdikten sonra bakışlarım dışarıya, karın aydınlığında mistik bir görüntüye bürünen yola çevirdi. Sitede çalışanlar yoldaki karları temizlemiş çiğnene çiğnene topraklaşan kalın buz kütlesini ortaya çıkarmışlardı. Sert rüzgâr, ince bir kar bulutunu, buz kütlesinin üzerinde sürükleyerek sitenin içlerine götürüyordu. İkinci bölüm Rüzgâr, önüne kattığı kar bulutunu, telaşla yürümekte olan Mehmet'in ayaklarına çarptı. Beyaz tanecikler genç adamın siyah postallarına, kadife pantolonunun yumuşak yüzeyine tutundular. Rüzgâr, Mehmet'in bacaklarına yapışan kar tanelerine aldırmadan yoluna devam etti, sitenin çitlerini aşarak kuzey denizlerine doğru uğultuyla savrulup gitti. Mehmet'in, ne kuzey denizlerine doğru esen bozkır rüzgârını ne de ayaklarına çarpan kar bulutunu görecek hali yoktu. Adımlarını açmış, Asaf'ın kaldığı binaya doğru yürüyordu. Ayazın yüzünü kavurduğunu hissetti gür bıyıklan sanki teker teker donup dikiliyorlardı. Yün paltosunun yakasını kaldırıp, tüylü siyah kalpağını kulaklarına kadar indirerek biraz daha hızlandı. Asaf'la bu gece konuşmalıydı. Yarın çok geç olabilirdi. Aslında kendi yoldaşları dururken Asaf'a gitmesi doğru değildi. Parti Sekreteri Hikmet neyse de öteki yoldaşlar fena bozulacaktı bu işe ne de olsa Asaf onların kolektifinden biri değildi. Ama olayları daha iyi değerlendirebilme yeteneğine, daha önemlisi geniş bir yetkiye sahipti. Kolektifte onu sevmeyenlerin sayısı her geçen gün artmasına karşın, yine de Asaf'ın yoldaşlar üzerinde yadsınmaz bir etkisi vardı. Çünkü o Merkez Komitesi üyesiydi. Asaf'ın kaldığı küçük daire, bej renkli sekiz bloktan oluşan sitenin ilk binasındaydı. Binalar beyaz kar örtüsünün arasında, kara bir yılan gibi uzanan asfalt yolla birbirine bağlanıyordu. Küçük bir korusu, kıyısına yabanördeklerinin konup kalktığı, sazlıklarla çevrili bir deresi bulunan bu eğimli arazinin üzerine üç yüzer metre aralıklarla yerleştirilen binalar, 1980 Olimpiyatları'nda yarışacak konuk sporcular için inşa edilmişti. Site, Olimpiyatlar'dan sonra Sovyetler Birliği Komünist Partisi'nin kullanımına açılmış, parti de Uluslararası Leninizm Enstitüsü'nün hizmetine sunmuştu burayı. Sitedeki binalardan biri okula dönüştürülmüş, geniş odalar dershane gibi düzenlenmişti. Şili, Türkiye, Lübnan, Nikaragua gibi ülkelerden, çoğu sağlıksız tutukevi yaşamından, iç savaşın ateşinden, yeraltının ağır koşullarından gelen bu insanların görecekleri eğitim kadar, kısa bir süreliğine de olsa dinlenmeleri, moral değerlerini yükseltmeleri, kendilerini toparlamaları da önemliydi. Sağlığı bozulmuş birçok yaşlı komünist biraz da bu amaçla gönderiliyordu Moskova'ya. Ama öğrencilerin büyük bölümü devrimci teoriyi öğrenmek, geleceğin parti yöneticileri, hatta uluslararası komünist hareketin önderleri olabilmek için gelmişlerdi buraya. Sitedeki