doğaçlama komedideki yeteneği Yavrucuk'un dikkatini çekmiş ve bu yönde ilerlemeyi tercih etmiştir. Sık sık yeni tiplemeler yaratmayı sever. Taklit yeteneğini etkilendiği film karakterlerini taklit etmeye başlamasıyla geliştirmiştir.. 90'lı yılların ilk dönemlerini tayinler nedeniyle şehir şehir gezen öğretmen bir anne babanın çocuğu olarak küçük yerlerde geçiren Okan Çabalar'ın oyunculuk yapma isteği ilk defa çocukken, babasının sandalyelerin arasına tülbent gerip Karagöz Hacivat oynatması ile ortaya çıkmıştır. Salih Bademci Salih Bademci (d. 15 Ağustos 1984, İzmir), Türk oyuncu. Salih Bademci, Bornova Anadolu Lisesi'nden mezun oldu. Serdar Akar'ın "Barda" filminde ve yine Serdar Akar'ın yapımcılığını üstlendiği "Elveda Rumeli" dizisinde rol aldı. Kanal D'de yayınlanan "Zeytin Tepesi" dizisinde "Akın" karakterini, 2014 yılında ise Kanal D'de yayınlanan "Ulan İstanbul" dizisinde "Ceyhun" karakterini canlandırdı. 2015 yılı itibarıyla Star TV'de yayınlanan "Kiralık Aşk" dizisinde "Sinan Karakaya" karakterini canlandırdı. 20 Ağustos 2015 tarihinde kendisi gibi oyuncu olan İmer Özgün ile evlendi. The Rescuers The Rescuers (Türkçe: "Kurtarıcılar"), Walt Disney Productions tarafından üretilen 1977 yapımı Amerikan animasyon filmidir. Film 22 Haziran 1977 yılında "Buena Vista Distribution" tarafından dağıtılmıştır ve Walt Disney Animasyon Klasiklerinin 23. filmidir. 16 Kasım 1990 yılında Disney stüdyosu filmin devam – "Kurtarıcılar Avustralya'da" çizgi filmini sunulmuştur. 20 Mayıs 2003 tarihinde "The Rescuers" DVD formatında satışa sunulmuştur. 21 Ağustos 2012 tarihinde "The Rescuers" Blu-ray formatında satışa sunulmuştur. Bin Yıllık Yol Bin Yıllık Yol, Yılmaz Duru'nun yönetmenliğini yaptığı Türk filmi. Tegenaria Tegenaria, Agelenidae familyasından bütün dünyada yayılan ve 106 türü bulunan bir örümcek cinsidir. "Cins teşhis karakteri" (Türkiye için) : Arka sıra gözler hafif dış bükey ya da düz; karapaksın sefalik kısmı torasik kısmındaki genişlikten daha dar. Bütün dünyada yayılım gösterir. 106 türü bulunur: Türkiye'de 23-24 türü bulunur: Güzel Bir Gün İçin Güzel Bir Gün İçin, senaryosunu Erol Günaydın'ın yazdığı, yönetmenliğini Haldun Dormen'in yaptığı 1965 tarihli sinema filmi. Gary "Roach" Sanderson Gary Sanderson ya da bilinen adıyla "Roach" Modern Warfare 2'nin oynanılabilen ana karakteridir. Task Force 141 üyesidir ve Soap'un emri altındadır. Oyun boyunca suratı ve konuştuğu hiç gözükmemiştir. Bunun tek istisnası oyunun üçüncü bölümünde tırmanış sırasında bağırmasıdır. Soap onu her zaman yetenekli bir asker olarak bulur ve takdir eder. Roach Soap'un emrinin altında onunla birlikte görevlere gider. Örneğin Kazakistan'da Rusların dağ üssüne girerler. Alıcaklarını alıp kar motorları ile oradan kaçarlar. Roach bu görevde Price,Soap ve Ghost'a destek olur. Fiziksel olarak görünür. Operasyon Kingfish: http://www.youtube.com/watch?v=PgqmJRkrutI Task Force 141 ellerine geçen bilgilerle Rio De Jeneiro'da Makarov'un oradaki bağlantısının peşine düşerler. İlk onun sağkolunu yakalayarak nerede olduğunu öğrenirler. Roach onun peşinden gider. Soap ve Ghost ayrı bir yerden onu takip eder. Roach tam onu kayıp edecekken Soap onu üzerine atlar ikisi de bulundukları yerden Roach'un önündeki arabaya düşerler. Rojas'a işkence yaparak ondan istihbarat alıp oradan kaçmaya çalışırlar faka çevrelerini Rojas'ın adamları sarar. Nikolai onları helikopterle almaya gelir varış noktasında herkes aşağıdaki çatıya atlar fakat Roach oraya tutunamaz. Soap denese de onu kurtaramaz ve düşer bir süre bayılır ve Soap'un yukarıdan bağırmasıyla uyanır. Helikoptere bir yol bulur ve oradan giderler. Rojas'tan aldıkları bilgilere göre Makarov'un Gulag adlı bir yerde önemli bir tutsak olan Prisoner#627'ın orada olduğunu öğrenirler. İlk olarak Makarov'un Petrol istasyonunu temizlerler ve oradaki tutsakları kurtarırlar. Oradan Gulag'a giderler. En sonunda tutsağı kurtarmak için hücrenin duvarını patlatırlar. Roach öne çıkar ve önündeki askeri öldürür fakat tutsak adamı Roach'a karşı kalkan olarak kullanır ve ona yumruk atar. Roach kendine gelir ve adamın ona bir AK47 tuttuğunu görür. Arkasından Soap adamın başına silah dayar ve "Silahı bırak" diye bağırır.Sonra tutsağın kaçırılan John Price olduğu anlaşılır. Rusların deniz altından bir nükleer füzenin Washington'a atılacağı öğrenilir.Roach ve Ghost Price'a denizaltına girebilmesi için arkadan destek verir.Roach bunun için Predator Füzesi kullanır.Price içeri girer ve füzenin kordinatlarını Washinton'dan uzaydaki EMP uydusuna çevirir. Washington kurtarıldıktan sonra Task Force 141 ana göreve geri döner. Ghost ve Roach ekipleriyle Rusya'ya giderler. Amaçları Makarov'u öldürmek ve oradaki bilgisayar bilgilerini almaktır. İçeri girdiklerinde Makarov'u bulamazlar fakat bilgisayar bilgilerini almayı başarırlar. Makarov onların orada olduğunu öğrenir ve üzerilerine daha çok adam gönderir. Oradan kaçmaya çalışırlar. Fakat geriye sadece Roach ve Ghost kalmıştır. Onlar da Shepherd'dan kaçmak için destek isterler. Shepherd'ın helikopteri oraya vardığı sırada Roach'un yakınına bir füze isabet eder. Roach yürümekte zorlanır Ghost'ta ona kalkmasında yardım eder. Shepherd'a doğru giderler. Shepherd onlara bilgilere sahip olup olmadıklarını sorar. Ghost olduğunu söyler. Bunun üzerine Shepherd ikisini de vurarak onlara ihanet eder. Bilgileri Roach'un üzerinden alır. Adamlarına Roach'un ölü sanılan vücudunu ve Ghost'un leşini aldırıp bir çukura attırır. Onların üzerine benzin döktürür. Kendi yaktığı puroyu üzerlerine atıp onları yakar Roach orada ölür. Fenerbahçe (basketbol takımı) Fenerbahçe Basketbol veya sponsorluk anlaşması gereği Fenerbahçe Beko, Fenerbahçe Spor Kulübü'nün basketbol erkek A takımıdır. Fenerbahçe maçlarını 13.800 kişilik Ülker Spor ve Etkinlik Salonu'nda oynamaktadır. Fenerbahçe, EuroLeague'in 2015-16 sezonunda finale kalma başarısını ve ardından da 2016-17 sezonunda şampiyon olma başarısını gösterip bunu başaran ilk ve tek Türk takımı olmuştur. Beş kez arka arkaya Final Four (2015, 2016, 2017, 2018, 2019) katılımı gerçekleştiren tek Türk basketbol takımıdır. Ayrıca NBA tarihinin en çok şampiyon olan takımı Boston Celtics'i yenerek bir NBA takımını mağlup eden ilk ve tek Türk takımı Fenerbahçe'dir. Aynı zamanda Brooklyn Nets'i kendi sahasında yenerek, Amerika kıtasında bir NBA takımını yenen ilk ve tek Türk takımı olup, dünya basketbol tarihinde ise bunu başarabilen yalnızca üç takımdan biri olmuştur. Fenerbahçe tarihi boyunca 12 Türkiye şampiyonluğu (3 kez Türkiye Basketbol Şampiyonası'nda ve 9 kez Basketbol Süper Ligi'nde), 7 Türkiye Kupası, 7 Cumhurbaşkanlığı Kupası ve 1 EuroLeague şampiyonluğu kazanma başarısı gösterdi. Fenerbahçe Spor Kulübü'nde basketbol çalışmaları futbol haricindeki branşların serpilmeye başladığı 1913 yılında başladı. Balkan Savaşı (1912-13) ve I. Dünya Savaşı (1914-18) nedeniyle kesintiye uğrayan bu faaliyetler 1919 yazında tekrar canlandıysa da, Kuşdili Çayırı'ndaki çimento sahadaki çalışmalar kış gelince, kapalı salon olmadığından, durmuştur. İstanbul'un 16 Mart 1920 tarihinde işgalinin ardından 1920 yazında bir İngiliz birliğinin Fenerbahçe Külübü'nü işgal edip kapatması nedeniyle faaliyetlerin yeniden başlayabilmesi mümkün olmamıştır. Basketbolda ileri konumda olan ve atletizm branşında da Fenerbahçe ile sıkı işbirliği içinde bulunan Robert Kolej'in basketbolcularının 1925 yılında Fenerbahçe'ye girmeleriyle, bu spor dalı sarı-lacivertli kulüpte üçüncü kez canlandığı gibi, Fenerbahçe dönemin basketbolda en güçlü takımı sayılan İstanbul musevilerinin takımı Makkabi'yi 15 Ocak 1926'da 32-4 yenerek tarihindeki ilk maçında ilk galibiyetini de aldı. Ancak kulübün kapalı salona sahip olmaması bu hamleyi de ilerletmekten alıkoyarken, 1932 yılındaki yeniden kurulma gayreti de kâğıt üzerinde kaldı. 1913, 1919, 1925-26 ve 1932'deki geçici girişimlerin ardından Muhtar Sencer ve Cem Atabeyoğlu'nun çabalarıyla 1944 yılında yeniden ve bu defa kalıcı olarak kurulan basketbol takımı eski adı Barkhoba olan ve daha sonra Galata Gençlik Kulübü adını alan İstanbul musevilerinin takımının as oyuncularını da bünyesine katarak tarihte ilk kez 1944-45 sezonunda İstanbul İkinci Basketbol Ligi'nde mücadelesine başladı. 1945-46 sezonunda bu ligde şampiyon olan takım, 22 Aralık 1945'te bu ligin ilk dört takımının oynadığı Dörtler Kupası'nın finalinde Beşiktaş'ı 41-27 yenerek birinciliği kazandığı gibi İstanbul'u temsilen katıldığı ve Edirne'de düzenlenen Trakya Kupası'nı da şampiyonlukla bitirirken tarihindeki ilk başarılarına erişti. 1946-47'de ilk kez mücadele verdiği İstanbul Erkekler Basketbol Ligi'nde 9 Şubat 1947'de şampiyonluk adayı Kurtuluş'u 36-29 yenmesine rağmen averajla şampiyonluğu Galatasaray'a kaptırdı. İstanbul Basketbol Ajanlığı'nı protesto etmek amacıyla 1948'de döndüğü İkinci Lig'de 1948-49 sezonunda bir kez daha şampiyon olan takım 1951 yılında antrenör olarak Samim Göreç'i angaje etti. II. Dünya Savaşı'ndan zaferle çıkan ABD'nin Türkiye'yi de kapsayan Marshall Planı çerçevesinde gelişen ABD-Türkiye ilişkileri Fenerbahçe basketbol takımıne da dolaylı olarak etki etti: Sarı-lacivertli takım 1940'ların sonlarında Türk limanlarını ziyaret eden ABD savaş gemilerinin mürettabatının oluşturduğu takımlarla diğer Türk basketbol takımları gibi maçlar yaparken yabancılarla ilk temaslarını da gerçekleştirmiş oluyordu. Amerikalı antrenör Merey takımın ilk yabancı çalıştırıcısı olurken (1947), Karamürsel'de kurulan ABD üssünde görevli Chuck Rozenkronz 1950-51 döneminde sarı-lacivertli formayı giyen ilk yabancı oldu. Yine bu dönemde kurulan altyapıda yıldız takım 1949'da İstanbul, genç takım ise 1951 ve 1952'de tarihinde ilk kez Türkiye şampiyonluklarına ulaştı. Buna karşılık II. Dünya Savaşı sırasında ve ardından geçen yıllarda yaşanan ekonomik darboğaz nedeniyle A takımına gerekli tahsisatı ayıramayan Fenerbahçe, 1951 yılında futbolda profesyonelliğin kabulüyle kulüp olarak daha ciddi mali sıkıntılar içine girdiğinden İstanbul Erkekler Basketbol Ligi'nde orta sıralara geriledi. 1952-53 sezonunda futbol takımının İstanbul Profesyonel Ligi'nde kazandığı namağlup şampiyonluğun getirdiği ekonomik ferahlama sonucunda kulüp basketbola ayırdığı bütçeyi 7-8 bin TL'den 15 bin TL'ye çıkarınca başta Altan Dinçer gibi skorer bir yıldızın da transferiyle güçlü bir kadro kurabilmek mümkün oldu. 27 Mart 1954 tarihinde 1945 yılından beri İstanbul şampiyonluğunu elinde tutan ve "Yenilmez Armada" olarak adlandırılan Galatasaray'ı lig maçında 71-61 yenen Fenerbahçe, potalardaki üstünlüğün ezeli rakibinden kendine geçtiğini ilan etti. Sacit Seldüz, Hikmet Vardar, Erdoğan Karabelen, Yılmaz Gündüz ve Mehmet Baturalp gibi dönemin yıldız oyuncularıyla potalarda tam bir egemenlik kuran Fenerbahçe 1954-55, 1955-56 ve 1956-57 yılında İstanbul şampiyonu olurken, Türk basketboluna da büyük heyecan ve ilgi getirdi. Nitekim, 1954-55 sezonundan itibaren İstanbul Erkekler Basketbol Ligi maçları 1.000 kişilik İTÜ salonu yerine 5.000 kişilik Spor ve Sergi Sarayı'nda oynanmaya başlanırken, Fenerbahçe'nin Galatasaray'ı 55-47 yenerek ilk şampiyonluğunu ilan ettiği 5 Şubat 1955 tarihli maç Türkiye'de radyoda naklen yayınlanan ilk basketbol karşılaşması oldu. 1954, 1955 ve 1956'da son maçlarda ve averajla kaybedilen Türkiye Basketbol Şampiyonası birinciliğini 1957'de namağlup kazanan Fenerbahçe, sezonun Türkiye şampiyonu olmasına rağmen 1957-58 sezonunda ilk kez düzenlenen FIBA Avrupa Şampiyonlar Kupası'nda Türkiye'yi temsil hakkının 1957-58 Türkiye şampiyonu Modaspor'a verilmesi nedeniyle bu haktan yoksun kaldı. Fenerbahçe 1959'da bir kez daha namağlup Türkiye şampiyonluğuna ulaşırken, genç takımın da 1959 ve 1960 şampiyonluklarının yanı sıra, 1955 yılında kurulan kadın basketbol takımının 1956, 1957 ve 1958 yıllarında kazandığı üç Türkiye şampiyonluğuyla bu spor dalında büyük bir hegemonya kurmuş oldu. 24 Şubat 1957'de ligde kazanılan 181-31'lik Karagücü maçıyla bir maçta en çok sayı atma rekoru Fenerbahçe tarafından kırılırken, A takım, kadınlar, gençler ve yıldızlar olmak üzere dört kategorideki sayı rekorunu da renkleri altında topladı. Yine bu dönemde Temmuz 1955'te gerçekleştirilen Yugoslavya turnesi de Fenerbahçe basketbol takımının ilk yurtdışı seyahati oldu. Kulübün eski futbolcu ve boksörlerinden İsmet Uluğ'un 1962'de başkan olmasıyla amatör sporlarda yeni bir atılım yapan Fenerbahçe basketbolda da 1962-63, 1963-64, 1964-65 ve 1965-66 İstanbul şampiyonluklarını kazandı. 1964 ve 1966'da averajla kaçırdığı Türkiye şampiyonluğunu ise 1965'te üçüncü kez namağlup kazandı. Türkiye Basketbol Ligi'nin oynanamaya başladığı 1966-67 sezonundan itibaren de gücünü koruyan sarı-lacivertli takım aynı sezon ilk kez düzenlenen Türkiye Kupası'nı müzesine götürürken 1967-68 sezonunda ilk kez düzenlenen Avrupa Kupa Galipleri Kupası'nda Türkiye'yi temsil etti. Sarı-lacivertli takım bu dönemki kudretine rağmen, dönemin en güçlü takımı haline gelen İTÜ'nün gerisinde kalarak 1967-68, 1969-70 ve 1970-71 liglerini ufak puan farklarıyla ikinci kapattı. 1970'li yılların başlarında amatör branşlara yapılan yatırımın azaltılması ve bir önceki altın dönemin oyuncularının teker teker kadrodan ayrılmasıyla Fenerbahçe 1971-72 sezonundan itibaren ligdeki iddiasını kaybetti. Genç ve yıldız takımların İstanbul ve Türkiye şampiyonlukları 1975'e kadar devam ederken, A takım ezeli rakibi Beşiktaş'ın diğer ezeli rakibi Galatasaray'ın önünde ilk Türkiye ligi şampiyonluğuna ulaştığı 1974-75 sezonunda dokuzunculuğa kadar geriledi. Daha sonra Fenerbahçe başkanı da olacak Ali Şen'in basketbol şube kaptanlığı döneminde 1975-76 sezonunda geçici bir atılım yaparak dördüncülüğe yükselen sarı-lacivertli takım, başta o sezondan sonra yedi sezonda altı şampiyonluk kazanarak voleybol gibi basketbolda da büyük egemenlik kuran Eczacıbaşı olmak üzere Efes Pilsen, Tofaş SAS ve Şekerspor gibi müessese kulüplerinin sözde amatör olan basketbolda oyuncu fiyatlarını kulüp takımlarının altından kalkamayacakları düzeye taşımaları nedeniyle, güçlü altyapısıyla ayakta kalmaya çalıştı. Müessese kulüplerinin, yaptıkları yatırım karşılığında vergi indirimleri almaları ve basketbolcuları şirket bünyesinde işçi ya da hizmetli kadrolarına alarak düzenli maaşa bağlayarak gelecek güvencesi verebilmeleri gibi avantajlara karşı, özellikle 1973 Petrol Krizi, 1974 Kıbrıs Harekâtı sonrasında Türkiye'ye uygulanan silah ambargosu ve 1979 Petrol Krizi nedeniyle ekonomisi bunalıma sürüklenen Türkiye'nin içinde bulunduğu duruma paralel olarak Fenerbahçe, amatör şubelerde müessese takımlarının yarattığı piyasada giderek daralan bütçesiyle nefes almakta zorlandı. Ferhan Baras ve Halil Dağlı gibi eski ve yaşlı yıldızlarının yanına genç ve maliyeti düşük oyuncuları monte ederek ligde tutunmaya çalışan Fenerbahçe, 1978-79 sezonunda yıllarca Türkiye şampiyonluklarını paylaştığı ezeli rakibi Galatasaray'la bu defa ligin son iki sırasında yer alarak küme düşme yazgısını paylaştıysa da, daha üst sıralarda yer alan kimi takımların lisanssız oyuncu oynatmalarıyla bağlantılı olarak Danıştay'a intikal eden yargı süreci bağlamında Türkiye Basketbol Federasyonu'nun küme düşmeyi kaldırmasıyla ligde kalmayı başardı. Bu dönemde diğer kulüp takımlarıyla birlikte müessese takımlarının ayrı bir profesyonel lig kurmaları gerektiğini savunan Fenerbahçe, küme düşmemek için 1978-79'da Yugoslav Jarko Knezeviç ve Brainur Popoviç, 1981-82'de de Amerikalı Kevin Singleton ve Kennet Bassley ile takviye etmek suretiyle kadrosunda ilk kez düzenli olarak yabancı basketbolculara yer vermeye başladı. 1982'de takım, Türkiye şampiyonluğu kazandı. 1981 yılında başkan olan Ali Şen'in başarılı kaynak yaratma hamlesi sonucunda amatör şubeler da yeniden canlandı. Dönemin en önemli basketbolcusu Efe Aydan, oyun kurucu Ali Limoncuoğlu, skorer Fatih Özal ve spektaküler Amerikalı Calvin Roberts'in transferleriyle yıllardır suskun Fenerbahçe seyircisi de 1982-83 sezonunda salonlara dönerken, Fenerbahçe normal sezonu 14 maçta yenilgisiz lider kapattı ve 1978-79'dan beri uygulanan play-offlara ilk kez kalmayı başardı. 15 maçlık üç devreli final turunda müessese takımlarının ittifakını, dar kadrosunun dezavantajını, salonsuzluğu yarattığı idman düzensizliğini ve zaman zaman TRT'deki spor programlarına bile konu olan tartışmalı hakem kararlarını karşısında bulan Fenerbahçe final turunda antrenör değişikliğiyle iyice temposunu yitirdi ve ikinci oldu. 1984-85, 1987-88 ve 1989-90 sezonlarında Erman Kunter, Aytek Gürkan, Can Sonat, Ferhat Oktay, Pete Williams ve Larry Richard gibi yıldızlarla mücadele verip ligi üç kez lider bitirmesine rağmen play-offlarda havlu atarak şampiyonluk özlemini dindiremeyen Fenerbahçe, 1984-85 sezonunda finalde üç yabancılı Galatasaray'a kaybederken tek yabancıyla oynamanın dezavantajını yaşadı. 6 Nisan 1985'te ilk kez düzenlenen Cumhurbaşkanlığı Kupası'nda ezeli rakibine 85-84 yenilirken, aynı kupada 1988'de ise Eczacıbaşı'na 2 sayıyla kaybetti. 1988 yılında Galatasaray'ı bu kez yenerek Beden Terbiyesi Genel Müdürlük Kupası'nı, ezeli rakibini 26 Mayıs 1990 tarihinde bu kez 95-86 yenerek Cumhurbaşkanlığı Kupası'nı ilk kez müzesine götüren sarı-lacivertliler özledikleri şampiyonluğa 1990-91 sezonunda ulaştılar. Dönemin en iyi Amerikalı basketbolcusu Larry Richard'ın yanına Levent Topsakal ve Hüsnü Çakırgil gibi yıldızları monte eden Fenerbahçe altı yıl sonra çıktığı finalde Tofaş SAS'ı 3-2 ile geçerek tarihindeki ilk lig şampiyonluğuna ulaşırken, 6 Nisan 1991'de aynı rakibi 75-72 mağlup ederek ikinci kez Cumhurbaşkanlığı Kupası'nı kazanan ilk kulüp oldu. 1992-1999 dönemi Fenerbahçe'nin büyük bütçelerle pahalı kadrolar kuran müessese takımları Efes Pilsen, Ülkerspor, Tofaş SAS ve Türk Telekom ile tek başına mücadele ettiği bir dönem oldu. 1992-93 ve 1994-95 sezonlarında Türkiye Ligi; 1994, 1997 ve 1999 yıllarında ise Türkiye Kupası finali oynayan Fenerbahçe, 1992'de Çukurova'yı 84-83 yenerek Gençlik ve Spor Genel Müdürlüğü Kupası'nı ikinci kez, 15 Eylül 1994'te son üç sezonun şampiyonu Efes Pilsen'i 85-74 yenerek Cumhurbaşkanlığı Kupası'nı üçüncü kez kazandı. 1993-1996 yılları arasında Mustafa Koç'un başkanlığında 1907 Fenerbahçeliler Derneği'nin basketbol takımına sağladığı maddi katkı sarı-lacivertli takımın Harun Erdenay, Hakan Yörükoğlu, Levent Topsakal, Hüsnü Çakırgil, Ömer Büyükaycan, Serdar Apaydın ve altyapısından yetiştirdiği İbrahim Kutluay gibi millî yıldızların yanı sıra Henry Turner, Mitch Smith ve Dallas Comegys gibi önemli oyuncuları kadrosuna alabilmesini sağladı. 1985 yılında Koraç Kupası'nda ilk kez çeyrek final grubuna kalma başarısını gösteren Fenerbahçe 1991-1999 arasında her sezon gruplara kalma başarısı gösterek toplam 96 Avrupa Kupası oynadı, 54 galibiyet aldı. 1995-96 sezonunda tarihinde ilk kez Koraç Kupası'nda çeyrek finale yükseldiyse de o sezon o kupada şampiyon olan Efes Pilsen'e 68-95, 74-56 ile sayı averajıyla elendi. 1998-99'da İbrahim Kutluay, Jan Tabak ve Conrad McRae'li kadrosunu NBA'deki lokavttan da faydalanarak Mahmoud Abdul-Rauf ve Marko Miliç gibi yıldızlarla zenginleştiren Fenerbahçe ilk kez mücadele ettiği EuroLeague'de iki grup aşamasını da önemli galibiyetlerle aşarak son 16'ya kaldıysa da Real Madrid'e elendi. İbrahim Kutluay bu ligin sayı kralı olarak önemli bir başarıya imza attı. 1999-2004 arasında yıldız oyuncularla yollarını ayırarak genç kadrolarla mücadele veren Fenerbahçe ligde başarıların uzağında kalırken, 2002-03 sezonunun başında ezeli rakipleriyle birlikte hareket ederek maddi nedenlerle ligi boykot etme noktasına bile geldi. Bu süreçte kısıtlı kadrolarına rağmen Avrupa kupalarında başarılar kazanan Fenerbahçe 2001 yılında Koraç Kupası'nda çeyrek final oynadıktan sonra, 2002'de Kuzey Avrupa Ligi'nde yarı final grubuna kaldı, 2004 ve 2005 yıllarında ise ULEB Eurocup'ta Final Four oynadı. 2004 yılında Aydın Örs'ün antrenörlüğe getirilmesi ve Ömer Onan'ın transferiyle atılım yapan ve altı yıl aradan sonra ligde yarı final oynayan Fenerbahçe, kulübün yüzüncü yılında ortaya koyduğu erekler doğrultusunda Ülker ile geniş kapsamlı bir sponsorluk anlaşmasına vardı. Bu birleşme sonrasında yüksek bütçeler ayırıp Mirsad Türkcan gibi sonradan efsaneleşecek oyuncularla rekabet edebilen takımlar kurup gücünü seyirciyle birleştirerek 2006-07, 2007-08, 2009-10, 2010-11 ve 2013-14 sezonlarında Türkiye şampiyonu, 2009-10, 2010-11 ve 2012-13 sezonlarında Türkiye Kupası ve 2007 ile 2013 yıllarında Cumhurbaşkanlığı Kupası şampiyonu oldu. 2008-09 sezonunda lig; 2008, 2009, 2010 ve 2011 yıllarında Cumhurbaşkanlığı Kupası finali oynadı. Ülker ile olan anlaşmanın sayesinde EuroLeague haklarını da devralan Fenerbahçe, bu kupada da 2008-09, 2010-11, 2011-12 ve 2012-13 sezonlarında son 16'ya kaldı, 2007-08 sezonunda ise tarihinde ilk kez çeyrek final oynayarak Montepaschi Siena'ya elendi. Bu dönemde Fenerbahçe, altyapıda da yeniden Türkiye'nin önde gelen kudret merkezlerinden biri haline geldi. Nitekim, sarı lacivertliler 2007'de gençlerde, 2008, 2009, 2011 ve 2012'de yıldızlarda Türkiye şampiyonu olurken, A takımında tecrübe kazanan ya da altyapısından yetişen Semih Erden, Ömer Aşık ve Enes Kanter gibi değerleri NBA'e yolladı. 2010 yılında Dünya Şampiyonası'nda ikinci olan millî takıma Erden ve Aşık'ın yanı sıra Ömer Onan ve Oğuz Savaş'ı verdi. 2012-13 sezonunda transfer bütçesini daha da yukarılara çeken Fenerbahçe Montepaschi Siena'yla büyük başarılar yakalayan antrenör Simone Pianigiani ile anlaştıktan sonra Bo McCalebb, Romain Sato, David Andersen, J.R Bremer ve Mike Batiste gibi tecrübeli yıldızlar ve İlkan Karaman ve Barış Ermiş gibi gençleri transfer ettiyse de EuroLeague'de Top 16'da 2 galibiyet ve 12 yenilgi ile kulüp tarihinin en kötü performanslarından birini gösterdi ve Türkiye Basketbol Ligi'nde çeyrek finalde Pınar Karşıyaka'ya elendi. 2013 yılında koç Simone Pianigiani ile yollarını ayıran kulüp 2013-14 sezonu öncesinde Željko Obradović ile anlaşarak tarihi bir an yaşadı. Sırp koç ile birlikte Fenerbahçe 2014-15 sezonunda çeyrek final serisinde Makkabi Tel Aviv'i 3-0 yenerek tarihinde ilk kez EuroLeague Dörtlü Finaline yükseldi. Ayrıca takım oyuncuları Nemanja Bjelica Euroleague'te Sezonun MVP'si, Andrew Goudelock Yılın İkinci Beşi'ne ve Bogdan Bogdanović Euroleague Yükselen Yıldız'ı seçilme başarısı gösterdi. Ancak Fenerbahçe ilk kez katıldığı Final-Four yarı final karşılaşmasında Real Madrid'e 96-87 yenilerek dördüncü oldu. Daha sonra 2015 yazında Ülker, Fenerbahçe basketbol takımı ile bulunan isim sponsorluk anlaşmasını feshettiğini, ancak takıma destek vermeye devam edeceğini açıkladı. Ülker grubu ile yollarını ayıran Fenerbahçe, sponsorsuz bir şekilde 2015-16 sezonuna başladı ve kendi seyircisi önünde Avrupa ve ligde oynadığı 35 maçın 34'ünü kazandı. İlk olarak Türkiye Kupasını Darüşşafaka'ya karşı oynanan final maçı sonrasında kazandı. İlerleyen zamanlarda EuroLeague'de son 16 takım arasında kaldı ve finale kadar devam etti. Finalde PBK ÇSKA Moskova'ya karşı maçı kaybetti ve sezonu ikinci tamamladı. Türkiye basketbol liginde ise normal sezonu Anadolu Efes'in ardından ikinci bitiren Fenerbahçe, play-off'larda ilk olarak Uşak Sportif'i ardından da Galatasaray'ı eleyerek finalde Anadolu Efesi'in rakibi oldu. Abdi İpekçi Arena'da oynanan ilk final maçını kazanan Fenerbahçe, saha avantajını elde etti ve Ülker Spor ve Etkinlik Salonu'nda oynanan 6. maçı kazanarak seriyi 4-2'ye getirip şampiyon oldu. Fenerbahçe 2016-17 sezonu öncesinde Bogdan Bogdanović, Ekpe Udoh ve Jan Veselý ile yeni sözleşme imzaladı. Daha sonra ise İspanya'da düzenlenen özel turnuvada Real Madrid'i yenerek şampiyon oldu. Fenerbahçe 2016-17 sezonunda Cumhurbaşkanlığı Kupasını Anadolu Efes'i 77-69 yenerek kazandı. Türkiye Kupası çeyrek finalinde de Anadolu Efes ile karşılaştı ve bu mücadeleden mağlup ayrıldı. Euroleague'de normal sezonu 5. olarak tamamladı. Ardından Panathinaikos'u deplasman dezavantajına rağmen 0-3'le eleyerek Final Four'a emin adımlarla yükseldi. İstanbul'da, Sinan Erdem Spor Salonu'ndaki Final Four mücadelesinde Real Madrid'i eleyerek finalde Olimpiakos'un rakibi oldu. Final karşılaşmasını 80-64'lük skorla kazanan Fenerbahçe EuroLeague'de şampiyon oldu ve bunu başaran ilk ve tek Türk takımı olarak Türk Basketbol tarihine geçti. Türkiye Basketbol Ligi'nde ise sadece 2 yenilgi aldı ve sezonu lider tamamladı. Çeyrek finalde Tofaş ve yarı finalde Darüşşafaka'ya da yenilmeyen Fenerbahçe, ligi ikinci bitiren Beşiktaş ile finalde karşılaştı ve rakibini 4-0'la geçerek şampiyon oldu. Böylelikle TBL'de oynadığı 39 maçta 37 galibiyet aldı, son 30 galibiyeti ise üst üste idi. Fenerbahçe 2016-17 sezonunu Cumhurbaşkanlığı, Euroleague ve Türkiye Basketbol Ligi şampiyonluğu ile kapatarak tarihindeki en başarılı sezonunu yaşadı. Fenerbahçe 2015-16 ve 2016-17 sezonlarını sponsorsuz bir şekilde tamamladı. 2017-18 sezonu öncesinde Doğuş Grubu ile 3 seneliğine başta isim sponsorluğu olmak üzere birçok alanda işbirliğine imza attı. Sezon başında bir önceki sezon kazanılan başarılarda kritik bir rol oynayan Ekpe Udoh NBA takımlarından Utah Jazz'in yolunu tutarken Bogdan Bogdanović ise Sacramento Kings ile Amerikan basketboluna adım atmış oldu. Fenerbahçe Doğuş ismiyle yeni sezona giren takımda mevcut kadroda bulunan Barış Hersek ve Kostas Slukas ile sözleşme yenilendi. Kaybettiği yıldız oyuncularının yerini dolduramaya çalışan Fenerbahçe Doğuş Basketbol Takımı kadrosunu Nicolo Melli, Brad Wanamaker ve Jason Thompson gibi isimlerle güçlendirdi. Sezon ortasında Türkiye Kupası'nda çeyrek finalde Anadolu Efes'e 80-83 kaybederek elendi. Basketbol Süper Ligi'nde ise normal sezonu lider tamamlayan Fenerbahçe Doğuş çeyrek final ve yarı final serilerini tüm maçları kazanarak geçip finalde Tofaş Basketbol Takımı'nın rakibi oldu. Final serisini ise 4-1 lik üstünlükle tamamlayan Fenerbahçe Doğuş 2017-18 Basketbol Süper Ligi'ni şampiyon olarak tamamlamış oldu. EuroLeague'de ise ilk defa 15 takımlı lig usulü olarak oynanan 2017-18 EuroLeague normal sezonunu 21 galibiyet, 9 mağlubiyet ile 2. sırada tamamlayarak adını Play-Off turuna yazdırdı. Play-Off turunda İspanya'nın Baskonia takımını ev sahibi avantajıyla birlikte 3-1'lik skorla geçerek üst üste 4.kez Final Four organizasyonunda oynama hakkı kazandı.Final Four'da yarı finalde Žalgiris'i 76-67 yenerek üst üste 3.kez EuroLeague finali gördü. Finalde ise turnuva tarihinin en çok şampiyonluk yaşamış takımı olan Real Madrid'e 85-80 mağlup olarak tarihinde 2.kez EuroLeague 2.si oldu. Fenerbahçe 2018-19 sezonu öncesi isim sponsoru olan Doğuş Grubu ile yollarını ayırdı. Sezona isim sponsoru olmadan başlayan Fenerbahçe sezon ortasında Beko ile isim sponsorluğu konusunda anlaştı. James Nunnally ve takıma bir önceki sezon katılan Brad Wanamaker NBA'in yolunu tutarken Jason Thompson ise Çin Basketbol Ligi'ne geri döndü. Fenerbahçe Beko kadrosunu güçlendirmek için NBA'de oynayan Joffrey Lauvergne ve Tyler Ennis ile anlaştı. Sezon içerisinde ise yaşadığı sakatlığın ardından sezonu kapatan Tyler Ennis'in yerine Erick Green ile sezon sonuna kadar anlaşma sağlandı. Fenerbahçe Beko Türkiye Kupası finalinde Anadolu Efes'i 80-70'lik skorla mağlup ederek kupayı müzesine götürmeyi başardı. Basketbol Süper Ligi'nde ise normal sezonu Anadolu Efes'in ardında bitiren Fenerbahçe Beko, çeyrek finalde Türk Telekom'u elerken yarı finalde de Tofaş Basketbol Takımı'nı eleyerek finalde Anadolu Efes'in rakibi oldu. 7 Maçlık final serisi sonunda Anadolu Efes'e 4-3 mağlup olarak 2018-19 Basketbol Süper Ligi sezonunu ikinci sırada tamamladı. 2018-19 EuroLeague normal sezonunu lider bitiren Fenerbahçe Beko Play-Off turunda Žalgiris ile eşleşti. Seriyi 3-1 ile kazanan Fenerbahçe Beko üst üste 5.kez Final Four organizasyonunda yer almaya hak kazandı. Final Four yarı finalinde Anadolu Efes'e 73-92 kaybeden Fenerbahçe Beko üçüncülük maçında Real Madrid'e 75-94 mağlup olarak 2018-19 EuroLeague sezonunu 4. sırada tamamlamış oldu. Kulübün resmi internet sitesinden yapılan açıklamaya göre Željko Obradović kendi isteği üzerine, takımdan ayrılmıştır. Fenerbahçe, Avrupa kupalarına pek çok kez katılıp tarihteki gelmiş geçmiş en başarılı Türk takımı olmuştur. Başlarda kötü performans çizen Fenerbahçe, ilk başarısını 1984-85 sezonunda Koraç Kupası'nda 3. tur oynayarak göstermiştir. Bu başarıdan sonra yine bir düşüş içine giren Fenerbahçe Basketbol Takımı, 2004-15 yılları arasında fırtına gibi esip FIBA EuroCup Challenge'de 2003-04 sezonunda ikinci tura yükseldi, FIBA EuroChallenge'de 2004-05 sezonu 4. olup 2005-06 sezonu son 16'ya kalmıştır. Avrupa kupalarında şimdiye dek 274 maça çıkan Fenerbahçe 140 galibiyet, 134 yenilgi almıştır. Fenerbahçe, EuroLeague'de (Avrupa Şampiyonlar Kupası dahil) şimdiye kadar 16 kez (1959-60, 1965-66, 1991-92, 1998-99, 2006-07, 2007-08, 2008-09, 2009-10, 2010-11, 2011-12, 2012-13, 2013-14, 2014-15, 2015-16, 2016-17 ve 2017-18) yer aldı. 2015 yılında Final Four'a kaldı ve ilk maçta Real Madrid'e yenildi. Üçüncülük maçını CSKA Moskova ile oynayan Fenerbahçe bu maçtan da yenik ayrıldı ve 2015 sezonunu EuroLeague dördüncüsü olarak tamamladı. 2016 yılında yine Final Four'a kalan Fenerbahçe daha sonra ilk ve tek Türk takımı olarak finale yükseldi ve CSKA Moskova'ya karşı maçı kaybederek sezonu Avrupa ikincisi olarak tamamladı. 2016-17 EuroLeague sezonunda da final oynayan Fenerbahçe, bu kez finalde Yunan devi Olimpiakos'u 80-64 yendi ve Avrupa'nın kulüpler düzeyinde en büyük kupasını kazanan ilk ve tek Türk takımı olarak tarih yazdı. Fenerbahçe basketbol takımı bugüne kadar Avrupa kupalarında oynadığı 452 maçta 250 galibiyet 202 mağlubiyet almıştır. Not: 15.01.2018 tarihi itibarıyla. Fenerbahçe altyapı takımlarının Türkiye şampiyonalarında aldığı dereceler aşağıdadır. 50 EuroLeague Büyük Katkıda Bulunanlar "Seçilmiş:" "Aday:" EuroLeague Efsaneleri 2000-10 En Ä°yi 10 EuroLeague Oyuncusu "Seçilmiş:" "Aday:" 2010-20 En Ä°yi 10 EuroLeague Oyuncusu "Seçilmiş:" "Aday:" EuroLeague MVP EuroLeague Final Four MVP EuroLeague Sezonun En İyi Beşi EuroLeague Sezonun En İyi İkinci Beşi EuroLeague Yükselen Yıldız EuroLeague Rekorları EuroLeague Sayı Kralı EuroLeague Ribaund KralÄ± EuroLeague Blok Kralı Medya Henri Emmanuelli Henri Emmanuelli (d. 31 Mayıs 1945 Eaux-Bonnes (Pyrénées-Atlantiques- ö. 21 Mart 2017 Bayonne (Pyrénées-Atlantiques)) Fransız siyasetçi Paris Sciences Po'yu (Paris Siyasal Bilgiler Okulu) bitirmiştir. 1971 yılında Sosyalist Parti'ye kayıt olmuştur. 1973 yılında François Mitterrand'ın isteğiyle Lot-et-Garonne 2. bölgeden aday oldu ancak 1978 yılında Landes 3. bölgeden milletvekili oldu ve 1978 yılından itibaren halen aynı bölgeden milletvekilidir. 1982-1997 yılları arasında Landes Bölgesel Konseyi Başkanlığı yapmış ve 2000 yılından bu yana da aynı görevi sürdürmektedir. 1981-1986 yılları arasında Pierre Mauroy ve Laurent Fabius hükümetlerinde görev almıştır. 1992-1993 yıllarında Meclis Başkanlığı ve 1994-1995 yıllarında Sosyalist Parti Birinci Sekreterliği görevinde bulunmuştur. 2005 yılında yapılan Avrupa Anayasası referandumuna Sosyalist Parti'nin aksine hayır demiştir. Milletvekilliği görevine ek olarak 17 Temmuz 2012 tarihinde Mevduat ve Sevkiyat Fonu Denetleme Kurulu Başkanı olmuş ve 21 Mart 2017'de 71 yaşında ölmüştür. Sebastian Larsson Sebastian Bengt Ulf Larsson (d. 5 Haziran 1985, Eskilstuna), İsveçli millî futbolcudur. Şu an Premier League takımlarından Sunderland'de forma giymektedir. Daha önce Arsenal ve Birmingham City takımlarında da oynadı. 2011 yaz mevsiminde Galatasaray ve Bursaspor ile anıldı. Larsson, 13 Ağustos 2011 tarihinde 1-1 biten Liverpool maçında ligde sezonun en güzel gollerinden birine imzasını attı. İsveç formasını ise 44 kez giydi ve altı gol attı. Ayrıca millî takımıyla 2008 Avrupa Futbol Şampiyonası'nda ve 2012 Avrupa Futbol Şampiyonası'nda da yer aldı. Larsson, 2012 Avrupa Futbol Şampiyonası D Grubu'nda 2-0 kazandıkları Fransa maçında da bir gol attı. Merrie Melodies Merrie Melodies, 1931-1961 yılları arasında Warner Bros. tarafından yayınlanmış çizgi film serilerine verilmiş bir isimdir. Aslen Harman-Ising Pictures tarafından üretilmiştir, "Merrie Melodies" 1933'ten 1944'e kadar Leon Schlesinger Productions tarafından üretilmiştir. Schlesinger stüdyosunu 1944 yılında Warner Bros.'a sattı, stüdyonun ismi Warner Bros. Cartoons olarak değiştirildi ve 1961'e kadar stüdyo yayına devam etti. Mario Frick Mario Frick (d. 7 Eylül 1974, Chur), İsviçre doğumlu Lihtenştaynlı millî futbolcudur. Şu an Balzers takımının formasını giymektedir. Lihtenştayn forması altında 16 Ekim 2002 tarihinde 5-0 kaybettikleri Türkiye maçının 90+3. dakikasında kullandığı penaltıyı Rüştü Reçber kurtardı. Frick, Lihtenştayn formasıyla 105 maçta 16 gol atarak şu an hem millî takımda en fazla forma giyen hem de en fazla gol atan futbolcu unvanını elinde bulundurmaktadır. Frick, aynı zamanda evli ve üç çocuk babasıdır. Dört kez Lihtenştayn'da Yılın Futbolcusu ödülünü kazandı. Strange Brew: The Very Best of Cream Strange Brew: The Very Best of Cream Britanyalı rock grubu Cream'in üçüncü derleme albümü. "The Very Best of Cream" albümü daha bir derlemeyken, bu albüm daha çok grubun yayınladığı teklileri içerir. 9 ve 12 numaralı parçalar ilk olarak "Fresh Cream (1966)" albümünde yayınlandı. "RIAA tarafından sertifikalandırılmıştır" Bağımsız Yunanlar Bağımsız Yunanlar, Yunanistan'da 24 Nisan 2012 tarihinde Yeni Demokrasi'den ayrılan Panos Kammenos liderliğinde kurulan muhafazakâr sağ partidir. Mayıs 2012'de yapılan genel seçimlerde büyük başarı göstererek %10.6 oy oranıyla 33 milletvekilliği kazandı. Bir ay sonra Haziran 2012'de tekrar yapılan genel seçimlerde %7.5 oy oranıyla 20 milletvekilliği kazandı. 2015 yılında yapılan genel seçimlerde ise %4.8 oy oranı ile 13 milletvekilliği kazandı ve seçimde birinci parti olarak çıkan SYRIZA ile birlikte koalisyon hükûmeti kurdu. Suriye için Kofi Annan Barış Planı Suriye için Kofi Annan Barış Planı, Birleşmiş Milletler ve Arap Birliği Suriye Özel Temsilcisi Kofi Annan'ın, çatışmaları durdurmak için ortaya çıkardığı uluslararası yazılı bir plandır. 2011-2012 Suriye çatışmaları'nı durdurmak için hazırlanan bu plana fiili olarak çatışan her iki taraf da uymamıştır. Bunun üzerine Suriye'ye gönderilen BM gözlemcileri planın fiilen devre dışı kaldığını ilan etmişlerdir. Plan doğrultusunda Suriye Hükümeti, 14 Nisan 2012 tarihinde ateşkes ilan etmiştir. İlk başlarda ateşkes işlese de sonradan Mayıs 2012'de bozulmuş ve çatışmalar şiddetlenmiştir. Suriye yönetimi "savunma operasyonları ve terörle mücadele" açıklamalarını yaparak çatışmaları sürdürmüştür. Gazala Cavit Gazala Cavit (1 Ocak 1988 – 18 Haziran 2012) Peştu dilinde şarkı söyleyen Pakistanlı sanatçı. Ghazala Javed Kariyerine 16 yaşında dans ederek başladı. Javed, 2009 yılında Taliban'ın kontrol ettiği Svat Vadisi'nden, Pakistan ordusunun operasyon başlattığı günlerde kaçtı. Paştun dilinde söylediği şarkıları Pakistan'ın bu dilin konuşulduğu bölgelerinde oldukça yaygın olan Javed, 2010'da iş adamı Jahangir Khan ile yaptığı evliliği sadece altı ay sonra sonlandırdı. Javed, kocasının ikinci bir eşi olduğunu belirtti ve şarkı söylemesine izin vermediğini söyledi. Taliban tarafından söylememesi ve dans etmemesi konusunda baskı gördü ve tehdit edildi. Taliban tarafından tehdit edildiği için stüdyo çalışmalarını Dubai 'de yapmak zorunda kaldı. Pakistan'ın kuzeybatısındaki Peşaver kentindeki bir güzellik salonundan evine giderken saldırıya uğradı. Arabanın içerisindeki Javed yakından geçen motosikletli iki adam tarafından 6 kez vurularak öldürüldü. Aynı arabada bulunan şarkıcının babası Muhammed Javed de başına sıkılan bir kurşunla ölürken, kız kardeşi Farhat Bibi yara almadan kurtuldu. Saldırının ardından açıklamada bulunan polis yetkilisi Dilaver Bangaş, "Motosikletle güzellik salonunun önüne gelen iki adam, Javed ve babasını kurşun yağmuruna tuttu" dedi. Cinayeti, Javed 'in eski eşi veya Taliban 'ın işlemiş olduğu düşünülüyor. Rostislav Hugayev Rostislav Erastovich Hugayev (Osetçe: Хугаты Ерасты фырт Ростик, Rusça: Ростислав Ерастович Хугаев) (d. 17 Aralık 1951, Dzau rayonu), Güney Osetyalı siyasetçi. Hugayev, Kafkasya'da bulunan, tek taraflı bağımsızlığa rağmen uluslararası alanda dört ülke hariç (Rusya, Venezuela, Nikaragua ve Nauru) Gürcistan'ın bir parçası olarak görülen Güney Osetya'da 26 Nisan 2012- 20 Ocak 2014 tarihleri arası başbakan olarak görev yapmıştır. Rostislav Hugayev 20 yaşındayken Kuybiyşev'e taşındı. 1979 yılında Kuybiyşev İnşaat Mühendisliği Enstitüsü'nden mezun oldu. 26 Nisan 2012 tarihinde vekaleten yürütmeye başladığı başbakanlık görevini 15 Mayıs 2012 tarihinde fiilen yürütmeye başlayan Hugayev, 20 Ocak 2014 tarihinde görevi vekaleten yürütecek olan Domenty Kulumbegov'a devretmiştir. Denizlispor 2012-13 sezonu 2012-13 Denizlispor sezonu Denizlispor'un kuruluşunun 46. yılı olmaktadır. Denizlispor, 2011-12 1. Lig sezonunun ilk devresi 15. sırda tamamlamasına rağmen ikinci devrede aldığı başarılı sonuçlar ile ligi 9. sırada tamamlamış oldu. Denizlispor, 2011-12 sezonu boyunca 3 teknik direktör değişikliği, 2 de başkan değişikliği yaptı. Leonid Lakerbaia Leonid Lakerbaia (Abhazca:Леонид Ла́крба), (d. 1 Ocak 1947, Kutaisi), Abhazya eski Başbakanı. (27 Eylül 2011 tarihinden itibaren) ve 2001'den beri sosyo-politik hareket Aitaira'nın Başkanıdır. Başbakan olmadan önce (24 Şubat 2005 yılından bu yana) Başkan Sergey Bagapş hükümetinde Başbakan Yardımcısı oldu ve Başkan Vladislav Ardzınba'nın altında 29 Haziran 1995'ten Temmuz 1996 yılına kadar Dışişleri Bakanı oldu. Lakerbaia, 1999 Cumhurbaşkanlığı seçimlerinde aday olarak Halk Partisi tarafından aday gösterildi ancak Merkez Seçim Komisyonu tarafından başvurusu reddedilmiştir. Landkreis TÃ¼bingen Landkreis Tübingen, Almanya´nın Baden-Württemberg eyaletinde bir ilçe. Barış Özgenç Barış Özgenç (12 Şubat 1975, Zonguldak), seslendirme sanatçısı profesyonel dublajcıdır. Lise mezunudur. Ayrıca çok iyi düzeyde ingilizce bilir, Bugüne kadar tam 71 filmde dublajcılık yapmıştır Güneydoğu Bölgesi, Kuzey Makedonya Güneydoğu Bölgesi (Makedonca: "Југоисточен регион") Kuzey Makedonya'nın 8 istatistiksel bölgesinden biridir. Adını da bulunduğu konumdan alan bölge Kuzey Makedonya'nın güneydoğusunda yer alır ve toprakları Bulgaristan ile Yunanistan devletleriyle sınırdaştır. Bölge sınırları içinde Ustrumca ve Gevgeli şehirleri yer alır. Bölgenin toplam nüfusu 171.416’dır. Tegenaria agrestis Tegenaria agrestis, Agelenidae familyasından Avrupa'dan Orta Asya'ya kadar uzanan bölgede, ayrıca ABD ile Kanada'da da bulunan bir örümcek türü. İlk kez 1802 yılında Fransız bilgin Charles Athanase Walckenaer (1771–1852) tarafından "Aranea agrestis" adıyla tanımlanan tür 1841 yılında yine kendisi tarafından "Tegenaria agrestis" adıyla revize edilmiştir. Dişi 10–15 mm, erkek 7–10 mm boyundadır. Prosomo sarı kahverengi oluıp koyu uzunlamasına şeritlidir. Sternum kahverengi olup ortada geniş sarı çizgilidir. Opisthosoma gri kahverengi olup üzeri desenlidir. Bacaklar homojen açık kahverengidir. Soğuk yerlerde, taş ve bitki örtüsü arasında, nadiren de evlerde görülür. Büyük Britanya'da otsu bitkilerde ve taş altlarında görülür. Her iki cinsiyetten erginlerine yaz sonu ve sonbaharda rastlanır. Avrupa'dan Orta Asya'ya kadar uzanan bölgede yayılmıştır; ayrıca ABD ile Kanada'da da bulunur. Büyük Britanya'daki ilk kayıt 1949 yılında Hampshire kontluğundan yapılmıştır. Günümüzde daha çok İngiltere ile Galler'de rastlanır. İskoçya'ya sonradan ulaşmıştır. Türkiye'de cinsinin 23-24 türünden biridir. Simpsonlar (23. sezon) "Simpsonlar"ın yirmi üçüncü sezonu Fox'ta 25 Eylül 2011'de yayınlanmaya başladı ve 20 Mayıs 2011'de sona erdi. Dizinin 500. bölümü "At Long Last Leave" 19 Şubat 2012'de yayınlandı. Macaristan Futbol Federasyonu Macaristan Futbol Federasyonu () (MLSZ), Macaristan futbolunun yönetim organı. Görevleri, Macaristan'daki futbol liglerini ve Macaristan millî futbol takımını organize etmektir. Merkezi Budapeşte'dedir. Doğu Bölgesi (Kuzey Makedonya) Doğu Bölgesi (Makedonca: "Источен регион") Kuzey Makedonya'nın 8 istatistiksel bölgesinden biridir. Adını da bulunduğu konumdan alan bölge Kuzey Makedonya'nın doğusunda yer alır ve toprakları Bulgaristan devletiyle sınırdaştır. Bölge sınırları içinde İştip ve Koçana şehirleri yer alır. Bölgenin toplam nüfusu 181.858’dir. Kuzeydoğu Bölgesi, Kuzey Makedonya Kuzeydoğu Bölgesi (Makedonca: "Североисточен регион") Makedonya'nın 8 istatistiksel bölgesinden biridir. Adını da bulunduğu konumdan alan bölge Makedonya'nın kuzeydoğusunda yer alır ve toprakları Kosova, Sırbistan ve Bulgaristan devletleriyle sınırdaştır. Bölge sınırları içinde Kumanova ve Eğri Palanka şehirleri yer alır. Bölgenin toplam nüfusu 173814’tür. Tegenaria atrica Tegenaria atrica, Agelenidae familyasından Avrupa yaygın olan ve ABD'ye de ulaşan bir örümcek türü. 2008 yılında Almanya'da Yılın Örümceği olarak seçilmiştir. İlk kez 1843 yılında Alman entomolog (böcek bilgini) ve araknolog (örümcek bilgini) Carl Ludwig Koch (1778-1857) tarafından "Tegenaria atrica" adıyla tanımlanan tür geçerli revizyon geçirmeden ilk verilen adıyla günmüzde de kullanılmaktadır. Dişi 12–18 mm, erkek 10–15 mm boyundadır. Ana rengi koyu çizimli açık kahverengidir. Prosomada sınırları belirsiz iki uzunlamasına şerit bulunur. Opisthosoma açılı lekelerle kaplıdır. Bacaklar tekrenktir. Erkekleri dişilere göre daha uzun bacaklı ve ince yapılıdır. Cinsinin diğer türlerden ayırt etmenin en iyi yolu genital bölge teşhisiyle mümkündür. Evlerde daha çok bulunur. Ayrıca taş ve ağaç kökleri altında da rastlanır Avrupa'da yayılmıştır; ayrıca ABD'ye de sonradan ulaşmıştır. Büyük Britanya'da çok sporadiktir. Türkiye'de cinsinin 23-24 türünden biridir. Türkiye Türklerindir Türkiye Türklerindir, Mustafa Kemal Atatürk'e ait bir söz. Çeşitli siyasetçiler ve yazarlar tarafından da kullanılmıştır. "Hürriyet" gazetesinin sloganı olarak da kullanılmaktadır. Gazetenin yayın hayatına başlamasından bir buçuk yıl sonra 8 Kasım 1949 tarihinde gazeteye eklendi. Gerekçesi de o günkü başyazıda ""Hürriyet"'in Avrupa’da da basılmaya başlanması ve yabancı memleketlerde diğer gazetelerden tefrik edilebilmesi, oradaki Türklerin o bayrağın etrafında birleşmeleri" olarak açıklandı. Atatürk'ün portresi ise 1 Ocak 1987'de logoya dahil edildi. "Türkiye Türklerindir" çoğu kişi tarafından eleştirilmektedir ve gazetenin Genel Yayın Yönetmeni Ertuğrul Özkök, sloganının kaldırılmasına yönelik "O cümleyi oradan çıkarmaya ne benim, ne de "Hürriyet"'in sahibinin gücü yeter." cümlesini sarf etmiştir. Perihan Mağden, 25 Ekim 2008 tarihli bir yazısında "Türkiye, Kürtlerin değil mi? Lazların, Çerkeslerin, Gürcülerin, Alevilerin, Ermenilerin, Rumların, Süryanilerin değil mi aynı zamanda Türkiye?" dedikten sonra bu sloganın gazeteye eklenmesiyle gazetenin "milliyetçi, ultra milliyetçi, feci milliyetçi, faşizan bir duruş" sergilenmiş olduğunu belirtti. Gündüz Vassaf, "Türkiye'de Türkler için yayımlanan "Hürriyet" gazetesinin her gün birinci sayfasında 'Türkiye Türklerindir' ibaresi yer alması, millî kimliğin, kimlik belirtmek dışında amaçlarla kullanılmasının başka bir örneği" olarak slogan hakkındaki düşüncelerini dile getirmiştir. Yalçın Küçük, "Tekeliyet" adlı kitabında "Hürriyet"'in bu sloganı kullanmasıyla gazetenin, hem çalışanlarını seçerken hem de haberlerinde ayrımcı davrandığını dile getirmiştir. Ahmet İnsel, "Hürriyet" köşe yazarı Ayşe Arman'a verdiği bir röportajında "faşizmin ayak seslerini duyduğu" için "Bir Türk dünyaya bedeldir", "Türkiye Türklerindir" sloganlarından rahatsızlık duyduğunu belirtmiştir. Fotoğraf sanatçısı Attila Durak, slogana atfen "Kimdi şu Türkiye Türklerindir sloganındaki Türkler?" sorusunu sormuş ardından ebru sanatıyla bu konuda bir proje oluşturmuştur. Battleground Battleground İngiliz-İrlandalı 5 erkekten oluşan The Wanted grubunun 2. stüdyo albümüdür. 4 Kasım 2011'de Island Records tarafından yayınlanmıştır. Ocak 2011'de grup önceki albümlerinin de söz yazarı ve prodüktörü olan Steve Mac ile 2. albüm çalışmalarına başladı. Şubat 2011'de grup Comic Relief'in 2011 yılı resmi single'ı olacak şarkıyı yayınladı ("Gold Forever"). Nisan 2011'de ilk turnelerine başladılar. Turne 16 gün boyunca sürdü ve 12 farklı Britanya şehirlerinde gerçekleşti. Turne The Wanted albümünü tanıtmak için yapılmıştı ve turnede yeni yayınlanacak albümlerinden "Lightning" şarkısı da tanıtıldı. "Lightning" grup üyeleri ve Ed Drewet tarafından yazılmıştır. Max George 28 Eylül'de yeni albümün tamamlandığını doğruladı, ilerleyen günlerde Nathan Sykes albümün adının "Battleground" olduğunu duyurdu. Mart 2011'de Billboard albümün "Bu sonbaharda Amerika'ya gelmesi planlanan" bir albüm olduğunu doğruladı ve bu albüm grubun The Wanted EP'den sonra grubun Amerika'da yayınlanmış ikinci albümü oldu. Bahar merkezî bahşı Bahar merkezî bahşı (Farsça: بخش مرکزی شهرستان بهار‎), İran'ın Hamedan Eyaleti'nde bulunan Bahar şehristanı'nın 3 bahşından birisidir. Bahşın 2006 yılı nüfusu 49,138 kişi ve 12,227 hanedir. Bahş içinde şehir özelliği taşıyan tek yerleşim birimi Bahar'dır. Tegenaria parietina Tegenaria parietina, Agelenidae familyasından Avrupa, Kuzey Afrika'dan Orta Asya'ya kadar yayılan bir örümcek türü. İlk kez 1785 yılında Fransız kimyager Antoine François de Fourcroy (1755–1809) tarafından "Aranea parietina" adıyla tanımlanan tür 1875 yılında Simon tarafından "Tegenaria parietina" adıyla revize edilmiştir. Her iki cinsiyet de 11–20 mm boyundadır. Prosoma dorsalden sarımsı gri olup düzensiz uzunlamasına iki şeritlidir ve şeritlier düzeni biçide çentiklidir. Keliserlerin iç kenarında 3*4 diş bulunur. Opisthosomanın ana rengi gri kahverengi olup dorsalde açık renkte, bazen kırmızımsı uzunlamasına şeritlidir. Bacaklar sarı gridir ve koyu halkalıdır. Erkeklerinin bacakları uzundur. Binalarda ve kaya çatlaklarında rastlanır Avrupa, Kuzey Afrika'dan Orta Asya'ya kadar yaygındır. Uruguay ve Arjantin'de de sonradan yerleşmiştir. Büyük Britanya'da çok sporadiktir. Türkiye'de cinsinin 23-24 türünden biridir. Salehabad bahşı Salehabad bahşı (Farsça: بخش صالح‌آباد‎), İran'ın Hamedan Eyaleti'nde bulunan Bahar şehristanı'nın 3 bahşından birisidir. Bahşın 2006 yılı nüfusu 27,884 kişi ve 6,483 hanedir. Bahş içinde şehir özelliği taşıyan tek yerleşim birimi Salehabad'dır. Esedabad merkezî bahşı Esedabad merkezî bahşı (Farsça: بخش مرکزی شهرستان اسدآباد‎), İran'ın Hemedan Eyaleti'nde bulunan Esedabad şehristanı'nın tek bahşıdır. Bahşın 2006 yılı nüfusu 104,566 kişi ve 25,167 hanedir. Bahş içinde şehir özelliği taşıyan tek yerleşim birimi Esedabad'dır. Famenin merkezî bahşı Famenin merkezî bahşı (Farsça: بخش مرکزی شهرستان فامنین‎), İran'ın Hamedan Eyaleti'nde bulunan Famenin şehristanı'nın 2 bahşından birisidir. Bahşın 2006 yılı nüfusu 36.214 kişi ve 8.787 hanedir. Bahş içinde şehir özelliği taşıyan tek yerleşim birimi Famenin'dir. Alternatif dans Alternatif dans ya da indie dans (aynı zamanda ABD'de underground dance olarak isimlendirilmektedir) rock alttürleri ile elektronik dans müziğinin bir karışımıdır. Her ne kadar belli bir süreye kadar bu müzik türü sadece British Isles'da barınmış olsa da, 1980'lerde New Order ve 1990'larda The Prodigy ile Amerika ve dünyanın geri kalanında üne kavuşmuştur. Allmusic, alternatif dansı "alternatif ve bağımsız rock'ın melodik şarkı alt yapısı ile elektronik ritimler, synthler ve/veya sampleların post-disco dans müziği yöneliminde bir karışımı" olarak tanımlamıştır. "The Sacramento Bee" bu müzik türünü "postmodern–Eurosynth–technopop–new wave karışımı" olarak tanımlamıştır. Kültür tarihçisi Piero Scaruffi EBM'in ilk Belçika'da ve daha sonra Kanada'da 1980 ile 1984 yılları arasında ortaya çıktığını ve 1990'lardaki alternatif dans için bir zemin hazırladığını öne sürmektedir. Tür çoğunlukla "club" kültüründen esinlenmiş olsa da, synthpop, acid house ve trip hop gibi türlerden de etkilenmiştir. Alternatif dans müzisyenleri ve şarkıcıları daha çok özgün stilleri, yapıları ve farklı türleri karıştırmaları ile kendilerini belli eder. Bu tarzı icra eden sanatçılar genellikle bağımsız plak şirketlerine bağlıdır. Pişhur bahşı Pişhur bahşı (Farsça: بخش پیشخور), İran'ın Hamedan Eyaleti'nde bulunan Famenin şehristanı'nın 2 bahşından birisidir. Bahşın 2006 yılı nüfusu 4,327 kişi ve 1,141 hanedir. Hemedan merkezî bahşı Hemedan merkezî bahşı (Farsça: بخش مرکزی شهرستان همدان‎), İran'ın Hemedan Eyaleti'nde bulunan aynı isimli Hemedan şehristanı'nın 2 bahşından birisidir. Bahşın 2006 yılı nüfusu 560,133 kişi ve 150,032 hanedir. Bahş içinde şehir özelliği taşıyan yerleşim birimleri Hamedan, Maryanaj ve Çorakhan'dır. Şara bahşı Şara bahşı (Farsça: بخش شرا‎), İran'ın Hamedan Eyaleti'nde bulunan aynı isimli Hamedan şehristanı'nın 2 bahşından birisidir. Bahşın 2006 yılı nüfusu 25,509 kişi ve 5,793 hanedir. Bahş içinde şehir özelliği taşıyan tek yerleşim birimi Kahavend'dır. Kebuder Aheng merkezî bahşı Kabudrahang merkezî bahşı (Farsça: بخش مرکزی شهرستان کبودرآهنگ‎), İran'ın Hamedan Eyaleti'nde bulunan aynı isimli Kabudrahang şehristanı'nın 3 bahşından birisidir. Bahşın 2006 yılı nüfusu 91,257 kişi ve 22,084 hanedir. Bahş içinde şehir özelliği taşıyan tek yerleşim birimi Kabudrahang'dır. Gültepe bahşı Gültepe bahşı (Farsça: بخش گل‌تپه‎), İran'ın Hamedan Eyaleti'nde bulunan aynı isimli Kabudrahang şehristanı'nın 3 bahşından birisidir. Bahşın 2006 yılı nüfusu 23,647 kişi ve 5,242 hanedir. Bahş içinde şehir özelliği taşıyan tek yerleşim birimi Gültepe'dır. Şirinsu bahşı Şirinsu bahşı (Farsça: بخش شیرین‌سو‎), İran'ın Hamedan Eyaleti'nde bulunan aynı isimli Kabudrahang şehristanı'nın 3 bahşından birisidir. Bahşın 2006 yılı nüfusu 23,015 kişi ve 4,940 hanedir. Bahş içinde şehir özelliği taşıyan tek yerleşim birimi Şirinsu'dır. İsrail Devlet Murakıbı İsrail Devlet Murakıbı, Knesset’in hükûmet ve devletin faaliyetleri ile ilgili denetleme ve değerlendirme görevlerini yapan organıdır. Türkçede bu görevi yapana murakıp yanında ombudsman, kontrolör veya denetçi de denmektedir. İbranicesi () "Mevaker HaMedina" iken Arabcası ()"Mürakıbül Devlet"’dir. Bu organ hükûmetten bağımsız olup meclise karşı sorumludur. Denetçi yedi yıllığına meclis tarafından seçilir.. Bu kişi herhangi bir partiye üye olamaz. Kanun yapma ya da yaptıırım gücü yoktur. Bu organda bu kişiye yardım eden, avukat, uzman, sekreter gibi yüzlerce görevli vardır. Bir önceki başkan olan Eliezer Goldberg yerine seçilen Micha Lindenstrauss 2005 yılında beri murakıp olarak görev yapmaktadır. Tegenaria domestica Tegenaria domestica, Agelenidae familyasından bütün dünyaya yayılan kozmopolit bir örümcek türü. İlk kez 1757 yılında İsveçli entomolog ve araknolog Carl Alexander Clerck (1709-1765) tarafından "Araneus domesticus" adıyla tanımlanan tür 1875 yılında Simon tarafından "Tegenaria domestica" adıyla revize edilmiştir. "Tür teşhis karakteri" (Türkiye için): Arka sıradakiler hafif dış bükey, bu hat öndekinden daha uzun ve gözler eşit büyüklükte; Sternumun ortasında uzunlamasına açık renkli bir şerit yer alır. Dişi 9–10 mm, erkek 6–9 mm boyundadır. Ön orta gözler ön yanlardan hafifçe daha küçük. Karapaks bazı örneklerde sarımsı gri renkte, ancak genel olarak değişken. Dişilerin keliserlerinin iç kısmında dört adet diş bulunur. Sternumun ortasında uzunlamasına açık renkli bir şerit yer alır, bu şerit orta yerde daralır. Bu şeridin yanlarında oval, üçer adet açık bölge daha bulunur. Opisthosama dorsalindeki desenler genellikle belirsiz ve bütün dorsal bölge açık kahverengindedir. Epijin yanlarındaki kitinsi çıkıntılar belirgin. Erkek palpinin tibiasının ucunda iki adet dikensi çıkıntı bulunur. Meskenlerde, özellikle mahzen, kiler ya da karanlık köşelerde bulunurlar. Bazen taşların altında ya da kaya çatlakları arasında da bulunurlar. Büyük Britanya'da hemen hemen yalnızca binalarda bulunur. Her iki cinsiyetten erginlerine yıl boyunca rastlansa da, daha çok ilkbahardan yaz ortasına ve sonbahara kadar görülebilir. Bütün dünyada yaygın kozmopolit bir türdür. Büyük Britanya'da bulunur Türkiye'de cinsinin 23-24 türünden biridir. Marmara, İç Anadolu, Doğu Akdeniz, Doğu Anadolu ve Karadeniz bölgelerinden kayıt vardır. Peter O'Neill Peter Charles Paire O'Neill, (d. 13 Şubat 1965), Bu görev tartışmalı olsa da, Papua Yeni Gine'nin mevcut Başbakanıdır. Peter O'Neill, Halk Ulusal Kongresi lideri ve Ialibu-Pangia arasında seçimi temsil eder. Eski Başbakan Michael Somare ile O'Neill görev anlaşmazlıklarına karşın, yandaşları Somare'nin şimdiki Başbakan olduğunu söylemektedirler. O'Neill, Pangia İlköğretim Okulu, Ialibu Lisesi ve Goroka Lisesi'nde eğitim gördü. Okulu bıraktıktan sonra 1986 yılında Muhasebe ve Ticaret lisans ile mezun oldu. Papua Yeni Gine Üniversitesi'nde eğitim gördü. O'Neill 2002 yılında Papua Yeni Gine Ulusal Parlamentosu'na seçildi ve aynı yıl bir bakan oldu. 2004 yılında Papua Yeni Gine'de muhalefet lideri oldu. 2007 yılında Başbakan Michael Somare hükümetine katıldı. Rahatsızlığı nedeniyle Somare'nin yokluğunda etkili başbakan Sam Abal kapsamındaki işlerin bakanı olarak görev yaptı. Ağustos 2011 yılında Abal'ı devirmek için muhalefet milletvekilleri ile birlikte katıldı. O'Neill 2 Ağustos 2011 tarihinde bir parlamento seçimlerinde Başbakan olarak seçildi.19 Aralık 2011 tarihinde rakibini tamamen saf dışı bırakmıştır. Şubat 2012 yılında, O'Neill, Maliye Bakanı olarak koalisyon ortağı Don Polye'yi reddetmiştir. Mors ve Marangoz Mors ve Marangoz bir anlatı şiiri ve aynı zamanda Lewis Carroll'un Aynanın İçinden (Aralık 1871) adlı kitabında ortaya çıkan karakterlerdir. II. Ekber Åžah II. Ekber Şah veya asıl adı Ebu Nasir Mu'in ud-din Muhammed Ekber Şah II (d. 22 Nisan 1760 - ö. 28 Eylül 1837) 19. Babür Şahı öldükten sonra son Babür Şahı II. Bahadır Şah geçti. 19 Kasım 1806 ile 28 Eylül 1837 Babür Şahı. Babası Şah Alem'dir. Doğu Hindistan şirketi aracılığıyla ülkesinde ingiliz etkisi artmış ve yönetim gücünü kaybederek ingilizlerin kukla hükümdarı olarak ingilizlere hizmet etmekten öteye gidememiştir. Stjepan Bobek Stjepan Bobek (3 Aralık 1923, Zagreb - 22 Ağustos 2010, Belgrad), Yugoslavyalı futbolcu, teknik direktör. Forvet mevkisinde oynayan futbolcu, kariyerinde Admira Wacker Mödling, Građanski Zagreb ve Partizan takımlarının formasını giymiştir. atmış üç kez forma giydiği Yugoslavya millî takımında otuz sekiz gole imza atmıştır. Aslen Hırvat olan Bobek, kariyerini çoğunu Partizan takımında geçirmiştir. 1995 yılında kulüp tarihindeki en iyi futbolcu seçilmiştir. Yugoslavya millî takımı formasıyla 1950 ve 1954 Dünya Kupalarında mücadele etmiş, 1948 ve 1952 Yaz Olimpiyatlarında gümüş madalya kazanmıştır. Åžah Alem Şah Alem veya asıl adı Ebü’l-Muzaffer Celâlüddîn Mîrzâ Abdullah Âlem Alî Cevher, (d. 25 Haziran 1728 - ö. 19 Kasım 1806) 1759 ile 1806 yıllarında hükümdarlık yapmış 16. Babür Şah'ıdır. Babası II. Alemgir Şah (ölümü 1772; 1759-1760)'dır. 50 tane oğlu vardır. Bilinenler arasında en önemlisi II. Ekber Şah'dır. Şah Alam, esas olarak Afganistan Emiri Ahmed Şah Abdali tarafından, Delhi'deki Babür yönetimi ve Afganlar arasında süren mücadelelerde ilgisizliğinç sürdürdü daha sonra Maratha İmparatorluğu ile Dürraniler arasındaki meydana gelen Üçüncü Panipat Savaşı'nın Marathalıların yenilgiyle sonuçlanmasıyla birçok işgalle karşılaşmasıydan beraber,1760 yılında Marathalılar Sadashivrao Bhau liderliğindeki güçler tarafından, Afgan işgalci güçlerini ve Vezir III.Firuz Ceng'in kuklası olan Babür imparatoru III. Cihan Şahı görevden alarak bölgeden sürerek, Maratha gözetimi altında olmak kaydıyla Ali Cevheri(Şah Alem) Padişah atadılar. Şahı Alem 1728'de Delhi'de doğdu. 1759'da II. Alemgir Şah'ın ölümünden sonra tahta geçmiştir. Saltanatının ilk yıllarında 1764'te Buksar Muharebesi ortaya çıktı. Babürlülerin Hindistan'da etkisi azaldı. Şah-ı Alem 19 Şubat 1806'da 78 yaşında öldü. Tetragnathidae Tetragnathidae, bütün dünyada yaygın 52 cins ve 955 tür ile temsil edilen çok uzun bacaklı ve uzun keliserli örümcek familyası. "Familya teşhis karakteri" (Türkiye için) : Keliserler iri ve kuvvetli, uca doğru gidildikçe birbirinden uzaklaşır; maxilla uzunluğu eninin iki katı kadar; femora trichobothrialıdır. Orta gözlerin oluşturduğu yamuğun ön kenarı daha dardır. Genellikle keliserler kuvvetli dişlere sahiptir ve özellikle erkeklerde uzun belirgin ve gelişmiştir. Epijin ve erkek palpal organı genel itibarıyla basit yapılı. Çoğu dairevi ağlarını suya yakın yerlerde kurarlar, bazıları erginken ağ örmezler. Birçok türün ördüğü dairevi ağların merkezinde yine dairevi küçük bir açıklık bulunur.. Dünya çapında yayılım gösterir. Türkiye'de 4 cinste ("Meta", "Metellina", "Pachygnatha", "Tetragnatha") toplanan 12 türü bulunur. Abdulbari Akdoğan Abdulbari Akdoğan (d.1930, Ağrı) - (ö.6 Şubat 2012), Türk siyasetçi. İstanbul Yıldız Teknik Okulu'nu bitirdi., Almanya'da İhtisas yaptı. Maden ve Su Mühendisidir. Devlet Su İşleri Edirne İçme suları Mühendisliği, Serbest Mühendislik, 2.(XIII.) Dönem Ağrı Milletvekiliği ile Millet Meclisi Başkanlık Divanı Kâtip Üyeliği yapmıştır. Evli ve dört çocuk babasıdır. İsveç Futbol Federasyonu İsveç Futbol Federasyonu ( SvFF) İsveç'teki futbol faaliyetlerini yürütmek, futbolun gelişmesini ve yurt sathına yayılmasını sağlamak, bu konularda her türlü düzenlemeyi yapmak, kararlar almak ve uygulamakla yetkili kurumdur. Ülkedeki bütün İsveç futbol ligleri ve İsveç millî futbol takımı ile İsveç kadın millî futbol takımından sorumludur. FIFA ve UEFA'nın kurucu üyelerindendir. Merkezi Solna'dadır. 24 bölgesel organizasyona ayrılmıştır. venska Fotbollförbundet (SvFF) 18 Aralık 1904 tarihinde kuruldu. SvFF, İsveç Spor Konfederasyonu (RF), Uluslararası Futbol Federasyonları Birliği (FIFA) ve Avrupa Futbol Federasyonları Birliği (UEFA) ile bağlandı. Karl-Erik Nilsson 2012 yılı itibarıyla başkanlığa getirildi. 2009 yılında Svenska Fotbollförbundet'e bağlı yaklaşık 3,359 kulüp, bir milyondan fazla üye ve 500,000 aktif oyuncu vardı. 1999'dan itibaren SvFF, İsveç'in millî takım stadyumunu Solna'da bulunan Råsunda Stadyumu'nu seçti. 2012'de yapımı tamamlanan 50,000 koltuklu Uluslararası Stadyum ('Swedbank Arena')'ya geçildi. 1995'ten itibaren her yılın Kasım ayında İsveç Futbol Federasyonu, en iyi erkek oyuncusuna Guldbollen ve en iyi kadın oyuncusuna Diamantbollen ödülünü vermeye başladı. Svenska Fotbollförbundet aşağıdaki turnuvalardan sorunludur: 24 bölgesel lige ayrılır: Cheick Modibo Diarra Cheick Modibo Diarra (d. 1952, Nioro du Sahel, Fransız Sudanı-(Şimdi Mali), Malili bir astrofizikçi, iş adamı ve 17 Nisan 2012 - 11 Aralık 2012 tarihleri arası Mali Başbakanı olan politikacı. Cheick Modibo Diarra, eski devlet başkanı Musa Traoré oğludur. Mali'de lise mezun olduktan sonra Paris'te, Pierre ve Marie Curie Üniversitesi matematik, fizik ve analitik mekaniği okudu. Washington, DC'deki Howard Üniversitesi'nde daha sonra uzay mühendisliği eğitimi aldı. Daha sonra NASA'nın "Mars Keşif Programı Eğitim ve Halkın Sosyal Yardım" direktörü oldu. Cheick Modibo Diarra ayrıca ABD vatandaşıdır. Cheick Modibo Diarra 1999 yılında, Afrika'da eğitim gelişim amacıyla kendini adamak part-time çalışmak üzere NASA'dan izni alarak Pathfinder Vakfı'nın kurucusu oldu. 2000 ve 2001 yılında da UNESCO'un iyi niyet elçisi olarak görev yaptı. 2002 ve 2003 yılında Kenya merkezli Afrika Sanal Üniversitesi CEO'su olarak görev yaptı. Cheick Modibo Diarra 2006'dan 2011 yılı sonuna kadar Microsoft Afrika başkanıydı. Siyasete dönerek Mart 2011'de Mali'de Kalkınma Rallisi adında bir siyasi parti kurdu ve 2012 cumhurbaşkanlığı seçimlerinde aday olmayı amaçlamaktadır. Cheick Modibo Diarra, Mart 2012 darbesinden sonra sivil yönetime yardımcı olmak için 17 Nisan 2012 tarihinde Mali'nin geçici Başbakanı olarak atanmıştır. Hükûmeti 24 üyeden oluşmuş ve 25 Nisan 2012'de göreve atanmıştır. 11 Aralık 2012 tarihinde darbenin lideri Yüzbaşı Amadou Sanogo tarafından gönderilen askerler evini basarak Diarra'yı tutukladı. Diarra'nın Fransa'da check-up tedavisi ülkeyi terk etmeye hazırlandığı bildirildi. Tutuklanmasından sonra, Diarra devlet televizyonuna çıktı ve kendisi ve hükümetinin istifasını duyurdu. 1950'ler 1950'ler ("bin dokuzyüz ellili yıllar" da denir) veya 50'ler ("ellili yıllar" da denir), 1 Ocak 1950'da başlayan ve 31 Aralık 1959'da sona eren, Gregoryen takviminin içinde bulunan bir onyıl. II. Dünya Savaşı'nın etkilerinden kurtulmuş, Sovyetler Birliği ile ABD arasında 1940'larda başlayan Soğuk Savaş iyice gelişmiş ve sıcak rekabete dönüşmüştür. 1950'lerin sonlarına kadar özellike Kuzey Yarım Küre'de Komünizm ve Kapitalizm arasında egemen olma mücadelesi sürmüş bu mücadele sonucu Kore Savaşı patlak vermiştir. 1950'ler boyunca Sovyet Rusya ile ABD arasında üstünlük mücadeleleri şiddetlenerek devam etmiş ve Uzay Yarışı'na sebebiyet vermiştir. Bu on yıl boyunca Sovyetler'in nükleer silah deneme testlerindeki artışlar ABD ve Batı dünyasında "Kızıl Korku"ya yol açtı ve 1950'ler boyunca ABD'de antikomünizm yaygın görüş oldu.1950'lerde Asya ve Afrika'da sömürgecilik sona ermeye başladı ve bu kıtalardaki koloni devletler bağımsızlıklarını kazanmaya başladılar. Folk rock Folk rock, halk müziği ve rock müziği birleştiren bir müzik türüdür. Genel olarak folk rock terimi 1960'ların ortasında Birleşik Krallık ve Amerika Birleşik Devletleri'nde ortaya çıkan bir türü tanımlamak için ortaya atılmıştır. Türün öncülüğünü Los Angeleslı müzik grubu The Byrds yapmıştır. Grup, geleneksel halk müziği ile Dylanvari şarkıları rock enstrümanları ile çalmış, bu noktada ise The Beatles ve diğer İngiliz gruplarından büyük ölçüde etkilenmiştir. "Folk rock" terimi ise ilk kez ABD basını tarafından The Byrds'ün müziğini tanımlamak için 1965 Haziran'ında ortaya atılmıştır. The Byrds'ün "Mr. Tambourine Man" cover'ı ve bu cover'ın ticari başarısı ise folk rock'ın 1960'ların ortasında büyük bir başarıya ulaşmasını sağlamıştır. Dylan'ın kendisi de türe büyük bir ilham kaynağı olmuştu; özellikle elektro gitarla kaydın da yapıldığı "Bringing It All Back Home", "Highway 61 Revisited" ve "Blonde on Blonde" albümleri türün gelişiminde önemli bir role sahipti. Dylan'ın 25 Temmuz 1965 tarihinde Newport Folk Festival'inde elektronik altyapılı bir müzik grubuyla konser verişi ise aynı zamanda folk rock için önemli bir atılımdı. Folk rock'ın kökenini Amerikan folk müziği dirilişi, The Beatles'ın ve diğer British Invasion gruplarının beat müziği, The Animals'ın orijinalde bir folk şarkısı olan hit teklisi ""The House of the Rising Sun"" ve The Beau Brummels'in folk etkileşimli şarkı yazım teknikleri oluşturmaktadır. Ayrıca The Beatles'ın "I'm a Loser" ve "You've Got to Hide Your Love Away" gibi folk'dan etkilenmiş şarkıları da tür için önemli bir esin kaynağı olmuştu. Folk rock girişimlerinin repertuvarları her ne kadar halk müziği kökenli olmuş olsa da, yine halk müziği kökenli olan Bob Dylan gibi şarkıcı-sözyazarlarından da etkilenmiştir. Müzikal olarak, folk rock ahenkli vokaller ve distorsiyonsuz gitar efektleri bulundurmuştur. Elektrik folk ve Celtic rock gibi müzik türlerinin ortaya çıkmasını folk rock, çeşitli dünya müziği ile de etkileşime girmiştir. Bob Dylan, Jeff Buckley, Cat Stevens, Bruce Springsteen, Joan Baez, Leonard Cohen gibi müzisyenlerle The Byrds, Simon & Garfunkel, Led Zeppelin ve Jethro Tull gibi gruplar türün en popüler sanatçıları olmuştur. Türkiye'de folk rock akımının en önemli temsilcileri Barış Manço, Erkin koray, ve Cem Karaca olmuştur. Bob Dylan'ın beşinci albümü Bringing It All Back Home 11 şarkıdan oluşmaktaydı. 11 şarkıdan 7'si önceki akustik folk rock albümlerindeki şarkılardan farklı olarak, elektro gitar içermekteydi. Dylan'ın elektro gitarı tercih etmesinin sebepleri The Beatles'ın folk ve beat müzik tarzı akor dizisi, The Byrds'ün rock tarzıyla yorumladığı "Mr. Tambourine Man" şarkısı ve The Animals'ın hit şarkısı ""The House of the Rising Sun""dı. Ek olarak Dylan'ın prodüktörü Tom Wilson'ın jazz ve soul eğilimi, onu 1964'ten beri elektro gitarla deneme yapmaya yönlendiriyordu. Aslında ""Bringing It All Back"" albüm kayıtları Dylan'ın arkasında orkestrayla performans sergilediği ilk sefer değildi; Ekim 1962'deki ""The Free Wheelin Bob Dylan"" albümü kayıtları sırasında Dylan, albümde yer almayan ""Mixed-Up Confusion"" adlı şarkısını skiffle tarzı enstrümanlarla kaydetti. Fakat, bu şarkı başarısız pazarlama sebebiyle yeterince duyulmadı. ""Bringing It All Back Home"" 22 Mart 1965'te yayınlandı ve Billboard Top LPs listesinde 6., UK Album Chart listesinde 1. sırada yer aldı. Albümün rythm and blues tınılı rock tarzı ve soyut, şiirsel sözlerinin uyumu; akıllıca yazılmış iarkı sözlerinin rock and rolll ile uyumlu olabileceğini göstermekte bir ilkti. Albümdeki şarkılar Dylan'ın folk rock türünden uzaklaşmasını yansıtıyordu. Folk ve akustik türünde parçalara üzerinde çalışırken de, Dylan'ın dokunaklı ve bazen nükteli şarkı sözleri, özellikle folk-protest türü şarkıları, modern folk müziğin sınırlarını aştı. Ahmed Mahmud Silanyo Ahmed Muhammed Mahmud Silanyo (Somalice: "Axmed Maxamed Maxamuud Siilaanyo", Arapça: "احمد محمد محمود سيلانيو") (d. 1936), Somalili siyasetçi. Silanyo, Afrika kıtasında 1991 yılında tek taraflı bağımsızlığını ilan ederek kurulan ancak bu bağımsızlığı uluslararası alanda kabul görülmeyerek halen Somali'nin bir bölgesi olarak değerlendirilen Somaliland'da 2010 ile 2017 yılları arasında devlet başkanlığı makamında bulunmuştur. Silanyo eski İngiliz Somaliland himayesinde bulunan, Burao'nun kuzeybatı kasabasında 1936 yılında doğdu. Ailesi Isaaq klanından ve orta sınıf, ticaret kökenlidir. Liseden mezun olduktan sonra, yüksek öğrenimi için İngiltere'ye taşındı. 1958'den 1960'a kadar, Londra Üniversitesi'nde çalıştı. Daha sonra Manchester Üniversitesi'nde okudu. Lisans (1960-1963) ve Ekonomisi alanında yüksek lisans (1963-65) yaparak diplomasını almıştır. Profesyonel bir kapasitede, 1965 ve 1969 yılları arasında, Somali'nin ilk sivil yönetimi sırasında Mogadişu Planlama ve Koordinasyon Bakanlığı resmi olarak görev yaptı. Ayrıca, Planlama ve Koordinasyon ulusal Bakanı oldu (1969-1973). Ticaret Bakanı (1973-1978 ve 1980-1982) ve sonraki sosyalist hükümetin Ulusal Ekonomik Kurulu (1978-1980) Başkanı oldu (1978-1980). 1982 yılından 1990 yılına kadar, muhalefet grubunda en uzun süre hizmet eden başkan olarak hizmet veren Somali Ulusal Hareketinin Başkanı oldu. 1993-1997 yılları arasında Somaliland Temsilciler Meclisi üyesi oldu. Kendisi mali bir reform programı başlatmıştır. 1997 ile 1999 arasında Somaliland bölgesi Maliye Bakanı olarak görev yaptı. 2010 yılında Silanyo, Somaliland cumhurbaşkanlığı seçimlerinde yarıştı. Kulmiye (Dayanışma) partisinin başkanı olarak, onu Somaliland dördüncü Cumhurbaşkanı yaparak, tüm oyların % 49.59'unu kazandı. Bu görevi 2017 yılına kadar sürdüren Silanyo, makamı Kasım 2017 tarihinde gerçekleştirilen seçimlerde seçilen Musa Bihi Abdi'ye devretmiştir. Bozuk DÃ¼zen (film) Bozuk Düzen, yönetmenliğini Haldun Dormen'in yaptığı 1965 yapımı Türk filmi. Güner Sümer'in aynı adlı tiyatro oyunundan uyarlanan film. Haldun Dormen'in yönetmenlik yaptığı ilk sinema filmidir. Superettan Superettan () İsveç'te oynanan ikinci düzey futbol ligidir. 16 takım yer almaktadır. Bir sezon Nisan'dan Kasım'a kadar sürer. Bir takım 30 maçta oynar ve toplam bir sezonda 240 maç oynanır. 2000 yılında kurulmuştur. Daha önceki isimleri 2. Lig (1924-1986) ve 1. Lig (1987-1999). Şu anda Superettan'da yer alan teknik direktörler: Keith Andrews Keith Joseph Andrews (d. 13 Eylül 1980 Dublin), defans mevkiinde oynayan İrlandalı millî futbolcudur. EFL Championship takımlarından Watford'ta kiralık olarak forma giymektedir. Kraliçe Maud Toprakları Kraliçe Maud Arazisi (), Antarktika'da Norveç'e bağlı bölge. 2.700.000 km'lik bir alanı kaplamaktadır. Antarktika'nın doğusunda, 20° Batı ile 45° Doğu meridyenleri arasında ve Avustralya ile Birleşik Krallık'ın sahip olduğu arazilerin ortasında kalmaktadır. 14 Ocak 1939'da Norveç bu topraklarda hak iddia etmiş; 21 Haziran 1957'de de resmi olarak Norveç'e bağlanmıştır. Slovenya Futbol Federasyonu Slovenya Futbol Federasyonu (NZS) (), Slovenya futbolunun yönetim organı. Görevleri, Slovenya'daki futbol liglerini ve Slovenya millî futbol takımını organize etmektir. Merkezi Ljubljana'dadır. İsrail Başsavcısı İngilizcesi Attorney General of Israel olan bu kelimenin İbranicesi (, "HaYoetz HaMişpati LaMemşala", olup anlamı" Hükümete Yargı Danışmanı" demektir. İsrail Başsavcı olan bu kişi devlet otoritesini mahkemelerde savunur, hükümete ve adalet bakanlığına kanunların hazırlanmasında tavsiye de bulunur, meclis üyelerinin şahsi olarak sundukları kanun teklifini tetkik eder. Ayrıca hukukun üstünlüğünü, kamu yararını hükümetin zararlarına karşı da korumaktadır. İsrail demokrasisinde ve yargı sisteminde en etkin kişiler arasındadır. İsrail’de Anayasa olmadığı için bu kurumun görevleri net değildir. Fakat zaman içinde görevleri belirginleşmeye başlamıştır. Bu kişi halk komisyonunun teklifine göre hükûmet tarafından atanır. Bu komisyon şu beş kişiden oluşur: a) emekli anayasa mahkemesi üyesi b) önceki adalet bakanı veya başsavcı c) Meclisin anayasa işler komisyonuna seçilen bir üyesi d) İsrail barolar birliği tarafından seçilen bir üye ve e) üniversiteler tarafından seçilen sivil ve adi suçlar hakkında uzman olan bir kişi. Adalet bakanına teklif edilen adayı hükûmet onaylayarak atamaktadır. Polonya Futbol Federasyonu Polonya Futbol Federasyonu (PZPN) (), Polonya futbolunun yönetim organı. Görevleri, Polonya'daki futbol liglerini, Puchar Polski ve Polonya Süper Kupası'nı, Polonya millî futbol takımını organize etmektir. Merkezi Varşova'dadır. Nicola Rizzoli Nicola Rizzoli (d. 5 Ekim 1971, Bologna), İtalyan hakem. 2002 yılından beri Serie A maçlarında düdük çalmakta ve 2007 yılında ise FIFA kokartını almaya hak kazandı. 1 Ekim 2008 tarihinde UEFA Şampiyonlar Ligi mücadelesinde oynanan Sporting Lizbon - Basel maçında düdük çaldı. Rizzoli, 7 Nisan 2010 tarihinde ise yine UEFA Şampiyonlar Ligi çekyrek final mücadelesinde oynanan Manchester United - Bayern Münih maçında düdük çaldı ve o maçta Manchester United oyuncusu Rafael'e kırmızı kart gösterdi. Manchester United maçı 3-2 kazandı ancak ilk maçı 2-1 kazanan Bayern Münih, deplasman gol avantajıyla yarı finale yükseldi. Ayrıca 2012 Avrupa Futbol Şampiyonası ile 2014 FIFA Dünya Kupası'nda görev alan Rizzoli, Arjantin ile Almanya arasında oynanan final maçını yönetti. 25 Mayıs 2013'te Wembley Stadyumu'nda oynanan Borussia Dortmund - Bayern Münih Şarmpiyonlar Ligi final mücadelesinde düdük çalmıştır. Maçta bir penaltı kararı vermiş, 3 sarı kart çıkarmıştır. Giuseppe Bertello Giuseppe Bertello (d. 1 Ekim 1942), Katolik bir başrahip ve Kardinal. Şu anda Vatikan Şehir Devleti ve Vatikan Devlet Başkanı Valiliği Papalık Komisyonu Başkanı olarak görev yapmaktadır. Bertello, Piskopos Albino Mensa tarafından 29 Haziran 1966 tarihinde bir rahip rütbesi ve pastoral teoloji lisans elde etti ve daha sonra kilise hukuku alanında doktora yaptı. Diplomasi eğitimi için Papalık Kilise Akademisine gitti. Bozuk DÃ¼zen Bozuk Düzen, Güner Sümer'in iki perdelik oyunu. İlk olarak İstanbul Şehir Tiyatrosu'nda, ertesi yıl da Ankara Sanat Tiyatrosu'nda oynandı; 1965'te Haldun Dormen tarafından filme alındı. Esrarengiz Kasaba Esrarengiz Kasaba ("özgün adı": Gravity Falls), Alex Hirsch tarafından oluşturulmuş Disney Channel orijinal serisidir. Alex Hirsch'in yönetmeni olduğu ilk çizgi filmidir. Ayrıca Alex, bu seri ile adını dünyaya duyurmuştur. 15 Haziran 2012'de bir ön gösterim olarak ilk bölüm ABD'de yayınlanmıştır. ABD'de 1. sezon, 20. bölümle 2 Ağustos 2013'te bitmiş, 2. sezon 1 Ağustos 2014'te tekrar başlamıştır. Dizi Amerika'da 15 Şubat 2016'da, Türkiye'de ise 15 Mayıs 2016'da final bölümünü yayınlamıştır. Ebeveynleri yaz tatilini geçirmeleri için ikiz kardeşler Dipper ve Mabel Pines'ı babalarının erkek kardeşi olan Harika Amca Stan'ın yanına Esrarengiz Kasaba (Gravity Falls),Oregon'a gönderir. Dipper bir gün ormanda Gizemli Kulübenin tabelalarını asarken Esrarengiz Kasaba'daki gariplik ve gizemleri anlatan 30 yıllık bir günlük bulur. Çizgi dizi, Dipper ve Mabel'ın yaşadıkları maceralarla devam eder. Bu sırada Harika Amcaları Stan onlara bunların yalan olduğunu söyleyerek esrarengiz olayları çocuklardan saklamaya çalışır ama bu işin içindedir ve bu olayların hayal gücü eseri olduklarını savunur. Ama Dipper ve Mabel Pines bunların gerçek olduklarını savunurlar ve en sonunda Harika Amca Stan'ın de bu işin içinde olduğu ve kardeşini kurtarmaya çalıştığını öğrenirler. Cilt rengi İnsanda cilt rengi esasen vücuttaki melanin miktarına bağlıdır. Cilt rengi siyahtan beyaz rengine kadar değişken bir şekildedir ve evrimsel nedenleri tam olarak belli olmasa da cilt renginin insanın genetiğinden kaynaklandığı bilinmektedir. İnsan cildinin en üst tabakası renksizdir. Melanin cildin 1. ve 2. tabakalarında bulunur ve cilde rengini verir. İnsan vücuduna renk veren melanin pigmentleri güneşten gelen zararlı ultraviyole ışınlarına karşı kişiyi korur ve pigmentler insan vücudunda sıcak ve güneşli bölgelerde daha çok salgılanır, bu yüzden sıcak bölgelerde (Afrika,Ekvatoral bölge gibi) deri rengi daha koyudur. Melanin pigmentlerinin salgılanmasından genler sorumludur. Bu yüzden ekvatora yakın bir yere giden bir kimsenin cilt renginin bir anda koyulaşması ve kişinin siyahi olması imkânsızdır. Aynı şekilde belirtilen kişinin çocuklarıda siyahi olamaz. Bunun için çok uzun yılların geçmesi gerekir. Bu süreç içerisinde, coğrafya koşulları kişinin gen havuzuna işleyerek gelecek nesillerin kademeli olarak siyahlaşmasını sağlar. Açık olan cilt rengi aşırı güneş ışığına maruz kalmanın sonucunda kararabilir. Cilt rengi bazı kültürlerde hâlen çok önemlidir ve sosyal statüyü belirler. Yaklaşık olarak, cilt rengi değişikliğinin %10'u insanın sahip olduğu cilt rengi ile yaşadığı bölge içerisinde, %90'ı ise bölgelerarası oluşur. Bunun sebebi ise cilt renginin seçilim baskısı altında oluşmasıdır. Benzer cilt renkleri genetik akrabalıktan ziyade yöndeşik adaptasyondan kaynaklanır. Bugüne kadar dünyanın farklı bölgelerinde, farklı bölgelerden insanlar karışmıştır ve bu yüzden cilt rengi ile genetik soy arasındaki bağlantı büyük ölçüde zayıflamıştır. Örneğin Brezilya'da zenci kökenine sahip bir kişi ile zenciler arasında bir bağ yoktur. Bunun sebebi ise uzun yıllar boyunca köle olarak getirilen zencilerle yerli halkın kaynaşmasıdır. Bugün dünyada cilt renginin toplumların karakteristik özelliklerini belirleyeceğine ait spekülasyonlar hatırı sayılır şekilde mevcuttur. Örneğin Doğu ve Kuzeydoğu Asyalıların yüz hatlarının takımyıldızına benzediği gibi. Melanin ciltte güneş radyasyonu emerek vücudu korur. Genellikle, melanin miktarı asorbe edilen güneş radyasyonu miktarı ile doğru orantılıdır. Güneş ışınlarına aşırı maruz kalma DNA' da direkt ve dolaylı yollardan hasara yol açar ve vücut doğal olarak kendini korumak ister. Bunun sonucunda vücut, hasarı onarmak ve cildi korumak için cildin alt tabakalarında daha fazla melanin üretmeye başlar. Bu melanin üretimi ise cilt rengini koyulaşır.Bronzlaşma işlemileri de yapay UV radyasyonlarını oluşturalabilir. Cilt rengiyle ilgili temelde iki farklı mekanizma vardır. İlkinde,UVA radyasyonları ciltte oksidatif stres yaratır ve mevcut olan melanin ve oksitler cildin hızlı bir şekilde koyulaşmasına neden olur. İkincisinde ise melanogenez gecikmeli bir bronzlaşmaya yol açar ve güneşe ilk maruz kaldıktan yaklaşık olarak 72 saat sonra kararma görünür hâle gelir. Genel olarak bronzlaşma mevcut olan melanin oksidasyonunun normalden daha hızlı bir şekilde oksitlenmesi ile oluşur. Her insanın cildinin güneşe maruz kaldığında verdiği doğal tepki vardır. İnsan cildinin tonu koyu kahverengiden neredeyse renksiz pigmentasyona kadar değişebilir. Genel olarak Afrika'nın kuzeyinde yaşayan halklar açık cilt,saç ve göz renklerine sahiptirler. Afrikalılar ise diğer dünya halklarında farklı olarak genellikle çok koyu cilt, aşırı kıvırcık siyah saçlar ve gözlere sahiptirler. Fitzpatrick skalasında değişik cilt rengine sahip insanların güneşe maruz kaldıklarında ciltlerinin güneşe karşı verdiği tepkiyi altı alt tipe ayırarak şöyle listelemiştir. Cilt rengi sınıflandırması (Von Luschan skalası kullanılarak) Lady Gaga'nın kazandığı ve aday gösterildiği ödüller listesi Amerikalı şarkıcı Lady Gaga'nın kazandığı ve aday gösterildiği ödüller çoğunlukla müzik ve film endüstrisine yapmış olduğu katkıların sonucudur. Sanatçı 2008'de çıkan ilk albümü "The Fame" ile tanındı. Pek çok ödül alan albüm, aralarında Yılın Albümü'nün de olduğu altı Grammy Ödülü'ne aday gösterildi. Albüm ve albümden çıkan "Poker Face" single'ı 52. Grammy Ödülleri'nde sırasıyla En İyi Elektronik/Dans Albümü ve En İyi Dans Kaydı ödüllerini kazandı. Albüm ayrıca 2010