etmiştir . Keşişler, 1310'da su kullanımını kente açmışlardır . 1338'de kent, Fransız, Cenevizli ve Monakolu gemilerce yağma edilir (yağma lideri Charles Grimaldi ganimetleri Monako Prensliği'ni kurmak için kullanmıştır) . 1339'da Kral Edward III Southampton ziyaretinde kentin duvarlarla kapatılması emrini verir. Geniş çaplı onarım —ki duvarların bir kısmı 1175'te inşa edilmiştir— 1380'de batı yakası duvarlarının da dikilmesi ile neticelenmiştir . Günümüze duvarların yarısı, 13 adet orijinal kule ve 6 geçit ulaşmıştır . 1348'de Büyük Veba Salgını, İngiltere'ye Southampton'a demirleyen ticaret gemileri üzerinden ulaşmıştır . 1451'de Kral Henry'nin Agincourt Muharebesi'ne hareketi arifesinde, Southampton komplosu tertipcileri, Richard, Earl of Cambridge, Henry Scrope, 3rd Baron Scrope of Masham, ve Sor Thomas Grey of Heton krala hainlik suçlamasıyla, günümüz kentinde "High Street" üzerindeki "Red Lion" birahanesinde yargilanir. Tertipciler suclu bulunur ve Bargate onunde idam edilir. Kent surları, 1417 tarihli, "God's House Tower," İngiltere'nin ilk topcu bataryasini içermiştir. yıllar boyunca kentin topu olan "Town Gaol"'a ve Southampton limanına depolama alanına ev sahipligi yapmıştır. Eylul 2011'e degin de, Arkeoloji Müzesi'ni barindirmiştir. Kent surları 15. yuzyilda tamamlanir. Lakin, "Southampton Waters" ve "Solent" boyunca sonraki sureclerde "Henry VIII" tarafından kurulan tahkimatlar, kenti yalnizca kentin kendi tahkimatlarına guvenmek zorunda bırakmaktan kurtarmıştır. Orta Çağ boyunca, gemi inşaatı kent için önemli bir endustri olmuştur. V. Henry'nin meshur savaş gemisi HMS Grace Dieu Southampton'da insa edilmis ve 1418'de kizaktan suya indirilmiştir. Southampton Fransiskan kesisleri su temini sistemlerinin mulkiyetini 1420'de kente vakfetmiÅŸlerdir. Kent surları içinde yer alan Orta çağ yapılarının çoğu günümüzde harabelige donmus ya da tamamen yok olmuştur. "Motte" ve "Bailey Kaleleri"'nden günümüze "Castle Way" civarındaki "Bailey" surlarının sadece bir kismi ulasabilmiştir. 1538'de Fransiskan manastiri dagilmis; fakat, manastir harabeleri 1940'larda tamamen imha edilene kadar mevcut kalmıştır. 1620'de Pilgrimler'in Mayflower gemisi ile kalkis noktasi Southampton limanıdır. 1642'de, İngiliz İç Savaşı sırasında, bir Parlemanto yanliları garnizonu Southampton'a taşınmıştır. Kraliyet yanlıları, Mart 1644'te, Redbridge'e degin ilerlemişlerse de kenti ele geçirmekten uzak durmuşlardır. 18. yuzyilda, Southamptonli muhendis Walter Taylor'in blok imali işlemini mekanize etmesi Sanayi Devrimi'nde önemli bir adım olmuştur. 18. yuzyildaki savaşlarda, bunlar Kırım Savaşı , II. Boer Savaşı , ve Fransizlar ile olan savaşlar , Southampton, askeri birlik ve malzemelerin bindirildiği liman olmuştur. I. Dünya Savaşı esnasında da 1. numarali askeri yukleme limanı olarak görevlendirilmiş ve yarali ve Savaş tutsaklarinin getirildiği ana merkez olmuştur. Yani sıra, 1944 Normandiya Çıkarması hazırliklarında da merkezî kullanılmıştır. 1740'ta Southampton bir kaplica kentine dönüşmüştür. Ilaveten, 1760'larda deniz banyosu için, iyi nitelikte kumsalları olmamasına karşın, popüler olmuştur. Bu hizmet için, günümüz West Quay civarında, gel-git akıntıları sayesinde dolup bosalan, inovatif banyo yerleri insa edilmiştir. Kent, Victoria devri'nde önemli bir genişleme kaydeder. 1835'te Southampton rıhtım şirketleri kurulmaya başlar. Ekim 1838'de, rıhtımın temel taşları döşenir ve ilk rıhtım 1842'de hizmete girer. Rıhtımların yapısal ve iktisadî ilerlemesi birkaç on yıl boyunca devam eder. 1840'ta ise Londra demiryolu bağlantısı tamamen hizmete sunulur. Bu gelişmeler vesilesiyle, Southampton, "İmparatorluğun Kapısı ("""The Gateway to the Empire")" olarak anılmaya başlar. 1904'ten 2004'e kadar, iki Dünya Savaşı'nda kullanılan gemilerin inşası ve bakımını yapan Thornycroft isimli tersane Southampton'ın en büyük işvereni olur. 1912'de RMS Titanic Southampton'dan denize açılır. Gemi tayfasının beşte dördünü "Sotonlu"lar oluşturmuştur. Bu kesimin yaklaşık dörtte üçü de Titanic faciasında hayatını kaybetmiştir. Akabinde, kent "Cunard" isimli deniz ulaşımı şirketi üzerinden transatlantik yolcu hizmetlerine ev sahipliği yapar. Şirket, "Blue Riband" ödülüne sahip "RMS Queen Mary" ve "RMS Queen Elizabeth"'i kullanır. Ek olarak, kent rıhtımları "Imperial Airways" deniz uçaklarına da ev sahipliği eder. "Southampton Konteyner Terminalleri" 1968'de açılır ve büyümesine devam eder. Supermarine Spitfire, Southampton'da tasarlanıp geliştirilir. Uçak, "Schneider" ödülllü 1920 ve 1930'lu uçaklardan evrilmedir. Uçağın tasarımcısı Reginald Joseph Mitchell Southampton'ın günümüzde "Portswood" olarak anılan bölgesinde yaşamıştır, ve evi mavi bir plaka ile işaretlenmiştir. Yanı sıra, Southampton Üniversitesi'nde bir rüzgâr tüneli tasarımcının adıyla isimlendirilmiştir. Eylül 1940'ta uçak fabrikasının ağır bombardımana uğraması neticesinde tasarımcının evi ve civar meskun mahal harap olmuş, ve pek çok çalışan ve sivil halk ölmüştür. İkinci Dünya Savaşı, stratejik ticari bir liman ve endüstriyel bölge olması sebebiyle Southampton'a büyük zarar verir. Normandiya Çıkarması öncesi, geçici Mulberry Limanı ve barınakları buraya kurulur. D-Day sonrası, Southampton rıhtımları "Müttefik Kuvvetleri"n lojistiğine katkıda bulunur. Bu yüzden, kent 1944 sonlarına kadar Luftwaffe (Wehrmacht) akınlarına maruz kalır. Hava saldırıları sonucu, kentte 630 kişi yaşamını yitirir ve yaklaşık 2,000 kişi yaralanır. Ayrıca binlerce yapı ya yıkılır ya da hasar görür. Bir grup Georgian mimarisine ait yapı savaştan kurtulmuşsa da, kentin büyük bölümü yıkılır. Bu sebeple, 2. Dünya Savaşı'ndan itibaren geniş çaplı yeniden yapılanma gerçekleşmiştir. 1920'lerde artan trafik sıkışıklığından ötürü, Bargate civarındaki kent surlarının 1932 ve 1938'de kısmen yıkılmasına karar verilir. Lakin, surlarının önemli bir kısmı hâlen ayaktadır. 1952'de bir Kraliyet İmtiyaznamesi ile Highfield'de konumlu "University College", Southampton Üniversitesi'ne dönüştürülür. Ek olarak, 1964'te Southampton "şehir statüsüne" kavuşarak, "City of Southampton" haline gelir. Şehir merkezine yaklaşık 30 dakika mesafede olan Southampton Havaalanı'ndan şehre düzenli tren, otobüs seferleri yapılmakta ve taksiler de 24 saat hizmet vermektedir. Şehir içi ulaşımda da yoğunlukla tren ve otobüs kullanılır. Southampton Birleşik Krallık'ın merkez limanlarından olduğu için, ülkenin geri kalanı ile gelişmiş ulaşım bağlantıları vardır. İngiltere'nin güney sahilini birleştiren "M27 otoyolu" kentin kuzeyinden geçer. "M3 otoyolu" ise kenti Londra'ya; "A34 otoyolu"'na Winchester bağlantısıyla da ülkenin iç ve kuzey kesimlerine bağlar. "M271 otoyolu" kent merkezini batıdaki limanlara açar. Southampton liman lojistiği ve yolcu ulaşımı sağlayan demiryolu hattı ile ulusal demiryolu sistemine bağlanmıştır. Merkez tren istasyonu "Southampton Central Station"'dır. Demiryolu doğuda Portsmouth, kuzeyde Winchester ve Londra ile batıda Bournemouth, Poole, Dorchester, Weymouth, Salisbury, Bristol ve Cardiff ile bağlıdır. Londra hattı 1840'ta "London and South Western Railway" şirketi tarafından açılmıştır. Bu şirket ve ardılı "Southern Railway (UK)", kent limanlarını satın alması ile modern limanın kurulması ve gelişmesinde önemli bir rol oynamıştır. Yerel tren hizmetleri kentin merkezi, güneyi ve doğusunda "Southern West Trains" tarafından şu istasyonlarda verilir: Swaythling, St Denys, Millbrook, Redbridge, Bitterne, Sholing ve Woolston. Temmuz 2009'da "Hampshire Kent Konseyi Hythe"'dan Totton üzerinden Southampton Central Station'a uzanan ve St. Denys, ve Swanwick üzerinden Fareham'a devam eden tramvay projesini açıklamıştır. 2005'te, hafif ray hattının Portsmouth ve Gosport bölgesine bağlanması planlanmışsa da bu plan gerçekleştirilememiştir. Kent, 1880'lerde "Didcot, Newbury and Southampton Railway" adında bir başka şirket tarafından kuzeye yeni bir tren hattı ile bağlanmak istenmiştir. "Southampton Havalimanı" kentin kuzeyindeki Eastleigh'te yer alan bölgesel bir havalimanıdır. Birleşik Krallık ve Avrupa'da çeşitli destinasyonlara Flybee havayolu şirketi ile uçuşlar mevcuttur. Kente "Southampton Airport (Parkway)" tren istasyonu ve bazı otobüs servisleri ile bağlanır. Pek çok büyük yolcu gemisi düzenli aralıklarla Southampton kıyılarına demir atmaktadır. Bunlar arasında rekor büyüklükteki gemilere sahip "Royal Caribbean" ve "Carnival Corporation & plc." şirketlerine ait gemiler bulunmaktadır. Son bahsedilen şirketin idare merkezi Southampton'da bulunur ve markaları arasında "Princess Cruises", "P&O Cruises" ve "Cunard Line" yer almaktadır. Bilhassa, "Cunard Line" filosu ile kent arasında bir etkileşimden bahsetmek mümkün olabilir. Örneğin, 11 Kasım 2008'de, bu filoya ait "RMS Queen Elizabeth 2" gemisinin son defa demir alması, gün boyu çeşitli kutlama ve etkinliklerin gerçekleştirildiği Southampton'dan gerçekleşmiştir. Yanı sıra, "Cunard" gemileri genellikle Southampton'dan denize indirilmektedir. Örnekler arasında, "Cornwall Düşesi" tarafından ismi konmuş "Queen Victoria" Aralık 2007'de; "Kraliçe"'nin isimlendirdiği "Queen Elizabeth" de Kasım 2011'de denize indirilmiştir. İlaveten, "Cambridge Düşesi" "Royal Princess" gemisinin isimlendirme törenine 13 Haziran 2013'te iştirak etmiştir. Yılın belli zamanlarında, "the Queen Mary 2, Queen Elizabeth" ve "Queen Victoria" gemileri aynı vakitte Southampton'a yanaşabillmektedir. Genellikle bu hadise, "Üç Kraliçenin Teşrifi" ("Arrival of the Three Queens") olarak anılır. Southampton'ın gemi turu endüstrisi için önemini gösteren bir etkinlik olarak da "P&O Cruises" şirketinin 175. kuruluş yılı kutlamalarında, şirket filosunun tüm gemilerinin Southampton'ı aynı gün içinde ziyaret etmesi gösterilebilir. Filoya ait "Adonia", "Arcadia", "Aurora", "Azura", "Oceana", "Oriana" ve "Ventura" isimli gemiler, 3 Temmuz 2012'de kentten bir törenle kafile halinde ayrılmıştır. Kentte, artık Manş Denizi geçişi vapurları yoktur; fakat, üç kısa mesafe vapur hizmeti vardır: bir arabalı vapur hattı, bir hızlı katamaran yolcu hattı ve bir vasat hızda yolcu vapuru hattı. İlk ikisi Isle of Wight üzerindeki East Cowes ve Cowes ile kenti bağlarken; sonuncusu kenti Hythe'a bağlamaktadır. Buna karşın, önceki tarihlerde, Southampton'ın, Avrupa kıtasında San Sebastian, Lizbon, Tanca ve Kazablanka gibi destinasyonları olan bir grup vapur hattına ev sahipliği yaptığı bilinmektedir. Bir vapur iskelesi 1960'larda inşa edilir. Lakin, bir grup hat Portsmouth'a kaydırılır, ve 1996'dan itibaren kentte, Isle of Wight hattı dışında hizmet veren bir vapur hattı kalmaz. Vapur iskelesine ait arazi özelleştirilir ve alanda bir mağaza - meskun alan dönüşümü gerçekleştirilir. "The Princess Alexandra İskelesi" bir marina dönüştürülür. "Eastern İskeleleri" de vasıtalar için bir park alanı haline getirilir. 1879'dan 1949'a kadarkentte kullanılan tramvay sisteminin yerine, günümüzde, yerel toplu taşımayı çoğunlukla otobusler karşılamaktadır. Baslica otobus şirketleri "First Southampton" ve "Bluestar"'dir. Diğer firmalar ise "Brijan Tours, Stagecouch" ve "Xelabus"'tur. Önemli bir otobus hatti da tandan geceyarısına kadar Southampton Üniversitesi ve kent arasında taseron hizmet veren "Uni-link"'tir. "Uni-link", Southampton Universitesi adina "Bluestar" (daha evvel "Enterprise") tarafından isletilir. Ucretsiz bir otobus hatti da "City-link" adiyla mevcuttur. "City-link" hatti "Red Funnel" iskele terminalinden "WestQuay" uzeri olmak uzere "Central Station"'a kadar hizmet vermektedir. Hattin isletmecisi "Bluestar"'dir. Ek olarak, "Southampton Dial a Ride" ismiyle, toplu tasima vasitalarini kullanamayan kimseler icin kapidan kapiya hizmet veren bir minibus servisi de bulunmaktadır. Hattin finansmani Kent Konseyi tarafından karsilanirken, isletmecisi "SCA Support Services"'dir. Otobus hizmetleri için iki ana terminal bulunur. En büyük otobus şirketi olarak "First, Pound Tree" civari duraklara uğramaktadır. "Uni-link" WestQuay'in önünden her iki yönden geçer, ve Wilts & Dorset yolcuları bu duraktan in-bin yapar. Ayrıca, yol boyunca, sırasını bekleyen otobüsler park halindedirler. Ayrıntılı ve güncel otobüs hattı ve durakları bilgisine şu ve şu sayfadan ulaşılabilir. Southampton'da ılıman okyanusal iklim (Köppen iklim sınıflandırmasına göre) hakimdir. Ülkenin güneyinde, düşük rakımlı ve korunaklı bir bölgede yer almasından ötürü İngiltere'nin diğer kentlerine nazaran ılıman ve güneşli kentler arasında yer alır. Ortalama sıcaklık, yaz dönemi 22 °C, kış dönemi 8 °C düzeyindedir. 1976'dan beri Birleşik Krallık için kaydedilen en yüksek sıcaklık 35.6 °C (96.1 °F) ile haziran ayında bu kentte kaydedilmiştir. 2001 nüfus sayımına göre, kent nüfusunun %92.4'ü Beyaz (%1 Beyaz İrlandalı dahil), %3.8'i Güney Asyalı, %1.0'i Siyah, %1.3'ü Çinli ve diğer etnik gruplardan ve %1.5'i Melez gruptan oluşmaktadır. 2011'de, Southampton sınırları içerisinde yaklaşık 236,900 kişinin yaşadığı düşünülmektedir. Yanı sıra, kentte 20,000 civarında Leh nüfusun bulunduğu tahmin edilmektedir. 119,500 erkeğe karşılık, kentte 117,400 kadın bulunmaktadır. En kalabalık yaş grubu, yaklaşık 32,300 kişi ile 20-24 yaş aralığıdır. Bunu, 24,700 kişi ile 25-29 yaş; 17,800 ile 30-34 yaş aralığı takip eder. Nüfusa göre, Southampton Güneydoğu İngiltere'nin birinci; Güney İngiltere'nin ise Plymouth'tan sonra kent merkezi en kalabalık ikinci şehirdir. 1996-2004 arası, kent nüfusu %4.9 artmıştır - bu İngiltere'deki en yüksek 10. nüfus artışıdır. 2005'te, Devlet İstatistik Kurumu, Southampton'ın Londra ve Portsmouth'tan sonra nüfus yoğunluğu en çok üçüncü şehir olduğunu açıklamıştır. Hampshire Kent Konseyi, 2006-2013 arasında, kent nüfusunun 4,200 yeni kimse ile %2 artmasını beklemektedir. Bu artışın, en fazla yaşlılardan olması beklenmektedir. Kent, İngiltere'de ayakta kalan en uzun kent surlarına ev sahibidir. Yanı sıra, kapsamlı restorasyon çalışmalarından sonra 30 Temmuz 2011'de yeniden açılan "Tudor House Museum, Southampton Maritime Museum", "God's House Tower", kent surları içinde yer alan kent mirası temalı bir arkeoloji müzesi, "the Medieval Merchant's House", havacılık müzesi "Solent Sky" başlıca müzelerdir. Southampton'ın ticari geçmişinin ve RMS Titanic'in konu edildiği "The SeaCity Museum", Hükûmet Binası'nın batı yakasında, önceden "Hampshire Constabulary" ve "Magistrates' Court" olarak kullanılan binada hizmet vermektedir. Bu müzeye, başta "National Lottery"'den yarım milyon pound olmak üzere bireysel bağışlarla toplamda 28 milyon pound vakfedilmiştir. Southampton Boat Show, her yıl Eylül ayında, 600'ün üzerinde stant ile organize edilmektedir. 1968'den beri düzenlenme mekanı bir hafta boyunca "Mayflower Park"'tır. Kentin en büyük tiyatro salonu 2,300 kişi kapasiteli "Mayflower Theatre"'dır (önceki ismi "the Gaumont"). Salon, aynı zamanda, Güney İngiltere'nin Londra dışındaki en kapasiteli sahnesidir. Salon, "Les Misérables", "The Rocky Horror Show" and "Chitty Chitty Bang Bang" gibi ünlü tiyatro oyunlarına ev sahibi olmuş; Welsh National Opera ve English National Ballet düzenli olarak sahne almıştır. Bir diğer tiyatro salonu Southampton Üniversitesi Highfield Yerleşkesi'nde yer alan "Nuffield Theatre"'dır. Salon, 2015 yılında, "The Stage Award for Best Regional Theatre" ödülü ile taltif edilmiştir. Salonda, gezici tiyatro grupları ve yerel sahne toplulukları misafir edilmektedir (ör. "Southampton Operatic Society", "the Maskers," ve "the University Players"). Kentte birçok inovatif sanat galerisi bulunmaktadır. En bilineni, hükûmet binasındaki "the Southampton City Art Gallery"'dir. Ayrıca, ulusal çapta önemli bir diğer galeri, gezici ve kalıcı sergilerin düzenlendiği "Designated Collection'"dır. Küçük çaptaki galeriler arasında Southampton Solent Üniversitesi'nin "the Solent Showcase"'i, Southampton Üniversitesi'nin "the John Hansard Gallery"'si ve "Above Bar Street" üzerinde yer alan "the Art House" sayılabilir. Başta kentin tarihi giriş kapısı "Bargate" olmak üzere kentin Orta Çağ dönemi yapılarından da, sanatsal faaliyetler için bir sergi/teşhir/gösterim yeri olarak faydalanılmaktadır. Ağustos 2009'da, kent merkezinde "Guidhall" civarında bir "Cultural Quarter" oluşturulmasına başlanmıştır. Southampton, iki büyük konser/gösteri merkezine sahiptir: "the Mayflower Theatre" (önceki adı ile "the Gaumont Theatre") ve "the Guidhall". Guidhall, dönemin popüler sanatçılarını ağırlayan bir merkez olmuştur: ör. Pink Floyd, David Bowie, Delirious?, Manic Street Preachers, The Killers, The Kaiser Chiefs, Amy Winehouse, Lostprophets, The Midnight Beast, Modestep, ve All Time Low. Bunlara klasik müzik konserleri de eklenmiştir: Bournemouth Symphony Orchestra, City of Southampton Orchestra, Southampton Concert Orchestra, Southampton Philharmonic Choir ve Southampton Choral Society. Kent, bu merkezlerden ufak birkaç konser/gösteri sahnesine de sahiptir: Brook, The Talking Heads, The Soul Cellar, The Joiners ve Turner Sims; pub olarak: the Platform tavern, the Dolphin, ve the Blue Keys; ve "club circuit" olarak Hampton's and Lennon's. The Joiners, şu grupları misafir etmiştir: Oasis, Radiohead, Green Day, Suede, PJ Harvey, the Manic Street Preachers, Coldplay, the Verve, the Libertines ve Franz Ferdinand. Hampton's ve Lennon's ise, Kate Nash, Scouting for Girls ve Band of Skulls'un erken dönem konserlerini verdiği mekanlar olmuştur. J"unk" isimli gece kulübü, Birleşik Krallık'ın "en iyi ufak gece kulübü" liyakatına aday gösterilmiş ve birçok modern dans müzik sanatçısını misafir etmiştir. Kent, bir grup sanatçının doğup büyüdüğü bir şehir olmuştur: R'n'B şarkıcısı Craig David, Coldplay bateristi Will Champion, Holloways'in solisti Rob Skipper ve1980'lerin popstarı Howard Jones. Yanı sıra, birçok rock grubu Southampton'da kurulmuştur: Band of Skulls, Creeper, The Delays, Bury Tomorrow, Heart in Hand, Thomas Tantrum (2011'de dağıldı) ve Kids Can't Fly (2014'te dağıldı). Dans müziğinde muteber bir sanatçı olan James Zabiela da Southamptonlı'dır. Kentin yerel basın kuruluşları arasında önde gelen iki kuruluş bulunur: Redbridge merkezli "Southern Daily Echo" gazetesi, ve binası Kent Konseyi'nin karşısında bulunan "BBC South" stüdyosu. BBC, bu birimden, "South Today" isimli televizyon programını, yerel haber bültenlerini, ve BBC Radio Solent radyosunu yayınlamaktadır. Ayrıca, bir yerel ITV kanalı olan "Meridian"'ın stüdyoları da kentten yaklaşık dokuz mil uzaklıktaki Whiteley de konumludur. Aralık 2004'e değin, kanal stüdyoları kentin "Northam" bölgesinde bulunmakta idi. "That's Solent" isimli 2014 Kasım'da yayına başlayan yerel bir televizyon kanalı da Southampton ve Portsmouth kentleri için hizmet vermektedir. Southampton, farklı topluluklara ait iki FM radyo istasyonuna sahiptir: "Queens Award" ödülünü kazanmış, Asyalı topluluklara yönelik 2006'da 101.1 FM üzerinden yayına başlayan "Unity 101 Community Radio" (www.unity101.org) ve "St Mary's"'de ikame, Eylül 2011'de beri Rock'tan Dans müziklerine kadar geniş bir yelpazede bir repertuvar sunan "Voice FM" (http://www.voicefmradio.co.uk). Bir üçüncü radyo kanalı da, yalnızca internet üzerinden Asyalı topluluklara yönelik yayınlar düzenleyen Awaaz FM (www.awaazfm.co.uk)'dir. Ticari radyo istasyonları arasında, "The Breeze" (önceki ismi "The Saint"), "Capital" (önceki isimleri "Power FM" ve "Galaxy"), "Wave 105", "Heart Hampshire" (önceki ismi "Ocean FM") ve "106 Jack FM" (www.jackradio.com) (önceki ismi "The Coast 106") yer alır. Yanı sıra, Southampton Üniversitesi'ne bağlı internet ve AM bandından yayın yapan "SURGE" isimli bir radyo da bulunmaktadır. Southamptonlılar "Sotonian" olarak anılır. Kentten tarih boyunca önemli müzisyenler çıkmıştır: 1674 doğumlu ilahi bestekârı Isaac Watts, "Holyrood" semtinde yetişen Craig David ve Coldplay bateristi Will Champion sayılabilir. Günümüzde, "Southampton Civic Centre" saat kulesi çanında Isaac Watts'ın "O God, Our Help in Ages Past" bestesi kullanılmaktadır. Southampton'dan çıkan televizyon ünlüleri arasında komedyen Benny Hill , doğabilimci Chris Packham, "The X Factor" 2007 birincisi "Matt Cardle" ve "MasterChef" 2012 birincisi "Shelina Permallo" yer alır. "Bedford Place"'te bulunan Mauritius restaurantı "Lakaz Maman" (Annemin Yeri anlamındadır) Permalloo tarafından işletilmektedir. Radyocu Scott Mills de Southampton doğumludur. Yazar Jane Austen birkaç yıl Southampton'da yaşamıştır. Kentin önde gelen sanatçıları Edward John Gregory, Hubert von Herkomer ve John Everett Millais'tır. Kent sporcuları arasında rugby union oyuncusu Mike Brown ve Avustralyalı tenis oyuncusu Wally Masur bulunur. Önemli bir liman olmasından, kent, birtakım ünlü gemiciler de yetiştirmiştir: I. Dünya Savaşı'nda sivil bir gemi ile bir Alman U-botuna çarparak onu etkisiz hale getiren Charles Fryatt, aynı savaşta oramiral ve daha sonra Yeni Zelanda valisi olan general John Jellicoe ve son RMS Titanic kazazedesi Millvina Dean. Sağır-dilsiz ilk Anglikan vaiz-rahip olan Richard Aslatt Pearce de Southampton, Portswood semti doğumludur. Southampton'nin şu şehirlerle resmî kardeş şehir anlaşmaları vardır:: Wolverhampton Wolverhampton, Birleşik Krallık'ın İngiltere ülkesinin Batı Midlands bölgesinde bulunan tek seviyeli "Metropoliten Bölge" statüsü olan bir yerel idare birimi merkezi ve şehir olma statüsü de taşıyan bir kentsel yerleşkedir. Wolverhampton şehri 1972 yerel idare reformu sırasında genellikle değişmeden Batı Midlands Matropoliten Bölgesi Kontluğuna bağlanmıştır ama bu 1992'de lağvedilince tek seviyeli metropoliten bölge yerel idare biçimine dönmüştür. Ancak coğrafi bakımdan ve kraliyet seremonileri bakımından törensel West Midlands Metropoliten Kontluğunun bir parçası sayılmaktadır. Şehrin çevresinde Birmingham, Coventry, Lichfield, Stoke-on-Trent, Worcester gibi yerleşim yerleri bulunmaktadır. 18. yüzyıldan itibaren Wolverhampton, çelik ve takı üretiminde önemli bir yere sahip olmuştur. 18. ve 19. yüzyıl ünlü sanatçıları Joseph Barney (1753-1832), Edward Bird (1772-1819), George Wallis (1811-1891) ve günümüzdeki One Direction grubunun üyesi Liam Payne (1993) Wolverhampton'da doğmuştur. 1850'lerde Wolverhampton Sanat Koleji (Şimdi Wolverhampton Üniversitesi Sanat ve Dizayn Okulu) açılmıştır. Okulun öğrencileri ve öğretmenleri arasında Robert Jackson Emerson (1878-1944), Sir Charles Wheeler (Emerson'un en ünlü öğrencisi ve Trafalgar Meydanı'nda çeşmenin heykeltıraşı) gibi isimler de yer alır. Önceleri Wolverhampton ekonomisinde mühendislik ve imalat sanayi egemen olmuştur. Ancak 2008 yılından itibaren ekonomide hizmet sektörü %74,9 ile hakimdir. Bu sektörün önemli alt bileşenleri kamu idaresi, eğitim ve sağlık (toplam istihdamın %32.8'i) iken, dağıtım, lokanta ve oteller, BT ve finans oluşturuyor. Wolverhampton Carver Wolverhampton Şehir Maratonu'na ev sahipliği yapar. Maraton, yardımlaşma için para toplanan yarışma serisinin bir bölümünü oluşturur Şehrin takımı Wolverhampton Wanderers, Premier League'de mücadele etmektedir ve İngiltere'nin en eski kulüplerinden biridir.En büyük başarıları 1950'lerdeki 3 lig ve 2 FA Cup şampiyonluğudur. Le Mans 24 Hours galibi Richard Attwood 4 Nisan 1940 Wolverhampton-Staffordshire doÄŸumludur. Wolverhampton Sehri'nin şu resmî kardeş şehir anlaşmaları vardır: York York, Birleşik Krallık, İngiltere'de Yorkshire ve Humberside bölgesinde bulunan 1996'dan beri tek-seviyeli-yörel-idare merkezi ve şehir olma statüsune de haiz bir yerel idare birimi ve yerleşkedir. Ouse ve Foss nehirlerinin birleştiği noktada bulunan bir şehirdir. 137,505 olan şehir merkezi nüfusu, kırsal alanla birlikte 184,900'dür. York şehri adını geleneksel Yorkshire vilayetinden almaktadır ve kraliyet seremonileri için ve coğrafi bakimidan "Kuzey Yorkshire" kontluguna dahildir. Geleneksel olarak York şehri, sadece şehir duvarlarının içinde kalan bölge olarak kabul edilse de, 1 Nisan 1996'da oluşturulan tek-seviyeli-yörel-idare bakimdan modern York Sehri bu sınırların dışında bazi ufak yerleskeleri de ihtiva eder. Şehirdeki en büyük üniversite York Üniversitesi'dir.Ayrıca bu şehir Stirling Köprüsü Savaşı'ndan sonra William Wallace tarafından İskoçlar adına işgal edilmiştir. Ayrıca New York'a ismini veren şehirdir. York Şehri'nin şu resmî kardeş şehir anlaşmaları vardır: Deliriyum Deliriyum, bilinç bulanıklığı ile karakterize bir sendrom. Akut beyin yetmezliği, akut organik beyin sendromu, toksik psikoz gibi adlandırmaları vardır. Özellikle hastanede yatan hastalarda görülür. Yoğun bakım ünitelerinde prevalansı %80e varabilir. Zamanında altta yatan nedenlere müdahale edilmediği takdirde ölümcül olabilir, demansa gidebilir. Başkalarında herhangi probleme yol açmayan sağlık sorunları, beyin rezervleri alınmış kişide deliryuma neden olabilir. Genel hastanelerde yetişkinleri etkileyen en yaygın akut bozukluk büyük olasılıkla deliryumdur. Deliryum ağır bir fiziksel veya zihinsel hastalık nedeniyle oluşabilir. Epilepsi, kanser, ateş, zehirlenme, beyin zedelenmesi, ağır gıda veya su eksikliği, ağır alkol bağımlılığının bırakılması, enfeksiyon gibi durumların deliryuma neden olduğu bilinmektedir. Ortalama 7-12 gün sürer, geçicidir. Nöroleptikler organik beyin hasarındaki "deliriyumu" ortadan kaldırır. Ameliyat gereği ağır yatıştırıcı (narkoz gibi) kullanılan hastalarda görülen hiperaktif tip (akut) deliriyum rahatsızlığıdır. Ameliyattan çıkan hastalarda yaygın olarak görüldüğü biliniyor. Muzdarip hastalarda içinde bulunduğu anı, çevresini, arkadaşları ya da insanları birbirine karıştırmak, tanıyamamak söz konusudur; fonksiyonel ve bilişsel kapasiteyi azaltır. Postoperatif deliryumun, ruhsal bozukluk hastalığı olan deliryumdan farkı ise etkisinin belli bir zaman aralığından sonra ortadan kalkmasıdır. Gaia Gaia veya Gaea, Yunan mitolojisinde yeryüzünü simgeleyen, arzın tecessümü (cisimleşmiş hâli) olan tanrıçadır. Bir ana tanrıça, doğa ana olan ve diğer tanrıların kendisinden türediği Gaia'ya özellikle ilk zamanlarda tüm Yunanistan'da tapınılsa da, zaman içinde tanrıçanın konumu değişmiş, ona olan ilgi azalmıştır. Gaia'nın Roma mitolojisindeki dengi Terra'dır. Hesiodos'a göre Gaia Erebus ile birlikte her şeyin yaratıcısı, her şeyin kendisinden meydana geldiği "toprak ana"dır; tüm tanrıların ve titanların annesidir. Khaos'tan sonra ortaya çıkan Gaia ilk önce kardeşi Erebus'tan Aether'i sonra Aether'den gökyüzü Uranos'u daha sonra Uranüs'ten Pontos'u kendisinden çıkarır bir başka tabirle doğurur. Daha sonra Uranos'tan Titanlar'ı doğurdu. Ancak Uranos kendi çocukları olan titanları doğar doğmaz Gaia'nın bağrına gömmekteydi (Ayrıca oğulları olan Hekatonkheir ve Kykloplar'ı Tartarus'a göndermişti fakat tanrılar onları kurtardı). Artık bu ağırlığı taşıyamayan Gaia, Uranos'tan olan oğlu Kronos'un yardımıyla Uranos'u yendi ve çocuklarını özgürlüğüne kavuşturdu. Daha sonra Kronos da kendi oğlu Zeus tarafından Tartarus'a atılarak aynı kaderi paylaşacaktı. Bayağı sığır Bayağı sığır ("Bos taurus"), günümüzden 8-10.000 yıl önce evcilleştirilmiş ve ruminant olması dolayısıyla selülozlu bitkileri süt ve et gibi ürünlere çevirme özelliğine sahip olan memeliler sınıfına ait evcil hayvan türü. İnsan gıdası olarak değerlendirilemeyen bitkileri, tarımsal artıkları ve gıda sanayi yan ürünlerini en iyi şekilde değerlendirerek et, süt, deri ve yavru verimine çevirebilen geviş getirenler ailesinden hayvanlardır. Akbük, Didim Akbük, Aydın'ın Didim ilçesine bağlı bir mahalle. Didim ilçe merkezine 23 km, Aydın il merkezine 106 km uzaklıktadır. Tüm bölge, Mandalya körfezinin Akbük koyuna hakim bir şekilde 11 km'lik bir sahil şeridine sahiptir. ekonomisi balıkçılık ve turizme dayalıdır. 1 adet mavi bayraklı plajı vardır. Didim'e göre daha tepelik ve yüksek olduğu gibi, orman alanı ve yeşilliği daha fazladır. Akbük koyu, doğal liman özelliğine sahiptir. Civarında yat turizmi yapılmaktadır.Akbük körfezi balıkçılık için adeta bir cennettir. Balığı bol ve çeşitlidir. Hafta sonu olta balıkçılığı için de son derece uygundur.Akbük çok sayıda otel ve pansiyonun yanı sıra, dev yazlık siteler, kooperatiflerle çevrilmiştir. Emlak ve inşaat sektörü son derece canlıdır.2000 yılı nüfus sayımına göre nüfusu 2.997'dir. Ancak yaz ve kış nüfusu arasında büyük farklılık vardır. Yaz aylarında nüfus katlanmaktadır. 1922'de Rum nüfusun göçü nedeniyle nüfusu azalmış 1990'lardan itibaren turizm sektörünün gelişmesiyle eski canlılığına kavuşmuştur. Rumlardan kalan Tarihî Kilise hala sağlam olup her yıl yüzlerce turist tarafından gezilmektedir. Kilise restore edilerek 2007 yılından itibaren kültür merkezi ve kütüphane olarak hizmet vermeye başlamıştır. Akbük'e Söke-Milas yolundan ulaşılabileceği gibi, Didim üzerinden de ulaşılabilir. Ayrıca Milas-Bodrum yolundan Kıyıkışlacık yönüne sapıldığında Akbük'e ulaşan bir orman yolu vardır. Bu yol ile Bodrum Havaalanına ulaşımı daha kolaydır. Cevad Prekazi Cevad Prekazi (Sırpça: "Џевад Прекази") (d. 18 Ağustos 1957, Mitroviça) orta saha mevkiinde görev almış Arnavut asıllı Kosovalı futbolcudur. Hem Sırp ve Türk vatandaşlığına sahiptir. Prekazi Mitroviça'da doğdu ve 6 çocuklu bir ailenin çocuğu olarak büyüdü. Sırbistan'da "Dzevad Prekazi" olarak adlandırılır. Ağabeyi Luan Prekazi'de Partizan'da oynadı. Cevat Prekazi, Kosovska Mitrovica "Remont" futbol kulübünde oynamaya başladı. 1976 yılında, Partizan takımındaki kariyerine başlamadan önce Trepča'nın genç takımında kısa bir zaman geçirdi ve büyük potansiyeli olan bir oyuncu olarak görüldü. Bu dönemde, 1977-1978 ve 1982-1983 yılında iki Yugoslav Şampiyonasını kazandı. Partizan ile Mitropa kupasını (1978) kazandı. Prekazi, Partizan takımında neredeyse on yıl geçirdi ve takımın yönetimi ile bir anlaşmazlık sonrasında Hajduk Split'e transfer oldu. Prekazi, UEFA Kupası'nda Tottenham Hotspur karşısında yarı finalinde oynayan Hajduk ekibinin bir parçası oldu. Split'te bir yıl geçirdikten sonra, Prekazi ABD'ye taşındı. Baltimore Blast takımı ile Jeff Prekazi ismi altında altı ay boyunca Halı saha futbolu oynadı. Böylece, Srboljub Stamenković ve Reşad Kunovac gibi diğer Sırp oyuncularla birlikte oynadı. O yıllarda, Amerika'da halı saha futbol (kapalı futbol) normal futboldan daha popülerdi. Zoran Simoviç'in davetlisi olarak Amerika'dan döndükten sonra, 1985-1986 sezonundan itibaren Galatasaray'da forma giymeye başladı. Özellikle, serbest vuruşlardaki ustalığı, asistleri ve sol ayağıyla vurduğu sert şutlarıyla tanınmıştır. 1988-1989 sezonunda Şampiyon Kulüpler Kupası'nda yarı finale kadar çıkan Galatasaray'ın en önemli oyuncularındandı. 15 Mart 1989 tarihinde Köln'deki Monaco - Galatasaray maçının 61. dakikasında 37 metre mesafeden attığı inanılmaz serbest vuruş golü ile Galatasaray taraftarlarının hafızasına kazınmıştır. Tanju Çolak ve Mirsad Kovaceviç ikilisine yaptığı asistlerle sayısız golü hazırladı. 1987 ve 1988 yıllarında Galatasaray'da lig şampiyonlukları yaşadı. Galatasaray'ın 14 sene sonra gelen şampiyonluk maçında Eskişehirspor'a attığı frikik golü GS tarihinin unutulmayan golleri arasında yer almaktadır. Galatasaray'da 174 lig maçında 40 gol attı. Cevad Prekazi, 1991 yılında Galatasaray'a veda etti. Kısa bir süre Altay'a transfer oldu. Galatasaray ile Altay arasındaki maç sırasında, Galatasaray taraftarları "Seni unutamam" isimli şarkı söyleyerek ona olan sevgi ve bağlılığını gösterdi. Bu olaydan sonra Prekazi gözyaşlarını gizleyemedi ve ağlayarak sahayı terk etti. Bakırköyspor'da futbol oynadıktan sonra ülkesine geri döndü. 1993 Yaz'ında Prekazi Yugoslavya'ya döndü ve 1993-1994 sezonunda Sırbistan Kuzey Ligi'nde (üçüncü kademe) FK Trudbenik Belgrad takımında oynadı ve bu takımla kariyerine son verdi. Başarılı bir kariyerin ardından, Prekazi 2001/02 sezonunda Belgrad'ın FK Zeleznik takımını kısa süre çalıştırdı. Prekazi Belgrad'da yaşıyor ve Temmuz 2017'den beri FK Partizan'ın genç takımını çalıştırmaktadır. Siyah alaca Siyah alaca. En önemli kültür ırkı süt sığırı olan Siyah Alacanın elde edilmiş olduğu ülke Hollanda'dır. Bu ırk "Bos taurus typicus" Primigenius yabani alt türünden geliştirilmiştir. Canlı ağırlığı, bakım ve besleme şartlarına bağlı olarakdeğişmekle birlikteergin ineklerde 500-700, boğalarda ise 800–1000 kg'dır. Vasat işletme koşullarında %3.5 yağlı 4 ton dolayında laktasyon verimine sahiptir. İnce, yumuşak ve elastiki bir deriye sahiptir. Baş uzun,dar ve kuru görünüşlüdür. Clive Barker Clive Barker (d. 1952, Liverpool), İngiliz yazar, yönetmen, ressam ve yapımcıdır. Barker gençlik yıllarında tiyatro oyunları yazmaya başladı. Liverpool'da bir tiyatro grubuyla iki yıl çalıştıktan sonra 21 yaşında Londra'ya taşındı ve sonraki sekiz yılını sosyal yardımla geçirdi. Her gün kendisi için yazıyor ve resim yapıyordu. Kendi tiyatro grubu için yazdığı oyunlarla adını duyurmaya başladı. Korku Edebiyatı ile ilgili hikâyelerinin toplandığı Kan Kitapları'nın ("Books of Blood") ilk üç cildini 8 aylık bir zaman dilimi boyunca akşamları ve haftasonları yazdı. Ardından, "Damnation Game" (Lanetleme Oyunu) romanını tamamladı. 1987'de Hellraiser'ın senaristliğini ve yönetmenliğini üstlendi. Barker, yönetmenliğe "Lord of Illusions" ile devam etti. Clive Barker'in romanlarının hepsi Epik Fantezi türünde yazılmış, bolca korku öğesiyle beslenmiştir. Başka Dünyalar'ı anlattığı romanlarında giderek korku türünün süslemelerinden kurtularak fantastik olarak adlandırılan kavrama yaklaşmıştır. Son romanlarında gizli boyut ve fiziksel dönüşüm temalarına olan düşkünlüğü ön plana çıkar. Ayrıca 2001 yılında Electronic Arts firmasının piyasaya sürdüğü Clive Barker's Undying ve 2006'da piyasaya sürdüğü Clive Barker's Jericho bilgisayar oyununlarının yazarlığını ve yönetmenliğini yapmıştır. Şu an Beverly Hills'te yaşamaktadır. Clive Barker, Livepool'un Merseyside bölgesinde doğmuştur. Annesi Ressam ve Okul Rehberlik Memuru Joan Ruby (Kızlık soyadı Revill) babas bir endüstri firmasında personel müdürü olan Leonard Barker'dir. Eğitim hayatına Dovedale ilk okulunda başlamış, Quarry Bank Lisesini tamamlayıp Liverpool üniversitesinde ingilizce ve felsefe okumuştur. Daha 4 yaşındayken Fransız paraşütçü Léo Valentin'in bir gösterisi sırasında ölümüne tanık oldu. Daha sonra yazdığı öykülerde Valentin'i tasvir etti. Emlak Emlâk veya gayrimenkul; bina, arsa, bahçe gibi taşınmaz mal ve mülklerin ortak adı. Emlâk, güvenli bir yatırım aracı olarak görülür. Kur dalgalanmalarından ve ekonomik krizlerden çok fazla etkilenmeyen, uzun vadede genellikle büyüyen bir yatırımdır. Emlâk alım satımında kullanılan mortgage veya tut-sat yöntemi, emlâkların değerlerinin uluslararası kriterlere göre belirlenmesini sağlar. Böylece değeri belirlenmiş olan bir emlâk, emlâk borsasında alınıp satılabilir hale gelir. Emlâk piyasasının gelişmesi ile daha önce değeri bilinmeyen emlâklar piyasada arz talebe göre değer bulmaya başlar. Gayrimenkuller bir rant aracı olarak kullanılabilirler. İleride değerleneceği düşünülen arsa veya gayrimenkul, alınarak bekletilmeye başlamaktadır. Hızla gelişen şehir yaşamı, şehrin sınırlarını da büyütmektedir. Hiçbir değeri olmayan boş araziler ise bir anda değerlenmektedir. Toprak değeri çok az olan gayrimenkuller bu sayede çok yüksek bir fiyata satılabilmektedir. Günümüzde hızla gelişen internet sayesinde emlâk sektörü internet piyasasına da girmiştir. Özellikle farklı şehre taşınmak zorunda kalan insanlar, internet sayesinde o bölgedeki emlâk komisyoncuları ile rahatça iletişime geçerek ev veya iş bulma süreçlerini hızlandırmaktadır. Sivrisinek Sivrisinek, çift kanatlılar (Diptera) takımının Culicidae familyasından kan emici zararlı böceklerin ortak adı. Kan emmek için yaklaşırken vızıltılı sesleriyle kolayca tanınan, ince uzun bacaklı narin böceklerdir. Larvaları alt familyaya bağlı olarak farklıdır. Anophelinae türleri su yüzeyine paralel (yatay) durmaları ile su yüzeyine eğik olarak asılı Culicinae larvalarından kolayca ayrılır. Pupaların baş ve göğüs kısmı tek parça hâlinde birleşmiştir; abdomenin yarısı bir yapı olarak bu birliğe bağlanmıştır. Göz çiftleri oldukça büyüktür. Diğer böceklerdeki pupların aksine, sivrisinek pupları çok hareketlidir. Abdomenin vertikal hareketleri ile hızlı, fakat düz olmayan bir hareket meydana gelir. Su yüzeyinin hemen altında bulunurlar. Sivrisinekler tam başkalaşımlı böcekler olup 4 evreden geçerler: Suda geçen yumurta, larva, pupa evreleri ile karada geçen ve ergin evre. Sivrisinekler doğru bilinenin aksine kışın da hangi evrede olursa olsun yaşayabilir. Yumurtadan çıkan sivrisinek yavrularının (larva ve pupa), büyüme evrelerini tamamlayabilmeleri için küçük bir su birikintisine ihtiyaç duyar. Bu, çamurlu bir yağmur suyu, bataklık, çeltik, havuz suyu ya da teneke kapta birikmiş bir su olabilir. Ancak durgun sular sivrisineklerin tercih sebebidir. Çünkü bu sular, içerdikleri fotosentez yapabilen bitki öbekleri sayesinde, oksijence zengindirler. Sivrisinek yumurtaları su bulunan her ortamda gelişebilirler, ancak bazı şartların sağlanması gerekir: Yumurtadan çıkacak olan larva, yetişkin bir sinek oluncaya kadar farklı evreler geçirecektir. Her evrede de yavru sineğin farklı ihtiyaçları olacaktır. Kuraklık ve aşırı sıcak da yumurtaların gelişimini engelleyebilir. Bir sivrisineğin kan emmek için konukçusunu nasıl bulduğu tam olarak bilinememektedir. Kanda bulunan aminoasitlerin, eminlerin ve amonyağın karışımı cezbedicidir. En iyi cezbetme etkisinin nem ve sıcaklık olduğu bilinmektedir. Geceleri sivrisinekler çoğu zaman görülemezler ve yalnızca tipik vızıltılarıyla kendilerini belli ederler. Henüz uyuyamamış insanları kısa süreli rahatsız eden bu vızıltılar, sivrisineklerde yaşamın devamı için önemlidir. Erkeğin kafasından çıkan 2 tane küçük ve tüylü duyargada bulunan çok sayıda duyu hücresinden meydana gelmiş Johnston organı, ses dalgalarının titreşimlerini alır ve ayırt eder. Bu tüylü duyargalar yalnızca dik durumdayken ses titreşimlerine karşı duyarlıdırlar. Johnston organı, eşeylerin bulunmasında çok önemlidir. Dişinin çıkardığı titreşimler belli bir rakamdan sonra (100-8000 titreşim/saniye) erkeklerde çiftleşme isteği yaratır. Erkeklerin sürü oluşturduğu evrelerde bu vızıltılar en üst seviyeye çıkar. Larvaların besini algler, bir hücreliler ve detritusdur. "Megarhinus" larvaları kendi türlerine saldıracak kadar yırtıcıdır. Ergin dişi ve erkeklerin besini bitki ve meyve sularından aldıkları şeker ve proteinden oluşur. Dişiler, yumurta yapabilmek için kan emmek zorundadır. Laboratuvar ortamında bitkisel besinlerle uzun süre yaşatılabilirler fakat yumurta elde edilemez. Familya türlerinin hepsi kan emmez; tamamen bitkisel beslenenler de vardır. Sivrisinekler kan taşıdıkları için hastalık bulaştırma riskleri vardır. Örneğin sarıhumma, fil hastalığı ya da sıtma gibi parazit hastalıklarını taşıyabilirler. AIDS'e sebep olan HIV ise bu canlılarda gelişme ortamı bulamaz. Virüsler sivrisinekler tarafından taşınmaz. Pek çok doğal düşmanları vardır. Kurbağalar, balıklar, kertenkeleler, bukalemunlar, kuşlar, yarasalar ve böcek larvaları sivrisinek ve larvalarıyla beslenirler. Günümüzde sivrisineklerle mücadele için kimyasal ve fiziksel pek çok metot kullanılmaktadır. Ancak çok basit ve hızlı üremeleri nedeniyle etkin bir mücadele ile lokal temizliği mümkündür. Osman Bölükbaşı Osman Bölükbaşı (1913, Mucur - 6 Şubat 2002, Ankara), halk arasında "Anadolu Fırtınası" ve "T(I)RT Osman" lakaplarıyla tanınan Türk siyasetçi. 1950, 1954, 1957, 1961, 1965 ve 1969 Türkiye genel seçimlerinde milletvekili olarak meclise girmiştir. 1913 yılında O yıllarda Mucur, Kırşehir'e bağlı olan daha sonra Hacıbektaş, Nevşehir'e bağlanan Hasanlar köyünde doğdu. Orta öğrenimini İstanbul Erkek Lisesi'nde tamamladı. Yüksek öğrenimini Fransa'daki Nancy Üniversitesi Fen Fakültesi Matematik Bölümü'nde yaptı. Buradan 1937 yılında mezun oldu. 1938 yılında Türkiye'ye dönerek Kandilli Rasathanesi'nde asistan olarak çalışmaya başladı. 1940 yılında Haydarpaşa Lisesi'nde öğretmenlik yapmaya başladı. 1946 yılında Demokrat Parti'ye girdi ve parti genel müfettişliğine atandı. Ancak, Cumhuriyet Halk Partisi iktidarına karşı sert bir politika izlenmesini isteyen bir grup ile birlikte 1947 yılında Demokrat Parti'den ayrıldı. Temmuz 1948'de Millet Partisi'nin kurucuları arasında yer aldı. 1949 yılında İsmet İnönü ve Celâl Bayar'a komplo düzenlemek iddiasıyla tutuklandıysa da kısa bir süre sonra serbest bırakıldı. 1950 Türkiye genel seçimleri'nde Millet Partisi'nin tek milletvekili olarak Kırşehir'den TBMM'ye girdi. Partisi, laikliğe aykırı politika ürettiği gerekçesiyle 1953 yılında kapatıldı. Bunun üzerine Şubat 1954'te bir grup eski Millet Partisi üyesi ile birlikte Cumhuriyetçi Millet Partisi'ni kurdu ve genel başkanlığına seçildi. 1954 genel seçimlerinde bu ilin neredeyse bütün oylarını alarak yeniden Kırşehir milletvekili seçilince, Demokrat Parti hükûmeti Kırşehir'i ilçe yaptı ve Nevşehir'e bağladı. Kırşehir 3 yıl boyunca ilçe olarak kaldı. Bu dönemde hükûmete eleştiriler yöneltti. Temmuz 1957'de TBMM'ye hakaretten tutuklandı. Kırşehir, Haziran 1957'de yeniden il durumuna getirildi, ancak eski kazalarından Avanos, Kozaklı ve Hacıbektaş Nevşehir’de kaldı. Köyü Hasanlar köyü de yeniden il olan Kırşehir'e bağlanmayarak Nevşehir'e bırakıldı. Bu durumda, Ekim 1957 Türkiye genel seçimleri'nde, Cumhuriyetçi Millet Partisi'nden seçilen 4 milletvekilinin arasında yer aldı. Seçim günü hapiste olduğu için milletvekili yeminini Ankara Merkez Cezaevi 10. koğuşunda mahkûmların önünde yaptı. 1958 yılında DP'ye karşı güçbirliği oluşturmak amacıyla Cumhuriyetçi Millet Partisi ve Türkiye Köylü Partisi'nin ile birleşmesiyle kurulan Cumhuriyetçi Köylü Millet Partisi'nin Genel Başkanlığına seçildi. 1959 yılında 10 ay hapis cezasına çarptırıldı. 27 Mayıs Darbesi'nden sonra 6 Ocak 1961 - 15 Ekim 1961 tarihleri arasında Kurucu Meclis Cumhuriyetçi Köylü Millet Partisi Temsilciliği görevini yürüttü. 1961 genel seçimlerinden sonra uzlaşmaz bir tutum takınarak koalisyon hükûmetine katılmayı reddetti. Cumhuriyetçi Köylü Millet Partisi, Haziran 1962'de İsmet İnönü'nün kurduğu koalisyon hükûmetine katılınca, 28 milletvekiliyle birlikte partiden ayrılarak yeniden Millet Partisi'ni kurdu ve genel başkanlığına seçildi. Millet Partisi, Şubat 1965'te Suat Hayri Ürgüplü başkanlığındaki koalisyon hükûmetine katıldıysa da kendisi kabinede görev almadığı gibi hükûmete eleştiriler de yöneltti. Arkadaşlarıyla beraber kurduğu Cumhuriyetçi Köylü Millet Partisi ise 1969 yılında Milliyetçi Hareket Partisi adını aldı. 1972 yılında Millet Partisi genel başkanlığından ayrıldı. Yerine eski Genelkurmay Başkanı Cemal Tural geçti. 9 Eylül 1973 tarihinde de, 1961 yılından beri seçildiği Ankara milletvekilliğinden istifa ederek aktif siyasetten çekildi. 6 Şubat 2002 tarihinde Ankara'da vefat etti. Emekli Büyükelçi ve eski MHP Ankara Milletvekili Deniz Bölükbaşı'nın babasıdır. Eski Açık Sarı Desene Eski Açık Sarı Desene, Galatasaray'ın profesyonel futbol takımının 2002-03 ve 2003-04 sezonunda oynadığı maçların arka plânlarını anlatan belgesel türündeki film. Yönetmenliğini Ömer Ali Kazma üstlenmiştir. Habib-i Neccar Camii Habib-i Neccar Camisi, Antakya'da bulunan tarihi cami. Roma dönemine ait bir pagan tapınağının üzerine 7. yüzyılda inşa edilmiştir. Türkiye Cumhuriyeti sınırları içindeki en eski camidir. Günümüzdeki cami Osmanlı döneminde yenilenmiştir, etrafı medrese odaları ile çevrilidir. Avlusunda 19.yy eseri bir şadırvan bulunur. Camiye büyük sivri sağır kemerli taç kapı ve ortasında kitabesi bulunan yuvarlak kemerli bir kapıdan girilir. Son cemaat mahalline bitişik, dikdörtgen kaideli poligonal gövdeli ve ahşap şerefeli, pabuçlu bir minaresi vardır. Minarenin sağında Habib Neccar, solunda Yahya (Barnabas) ve Yunus (Pavlos) türbeleri vardır. Antakya şehri, İslam Devleti'nin lideri Halife Ömer'in komutanlarından Ebu Ubeyde bin Cerrah tarafından 636 yılında fethedildiği dönemde fethin simgesi olarak, Habib-i Neccar ve İsa'nın iki havarisinin mezarının bulunduğu yerde, bir cami inşa edilmişti. 1098 yılında Haçlılar'ın eline geçen ve 1099'da Antakya Prensliği halini alan şehri Memluk Sultanı Melik Zahir Baybars fethedince camiyi yeniden yaptırmıştır. Caminin medrese duvarlarında üzerinde Baybars'ın adı olan bir kitabe bulunur. Depremlerden zarar gören cami ve minaresi birçok kez yenilenmiştir. Kur'an-ı Kerim'de Yasin Suresi'nin 13-32. ayetlerinde kendisine elçiler gönderilen bir şehir halkının (ashâbü'l-karye ifadesi kullanılır ) hikâyesi anlatılır. Sureye göre şehir halkının kendisine gönderilen iki elçiyi yalanlaması üzerine onları desteklemek üzere üçüncü bir elçinin gönderilmiş; halk elçileri uğursuzluk getirmekle suçlamış fakat şehrin en uzağından koşup gelen bir adam kavmine elçilere uymasını söylemiştir. Burada geçen kasabanın hangi kasaba olduğu belirtilmemiştir ancak sahabelerden gelen rivayetlere dayalı olarak tefsir yazarları bu kasabanın Antakya ve kişinin de Habib-i Neccar olduğunu yazmışlardır. Olayın devamında, şehrin kenarından gelip “siz bu elçilere neden uymuyorsunuz” diyen adamın bundan dolayı şehit edildiği anlatılır. Bunun üzerine, Allah’ın da bu topluluğa ilahi bir ceza verdiği ifade edilir. Yasin suresinde geçen Habib-i Neccar kıssası, havarilerin Antakya’da Hristiyanlığı şekillendirmeleri ile paralellik göstermektedir. İsa peygamberin çarmıha gerilmesinden kırk gün sonra Kudüs’te bir araya gelen 12 havari, İsa’nın mesajını yaymak için teşkilatlanmaya karar vermiş ve bölgenin en büyük şehri olan ve Roma İmparatorluğu’na bağlı özerk yönetim yapısına sahip Antakya şehrini İsa’nın mesajını yaymak için uygun bulmuştu. İncillerde ve tarih kitaplarında, Hristiyanlığa Antakya'da şekil veren havari Yahya (Barnabas) ve Yunus (Pavlos)'un ilk önce Kudüs'ten Antakya’ya geldiği ve daha sonra onlara destek olmak için havari Şem'un-u Sefa (Petrus)'nın da buraya geldiği yazılıdır. Ayrıca tarihçi İoannis Malalas, M.S. 37 yılında üç havarinin Antakya'da İsa'nın mesajını anlattıklarında burada bir depremin olduğunu yazmıştır. Deprem, Yasin suresinde anlatılan, Allah'ın şehir halkına ilahi bir ceza vermesi olayı ile benzerlik gösterir. Fermilab Fermilab, Amerika Birleşik Devletleri'nde Chicago kenti yakınlarında yer alan bir parçacık fiziği laboratuvarıdır. 1967'de National Accelerator Laboratory (Ulusal Hızlandırıcı Laboratuvarı) adıyla kurulmuş, 1974'te Nobel ödüllü fizikçi Enrico Fermi'nin anısına adı Fermi National Accelerator Laboratory olarak değiştirilmiştir. Fermilab'ın ev sahipliği yaptığı Tevatron parçacık hızlandırıcı 6,28 km'lik çevresiyle Avrupa Nükleer Araştırma Merkezinde (Cern) yer alan Büyük Hadron Çarpıştırıcısı'ndan sonraki en büyük parçacık hızlandırıcıdır. Bu parçacık hızlandırıcı 1995 yılında üst kuarkın keşfini sağlamıştır. Fermilab, yüksek enerjili çarpışma fiziği dışında MiniBooNE, SciBooNE ve MINOS gibi nötrino deneylerine de ev sahipliği yapmaktadır. Bir göktaşına laboratuvarın onuruna Fermilab ismi verilmiştir. Uygur (anlam ayrımı) Uygur, ÅŸu anlamlara gelebilir, Ayrıştırma Normalizasyon (Ayrıştırma), veritabanlarında çok fazla sütun ve satırdan oluşan bir tabloyu tekrarlardan arındırmak için daha az satır ve sütun içeren alt kümelerine ayrıştırma işlemidir. Fransız bilim adamı Hubert Francesci tarafından ortaya atılan 3 esnek kuralına uygun protonlar tarafından entegre edilen bir sisteme sahiptir. Satır başlarında yapılan tekrar veritabanında ayrıştırma işlemine tabii tutularak depolanır. Eğer bir ilişki belirli bir normal formda (3NF, BCNF, v.s.) ise, problemlerin bazıları oluşmaz, bu yüzden şemanın daha fazla ayrıştırılmasına gerek yoktur. Farzedelim ki R ilişkisi A1..,An niteliklerini içersin. R’nin ayrıştırılması R’yi bir ya da daha fazla ilişkiyle yer değiştirmektir. Öyle ki; R’nin ayrıştırılması ile ayrıştırmanın ürettiği ilişki şemalarının örnekleri depolanır. Eğer bir ilişki şeması R 3NF’da ise ve R’de bir fonksiyonel bağımlılık X --> A söz konusu ise; ya X , R’nin bir süperanahtarıdır ("superkey") ya da A, R'nin birincil niteliğidir ("prime attribute"). Birincil nitelik demekle anahtarı oluşturan niteliklerin her birini kastediyoruz. Bir R ilişkisinin 3NF ilişkilerine kayıpsız-birleştirme ("lossless-join") ve bağımlılıkların-korunması ("dependency-preserving") ayrıştırması her zaman mümkündür. "BCNF ("Boyce Codd Normal Form"):" Eğer bir ilişki şeması R’de bir fonksiyonel bağımlılık X --> A söz konusu olduğunda, X nitelikler kümesi R’nin süperanahtarı ya da A, R'nin birincil niteliği ise, bu ilişki şeması R BCNF’dadır. Normalizasyon için seviyelerin açıklandığı kaynaklar: ISO/IEC 8859 ISO 8859, yani resmi adıyla ISO/IEC 8859, ISO ve IEC tarafından belirlenmiş olan, bilgisayarlarda kullanılacak 8-bit karakterlerin standardıdır. Bu standard numaranın arkasına gelen numara takıları, farklı karakter kümelerini ifade eder. Şu anda 16 farklı alt küme standardı vardır: DerekÃ¶y, Yenipazar, Bilecik Dereköy, Bilecik ilinin Yenipazar ilçesine bağlı bir köydür. Bilecik il merkezine 80 km, Yenipazar ilçesine 10 km uzaklıktadır. Gaziantep Arkeoloji MÃ¼zesi Gaziantep Arkeoloji Müzesi, Gaziantep ili ve çevresinde bulunan tarihî sergilendiği müzedir. Gaziantep şehir merkezinde bulunur. Müzede Jeolojik Dönem fosil ve kayaçları, Gaziantep’in Doğa Tarihi ve Alt Paleolitik dönemin özelliklerinin sergileyen teşhir malzemeleri, nesli tükenmiş olan Maraş Fili’nin eldeki iskeletleri, arkeolojik kazılarla ele geçirilen Geç Hitit Dönemi buluntuları, Karkamış Antik Kenti buluntuları, Gaziantep’in Klasik/Hellenistik ve Roma döneminin önemli buluntuları, sikkeler, Gaziantep İslam Dönemi ve Osmanlı Dönemi'nde ele geçen buluntualr sergilenmektedir. Zeugma Antik Kenti'nden çıkarılan mozaiklerin de bir dönem Arkeoloji Müzesi’nde sergilenmiş, 2011'de Zeugma Mozaik Müzesi'ne taşınmıştır. Müze kurma çalışmalarının tarihi 1944 yılında Cumhuriyet döneminin ilk arkeologlarından Sabahat Göğüş'ün çalışmalarına dayanır. 1969 yılında İstasyon Caddesi üzerinde bulunan Arkeoloji Müzesi'nin teşhir ve tanziminin yapılması ile müze hizmete açılmış ve başlangıçta Nuri Mehmet Paşa Camii’inde sergilenen eserler müzeye taşınmıştır. Müzenin içindeki etnografya bölümü, Bey Mahallesi'ndeki Hasan Süzer Etnografya Müzesi’ne taşındı. Zeugma Antik Kenti'nden çıkarılan mozaikler de bir dönem Arkeoloji Müzesi’nde sergilendi. 2005 yılında Gaziatenp Arkeoloji Müzesi'nin ek binası hizmete girdi. Ancak sergileme mekanı yetersiz kalınca 2011 yılında Zeugma antik kentinin mozaikler, Zeugma Mozaik Müzesi'ne taşındı. Zeugma mozaiklerinin taşınmasından sonra Gaziantep Arkeoloji Müzesi yeniden projelendirilip teşhir alanları genişletilerek 18 Mayıs 2017'de yeniden hizmete girdi. Günümüzde müzede Alt Paleolitik Dönem'den Cumhuriyet Dönemi'ne kadar olan sergileme üniteleri zemin kattan başlayıp tarihsel sıralanışa göre Cumhuriyet dönemine kadar uzanmaktadır. Cacık Cacık, yoğurt, su, salatalık ve sarımsak ile yapılan soğuk Türk mezesi. Nane, yeşil soğan, kekik, dere otu, zeytinyağı vb malzeme ile zenginleştirilebilir. İçine rendelenmiş havuç ve marul katılan cacığa ise kış cacığı denir. Yunan mutfağında Τζατζίκι ("caciki") olarak bilinir. Daha kıvamlı olup sos ya da meze olarak tüketilir. Antalya yöresinde yapılan çağla cacığı çağla, süzme yoğurt, su, sarımsak, zeytinyağı, tuz ve taze nane içerir. Süzme yoğurda su katıldıktan sonra karışıma kıyılmış çağla ve sarımsak eklenir. Üzerinde zeytinyağı gezdirilir ve nane yaprakları ile süslenir. Sirkeli salata olarak da bilinen sirkeli cacık yapmak için dövülmüş sarımsak çırpılmış yoğurdun içine eklenmeden evvel bir saat suda bekletilir ve su ile birlikte ilave edilir. İnce kıyılmış salatalık, tuz ve nane sarımsaklı yoğurta eklenir. Son olarak sirke eklenir ve cacık iyice karıştırılır. Adana Arkeoloji MÃ¼zesi Adana Arkeoloji Müzesi, Adana ili ve çevresinde bulunan arkeolojik eserlerin sergilendiği müze. Adana Arkeoloji Müzesi, 1924 yılında kurulmuştur. Kurulduğu ilk yıllarda, Polis Dairesi’nde hizmet veren Adana Arkeoloji Müzesi, 1928 yılında Taşköprü başındaki günümüzde yıkılmış durumda olan Caferpaşa Camii Medresesi’ne, daha sonra Kuruköprü Rum Kilisesi'ne taşındı. 1935'te müzeye bir Etnografya Salonu eklendi. Müze, 1950 yılında günümüzdeki Etnografya Müzesi Binası’na taşındı. 1966 yılında ise Kültür Parkı'nda yeni bir müze binası yapımına başlandı. Günümüzde 1972’de taşındığı Reşatbey'deki binasına hizmet vermeye başladı. Alyanakzade Halil Kamil Bey ve Ali Rıza Yalman müzenin gelişimine büyük katkıda bulunmuş müze müdürleridir. Adana Arkeoloji Müzesi'nde, Tarsus-Gözlükule, Mersin-Yümüktepe, Milis, Karatepe, Soğuksutepe vb. höyük ve iskân yerlerinde yapılan arkeolojik kazılarda çıkan eserler ile Adana ve çevresinden derlenen eserler bulunuyor. Bunlar prehistorik (tarih öncesi), Hitit, Asur, Fenike, Frig, Helenistik, Roma ve Bizans devirlerine ait heykel, kitabe, lahit, stel, mimari parçalar gibi taş eserler, pişmiş topraktan yapılmış çanak, çömlek, çeşitli kaplar, silindirik ve magma mühürleri, madeni paralar ve diğer arkeolojik buluntulardır. Müzede ayrıca Selçuklu ve Osmanlı devirlerine ait islami eserler ile, giyim kuşama, halk sanatlarına ve elişlerine, yörük çadırlarına ve yörüklerce kullanılan eşyaya ait derlenmiş etnografya malzemesi de yer alır. Müzenin en değerli eserleri lahitlerdir. Bunlar arasında 3843 envanter sayılı lahit, 1958'de Tarsus'ta bulundu ve Adana Arkeoloji Müzesi'ne taşındı. Lahitin uzun yüzlerinden birinde Truva kahramanlarından Hektor'un ölüsünün fidye karşılığında kurtarılışı, sağda Kral Priamos'un Akhilleus'e yalvarışını, solda kralın arabasından inişini, arkada dragonları tasvir eden kabartmalar görülmektedir. Terör yönetimi teorisi Terör yönetimi teorisi; 1980’lerde Sheldon Solomon ve arkadaşları tarafından geliştirilen psikoloji kuramıdır. Solomon, bu kuramı geliştirirken Ernest Becker’in The Denial of Death (Ölümün İnkarı, 1973) adlı eserinden ve Sigmund Freud’un ölümü hatırlatan her şeyin insanlarda çeşitli mistik inançları canlandırdığı düşüncesinden esinlenmiştir. Terör Yönetimi Kuramı’na göre, insanın ölümlü olduğu düşüncesi her bir bireye varoluşsal bir kaygı vermektedir. Kültür, insanların yaşamına anlam, düzen ve süreklilik sağlayarak bu varoluşsal kaygıyı azaltmaktadır. Kişi, kültürel değerlere bağlandıkça ve yaşamını bu değerlere bağlı olarak ortaya çıkan normlara göre düzenledikçe kendini güvende hisseder. Bağlı olduğu kültürel değerlerin ve normların doğruluğuna ve haklılığına inanan bireyler, yaşamlarını anlamlı bulmaya başlarlar. Çevrelerindeki diğer insanların da aynı değerleri ve normları benimsemesi, bireylerin kendine güvenini ve yaşamlarının anlamlılığına olan inançlarını arttırır. Çevrelerindeki diğer insanların kendilerininkinden farklı inançlara sahip olması ise yaşamın anlamlı olduğu düşüncesini tehdit ederek bireylerin kendilerine güvenlerini düşürür. Bireyler, bu olumsuz duygudan kurtulmak için farklı yollar izlerler: Diğerlerinin inançlarını ve düşüncelerini reddedebilirler; bu inançları ve inançların sahiplerini küçümseyebilirler; ya da bu farklı inanç sahiplerini kendi inançlarına çekmeye çalışabilirler. Araştırmalar, kendilerine ölümlü oldukları hatırlatılan bireylerin kültürel dünya görüşlerine daha sıkı bağlandıklarını göstermiştir. Büyük travmalar (11 Eylül saldırıları gibi) yaşayan bireylerin ve toplulukların gelenekleri, kurulu düzeni, otoriter dünya görüşünü savunan liderlerden etkilenmeye daha eğilimli oldukları; dış tehdit potansiyeline karşı aşırı duyarlı oldukları ve kendilerini tehdit ettiğini düşündükleri unsurlara karşı verdikleri tepkilerin aşırı düşmanca olduğu ortaya konmuştur. 11 Eylül saldırıları ve ardından Amerika Birleşik Devletleri'nde George W. Bush’un, İngiltere’de Tony Blair’in ve Avusturya’da John Howard’ın yeniden başkan seçilmesi, Terör Yönetimi Kuramı’nın medyanın dikkatini çekmesine yol açmıştır. Bu teoriye getirilen başlıca eleştiri, üniversite öğrencilerinden veri toplanarak yapılan yaklaşık yüz elli küçük ölçekli çalışmanın sonuçlarına bağlı olarak geliştirilmiş olmasıdır. Bu çalışmalarda katılımcılar kendilerinin ölümlü oldukları üzerinde düşünmeye yönlendirilmiş, daha sonra dünya görüşlerini ve kendilerine güvenlerini korumalarını sağladığı varsayılan çeşitli inanç ve davranışlarındaki değişim gözlenerek ölçülmüştür. Sonuçlar, bir gün ölecekleri kendilerine hatırlatılan bireylerde özgüven kaybı ve kendi dünya görüşlerine bağlılıkta artış olduğunu göstermiştir. Ancak, bu değişimin öne sürüldüğü gibi bilinçaltı ölüm korkusunun dışavurumu olduğu henüz gösterilebilmiş değildir. FC Metz FC Metz, Fransa'nın köklü bir futbol takımıdır. Fransa liginde de 10 yıl içinde 1 şampiyonluğu vardır. 1932 yılında kurulmuş olan FC Metz, 1933 yılında Fransa'da Ligue 2'ye çıkmış, ardından 1935 yılında bu ligden Ligue 1'e çıkmaya hak kazanmıştır. II. Dünya Savaşı'ndan sonra 1950 yılında Ligue 1'den düşmüştür. Ligue 2'de Olympique Lyonnais'in arkasından 2. olmuştur ve tekrar Ligue 1'e dönmüştür. 1958 yılında sondan ikinci olarak tekrar Ligue 2'ye düşmüştür. 1961 yılında tekrar Ligue 1'e çıksa da aynı yıl yeniden düşmüştür. "10 Ocak 2015 itibarıyla" Sosyal biliş Sosyal biliş sosyal etkileşimde rol oynayan bilgiyi işleme, kodlama, depolama ve hatırlama gibi bilişsel süreçlerdir. İnsanların kendilerini kuşatan fiziksel, sosyal çevrelerini ve çevreleriyle olan ilişkilerini, diğer insanlar ve kendileri hakkında nasıl izlenim oluşturduklarını, nasıl hissettiklerini ve düşündüklerini ve bu türden bir düşünce biçiminin yargıları ve davranışları nasıl etkilediğini incelemektedir. Toplumsal bağlamdan etkilenen ve toplumsal bağlamı etkileyen bilişsel süreç ve yapıları incelemektedir Ancak "sosyal biliş" terimi diğer psikoloji ve bilişsel sinirbilim alanlarında yaygın şekilde kullanılmaktadır. Bu alanlarda "sosyal biliş" terimi çoğunlukla otizm ve diğer bozukluklar nedeniyle kesintiye uğrayan çeşitli sosyal becerilere karşılık gelmektedir. Bilişsel sinirbilim alanında ise sosyal bilişin biyolojik temelleri araştırılmaktadır. Benzer şekilde Gelişim psikolojisi alanında da sosyal biliş becerileri gelişimsel perspektifle incelenmektedir. Sosyal psikoloji alanında sosyal biliş, sosyal psikolojik süreçlerin bilişsel psikoloji ve bilgi işleme kuramının önermelerine ve metotlarına bağlı olarak çalışıldığı bir yaklaşımdır. Bu yaklaşıma göre, sosyal biliş sosyal psikolojik olguyu altındaki bilişsel süreçleri araştırarak anlamayı amaçlayan bir analiz düzeyidir. Yaklaşımın temel inceleme alanları; sosyal uyaranların algılanması, muhakeme edilmesi ve bellekte depolanmasına dâhil olan süreçler, bilgi işleme sürecine sosyal ve duygusal faktörlerin etkileri ve bilişsel süreçlerin davranışsal ve kişiler arası sonuçlarıdır. Örneğin kişilerin toplumsal tutum ve davranışları; bu tutum ve davranışların dil ve yüz ifadeleri yoluyla aktarımı ve kişilerin aktarılan bu sosyal bilgileri seçme, yorumlama ve hatırlama yöntemleri sosyal bilişin inceleme alanlarıdır. Bu düzeyde bir analiz kişi içi, kişiler arası, grup içi, gruplar arası ve kolektif düzeyde araştırma içeren sosyal psikoloji alanındaki her tür içerik alanına uygulanabilmektedir. İnsanı bilgi işleyici olarak ele almakta ve düşünme, karar verme süreçlerine odaklanmaktadır. İnsan bilgiyi nasıl işler, nasıl karar alır gibi temel soruları cevaplama arayışındadır. Yaklaşım laboratuvar deneylerine ağırlık vermektedir. Metaforik modeller kullanarak zihinsel temsilleri incelemektedir. Zihinde bilgi işlemek üzere var olan bilişsel yapılar olduğu varsayılmaktadır. Bilişsel süreçler algısal temele dayalıdır. Araştırmalar bilgi işleme sürecinin birçok etmenden etkilendiğini ve her zaman rasyonel olmadığını göstermektedirler. Sosyal biliş sosyal psikoloji alanında günümüzde en baskın perspektiftir. Sosyal içerikli bilgiyi nasıl işleyip depoladığımız ve bunun insanları algılama ve onlarla etkileşime girme biçimimizi nasıl etkilediğini açıklamada olumlu katkılar sunan bir yaklaşımdır. Sosyal psikoloji araştırmalarına yeni metot (tepki zamanı, bellek hataları gibi bilişsel organizasyona olan etkileri ortaya çıkarmak) ve yeni paradigmalar (beklenti doğrulama/davranışsal ve bilişsel doğrulama yoluyla sosyal gerçekliği ortaya çıkarmada inançların rolü) sağlayarak bilimsellik arayışına katkı sağlamıştır. Bilişsel yaklaşım daha sistematik bilgi sunarak bilim olma yolunda daha tutarlı bilgi sağlayan bir yöntem olarak görülmüştür. Yaklaşım insanların sosyal çevresini aktif olarak inşa ettiği realist bir çerçeve üzerinden hareket etmektedir. Bireylerden bağımsız bir gerçeklik söz konudur. Sosyal gerçeklik nesnel olarak algılanabilir. Algıya dayalı biliş, gerçek nesnelerin, olayların ve süreçlerin zihinsel temsilidir. Bilişin toplumsal davranışları nasıl etkilediği üzerinde ve onun daha geniş ve daha yakın toplumsal bağlamlar tarafından ne şekilde etkilendiği üzerinde yoğunlaşmaktadır Sosyal biliş 1960’lı yılların sonu ve 1970'lerin başlarında bilişsel psikoloji alanındaki gelişmelere bağlı olarak önem kazanmaya başlamıştır. Alanda biriken laboratuvar deneylerinin dış dünyadaki birçok olguyu açıklamakta yetersiz kalması nedeniyle 1970'li yıllarda ortaya çıkan güven bunalımının ardından oluşturulan alternatif kuramsal ve metodolojik çerçeveyi içermektedir. Günümüzde ana akım sosyal psikolojide kullanılan hâkim model ve yaklaşımdır. Sosyal biliş teorilerinde bilginin beyinde şemalar, atıflar ya da kalıp yargılar gibi bilişsel öğeler olarak temsil edildiği fikri hakimdir. Yaklaşımda genel olarak bilişsel öğelerin nasıl işlendiğine odaklanılmaktadır. Bu nedenle sosyal biliş akıl yürütme (temsil etme kestirme yolu, temel oran yanılgısı ve doğrulama yanlılığı), dikkat (otomatisite ve hazırlama) ve bellek (şemalar, öncelik ve sonralık etkileri) gibi bilişsel psikolojideki birçok tema, teori ve paradigmayı uygulamakta ve genişletmektedir. Psikoloji tarihi boyunca sosyal psikoloji genel psikoloji yaklaşımından daha bilişseldir. Ana akım psikoloji davranışçılık ekolünün hâkimiyetindeyken bile sosyal psikolojide inançlar ve arzular içsel zihinsel süreçleri tartışılmaktaydı. Sosyal biliş alanında insan kavrayışı psikolojinin tarihsel süreci içerisindeki altı farklı evre içinde incelenebilmektedir Günümüzde sosyal biliş alanında ağırlıklı olarak tutum, duygu, atıf, benlik, kimlik, kalıp yargı, ön yargı ve ideoloji konularında çalışmalar yapılmaktadır. Sosyal biliş alanındaki tüm çalışmalara temel sağlamasa da (örneğin, bkz. atıf kuramı) alandaki en önemli teorilerden biri sosyal şema teorisidir. Sosyal Kimlik Kuramı ve Sosyal Temsiller gibi sosyal psikoloji alanındaki diğer disiplinler büyük ölçüde sosyal biliş ile aynı olguları açıklama çabasındadır ve bu farklı disiplinler “tutarlı ve entegre bir bütün” içinde birleştirilebilir". Eylem araştırmaları ile birlikte motor biliş, adı verilen yeni bir paradigma ortaya çıkmıştır. Bu paradigma da eylemin ve ilişkili süreçlerin temsilini anlama ile ilişkilidir. Sosyal şema teorisi bilişsel psikolojideki şema teorisine dayanmaktadır ve aynı terminolojiyi kullanmaktadır. Fikirlerin ya da kavramların beyinde nasıl temsil edildiği ve nasıl sınıflandığını tanımlamaktadır. Bu yaklaşıma göre bir kavramı gördüğümüzde ya da düşündüğümüzde, zihinsel temsil ya da "şema" çağrışım yoluyla orijinal kavram ile bağlantılı diğer bilgiyi zihne getirerek aktive olmaktadır ve bu aktivasyon büyük ölçüde otomatik olarak, bilinç dışında gerçekleşmektedir ve motivasyonel temeli vardır. Şemaların aktive edilmesinin sonucu olarak, şemanın uyandırdığı birçok çağrışım verilen bilginin dışında genişlediği için gerçekte ulaşılabilir olan bilginin ötesine giden yargı oluşur. Bu yargıların doğru olup olmamasından bağımsız şekilde sosyal bilişi ve davranışı etkileyebilir. Örneğin bir birey öğretmen olarak tanıtılırsa, ardından öğretmen şeması aktive olur. Sonrasında biz bu kişiyi akıl, otorite ya da öğretmenler ile ilgili olarak hatırladığımız ve önemli olduğunu düşündüğümüz geçmiş deneyimler ile ilişkilendiririz. Şemalar içselleştirilmiş sosyal bilgilerdir. Şemalar deneyim ya da sosyalleşme sayesinde öğrenilmekte ve git gide genel beklentiler halini almaktadır. Nihayetinde şemalar insanlara öngörü sağlayarak sosyal dünyanın kontrolünü sağlama şansı vermektedir. Sosyal bilgilerin işlenmesini kolaylaştırmaktadır. İnsanlar ve çevredeki olaylar hakkında beklenti ya da ön bilgi olmaksızın günlük hayatı idame ettirmek çok zor olabilirdi. Şemalar neye dikkat edileceği, neyin algılanacağı, neyin hatırlayacağını ve ne sonuç çıkarılacağına rehberlik eder. Şemalar, gerçekliği basitleştirmek için kullanılan zihinsel kısa yollardır. Yaklaşım sosyal algının gerçekliğinden ziyade sürecine odaklanmaktadır. Bir şema daha ulaşılabilir olursa bu daha kolay şekilde aktive olacağı anlamına gelir ve o belirli bir durum için kullanılabilir. belirginlik ve hazırlama bir şemanın ulaşılabilirliğini arttıran iki bilişsel süreçtir. Belirginlik, belirli bir bağlamdaki diğer nesnelerden bir sosyal nesnenin daha fazla şekilde dikkat çekici olmasıdır. Nesnenin belirginliği ne kadar yüksekse o nesnenin şeması o kadar ulaşılabilir olur. Örneğin bir gruptaki, 7 erkek arasında 1 kadın yer alıyorsa, kadın cinsiyet şeması daha ulaşılabilir olabilir ve kadın grup üyesine karşı grup düşüncesi ya da davranışını etkileyebilir. Hazırlama ise o durumdan hemen önce şemayı daha ulaşılabilir kılmaya neden olan bir durumun deneyimlenmesine karşılık gelmektedir. Örneğin gece geç vakitte korku filmi izlemek, korkutucu şemaların ulaşılabilirliğini arttırabilir. İnsanın gölge olarak algılanması ve arka plandaki seslerin potansiyel tehdit olarak algılanmasını arttırabilir. Sosyal biliş araştırmacıları yeni bilginin önceden edinilen şemalara nasıl bütünleştirildiğini, özellikle yeni bilginin var olan şema ile uyumsuz olduğu durumlarda, araştırmaktadırlar. Örneğin, bir öğrencinin tüm öğretmenlerin katı ve otoriter olduğuna dair bir şeması vardır. Bu öğrenci utangaç ve sessiz bir öğretmen ile karşılaştığında sosyal biliş araştırmacıları öğrencinin bu yeni bilgiyi var olan öğretmen şemasına nasıl bütünleşeceğini araştırmaktadır. İnsanlar seçici bir şekilde şemaları ile tutarlı bilgiye dikkat etme, şema ile tutarsız bilgiyi göz ardı etme eğilimindedirler ve bu nedenle önceden var olan şemalar dikkati yeni bilgiye yönlendirme eğilimindedir. Bu onaylama yanlılığına karşılık gelmektedir. Bazen tutarsız bilgi alt kategoriye dâhil edilir ve özel bir vaka olarak depolanır. Orijinal şema herhangi bir değişikliğe uğramadan aynı bırakılır. Sosyal biliş araştırmacıları aynı zamanda aktive olan şemaların düzenlemesi ile de ilgilenmektedirler. Şemaların bağlamsal aktivasyonunun otomatik olduğuna inanılmaktadır. Bu bireyin bilinçli kontrolünün dışında olduğu anlamına gelir. Ancak, birçok durumda aktive olan şema bilgisi durumun sosyal normları ile çatışma içinde olabilir. Bu durumlarda birey şematik bilginin düşünce ve sosyal davranış üzerindeki etkisini engellemeye motive olmuştur. Bireyin aktive olan şemayı uygulamasını başarılı şekilde düzenleyip düzenleyemeyeceği benlik düzenleme becerisindeki bireysel farklılıklara bağlıdır ve merkezi kontroldeki duruma bağlı bozulmaların varlığına bağlıdır. Yüksek öz-düzenleme becerisi ve yönetici işlevler üzerinde bağlama dayalı bozulmaların eksikliği bireylerin düşünceleri ve sosyal davranışlarında otomatik olarak aktive olan şemaların etkisini başarılı bir şekilde ketleme olasılığını arttırmaktadır. Ancak, insanlar istenmeyen düşüncelerin etkisini baskılamayı durdurduklarında, düşüncenin aşırı ulaşılabilir olduğu rezonans etkisi oluşabilir. Sosyal psikologlar gün geçtikçe artan bir ilgiyle kültürün sosyal biliş üzerindeki etkisini araştırmaktadırlar. Tüm kültürlerdeki insanlar dünyayı anlamak için şema kullanmasına rağmen, şemaların içeriğinin kültürel yetiştirilme tarzına bağlı olarak bireyler için farklılık gösterdiği bulunmuştur. Örneğin, İskoç yerlileri ile Svazilandlı Bantu çiftçileri arasında sığır şemalarının karşılaştırıldığı bir çalışmada Bantu çiftçilerinin yaşam tarzlarında sığırların önemli bir yeri olması nedeniyle Bantularda İskoçlara oranla daha kapsamlı şemalar olduğu görülmüştür. Bantu çiftçilerinin kendi sığırlarını birçok sığır arasından ayırt edebilme becerisi geliştirmişlerdi. Barlett insanların görüntü ve bilgileri anlamlı kalıplar olarak düzenlediği ve bu kalıpların da sonraki bellek geri çağırmalarını kolaylaştırdığını iddia etmekteydi. Çalışmalar kültürün sosyal bilişi farklı yollarla da etkileyebileceğini göstermektedirler. Kültürel etkilerin insanların çevrelerini otomatik bir şekilde algılama ve düşünmedeki temel yollarını şekillendirdiği görülmektedir. Örneğin; birçok çalışmada Çin ve Japonya gibi Doğu Asya kültürlerinde yetişen insanların “bütüncül” düşünce stili geliştirme eğiliminde oldukları bulunurken, Avustralya ve Amerika Birleşik Devletleri gibi Batı kültürlerinde yetişen bireylerin ise “analitik” düşünce stili geliştirme eğiliminde oldukları bulunmuştur. Tipik Doğu bütüncül düşünce tarzında insanlar bağlamın bütününe ve nesnelerin birbiri ile olan ilişkisine odaklanmaktadırlar. Örneğin, bir Doğuludan sınıf arkadaşının ne hissettiği ile ilgili karar vermesi istendiğinde, sınıftaki tüm arkadaşlarının yüzünü tarayacak ve o kişinin nasıl hissettiğine karar vermede o bilgiyi kullanacaktır. Öte yandan, tipik Batılı analitik düşünce tarzında insanların çevredeki bağlamı göz ardı ederek yalnızca tekil nesnelere odaklandıkları görülmektedir. Örneğin, bir Batılıdan sınıf arkadaşının nasıl hissettiğine karar vermesi istendiğinde yalnızca o kişinin yüzüne odaklanacaktır. Nisbett (2003) sosyal bilişte görülen kültürel farklılıkların Batılılar (Yunan felsefi geleneği-örn., Aristotales ve Platon) ve Doğulular (örn. Konfüçyüsçülük ve Budizm) arasındaki felsefi geleneklerden kaynaklanabileceğini ileri sürmektedir. Ancak, son araştırmalar, sosyal bilişteki farklılıkların iki kültürel çevrede oluşan fiziksel farklılıklardan kaynaklanabileceğini göstermektedirler. Bir çalışmada Japon şehirlerindeki manzaraların Amerika Birleşik Devletleri’ndeki manzaralardan daha yoğun olduğunu ve dikkati gerektirecek çok daha fazla nesne olduğunu gösterilmiştir. Bu çalışmada tüm bağlama odaklanan Doğulu düşünce tarzı Japonya’nın fiziksel çevresinin yoğun doğasına atfedilmiştir. 2000li yıllardan bu yana beyin yapısı ve işleyişine verilen önemin artmasıyla birlikte sosyal biliş ile beyin faaliyetleri arasındaki ilişkiyi gösteren çalışmalara ilgi artmıştır. Birtakım zihinsel rahatsızlıkları olanların da sosyal bilgiyi işleme şekillerinin normal insanlardan farklılık gösterdiği bilinmektedir. Özellikle beyin hasarı geçiren hastaların sosyal etkileşimde yaşadıkları sorunlar dikkat çekmektedir. Beyin işlevi ve sosyal biliş arasındaki ilişkiye dair bu ilgi erken dönemde incelenen vakalardan biri olan Phineas Gage vakasını da içermektedir. Daha yakın zamanlardaki nöropsikolojik çalışmalar beyin hasarı olan insanlarda sosyal bilişsel süreçlerin kesintiye uğradığını göstermektedir. Örneğin, frontal lob hasarı sosyal uyaranlara verilen duygusal tepkileri ve zihin kuramı görevlerindeki performansı etkilemektedir. Temporal lobdaki fusiform gyrus hasarı da benzer şekilde prosopagnosia (yüzleri tanıma becerisini yitirme) neden olmaktadır. Otizm psikoz, , Williams sendromu, antisosyal kişilik bozukluğu, Fragile X ve Turner sendromu gibi psikolojik bozukluk sahibi insanlarda olmayan akranlarına oranla sosyal davranışta farklılıklar olduğu görülmektedir. Ebeveynlerinde travma sonrası stres bozukluğu (TSSB) olanlarda sosyal bilişte bazı alanlarda (örn., ortak dikkat) bozulma görülmektedir. Bununla birlikte, sosyal bilişin alana özgü nöral mekanizmalar tarafından desteklenip desteklenmediği henüz incelenmeye açık bir konudur. Hangi koşulların sosyal etkileşime dahil olan bilişsel süreçlerde yanlılığa neden olduğu ya da tam tersi şekilde hangi türden yanlılıkların koşulla ilişkili semptomlara yol açtığını incelemek üzere genişleyen bir araştırma alanı oluşmaktadır. Bebeklerde ve çocuklarda sosyal bilişsel süreçlerin gelişimi yaygın bir şekilde araştırılmaktadır (bkz. gelişim psikolojisi). Örneğin, sosyal davranışlara katkıda bulunan psikolojik süreçlerin (örn., yüz tanıma gibi bazı yönlerinin doğuştan olabileceği ileri sürülmektedir. Benzer şekilde, çok küçük bebeklerin annesinin sesi, yüzü ve kokusu gibi sosyal uyaranları tanıdığı ve seçici şekilde tepki verebildiği bilinmektedir. Ancak sosyal bilişteki “sosyal” bugünkü hâkim anlayış içerisinde kelime anlamını kaybettiğine inanılmaktadır. Çalışma nesnesi insanlar, gruplar, olaylar ve ilişkiler olan sosyal bilişin merkezi modelleri yalnızca bireysel bilişsel süreçlere odaklanmaktadır. Birey dışındaki durum ve ilişkileri birey açısından ele alınır. Sözü edilen süreç ve yapılar sosyal bağlamdan etkilenmiyor gibi ele alınmaktadır. Bu bağlamda yaklaşım indirgemeci olarak görülmektedir. Sosyal değişkenlerden dil ve iletişimi ele almada başarısız olduğu düşünülmektedir. Aşırı bilişselleştiği ve bilişsel süreç ve yapıları üst düzey sosyal süreçlerle yeterince ilişkilendiremediği ve sonuç olarak sosyal psikolojiyi ilgilendiren birçok ana konuya değinmediği için eleştirilmektedir. Bilişsel süreçleri geniş ölçekli grup, toplum ve kişiler arası süreçlere genellemekte başarısızdır. Sosyal Biliş yaklaşımına getirilen eleştiriler Sosyal Kimlik Yaklaşımı, Sosyal Temsiller ve Söylemsel Psikoloji gibi alternatif üç yaklaşımın birbirine entegre edilmesiyle giderilebileceğine inanılmaktadır. Her yaklaşımın kavramsal, metodolojik ve epistemolojik açıdan üstün ya da zayıf olduğu yönler mevcuttur. Farklı analiz düzeylerinin bir araya getirildiği araştırma desenleri planlanarak sosyal psikolojideki “sosyal”in ortaya çıkarılabileceğine inanılmaktadır. Özgüven Özgüven, kişinin kendi değeri hakkındaki subjektif değerlendirmesi ve kişinin kendi özelliklerinin ne ölçüde olumlu ya da olumsuz olduğu hakkındaki yorumudur. Özgüven hem kişinin kendisine ilişkin düşünceleri (Örnek: Zekiyim, Sevilen bir insanım), hem bu düşüncelerin yol açtığı duyguları (Umutsuzluk, Utanç, Gurur), hem de bu duygu ve düşüncelerin ifadesi olan davranışları (Çekingenlik, Dikkat, İddiacılık) içerir. Özgüveni süreklilik gösteren bir kişilik özelliği olarak ve geçici bir psikolojik durum olarak düşünmek mümkündür. Son olarak, özgüven sınırlı bir alan için geçerli olabileceği gibi (Örnek: Zeytinyağlı sarmayı iyi yapabildiğimi düşünüyorum ve bu becerimle gurur duyuyorum), genel bir kavram olarak da düşünülebilir (Örnek: İyi bir insan olduğumu düşünüyorum ve bu nedenle kendimle her zaman gurur duyuyorum). Amprik araştırmalarda özgüven niceliksel bir sonuç üreten ölçekler ile ölçülür. Bu ölçeklerin kullanımından önce güvenirlilik ve geçerlilik çalışmaları yapılmış olmalıdır. Özgüvenin niteliği (güvenli ya da kırılgan oluşu) niceliğinden (yüksek ya da düşük) oluşundan ayrı bir özelliktir. Özgüven yüksek fakat aynı zamanda kırılgan olabilir (örnek: Narsisizm); düşük fakat aynı zamanda güvenli olması da mümkündür (örnek: alçakgönüllülük). Özgüveninin niteliği farklı şekillerde ölçülmeye çalışılmaktadır; zaman içindeki sürekliliği, çeşitli durumların ortaya çıkışına bağlı olup olmayışı. 1960'lardan 1990'lara kadar ABD’de kabul gören yaygın görüş, özgüvenin öğrencilerin okul başarısında, arkadaşları ile kurdukları ilişkilerde ve ilerdeki yaşamlarında gösterecekleri başarılarda önemli bir etken olduğuydu. Bu nedenle öğrencilerin özgüvenini güçlendirmeye yönelik pek çok program başlatıldı. 1990’lardan itibaren yapılan araştırmalar ise öğrencilerin özgüvenini yükseltmenin okul başarılarına olumlu bir katkısı olmadığı gibi, olumsuz etki yapabileceğini gösterdi. Saldırganlık - kabadayılık ile özgüven arasındaki ilişkiyi araştıran son çalışmalar da gençlerde özgüveni geliştirmenin faydası ile ilgili mitlerin yıkılmasına yol açmıştır. Önceleri, insan ilişkilerinde saldırganca davranışların kaynağının saldırgan bireylerdeki özgüven eksikliği olduğu düşünülmekteydi, ancak bu düşünceyi destekleyecek kontrollü deneyler bulunmamaktaydı. 2000'li yıllarda Baumeister ve arkadaşları tarafından yapılan psikolojik deneyler, saldırganlığın asıl kaynağının hak edilmemiş yüksek özgüven olduğunu göstermiştir. Saldırganca davranışlar sergilemiş suçluların çoğu kendilerini diğer insanlardan üstün kabul ederler ve saldırganlıklarının mazareti pek çok kez kendilerini hakarete uğramış, aşağılanmış hissetmeleridir. Sokak çetelerinin üyeleri genelde kendileri hakkında olumlu düşüncelere sahip olduklarını ifade ederler ve kendileri hakkındaki bu olumlu düşünceleri sarsacak şekilde davranan oldu mu saldırganlıkla karşılık verirler. Okullardaki zorba çocuklarların kendilerini diğerlerinden üstün gördükleri; düşük özgüvenli çocukların zorba olanlar değil, genellikle zorbalıklara kurban giden çocuklar oldukları bulunmuştur. Psikoloji bakış açısında, "güven" birçok farklı şekilde tanımlanmaktadır. Güvenin genel olarak çocukluk çağında ilk olarak anne-baba ile geliştiği bilinmektedir. Çocukluk çağında gelişen güvenin ileriki yaşlarda gelişen sosyal ilişkilere transfer edildiği öne sürülür. Örneğin, Erik Erikson'ın psikososyal gelişim modelinde güven duygusu ilk basamaktır. Bebekler ilk iki yıllarında ilk önce bakım vericilerine güven duyarlar, korunmuşluk hissini yaşarlar ve hep yanında olacaklarına dair iyimserlik duyarlar. Güven bu aşamada gelişmediğinde ise bebekler kendilerini tehlikeye açık hissederek ebeveynlere karşı güvensizlik hissederler. John Bowlby'nin psikolojideki güven üzerine en temel teorilerden biri olan bağlanma (attachment) teorisinde ise çocuklukta gelişen güven duygusu ileri yaşlarda kurulan ikili ilişkilerin daha korunaklı veya tehlikelere açık hissedilmesine neden olmaktadır. Buna göre, çocuklukta birincil bakım vericiler (özellikle anne) ile geliştirilen duygusal bağ (emotional attachment) çok önemlidir. Bu duygusal bağın temelinde güven duygusu var ise çocuğun bakım vericisine karşı güvenli bağ (secure attachment) geliştirdiği söylenebilir. Güvenli bağ geliştiren çocuklar bakım vericileri ile bir arada olmaktan zevk alırlar, onların yokluğunda üzülürler ve onların yokluğunun ardından yeniden onları gördüklerinde sevinirler. Genelde bakım vericileri yanlarındayken etrafları ile ilgilenirler. Bağlanma teorisine göre bunun nedeni bakım vericilerine duydukları güvendir. Çocuk, "annem hep benim yanımda olacak" düşüncesi ile terk edilme korkusu yaşamaz. Yine de bu güveni tazelemeye de ihtiyaç duyarlar. Örneğin, oyun oynarken arada bir bakım vericilerine bakınırlar. Onları yakınlarında görünce yeniden oyuna (araştırma davranışına - searching behavior) dönerler. Tutarlı bir şekilde güven ipuçları vermeyen ebeveynlerin çocukları ise güvensiz bağ (insecure attachment) geliştirebilirler . Bu güvensiz bağa sahip çocuk, bakım vericileri yanlarındayken bile kaygı duyabilirler (anxious attachment), çünkü ebeveynlerin onları terk edeceği korkusu yaşarlar. Oyun sırasında yapılan gözlemlerde bu tür bağlanma stiline sahip çocukların ebeveynlerin yanından ayrılmadıkları görülür. Adeta annenin eteğine yapışırlar ve etraf ile ilgilenmezler. Ebeveyn onları kısa süreli de olsa bir odada bıraktığında sakinleşmeyecek kadar sinir krizine girebilirler. Anneyi bu ayrılık ardından yeniden gördüğünde ise güvenli bağlanan çocukların aksine annelerine karşı öfke duygusu geliştirirler. Bu gibi durumlarda bazı çocukların annelerine vurdukları, yani öfkeyi dışa vurdukları gözlemlenebilir. Güvensiz bağa sahip bir başka grup çocuk ise ebeveynlerine karşı duyarsız bir stil geliştirebilirler (avoidant attachment). Bu çocuklar, kaygılı bağa sahip çocuklar gibi aslında temelde kaygı ve güvensizlik duyarlar ama ebeveynlerinden uzak ve onlara karşı soğuk dururlar. Ebeveyn onları kısa süre terk etse bile gidişleri ile ilgilenmezler. Ebeveyn geri döndüğünde ise ilgilenmeme davranışını sürdürebilirler. Kaygılı bağa sahip çocuklar gibi öfke duyarlar ama bunu başka durumlarda, başka kişilere karşı gösterdikleri gözlemlenebilir. Bowlby J [1969]. Attachment, 2nd edition, Attachment and Loss (vol. 1), New York: Basic Books. LCCN 00266879; NLM 8412414. ISBN 0-465-00543-8 (pbk). OCLC 11442968 Erikson, Erik (1956). "The problem of ego identity" . Journal of the American Psychoanalytic Association 4: 56â€“121. Güzelbahçe Güzelbahçe, Türkiye'nin İzmir ilinin bir ilçesidir. İlçenin doğusunda Narlıdere ve Karabağlar, batısında ve güneybatısında Urla, güneyinde Seferihisar ilçeleri, kuzeyinde İzmir Körfezi bulunmaktadır. 29 Aralık 1993'te Narlıbahçe'den ayrılarak ilçe oldu. On iki mahallesi bulunan ilçenin yüzölçümü 77 km'dir. 2019 itibarıyla nüfusu 33.725