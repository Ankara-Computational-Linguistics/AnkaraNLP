Robert Piguet ile çalıştı. II. Dünya Savaşı sırasında askerlik hizmetini tamamladı ve ardından 1941'de Paris'i terkederek güney Fransa'da meyvecilik yaptı. Ne var ki, savaşın bitimini beklemeden yeniden Paris'e döndü. 1942'de terhisinin ardından Lucien Lelong moda evinde çalışmaya başladı. Burada Pierre Balmain ile birlikte çalıştılar. II. Dünya Savaşı sırasında Nazi subaylarının ve Fransız işbirlikçilerinin hanımlarını giydiriyordu. 16 Aralık 1946'da o dönem Fransa'nın en önemli tüccâr ve sanayicilerinden biri olan tekstilci Marcel Boussac'ın maddî desteğiyle kendi moda evini kurdu. İlk koleksiyonunu 1947'de sunan Dior, ona Corolle, taç yaprakları, (tam anlamıyla adını botanik terim korolla ya da çiçeğin taç yaprakları) ismini verdi, fakat New Look (Yeni Görünüm) terimi Harper's Bazaar'ın baş editörü Carmel Snow tarafından uyduruldu. Dior'un tasarımları II. Dünya Savaşı modası olan kapalı ve erkeksi tasarımların aksine çok daha cinsel istek uyandırıcıydı. O şekiller ve silüetler tasarlamada usta olan Dior şöyle demiştir "Ben çiçek kadını tasarladım." Onun tasarımları ağırlıklı olarak sık dokunmuş pamuklu bezlerden yapılan, sert, büstiyer stilindeki korsajlar, kalça vatkaları, ince belli korseler, jüponlardan oluşmaktaydı. Bu giyisiler, belden aşağı genişleyerek inen modelleri sayesinde giyen kişinin çok daha kıvrımlı hatlara sahip gözükmesini sağlıyordu. Etek ucu boyu baldırlara ve bileklere kadar inerek beğenilen bir görünüm veriyordu. Kariyerinin başlarında, Christian Dior tasarımları bacaklarını örttüğü için kadınlardan tepki aldı. Çünkü o dönemdebu boy ve ölçüler, kumaş yetersizliğine bağlı olarak ortaya çıkmış ve alışılmış değerlere uymuyordu. Paris'teki bir moda çekimi sırasında Dior'un tasarladığı kıyâfetler, aşırı kumaş sarfedildiği gerekçesi ile tepkiyle karşılandı. “Yeni Görünüm” kadın modasında devrim niteliğinde bir çığır açtı ve II. Dünya Savaşı sonrasında Paris’i yeniden modanın merkezi yaptı. Christian Dior, 23 Ekim 1957'de İtalya'nın Montecatini Terme kentinde geçirdiği tatil sırasında kalp krizi neticesinde vefât etmiştir. Boğazına takılan bir balık kılçığının yol açtığı kalp krizine bağlı olarak hayatını kaybettiği de iddia edilmiştir. Times dergisi, Dior'un ölümüne ilişkin haberinde, onun iskambil oynarken kalp krizi geçirdiğini belirtir. Bununla birlikte, Christian Dior'un yakın çevresinden arkadaşı Alexis von Rosenberg-Redé, daha sonra "Baron de Redé'nin Hatıraları" başlığıyla yayımlanan anılarında Christian Dior’un "yorucu bir seks sonrasında geçirdiği kalp krizi" sebebiyle hayatının sona erdiğini belirtmiş olsa da, şimdiye kadar bu iddialarını doğrulayacak bir tanık veya delil bulunamamıştır. Korhan Öztürk Korhan Öztürk (d. 28 Haziran 1981, Bornova) Türk futbolcudur. 2. Lig ekiplerinden Altay'da oynamaktadır. 1 ay önce Başkan ile anlaşıp Altay dan karşılıklı sözleşmesi feshetmişlerdir. Petkimspor altyapısında futbola başlayan Korhan Öztürk burada İzmir'in köklü ekiplerinden Göztepe'ye transfer edildi. Ardından sırasıyla Gençlerbirliği, Karşıyaka, Elazığspor ve Antalyaspor oynadı. 2010-2011 sezonunda Kasımpaşa'ya transfer oldu. Burada sadece bir sezon kaldıktan sonra 2011-12 sezonunun yaz transfer döneminde eski takımı Göztepe'ye geri döndü. Göztepe'de 15 Kasım 2011 tarihinde Gürhan Gürsoy'la beraber kadro dışı bırakıldığı ve çalışmalarını A2 takımıyla sürdürecekleri belirtildi. 20 kez millî takımlara çağrılan Korhan Öztürk, 3 kez Türkiye U-17, 7 kez Türkiye U-18 ve 10 kez de Türkiye U-21 millî takım forması olmak üzere toplam 15 kez millî formayı giymiştir ve bu müsabakalarda 1 gol kaydetmiştir. Cılfır Cılfır - Azerbaycan'ın Kubatlı rayonunda bir köy. 1993 yılında Ermenistan Cumhuriyeti Silahlı Kuvvetleri tarafından işgal edildi. Cılfır köyünü 19. yüzyılın sonlarında Göyercik köyünden göç etmiş aileler Cılfır ormanı denilen bölgeye geldikleri için köy de böyle adlandırılmıştır. Azerice'de "Cılfır" "zor geçilen" anlamına gelmektedir. Köy, Bergüşad Dağları'nın yamaçlarında bulunur. 2002 Türkiye Kupası Finali Türkiye Kupası'nın 40. sezonu olan 2001-02 Türkiye Kupası sezonunun şampiyonunun belirlendiği final maçıdır. 3 Nisan 2002 tarihinde Beşiktaş ile Kocaelispor arasında Bursa Atatürk Stadyumu'nda oynandı. Maçı kazanan Kocaelispor, 2. kez Türkiye Kupası'na sahip oldu. EFQM EFQM (Avrupa Kalite Yönetimi Vakfı), 1988 yılında 14 üye ile kurulmuştur. Amacı;“Avrupa’daki kuruluşların sürdürülebilir mükemmelliğini sağlayabilmek için itici güç olmak.”tır. Vizyonu ise; “Avrupa’daki kuruluşların mükemmel olduğu bir dünya” dır. 1992 yılında "İş Mükemmelliği Modeli" geliştirildi. Bu model; müşteri tatmini, çalışanların tatmini ve toplum üzerindeki etki konularındaki başarının, politika ve stratejilerin, çalışanların, kaynakların ve süreçlerin uygun bir liderlik anlayışıyla yönlendirilmesi ile sağlanabileceğini ve böylece iş sonuçlarında mükemmelliğe ulaşılabileceğini vurgulamaktadır. Model’deki dokuz ana kriter; kuruluşun mükemmelliğe erişme yolunda gösterdiği çabalara ilişkin değerlendirmeleri içermektedir. Mükemmellik modelinin her bir kriteri mükemmellik yolculuğunda organizasyonun uygulaması gereken özdeğerlendirme ve sürekli gelişme faaliyetlerinin yer aldığı alt kriterlerden oluşmaktadır. Modelde, 24’ü girdi ve 8’i sonuç olmak üzere toplam 32 alt kriter bulunmaktadır. Toplam Kalite Yönetimi, tüm paydaşların ( Müşterilerin, Çalışanların, Hissedarların, Tedarikçilerin, Toplum) beklentilerinin dengeli bir şekilde karşılamak üzere kurumdaki bütün faaliyetlerin sürekli olarak iyileştirilmesidir. EFQM Mükemmellik Modeli sürekli mükemmelliği yakalamanın pek çok değişik yaklaşımı kullanarak da mümkün olabileceğini kabul eden ve reçete sunmayan bir çerçevedir. Bu reçete sunmayan çerçevenin altyapısını oluşturan bazı temel kavramlar bulunmaktadır. Bu kavramlar aşağıda verilmektedir:[4] İşbirliklerinin geliştirilmesi: En iyi performansını ortaya koyması işbiriliği yaptığı kuruluşlarla güvene, bilgi birikiminin paylaşılmasına ve bütünleşmeye dayalı, karşılıklı yarar sağlayan ilişkiler kurmasına bağlıdır. EFQM Mükemmellik Modeli, dokuz ana kriter üzerine kurulmuş ve zorunluluk içermeyen bir modeldir. Bu kriterlerden beşi ‘’Girdi’’ kriterlerini, dördü ise ‘’Sonuç’’ kriterlerini oluşturur. Girdi kriterleri bir kuruluşun yaptığı faaliyetleri içerir. Sonuç kriterleri ise o kuruluşun neler gerçekleştirdiğini gösterir.Sonuçlar girdilerden kaynaklanır. Performansla ilgili tüm boyutlarda sürdürülebilir mükemmelliği gerçekleştirmek üzere pek çok yaklaşımın olabileceği gerçeği üzerine kurulmuş olan model aşağıdaki ifadeye dayanır: Performansa, müşterilere, çalışanlara ve topluma yansıyan mükemmel sonuçlar, politika ve stratejinin, çalışanların, kaynakların ve süreçlerin uygun bir liderlik anlayışıyla yönlendirilmesi ile sağlanabilir. Sektörü, büyüklüğü, yapısı ve olgunluk düzeyi ne olursa olsun bir kuruluş, başarılı olmak için düzgün bir yönetim sistemi kurmalıdır. EFQM Mükemmellik Modeli, kuruluşların mükemmellik yolunda ilerleyip ilerlemediklerini ölçerek yönetim sistemlerini geliştirmeleri konusunda onlara yardımcı olan pratik bir araç niteliği taşır; kuruluşların kuvvetli yönlerini ve iyileştirmeye açık alanlarını görmelerini sağlayarak onları çözümler üretmeleri konusunda teşvik eder. EFQM Avrupa’da veya Avrupa dışında denenmiş en iyi uygulamalarla ilgili girdileri toplayarak modeli güncelleştirir. Böylelikle, modelin dinamik olması, yönetim konusundaki güncel görüşleri yansıtması sağlanmış olur. Bir kuruluşun faaliyetlerini ve iş sonuçlarını, EFQM Mükemmellik Modelini esas alan bir modelle kıyaslayarak, kapsamlı, sistematik ve düzenli olarak gözden geçirme faaliyetidir. [6] Modelin merkezinde RADAR olarak tanımlanan bir mantık yer alır. RADAR, dört boyuttan oluşur: Bu mantık bir kuruluşun şunları yapması gerektiğini belirtir: Hedeflediği sonuçları politika ve strateji oluşturma sürecinin bir parçası olarak ortaya koymak.bu sonuçlar kuruluşun hem finansal hem de operasyonel açıdan gösterdiği performansı ve paydaşlarının algılamalarını kapsamalıdır. Hem mevcut durumda hem de gelecekte hedeflediği sonuçlara erişebilmesi için birbiriyle bütünleşmiş, sağlam temelli yaklaşımlar planlamak ve bu yaklaşımları geliştirmek. Yaklaşımların, tam olarak yaşama geçirilmesini sağlamak üzere sistematik bir biçimde yayılımını gerçekleştirmek. Elde edilen sonuçların izlenmesi ve analizi için, sürekli öğrenme faaliyetine dayanarak, uygulanan yaklaşımları değerlendirme ve gözden geçirme.Bu temelden hareketle gereken yerlerde iyileştirme çalışmalarını belirlemek, önceliklendirmek, planlamak ve uygulamak. Modelin kuruluşlarda uygulanması sırasında, örneğin özdeğerlendirme amacıyla, RADAR Puanlama Matrisinin Yaklaşım, Yayılım, Değerlendirme ve Gözden geçirme boyutları her ‘’Girdi’’ alt kriteri ile ve ‘’Sonuçlar’’ boyutu da ‘’Sonuç’’ alt kriterleri ile ilişkilendirilmelidir. Mükemmelliğe erişmiş bir kuruluşta yaklaşımın sağlam temelli olması; yani anlaşılır bir temele dayanması, iyi tanımlanmış ve geliştirilmiş süreçlere sahip, net bir biçimde paydaşların gereksinimlerine odaklanmış ve bütünleşmiş olması, bir yandan kuruluşun politika ve stratejisine uyum sağlarken, diğer yandan da uygun olduğu ölçüde diğer yaklaşımlarla ilişkilendirilmiş olması beklenir. (Başvuruda 1. ve 5. alt kriterlerinin kapsandığına dikkat edilmelidir. Bu kriterde her alt kriterin ağırlığı birbirine eşittir.) (Başvuruda 1. ve 4. alt kriterlerinin kapsandığına dikkat edilmelidir. Bu kriterde her alt kriterin ağırlığı birbirine eşittir.)[5] (Başvuruda 1. ve 5. alt kriterlerinin kapsandığına dikkat edilmelidir. Bu kriterde her alt kriterin ağırlığı birbirine eşittir.) (Başvuruda 1. ve 5. alt kriterlerinin kapsandığına dikkat edilmelidir. Bu kriterde her alt kriterin ağırlığı birbirine eşittir.) Mükemmel kuruluşlar, politika ve stratejilerini destekleyecek, müşterilerini ve diğer paydaşlarını tam olarak tatmin edecek ve onlar için katma değerin artmasını sağlayacak biçimde süreçlerini tasarlar, yönetir ve iyileştirirler. (Başvuruda 1. ve 5. alt kriterlerinin kapsandığına dikkat edilmelidir. Bu kriterde her alt kriterin ağırlığı birbirine eşittir.) (Başvuruda 1.ve 2. alt kriterlerinin kapsandığına dikkat edilmelidir. 1. alt kriteri puanın %75’ini, 2. alt kriteri ise %25’ini oluşturacaktır. (Başvuruda 1. ve 2. alt kriterlerinin kapsandığına dikkat edilmelidir. 1. alt kriteri puanın %75’ini, 2. alt kriteri ise %25’ini oluşturacaktır.) ( Başvuruda 1. ve 2. alt kriterlerinin kapsandığına dikkat edilmelidir. 1. alt kriteri puanın %25’ini, 2. alt kriteri ise %75’ini oluşturacaktır.) ( Başvuruda 1. ve 2. alt kriterlerinin kapsandığına dikkat edilmelidir. Bu kriterde her alt kriterin ağırlığı birbirine eşittir.) Australia Telescope Compact Array Australia Telescope Compact Array (ATCA) ("Avustralya Kompakt Teleskop Dizgesi"), Avustralya'nın Narrabri kentinin 25 km batısındaki Paul Wild Gözlemevi'nde bulunan bir radyo teleskop (dizgesi). Bu teleskop her biri 22 metre çapındaki çanaklardan oluşan ve radyo görüntülerin oluşturulması için çoğunlukla açıklık sentezi modunda çalışan 6 özdeş çanaktan oluşur. Bu çanaklardan beşi 3 km'lik demiryolu rayı boyunca hareket ettirilebilir. Altıncı anten ana yolun sonuna göre 3 km batısına yerleştirilmiştir. Her çanak yaklaşık 270 tondur. Kompakt dizge Avustralya Teleskop Ulusal Tesisi radyo teleskop ağının bir parçasıdır. Dizge sıkça çok geniş temel girişimölçer dizgesi oluşturmak için Parkes Gözlemevindeki 64 mlik çanak ve Mopra'daki (Coonabarabran yakınlarındaki) tek çanakla birlikte çalıştırılır. Merthan Açıl Merthan Açıl (d. 15 Şubat 1982, İstanbul), Türk futbolcu. Defans pozisyonunda görev almakta olup, 1. Lig ekiplerinden Ümraniyespor'da oynamaktadır. Bakırköyspor altyapısında futbola başladı ve ardından profesyonel takıma yükseldi. Burada iki sene oynadıktan sonra Çaykur Rizespor'a transfer oldu. Burada dört sene oynadı ve 2005-06 sezonuna İstanbul Büyükşehir Belediyespor ve Giresunspor'a kiralandı. 2006-07 sezonunda Kasımpaşa'ya transfer oldu. 2011-12 sezonunun devre arasında kulüpten ayrılarak Adanaspor ile sözleşme imzaladı. 2015-16 sezonunda Adanaspor ile 1. Lig şampiyonluğu yaşayan Açıl, 2016-17 sezonu başında, 1. Lig'in yeni takımlarından Ümraniyespor'a transfer oldu. Nicole (1977 doğumlu şarkıcı) Denisse Laval Soza veya bilinen adıyla Nicole (d. 19 Ocak 1977, Santiago, Şili), Şilili şarkıcı ve aktris. İlk albümünü 1989 yılında yayımlamıştır. Harald zur Hausen Harald zur Hausen (d. 11 Mart 1936, Gelsenkirchen) Alman viroloji profesörüdür. Rahim ağzı kanseri üzerine araştırmalar yapmış ve papilloma virüslerinin bu kanserdeki rollerini keşfetmiştir. Bu buluşu nedeniyle 2008 Nobel Tıp Ödülü'nü almıştır. 1983-2003 yılları arasında Alman Kanser Araştırma Merkezi'nin (DKFZ) yönetim kurulu başkanlığını yapmıştır ve hâlen emekli profesör (Professor Emeritus) konumunda DKFZ'de bulunmaktadır. M47 Patton M47 Patton, Amerikan yapımı ana muharebe tankıdır. M46 Patton tankının 90 mm'lik tank topu ve yeni tasarlanmış taretle donatılmış halidir. 1950'lerden 1980'lere kadar Amerikan Ordusu'nun standart orta seviyeli tankıydı. Diğer Patton serisi tanklar gibi ismini Amerikalı General George Patton'dan almıştır. M46 Patton tankından geliştirilmiştir. M47 tankı M48 Patton tankının hizmete alınmasına kadar olan sürede ABD ordu ve Deniz Piyade kolordusunun kullandığı temel tank sınıfıydı. Daha önce Amerikan ordu servisinde bulunan M4 Sherman ve M46 Patton tanklarının yerini almıştır. M47 tankı, o dönemde tank gücünü yeni oluşturmakta olan Avrupa'daki NATO ve Asya'daki SEATO ülkeleri tarafından çok sayıda kullanılmıştır. Kore Savaşı'ndan sonra mevcut anti tank silahlarının Sovyet tankları karşısında pek fazla şansları olmadığı görülmüştür. Bunun üzerine Amerikan Savunma Bakanlığı daha önceden tasarlanmış M46 Patton tankını geliştirme yoluna gitti. M46E1 M47 tankının tasarlandığı prototip modelidir. T42 prototip tankından alınan taret ve 90 mm'lik anti tank topuyla donatılmıştır. M47 Orijinal Ã¼retim modelidir. M47M Bu geliştirme programı 1960 ların sonunda başladı M47M M60A1 tanklarından alınan motor ve ateş kontrol parçaları entegre edilmiştir. Yardımcı şoför mahali 90mm'lik tank topu mühimmatlarına ek yer sağlamak amacıyla kaldırılmştır ABD tarafından kullanılmamakla birlikte 800 adet araç Iran ve Pakistan için üretilmiştir. M47E M47E1 M47 tankları uzun yıllar Türk Ordusu tarafından kullanılmış, Kıbrıs Harekâtı'nda da başarıyla hizmet vermişlerdir. Bu tanklar 1980'li yılların başlarından itibaren hizmetten kaldırılmışlardır. Josef Allerberger Josef 'Sepp' Allerberger (24 Aralık 1924 - 2 Mart 2010), II. Dünya Savaşı'nın Doğu Cephesi'nde görev yapmış Alman keskin nişancısı. Görev aldığı süre boyunca 257 düşman askerini öldürmüştür. Haziran 1943 yılında Doğu Cephesine gönderilen bir makine topçu olan Allerberge Stavropol de hafif yaralandı. 20 Nisan 1945'te Merkez Ordular Grubu komutanı Ferdinand Schörner tarafından kendisine Şövalye Haçı verildi. 5 Haziran 1945 yılında esaretten kaçarak Salzburg yakınlarındaki evine döndü. Savaştan sonra, Allerberger babası gibi bir marangoz olarak çalıştı. Wals-Siezenheim'de 2 Mart 2010 tarihinde vefat etti. Küfeki taşı Küfeki Taşı, deniz kabuklarının, çoğunlukla da küçük istiridye kabuklarının oluşturduğu bir istiridye kalkeridir. En önemli özelliği doğadan çıktığı anda her türlü işleme uygun olması ve kolay işlenmesi; havayla temastan sonra havadaki karbon dioksiti bünyesine alarak sertlik, dayanıklılık ve güç kazanmasıdır. Bu yüzdendir ki, Bizanslıların Ayasofya ve Yukarıkapı Surları inşası ile Osmanlı döneminde Süleymaniye Külliyesi’nin yapımından bu yana İstanbul estetiğini oluşturan tüm yapıların içinde ve dışında daima temel taşı olmuştur. BehlÃ¼ldane Tor Türk, sahne sanatları tasarımcısı Behlüldane Tor Mersin'de dogmuştur. Lise öğrenimini, Mersin Dumlupınar Lisesi'nde tamamlamıştır. Daha sonra, İstanbul, Mimar Sinan Üniversitesi Güzel Sanatlar Fakültesi, "Tiyatro Dekoru ve Kostümü tasarımı Anasanat Dalı"nı bitirdi. Lisans eğitimi ile birlikte reklam sektöründe kameraman olarak çalıştı. Sahne tasarımcısı olarak katıldığı Devlet Tiyatroları çatısı altında, merkez Ankara Devlet Tiyatrosu olmak üzere bütün bölge tiyatrolarında çalışmalar gerçekleştirdi. Özellikle Konya Devlet Tiyatrosu oyunlarının dekorlarını tasarı ile öne çıkmıştır. Tasarımını üstlendiği çok sayıda oyun ile ödüle layık bulunmuştur. Görevini şimdi İstanbul Devlet Tiyatrosu’nda sürdürmektedir. Aviva Stadyumu Aviva Stadyumu, İrlanda'nın başkenti Dublin'de bulunan çok amaçlı stadyum. UEFA Dublin Arena olarak ifade ederken aynı zamanda yaygın Lansdowne Road olarak bilinir. 2007 yılında yıkılan Lansdowne Road'ın yerine yapılmıştır. 51.700 seyirci kapasiteli olup, ülkenin millî ragbi birliği ve futbol takımlarına ev sahipliği yapmaktadır. Ninja Kaplumbağalar (film, 2007) Ninja Kaplumbağalar 2007 yapımı ABD filmidir. Başıbozukluk ve bir dizi garip olay, New York City sokaklarını güvensiz bir yer haline getirmiştir. Şehrin Ninja Kaplumbağalar'ın varlığına her zamankinden çok daha fazla ihtiyacı vardır ama Kaplumbağalar'ın durumu da, şehrin düzeninden farksızdır. Raphael, Donatello ve Michelangelo kayıptır ve haklarında hiçbir haber de yoktur. Arkadaşlarını bularak şehrin düzenini sağlamak ve geçmişteki birlikteliklerini yeniden yaratabilmek, artık sadece Leonardo ve Efendi Splinter'ın elindedir. Uzun bir aradan sonra yeniden beyazperde'de olan Ninja Kaplumbağalar, bu kez önceki filmlerin aksine tamamen animasyon teknikleri ile çekildi. Filmde oyuncular ve canlandırdığı karakterler Paulo Magalhães Paulo Magalhães (d. 14 Aralık 1989, Antofagatsa), Şilili millî futbolcudur. Futbol yaşamına Deportes Antofagatsa takımında başlayan oyuncu 2007-2008 sezonlarında Deportes Antofagatsa takımında forma giymiştir. 2009 yılından itibaren ise Colo Colo forması giyen oyuncu 2009'da Şili millî takım formasını iki kez giymiştir. Luis Mena IrarrÃ¡zabal Luis Mena (d. 29 Ağustos 1979), Şilili millî futbolcudur. Colo Colo'da başladığı futbol yaşamının büyük bölümünde aynı takımda forma giyen futbolcu, 14 yıl boyunca Colo Colo takımında görev yaptı. Roberto Cereceda "Roberto Cereceda" 1984 Şili doğumlu defans oyuncusu. Şili'nin Audax takımında futbola başlamış ve Colo Colo takımında futbola devam eden oyuncu 32 kez millî formayı giymiştir.Defans bölgesinin en önemli oyuncularından birisidir. 2007-2008-2009 yıllarında Şili Lig Şampiyonluğu Miguel Riffo Miguel Riffo (d. 21 Haziran 1981), Deportes Iquique takımında defans pozisyonunda görev yapan Şilili futbolcu ve teknik direktördür. Profesyonel futbolculuk kariyerine 2001 yılında Colo-Colo kulübünde başladı. Daha sonra ise Santiago Morning kulübünde oynadı. Dokuz kez Şili millî futbol takımı formasını giyen Riffo, 2007 yılında düzenlenen Copa América'da Brezilya-Şili maçında görev almıştır. Macnelly Torres Macnelly Torres (d. 1 Kasım 1984, Barranquilla, Kolombiya), Kolombiyalı millî futbolcudur. Orta saha mevkiinde oynayan futbolcu Colo Colo takımında 10 numaralı formayı giymektedir. "Macnelly" adı, babasının desteklediği beyzbolcunun ismi olarak verilmiştir. Kolombiya'nın Junior de Barranquilla takımında futbola başlamıştır. 2003-2004 yıllarında Junior Barranquilla forması ile çıktığı 79 maçta 11 gol kaydetmiştir. 2005-2008 yıllarında ise başka bir Kolombiya takımı olan Cúcuta Deportivo'ya transfer olmuş ve burada 94 maçta 11 gol kaydetmiştir. 2008 yılında ise Colo Colo'ya transfer olmuştur. Orta sahanın vazgeçilmez oyuncularıdan birisidir. 2005 yılında düzenlenen Gençler Amerika Şampiyonasında forma giymiştir. 2007 yılında Copa América turnuvasında ilk kez Kolombiya forması giymiştir. 24 millî maçta 2 golü vardır. Rodrigo Meléndez Rodrigo Meléndez 1977 doğumlu Şili'li Defansif orta saha oyuncusu. Colo Colo takımında forma giyen oyuncu Defansa yakın oyunu ile Şili millî takımında da uzun süre forma giymiştir. Futbol yaşamına Cobreloa takımında başlamış ancak 2003 yılında başka takımlarda da oynamak istemesi üzerine Arjantin'in Quilmes Atlético Club takımına gitmiştir. Burada istenen oyunu veremeyen Melendez,2004-2005 yıllarında bir başka Arjantin takımı olan Estudiantes de La Plata transfer olmuştur.2006 yılında Şili temsilcisi Colo Colo'ya transfer olmuştur. Şili forması ile tek golünü 15 Kasım 2003 yılında Uruguay'ın Montevideo kentinde oynanan Uruguay-Şili FIFA Dünya Kupası elemelerinde kaydetmiştir. Billy McNeill William "Billy" McNeill (2 Mart 1940, Bellshill - 22 Nisan 2019, Newton Mearns), İskoç futbolcu ve teknik direktördür. Futbolculuk kariyeri boyunca Celtic forması giymiş ve 1967'de kazanılan Şampiyon Kulüpler Kupası şampiyonluğunda rol oynamıştır. "Cesar" takma adıyla da anılan McNeill, 1957'de başladığı profesyonel futbol kariyeri boyunca Celtic'te forma giydi. Toplamda 18 sezon boyunca oynadığı İskoçya ekibi taraftarları tarafından, 2002'de kulüp tarihinin en iyi oyuncularından oluşan kadroda yer aldı. Oynadığı süre boyunca dokuz İskoçya Ligi, yedi Scottish Cup ve altı Scottish League Cup ile birlikte 1967'de Şampiyon Kulüpler Kupası şampiyonlukları yaşadı. 1975'te futbolu bırakan McNeill, toplamda 789 kez giydiği Celtic forması altında oynadığı tüm maçların 90 dakikasında forma giydi. İskoçya formasıyla ilk maçına 15 Nisan 1961'de, İngiltere karşısında çıkan McNeill; toplamda 29 kez millî formayı giydi. 13 Ekim 1965'te Polonya ile oynanan ve 2-1 kaybedilen maçta millî takımdaki ilk golünü kaydetti. 3 Mayıs 1969'da oynanan ve 5-3 kazanılan Galler ile 17 Mayıs 1969'da oynanan ve 8-0 kazanılan Kıbrıs Cumhuriyeti maçlarında attığı gollerle toplamda 3 gole ulaştı. McNeill, teknik direktörlük kariyerine Nisan 1977'de Clyde'da başladı. Kısa süren ilk deneyiminin ardından aynı yılın Haziran ayında Aberdeen'in başına geçti. 1978'de ise futbolculuk kariyerinin tümünü geçirdiği Celtic ile anlaştı. Celtic'in başında bulunduğu beş yıllık süreçte üç lig, bir İskoçya Kupası ve bir lig kupası şampiyonlukları elde etti. 30 Haziran 1983'te İngiltere ekiplerinden Manchester City'de göreve başladı. 1986'da City'den ayrılarak Aston Villa'nın başına geçti. Villa'nın ligi son sırada tamamlayıp, küme düşmesinin ardından Mayıs 1987'de takımdan gönderildi ve yerine Graham Taylor getirildi. McNeill ise yeniden Celtic teknik direktörü olarak görev almaya başladı. Kulübün kuruluşunun yüzüncü yılına denk gelen 1987-88 sezonunda takıma hem lig hem kupa şampiyonlukları yaşattı. Ertesi sezonda yeniden İskoçya Kupası şampiyonluğu elde edilse de McNeill 1991'de, dört yıllık görev süresinin ardından takımdan ayrıldı. 1991'den beri futboldan uzak kalan ve bu süreç içerisinde kalp ameliyatı da geçiren McNeill, 1998'de Hibernian'da futbol direktörü konumunda futbola geri döndü. Aynı yıl, teknik direktör Jim Duffy'nin görevine son verilmesinin ardından geçici olarak takımı çalıştırsa da 1997-98 sezonu sonunda kulüpten tamamiyle ayrıldı. 2008'de, futbola verdiği destek ve İskoçya'da sporun gelişimi için gösterdiği çabalar neticesinde Glasgow Üniversitesi tarafından kendisi, onursal dereceye layık görüldü. 2011 Eurovision Şarkı Yarışması'nda İtalya İtalya, Almanya'nın Düsseldorf şehrinde gerçekleştirilmiş 2011 Eurovision Şarkı Yarışması'na katılımını onaylamıştır. İtalya 14 yıl aradan sonra geri dönmüştür. İtalya'nın temsilcisi ve şarkısını belirleyecek "Sanremo Müzik Festivali" ülkenin kamusal yayın kuruluşu Radio Televisione Italiana (RAI) tarafından gerçekleştirilmiştir. 19 Şubat 2011'de Yarışmanın sunucusu olan, Gianni Morandi tarafından Almanya'nın Düsseldorf şehri'nde yapılmış olan 2011 Eurovision Şarkı Yarışması'na Raphael Gualazzi'nin seslendirmiş olduğu "Madness of Love" adlı şarkı ile görevlendirdiklerini açıklamışlardır. İtalya, birinci olan Azerbaycan'dan sonra 189 puanla İkinci olmuştur. 16 Ocak 2011'de RAI, 2011 Sanremo Şarkı Festivali'nin kurallarını açıkladı. Festival, 15-19 Şubat 2011 tarihleri arasında Teatro Ariston'da yapılmıştır. 15-17 Şubat tarihlerinde yarı-finaller, 19 Şubat tarihinde ise Final gerçekleştirilmiştir. 10 Ocak 2011'de İtalya'nın Devlet kanalı RAI, Almanya'nın kenti Düsseldorf'ta gerçekleştirilmiş olan 2011 Eurovision Şarkı Yarışması'nda İtalya'yı temsil edecek kişiyi belirlemesi için özel bir seçim komitesi oluşturarak Sanremo'ya katılacak Şarkıcılardan birini seçeceklerini belirttiler. İtalya, beş referans ülkesinden birisi olduğundan yarışmaya doğrudan 14 Mayıs 2011 tarihinde gerçekleştirilmiş finalden başlamış, 26 ülke arasından birinci olan Azerbaycan'dan sonra 189 puanla İkinci olmuştur. Spartak Cumhuriyet Stadyumu Spartak Stadyumu (), Rusya'nın Vladikavkaz şehrinde yer alan ve Spartak Vladikavkaz'a ev sahipliği yapan stadyum. 1962'de inşa edilmiş olup 32.464 kapasitelidir. Carabinieri İtalya'da Arma dei Carabinieri adı ile anılan, jandarma kuruluşudur. Hem askeri, hem de sivillere kolluk kuvvetliği görevi yapar. Kuvvet, Savoylu Kral I. Victor Emmanuel tarafından Sardinya Krallığını Fransız Jandarmasına benzer bir polis kuvveti sağlamak amacı ile kurulmuştur. Günümüzde bazı yapısal değişikliğe uğramış da olsa, görevlerini sürdürmektedirler. Yakın zamana kadar Carabinieriler sadece İtalya menşeli araçlar ile görevlerini sürdürmekteydiler. Ancak bu kural son zamanlarda Land Rover Defender, Subaru otomobiller ile BMW motosikletlerin de envantere alınmasıyla değişmiştir. Normal Carabinieri devriye araçları beyaz tavanlı ve çok koyu mavi renklidir. Mavinin üzerinde yanlamasına ve boydan boya kırmızı bir şerit vardır. Carabinieri plakaları "CC" (Corpo dei Carabinieri, Carabinieri Birliği) veya EI (Esercito Italiano, İtalyan Ordusu) harfleri ile başlar. Eray Er Eray Er (d. 11 Nisan 1977; Bornova, İzmir), Türk eski futbolcudur. Profesyonel futbolculuk kariyeri 1997 yılında Tokatspor'da başladı.2002 Yılında Kayseri Erciyesspor, 2003 Yılında Manisaspor forması giydi.2005-2006 Sezonunda Konyaspor'da Süper Lig'de forma giydi, ardından Malatyaspor, Kardemir Karabükspor ve Tokatspor formaları giydi. Eray Er şu anda Fethiyespor'da forma giymektedir. Fethiyespor forması altında 12 karşılaşmaya çıktı, bu karşılaşmalarda 2'de asist yaptı.Fethiyespor 2010-2011 Sezonunda devre arası kampına götürülen futbolcular arasında yer almadı.Eray Er'in sözleşmesi kulübü Fethiyespor tarafından feshedildi. Trevor Ford Trevor Ford (1 Ekim 1923, Swansea - 29 Mayıs 2003, Swansea), Galli eski futbolcudur. Forvet pozisyonunda görev almıştır. Kariyerine 1945'te, Swansea City'de başlayan Ford; kulüpteki ilk sezonu olan 1945-46 sezonunda ligde oynadığı 41 maçta 44 gol kaydetti. 1947'de 9.500 sterlinlik bonservis bedeliyle Aston Villa ile anlaştı. Villa formasıyla ligde 121 maça çıkıp 60 gol kaydetti. Ekim 1950'de, 27 yaşındaki Ford, Birmingham ekibinden Sunderland'a 30.000 £ karşılığında transfer olarak Britanya futbolu için zamanın en pahalı transferi oldu. Aralık 1953'te, ülkesi Galler'in ekiplerinden Cardiff City ile, kulüp için rekor bir fiyat olan 29.500 £ karşılığında anlaştı. 23 Ekim 1954'te, Charlton Athletic ile yapılan maçın 15. saniyesinde kaydetti gol, onu kulüp tarihinin en erken golünü atan oyuncusu yaptı. 1956'da kulüpten ayrılmasının ardından "I Lead the Attack" adlı otobiyografisini içeren kitap yayımladı. Kitapta; Sunderland'ın ve dolayısıyla kendisinin karıştığı şike skandalları da yer almaktaydı. Kitabın ardından kulübe ağır para cezaları verilirken Ford'da İngiltere'de futbol oynamaktan men edildi. Bunun üzerine 1957'de, Hollanda ekiplerinden PSV'de forma giymeye başladı. İngiltere'de futbol oynama hakkının geri verilmesi için açtığı davayı kazandı ve Newport County formasıyla İngiliz futboluna geri döndü. Kısa süreliğine Romford'da top koşturduktan sonra futbolculuk kariyerini sonlandırdı. Ford, profesyonel futbolu bıraktıktan sonra hayır amacıyla düzenlenen futbol maçlarında sıklıkla yer aldı. Galler formasıyla ilk maçına 19 Eylül 1946'da, İskoçya karşısında çıkan Ford, attığı golle maçın 3-1 kazanılmasında rol oynadı. Toplamda 38 kez giydiği millî forma altında kaydettiği 23 golle, Ivor Allchurch ile birlikte 28 gollü Ian Rush'ın ardından ülkesinin en çok gol kaydeden ikinci futbolcusu konumundadır. Ford'un, eşi Louise'ten David ve Martyn adlarında iki erkek çocuğu vardı. Futbolu bıraktıktan sonra otomobil ticaretiyle uğraşmış ve Cardiff, Swansea ve Sunderland'de çeşitli galeriler satın almıştır. Douglas, Man AdasÄ± Douglas, 26.218 nüfusuyla Man Adasının başkenti ve en büyük şehridir. Douglas Nehrinin denize döküldüğü noktada kurulmuştur. Şehrin limanı da bu bölgede yer alır. Douglas, Man Adasının yüksek mahkemelerine ve hükümetine ev sahipliği yapar. Aynı zamanda adanın iş, finans, yönetim, ulaşım, alışveriş ve eğlence merkezidir. Ä°kinci Harkov Muharebesi İkinci Harkov Muharebesi, II. Dünya Savaşı'nda Mihver kuvvetlerin Sovyet İzyum köprübaşına yönelik karşı taarruzlarına Alman Silahlı Kuvvetler Üst Komutanığı (OKW) Başkanı Wilhelm Keitel'in verdiği addır. Alman karşı taarruzu, 12 - 28 Mayıs 1942 tarihlerindeki Sovyet kuvvetlerinin İzyum köprübaşından başlatılan taarruzuna karşı yapılmıştır. Alman taarruzunun operatif hedefi, Sovyet taarruzlarının yürütüldüğü Donets Nehri üzerindeki Sovyet İzyum köprübaşını (Barvenkovo çıkıntısı) ortadan kaldırmayı amaçlamaktadır. Kızıl Ordu'nun 1941 -1942 kış karşı taarruzları Alman Merkez Ordular Grubu'nu Moskova önlerinden geri sürmüştü. Ancak bu karşı taarruzlar sırasında Stavka ihtiyat kuvvetlerinin tümünü kullanmıştı. Devamında sürpriz bir karşı taarruzla başarısızlığa uğrayan Kızıl Ordu Harkov Taarruzu da, Stavka'nın stratejik inisiyatifi pekiştirmek için giriştiği bir atılımdı. Mareşal Semyon Timoşenko komutasındaki Sovyet kuvvetleri, 12 Mayıs 1942 tarihinde, kış karşı taarruzları sırasında oluşan çıkıntıdan Alman 16. Ordu'suna karşı bir genel taarruz başlattılar. Önceleri başarılı bir şekilde gelişen taarruz, Alman karşı taarruzlarıyla durduruldu. Stalin'in ve birkaç kurmay subayının, Alman 6. Ordu'sunun gücünü doğru bir şekilde değerlendirmede yaptıkları ciddi sonuçlu hataları vardır. Dahası yeni eğitimden çıkmış Kızıl Ordu kuvvetlerinin gücünü olduğundan fazla hesap etmişlerdir. Bu hatalar, Alman kuvvetlerinin sonuç getirici bir çevirme hareketiyle ileri çıkmış Sovyet birliklerini cephenin kalanından tecrit etmelerine yol açmıştır. Rostov'u 1941 yılı Ekim ayında geri alan Kızıl Ordu, Moskova'ya yönelik genel taarruzlarında Alman kuvvetlerini göğüslemiş, hemen ardından da karşı taarruzlara başlamıştı. Bu taarruzlar, 1942 yılı Şubat ayı sonuna gelindiğinde, Kızıl Ordu'nun da gücünün tükenmesi sonucunda durdu. Bu tarihlerden itibaren Doğu Cephesi'nde silahlar bir süreliğine susmuştu. Stalin, olayları Almanların artık ölüm döşeğinde olduğu yönünde yorumladı. O'na göre Wehrmacht'ın taarruz gücü tükenmişti ve 1942 yılının bahar ya da yaz aylarında çökecekti. Bu görüşünü, 7 Kasım 1941 tarihinde yaptığı bir konuşmada dile getirmiştir. Sonuç olarak karşısındaki düşmanın zayıf olduğunu kabul ederek, bahar ayları başında yeni bir genel taarruza geçerek Kızıl Ordu'nun kış karşı taarruzlarıyla elde etmiş olduğu başarıyı genişletmeye karar verdi. Stalin'in bu kararı başta Mareşal Boris Şapoşnikov, General Aleksandr Vasilevski ve Mareşal Georgi Jukov olmak üzere, bir süre daha savunma durumunda kalınmasını gerekli gören kurmay subaylarının gergin tepkileriyle karşılaştı. Vasileski anılarında "Evet, Almanların ihtiyat kuvvetlerini kullanmış olduklarına inanmak istiyorduk, fakat gerçek bundan daha acıydı." diye yazmaktadır. General Jukov'a göre ise Stalin, Alman kuvvetleri Moskova'ya yönelik sonuç alıcı bir taarruza geçmeden önce, tüm cephe üzerinden girişilecek bahar taarruzlarının onların dengesini bozacağına inanıyordu. Esasen Stalin, Alman kuvvetlerinin hem Moskova'ya hem de ülkenin güneyine eşzamanlı genel taarruzlar yapabilecek güçte olduğundan emindi. Deneyimli generalleri tarafından uyarılmış olmasına karşın Stalin, "bölgesel taarruzlar"la Alman komutanlığını gafil avlamaya karar verdi. Kış taarruzları sona erdiğinde hem Stalin hem de Sovyet Üst Komutanlığı Stavka, Alman genel taarruzunun nihai hedefinin 1941'deki gibi tekrar Moskova olacağına inanmıştı. Bir önceki yılki Barbarossa Harekâtı ve Tayfun Harekâtı benzeri ikili bir genel taarruz 1942 yılında da uygulanacak görüşü hakimdi. Stavka her ne kadar Moskova'ya yönelen Alman genel taarruzunun yenilgiye uğratılmış olduğunu düşünse de, her an yeniden Moskova'ya saldırabilecek konumdaki 70 Alman tümeni, başkentin halen tehdit altında olduğunu göstermektedir. Öte yandan Stalin, generallerin birçoğu ve "Cephe" komutanları, gerçekten de asıl Alman taarruzunun Moskova'yı hedef alacağına inanıyorlardı. Ancak bir önceki kışın başarılı karşı taarruzları Stalin'i, bölgesel taarruzların Alman ordusunu yıpratacağına inandırdı. Alman kuvvetlerinin bu yolla güçsüzleştirilmesi, Alman komutanlığını yeniden Moskova'ya taarruz etmekten alıkoyacaktı. Başta "aktif stratejik savunma"da kalınmasını kabul etmesine karşın daha sonra Baltık Denizi'nden Karadeniz'e kadar uzanan yedi bölgesel taarruz için emir vermiştir. Bu bölgelerden biri, orijinal taarruz planında Mart ayı için öngörülen Harkov'du. Mart ayı başlarında Stavka, parlak başarılarla sonuçlanan Don Bölgesindeki Barvenkovo-Lozovaya Taarruz Harekâtı ve ardından gelen Rostov Stratejik Taarruz Harekâtı sonrasında Güneybatı Cephesi'ne kendi bölgesinde bir taarruz için emir verdi. Çatışmalar aynı ay başladı. Mareşal Semyon Timoşenko'nun generallerinden Kirill Moskalenko'nun kuvvetleri Alman mevzilerini Don Nehri'nin kuzey kesiminde Harkov'un doğusunda yardılar. Şiddetli çatışmalar Nisan ayına kadar devam etti. General Moskalenko kuvvetleri Don Nehri'ni başarıyla geçti, İzyum bölgesinde dar bir köprübaşı oluşturdu. Bu arada güneyde Alman savunması karşısında daha sınırlı bir başarı elde edildi ve Sovyet 6. Ordu'su kuvvetleri, nehrin doğu kıyılarındaki kendi köprübaşlarını tutmayı başardılar. Stalin, Pavlogra ve Sinelnikovo'ya, devamında Harkov ve Poltava'ya ulaşmayı amaçlayan nihai taarruzun başlangıcı için bir şeyler yapılabileceğini fark etti. Sovyet komutanlar 15 Mart'ta Harkov yönünde bir taarruz için, güçlü ihtiyatlar oluşturulmasını da öngören taslak planları Stalin'e sundular. Mareşal Timoşenko, 20 Mart günü yaklaşan taarruzu görüşmek üzere bir toplantı düzenledi. Mareşal Timoşenko'nun Kurmay Başkanı General İvan Bagramyan tarafından, toplantı hakkındaki Moskova'ya gönderilen raporda, muhtemelen önemli birkaç istihbarat konusu hariç, toplantının özeti verildi. Barvenkovo ve Volçansk bölgelerindeki Sovyet birliklerinin takviyesi Mayıs ayı başlarında da devam etti. Son ayrıntılar, Stalin'le kurmayları ve Güneybatı Cephesi Komutanı Mareşal Timoşenko'nun katıldığı, Mart ve Nisan ayında süren görüşmeler sonucunda şekillendi ve Stavka'nın nihai emri 17 Nisan'da çıkarıldı. Kızıl Ordu 11 Mayıs 1942 tarihi itibarıyla iki "Cephe"de altı ordu ve diğer bazı birlikler toplamıştır. Sovyet Güneybatı Cephesi emrinde 6. Ordu, 21. Ordu, 28. Ordu, 38. Ordu bulunmaktadır. "Cephe"'ye 11 Mayıs'ta toplam 269 tankıyla 21. Tank Kolordusu ile 23. Tank Kolordusu katılmıştır. Ayrıca üç bağımsız piyade tümeni ve 270. Piyade Tümeni'nden bir piyade alayı bölgede hazırdı. Bogdanovka'da da 2. Süvari Kolordusu bulunmaktadır. Güney Cephesi emrinde ise 9. Ordu, 57. Ordu ile 30. Piyade Tümeni ve bir piyade alayı bulunmaktadır. Daha sonra 24. Tank Kolordusu, 5. Süvari Kolordusu ile üç Muhafız piyade tümeni de bu birliklere takviye olarak katılmıştır. En güçlü durumdayken bile cephenin her kilometresine 11 top ya da havan düşmektedir. Bu yeniden gruplanma sırasında çamur mevsiminde olunması sebebiyle arazinin ve yolların uygun olmayan durumu nedeniyle epeyce zorlanıldı. Bazı önemli kıt'a kaydırmaları ertelendi ve Güney Cephesi ile Güneybatı Cephesi planlanandan daha uzun sürede takviye edildi. Bu durum karşısında, General Vasilevski'nin anılarında belirttiği gibi bazı üst düzey Sovyet temsilcilerinin eleştirileri gündeme gelmiştir. "Cephe" komutanlarını, emirlerindeki kuvvetleri sevk ve idarede yetersizlikle, taarruzlarda beceriksizle suçlamaktaydılar. Yeniden gruplanma öylesine gelişigüzel yapılmıştı ki Alman cephe istihbaratı sınırlı da olsa Sovyet kıt'a kaydırmaları konusunda bilgi edinebildi. 38. Ordu Komutanı General Moskalenko, yeniden gruplanmaya ilişkin bir planı olmamakla dolayısıyla zayıf bir yönetim sergilemekle suçlandı. Daha sonra "Faşist Alman Komutanlığının planlarımızı tahmin etmesi bir sürpriz değildi" yorumunda bulunmuştur. Üst Sovyet komutanı Mareşal Semyon Timoşenko, I. Dünya Savaşı ve Rus İç Savaşı'ndan deneyimli bir komutandır. Bir önceki sene Somlensk Muharebesi'nde sınırlı da olsa bir başarı göstermesine karşın yenilgiye uğradı. Daha sonra kış karşı taarruzlarında Rostov'da parlak bir zafer kazanmayı başardı. Ardından Harkov'da (Birinci Harkov Muharebesi), en azından fabrikalara ait malzemenin tahliyesinde başarılıydı. Ordu'nun Siyasi Komiser'i ise Nikita Kruşçev'di. Ancak sıradan Sovyet askeri deneyimsizdi ve bunun sonucunda fazlasıyla zayiat verildi. Savaşın başladığı bir önceki yıl Kızıl Ordu'nun uğradığı yıkım, Moskova Muharebesi'nde elde edilen zaferle bir bakıma hafifletilmiş oldu. Ancak Kızıl Ordu, savaşın hemen öncesindeki insan gücünün büyük bir kısmını ölü, yaralı ve tutsak olarak kaybetmişti. Sadece Moskova Muharebesi'nin kayıpları bir milyonu bulmaktaydı. Sonuç olarak Kızıl Ordu'daki hali hazırdaki ortalama bir asker yakın tarihte silah altına alınmıştır ve muharebe deneyimi çok düşüktür. Eğitimli asker eksikliğine ilaveten, endüstriyel bölgelerin önemli bir bölümünün artık Alman işgali altında olmasıyla Kızıl Ordu, yetersiz ikmal desteği ve ikmal malzemesi sıkıntısı yaşamaya başlamıştı. Neticede bu dönemde benimsenen askeri doktrin "geçici stratejik savunma" olmak zorundaydı. Sovyet Genelkurmay Başkanı Mareşal Vasilevski 1942 yılındaki Sovyet ordusu'nun, iyi eğitimli Alman Orduları karşısında büyük çaplı taarruz harekâtları için hazırlıklı olmadığını ileri sürmekteydi. Çünkü hem nicelik hem de nitelik olarak Alman Orduları artık daha üstündü. Dahası 1941 yılındaki yenilginin kayıplarından sonra komuta kadrosu ve genç subaylar ancak yeniden oluşturuluyordu. Bakış geçmişe dönüktür ama, 1942 yılındaki karşı taarruzların idaresinin, hatta 1942 Ekim ayındaki Mars Harekâtı'nın bir analizi niteliğindedir. Alman 6. Ordu'sunun komutasına yeni atanmış olan General Friedrich Paulus 30 Nisan'da Friderikus Harekâtı'na ilişkin emirleri çıkarmıştı. Bu harekâtın operatif hedefi, Mart ve Nisan aylarındaki Sovyet taarruzları sırasında Harkov'un güneyinde oluşan İzyum çıkıntısındaki Sovyet kuvvetlerini imha etmekti. Bu görev 30 Nisan'da gönderilen emirle 6. Ordu'ya verilmişti ve "olası başlangıç tarihi" 18 Mayıs olarak gösterilmekteydi. OKW, Güney Ordular Grubu'nu takviye etme için büyük çaba harcamıştır. Güney Ordular Grubu, daha önce, Barbarossa Harekâtı sırasında Merkez Ordular Grubu Komutanı olan Mareşal Fedor von Bock emri altındadır. Hitler 5 Nisan 1941 günü, o yılın yaz genel taarruzlarının stratejisini belirleyen 41 Sayılı Emir'i çıkardı. Bu emre göre yaz genel taarruzlarının harekât bölgesi, cephenin güney kesimi olacaktı. Nisan sonu, Mayıs başı itibarıyla Güney Ordular Grubu'na bağlı tümenler tam kadrolarına, diğer cephelerden alınan kuvvetlerle ulaşacaktı. Yaz harekâtının stratejik hedeflerine yönelik genel taarruz, Mareşal von Manstein'in Kırım'ı emrindeki 11. Ordu ile kontrol altına almasından sonra (Sivastopol Kuşatması) başlatılacaktı. Esas hedef Kafkasya ve petrol sahaları, ikincil hedef ise Stalingrad kenti olarak belirlenmiştir. Harekât başlangıç tarihinin 18 Mayıs olarak belirlenmiş olması, 6. Ordu'nun tüm unsurlarının Nisan ayı içinde takviye edilmesini gerektirmektedir. Böyle olunca Sovyet planlarından habersiz olarak Alman ordusu da harekât bölgesinde geniş çaplı bir kuvvet toplamaya girişmekteydi. General Paulus 10 Mayıs'ta Friderikus Harekâtı taslak planının son şeklini sunduğunda bir Sovyet taarruzundan çekinmekteydi. Dolayısıyla Sovyet taarruzuna kadar Mareşal Timoşenko karşısındaki Alman ordusu, Kafkasya yönündeki nihati taarruzu için tam anlamıyla hazırlanmıştı. Kızıl Ordu taarruzu 12 Mayıs 1942 günü sabahı saat 06:30'da, bir saatlik topçu hazırlık ateşi ile başladı. Hazırlık ateşinin son yirmi dakikası boyunca bombardımana, Alman mevzileri üzerine düzenlenen hava akınları da katılmıştır. Saat 07:30'da kara birlikleri ikili bir kıskaç hareketiyle Volçansk ve Barvenkovo bölgelerinden taarruza geçtiler. Kızıl Ordu taarruzu Alman savunmasının sağlam bir direnmesiyle karşılaştı. Ancak kara birliklerinin taarruzlarıyla eşgüdümlü bir şekilde hava akınlarının ve topçu ateşinin savunma üzerine yoğunlaştırılmasıyla Alman savunması yavaş yavaş çöktü. Çatışmalar öylesine şiddetli oldu ki Sovyet birliklerinin ikinci kademesi muharebeye girmek için oldukça ağır olarak ileri götürülebildi. Çatışmalar özellikle Nepokrytaia yakınlarında oldukça şiddetli geçmiştir. Bu kesimde Alman savunması üç bölgesel karşı taarruza girişmişti. Gün sonunda Kızıl Ordu taarruzu Alman savunmasında en derin kesimde 10 km.ye varan girme sağlamıştı. General Mokalenko'nun kayıtlarında harekât öncesi istihbarat ve keşif raporlarının yetersiz olduğu görülmektedir. Bölgedeki Alman kuvvetlerinin bir ihtiyat tümeni olduğu sanılırken ilerleyen Kızıl Ordu birlikleri karşısında iki Alman ihtiyat tümeni vardı. Hatta muharebe sırasında ölen bir Alman generalinin ele geçen günlüğünden anlaşılmaktadır ki, Alman komutanlığı, bölgede bir Sovyet taarruz hazırlığından çok muhtemeldir ki önceden haberdardı. Mareşal von Bock, hava desteği olmadan karşı taarruza geçmemesi yönünden General Paulus'u uyarmıştı. Birkaç Sovyet tank tugayı, General Walther Heitz'in 8. Kolordusu hatlarını Harkov'a 19 km. mesafede Volçansk civarında yardığında bu konu yeniden gündeme geldi. Bu durum Alman kuvvetleri açısından ciddi bir tehdit oluşturmaktaydı. İlk 72 saatin şiddetli yağış ve çamur içinde geçen çatışmalarında Alman 6. Ordusu, 16 taburu imha edilecek ölçüde hırpalanmıştır. General Paulus yine de bölgesel karşı taarruzlara girişiyorsa da esas itibarıyla savunmada kalmaktadır. 14 Mayıs itibarıyla Kızıl Ordu bazı kesin kazanımlar elde etmiş olsa da Alman taarruzlarıyla ciddi kayıplara uğramışlardı ve bazı hırpalanmış Sovyet tümenleri bu saldırılar karşısında geri çekilmek zorunda kalmıştı. Sadece ihtiyatta tutulan Sovyet tankları Alman karşı taarruzlarını durdurmayı başarabilmişti. Mareşal Timoşenko'nun hayal kırıklığı, Alman tank kayıplarının çok düşük olmasıydı. Örneğin 3. Panzer Tümeni ve 23. Panzer Tümeni tank kayıpları 35-70 arası tahmin ediliyordu. Alman yakın hava desteği de Sovyet birliklerine kayıplar verdirdi. Örneğin 38. Ordu bu yüzden savunmaya çekilmiştir. Alman birlikleri 14 Mayıs'ta kuzeyde Sovyet mevzilerine bölgesel taarruzlarla yüklenmeye devam ettiler. Sonunda Luftwaffe Harkov civarında hava hakimiyetini ele geçirmişti. Mareşal Timoşenko kendi hava unsurlarını, kara birliklerini desteklemekten çekip Alman 4. Hava Filosu'nu karşılamak için ileri sürmek zorunda kaldı. Yine de Sovyet birlikleri ilerleme sağladılar. Ancak direnmenin sürmesi ve özellikle sürekli olarak ağır hava akınlarıyla birlikte yapılan bölgesel karşı taarruzlar nedeniyle Sovyet taarruzunun gücü tükendi. Gün sonunda 28. Ordu Alman mevzilerine karşı taarruzunu daha fazla sürdüremedi. Sovyet güney kıskacı ise kuzeydeki hücum grupları kadar ağır kayıplara uğramamıştır. Aslında muharebenin ilk üç gününde Alman mevzilerinde derin bir girme yaparak çok parlak bir başarıya ulaşmışlardı. Güneydeki muharebeler de şiddetli çatışmalara sahne olduğu halde Sovyet birlikleri, bazı Macar birlikleri ile birkaç Alman taburunu bozguna uğratmıştı. Güneydeki hücum gruplarının elde ettikleri başarı, kuzeyde erken bir girme sağlanmasıyla buradaki kuvvetlerin daha önce Alman ihtiyat gruplarıyla çatışmaya girmelerine de bağlıdır. Bu yüzden Alman Komutanlığı güneydeki birliklerine takviye gönderemedi. Hitler 14 Mayıs'ta General von Kleist'e, emrindeki 1. Panzer Ordusu ile cüretli bir karşı taarruzla inisiyatifi ele geçirmesini ve Friderikus Harekâtı'nın başlatılması için gereken girişimin yapılmasını emretti. Kuzeyde 15 Mayıs ve 16 Mayıs tarihlerinde Sovyet taarruzu yenilendi. Bu saldırılar da savaşın ilk üç gününe benzer bir direnmeyle karşılaştı. Alman savunma hatları Kızıl Ordu saldırılarını durdurmaya devam etti. Sovyet komutanlığının muharebeden beklediği sonucu elde edememesinde bir neden de ağır topçunun yetersiz olmasıydı. Bu durum güçlü tahkimatların alınmasına olanak yaratamadı. Bunun en iyi örneklerinden biri Ternovaia savunmasındaki Alman birliğinin teslim olmayı kesin olarak reddetmesidir. Savaş o denli şiddetliydi ki kuzeyde gün içinde ortalama 5 km.'lik bir ilerlemeden sonra taarruz durdu. Ertesi gün girişilen bir soyvet taarruzun gelişmesi, Alman tanklarının karşı taarruzlarıyla büyük ölçüde engellendi. Yorgun Kızıl Ordu tümenleri Alman karşı taarruzlarında ancak mevzilerini tutabildiler. Ancak güneyde taarruz, Alman uçaklarının daha yoğun akınlarına uğrasa da muharebenin daha önceki günleri gibi başarı elde etti. Diğer taraftan Alman kuvvetleri her iki kesimde de gün boyu tespit muharebeleriyle durumu kurtardılar. Sovyet taarruz yoğunlaşmalarına yönelen dar hedefli karşı taarruzlarla, güneyden kesintisiz ulaşan takviyelerle ve Krım'dan gönderilen uçak gruplarıyla günü atlattılar. Öte yandan Barvenkovo Nehri'ni başarıyla geçen Sovyet 150. Piyade Tümeni'nin hareketi kararlı bir biçimde sürdürmemesi, güneydeki hücum gruplarının başarılarının genişletilememesinde önemli bir etken oldu. General von Kleist'in 3. Panzer Kolordusu'nun ve 44. Kolordu'nun 17 Mayıs'ta Barvenkovo köprübaşına güneyden, Aleksandrovka üzerinden geliştirdikleri başarılı bir karşı taarruz, inisiyatifin Alman komutanlığına geçmesini sağladı. Von Kleist, güçlü bir hava desteğiyle Sovyet mevzilerini yarmayı başardı ve taarruzun ilk gününde 10 km. kadar ilerleme sağladı. Birçok Sovyet birliği gece dinlendirilmek üzere cephe gerisine alınırken yedekteki birlikler incelmiş cephe hattını takviye etmek için ileri gönderildi. Aynı gün Mareşal Timoşenko günlük olarak gelişmeleri Moskova'ya rapor etti ve takviye kuvvetler istedi. Mareşal Vasilevski'nin genel bir geri çekilme için onay alma girişimleri Stalin tarafından geri çevrildi. Durumun kötüleşmesi üzerine 18 Mayıs'ta Stavka bir kez daha taarruzu durdurmayı ve 9. Ordu'nun çıkıntıdan geri çekilmesini önerdi. Timoşenko ve Kruşçev, Alman Kramotorsk grubunun yarattığı tehlikenin abartıldığını ileri sürdüler. Stalin, geri çekilmeyi yeniden reddetti. General Paulus 19 Mayıs'ta Mareşal Bock'dan bir emir aldı. Emirde, zaten Merefa üzerinden girintinin kuzey yönünde başlatmış olduğu taarruz emredilmektedir. Taarruz, İzyum çıkıntısındaki Sovyet kuvvetlerinin kuşatılmasını amaçlamaktadır. Ancak o zaman Stalin General Jukov'a taarruzu durdurmak ve Alman kanat kuvvetlerini savuşturmak için izin verdi. Ancak bu önlem artık gecikmiş bir önlemdir. Alman kuvvetleri Sovyet savunma mevzileri karşısında hızla büyük bir başarı kazandılar ve 20 Mayıs'ta geriden yanaşmaya başladılar. Aynı gün yeni Alman tümenleri savaşa sürüldü. Birkaç Sovyet tümeninin yenilgiye uğratılmasıyla ileri hareket hızlandı. Mareşal Timoşenko, Sovyet birlikleri başarıyla kendilerini toparlamalarına karşın çıkıntıdaki ordulara 23 Mayıs gün sonunda geri çekilme emri verdi. Diğer taraftan 9. Ordu ve 57. Ordu ile 23 Mayıs'ta bir taarruz hazırlığı içindeydi. Alman birliklerinin ilerlemesini önlemek için Sovyet birlikleri gözü kara çabalara giriştiler ve birkaç kuşatılmış birliği kurtarmak için bölgesel karşı taarruzlar denediler. Ama bunların çoğu başarısız oldu. Harkov civarındaki Sovyet birlikleri 24 Mayıs'ta Alman kuvvetlerince kuşatıldı. Birkaç Alman tümeni daha muharebeye sürülmüş, Sovyet birliklerinin kanatlarına baskı yapılmış ve dağılmaya zorlanmıştı. İlk büyük çaplı kuşatmayı yarma hareketi hemen ertesi gün, 25 Mayıs'ta görüldü. Alman General Karl Hubert Lanz, anılarında topluca yapılan dehşet verici saldırıları anlatmıştır. Hayatta kalan Kızıl Ordu askerleri 26 Mayıs'ta kabaca 15 kilometrekarelik bir alana sıkışmak zorunda kaldılar. Sovyet birliklerinin Alman çemberini doğu yönünde yarma girişimleri, inatçı savunma manevraları ve Luftwaffe akınlarıyla durduruldu. Mareşal Timoşenko, Alman kuşatmasının aşılamayacağının anlaşılması karşısında 28 Mayıs'ta tüm bu harekâtların durudurulmasına karar verdi. Oysa kuşatmayı yarma taarruzları 30 Mayıs'a kadar devam etmiştir. Bununla birlikte kuşatılan Sovyet askerlerinden ancak onda biri ""Barvenkovo fare kapanı""ndan çıkabilmeyi başarmıştır. Beevor tutsak olarak Sovyet kayıplarını 240 bin olarak vermektedir. Glantz ise ölü ve tutsak olarak 207 bin rakamını vermiştir. Her iki tarihçi de Alman kayıpları konusunda hemfikirdir, ölü, yarılı ve kayıp olarak 20 bin civarında. Kayıplar her ne olursa, Harkov taarruzu Kızıl Ordu açısından büyük bir yenilgi olmuştur. Dolayısıyla Kızıl Ordu'nun 1941-1942 Kış Karşı Taarruzları'nun sonunu teşkil etmektedir. Bahar aylarında daha küçük çapta taarruzlar gündemde olacaktır. Birçok tarihçi İkinci Harkov Muharebesi'ndeki Sovyet yenilgisinin altında yatan nedenleri kesin olarak saptamaya çalışmıştır. Bazı Sovyet generalleri Stavka ve Stalin'i yetersizlikle suçlamakta, Wehrmacht'ın Doğu Cephesi'ndeki 1941 - 1942 Sovyet karşı taarruzlarındaki yenilgilerden sonra, 1942 baharında sergilemiş olduğu askeri gücünü takdir etmektedirler. Jukov anılarında, bu harekâtın başarısızlığının rahatlıkla öngörülebilir olduğunu anlatmaktadır. O'na göre harekât, taarruzdan itibaren son derece acemice yürütülmüştü, dahası İzyum çıkıntısının sol kanadında ortaya çıkan Alman karşı taarruz riski, bir harita üzerinde bile açıkça görülebilmekteydi. Yine Jukov'a göre Sovyet ağır yenilgisinin ana nedeni Stalin tarafından yapılan hatalarda yatmaktadır. Stalin, güneybatı kesimindeki Alman ordularından gelebilecek tehlikeyi değerlendirememiş ve bu bölgeden gelebilecek olası bir Alman saldırısını karşılamak için mevcut stratejik ihtiyatlarını bu kesime kaydırmamıştır. Gerçekte Stalin, Genelkurmay Başkanı Jukov'un güneybatı kesiminde Alman taarruzunu göğüsleyebilmek için Sovyet kuvvetlerinin güneybatı yaklaşımını örtecek güçlü bir savunma oluşturma yönündeki önerisini geri çevirmişti. Ayrıca daha alt kademedeki generaller (özellikle Güneybatı Cephesi generalleri) tıpkı rakibinin gücünü küçümseyen Alman generaller gibi, önceki dönemlerin başarılarını devam ettirmek istiyorlardı. Oysa Sovyet kış karşı taarruzları Wehrmacht'ı yıpratmıştı ancak imha edememişti. General Kirill Moskalenko'nun sıradan bir askerin aktardığı sözündeki gibi, "Bu faşistler kış uykularından sonra uyanacaklar." Stalin'in yakın zamanda silah altına alınmış, bu yüzden yetersiz donanımlı ve yetersiz eğitimli birlikleri harekâtlarda kullanma eğilimi, hem Kızıl Ordu'nun muharebe kapasitesini, hem de Wehrmacht'ın savunmadaki ve karşı taarruz geliştirmekteki yeteneklerini yanlış değerlendirmiş olmasına dayanmaktadır. Wehrmacht bu konudaki kapasitesini, Stalingrad'ın kuşatılmasına varacak olan Alman Mavi Durum'nda açıkça ortaya koyacaktı. Her ne kadar Wehrmacht, Stalingrad Muharebesi sonunda büyük bir yıkıma uğramış olsa da. Her şeye rağmen Birinci Harkov Muharebesi, Sovyet kuvvetlerinin başarılı bir taarruz yürütmedeki yeterliliğini ortaya koymuştur. Bu muharebe, Alman yaz taarruzlarını önlemeye yönelik ilk geniş çaplı Sovyet girişimlerinden biri olarak görülebilir. Bu girişim, izleyen aylarda Stavka tarafından planlanan ve yürütülen Mars Harekâtı, Uranüs Harekâtı ve Satürn Harekâtı gibi genel taarruzlarla devam ettirildi. Bu üç harekâttan sadece son ikisi kesin sonuçlu bir zafere ulaşabilmişti. Kızıl Ordu da savaşı kendi lehine çevirebilecek yeterliliğe yaklaşmaktadır. Bu gelişme, Kızıl Ordu'yu 1943 Temmuz'undaki Kursk Muharebesi'nde stratejik inisiyatifi ele geçirmeye götürmüştür. İkinci Harkov Muharebesi'nin Stalin üzerindeki bir etkisi, gerçekte olumlu bir etki olmuştur, kumandanlarına ve kurmay subaylarında daha fazla güvenmeye başlamıştı. 1937 yılındaki Büyük Temizlik'te üst rütbeli pek çok subayını tasfiye eden Stalin, 1941 yılındaki askeri öngörü eksikliğiyle savaşa hazırlıksız yakalanması ve 1942 yılında Alman askeri gücünü hafife alma hatasıyla büyük güçlükler yaşadı. Tüm bunların sonunda subaylarına tamamiyle güvenmeye başladı. Diğer yanda Hitler'in subaylarına güveni giderek azaldı ve nihayetinde Franz Halder'i dahi 1942 Eylül ayında Genelkurmay Başkanlığı görevinden azletti. Kızıl Ordu'nun savaş öncesinde, savaşın kendi bağlamı içinde uygun taarruz tertiplenmesindeki başarısızlığı ve Alman istihbaratının Sovyet hareketlerine ilişkin bilgi edinmedeki başarısı, muharebenin sonucu yönünden önemli ölçüde etkili olmuştur. Kuzeyde Kızıl Ordu birliklerinin zayıf muharebe etkinliği ve aynı derecede Stavka'nın, cephe karargahlarının zayıf istihbarat hazırlığı, taarruzu başarısızlığa sürükledi. Yine de zayıf muharebe etkinliğine karşın bu muharebede Kızıl Ordu, taktik uygulamalarda,ilk zamanlar yetkin olmasa da en nihayetinde savaşı kazanmaya götürecek bir gelişme göstermiştir. Tüm bunlara karşın, II. Harkov Muharebesi'nde Kızıl Ordu'nun uğradığı kayıplar, savaşın yakın geleceği yönünden büyük bir sorun yaratmıştı. Öyle ki Alman 1942 yaz genel taarruzu Mavi Durum'yla başladığında Kızıl Ordu elinde doğru dürüst ihtiyat kuvveti bulunmamaktaydı. Sonuçta yarılan cephe ihtiyatlarla tıkanamamış, ve Wehrmacht Kızıl Ordu'yu Stalingrad önlerine kadar süpürmüştü. Javier CÃ¡mpora Javier CÃ¡mpora (d. 7 Ocak 1980, Rosario), Arjantinli futbolcudur. Futbola Rosario Central'in altyapısında başlamıştı. 1998-2001 döneminde Rosario Central ile 16 maçta iki gol kaydetmiştir. 2001-2003 yıllarında Fenix takımına transfer oldu ve burada 54 maçta 17 gol kaydetti. 2003-2004 sezonunda tekrar Rosario Central'e dönen oyuncu tekniğini geliştirdiğini gösterdi ve 24 maçta 8 gol kaydetmeyi başardı. 2005 yılında Deportes Concepción takımına transfer olup, 20 maçta 7 gol attı. Burada teknik direktörün gözüne giremedi ve devre arasında Tiro Federa takımına transfer oldu. 2005-2006 sezonunda 36 maçta 33 gol atarak kariyer rekoruna ulaştı. 2006 yılında Cruz Azul'a geçti. Burada sadece 13 maç görev alıp hiç gol atamayan oyuncu, 2007-2008 sezonunda Jaguares de Chiapas takımına gittı. 33 maçta 28 gol atarak dikkatleri üzerine çeken oyuncuyu 2008-2009 sezonunda bu kez Puebla FC transfer etti. Ancak yeni takımında 14 maçta 4 gol atan Campora ile yollar ayrıldı. Avrupa'da futbol yaşamını sürdürmek isteyen oyuncu, 2009-2010 sezonunda Yunanistan'ın Aris takımına transfer oldu. Aris formasıyla 37 maçta 15 gol kaydeden oyuncuyu Colo Colo takımı 2010 yılında transfer etti. The Spectacular Spider-Man The Spectacular Spider-Man 2008 yapımı Amerikan animasyon televizyon serisidir. Sevil Atasoy Sevil Gök Atasoy (d. 25 Şubat 1949, İstanbul), İstanbul Üniversitesi Adli Tıp Enstitüsü öğretim üyesi olan Türk bilim kadını. Prof. Dr. Şemsi Gök ve Dr. Ferda Gök'ün kızıdır. Özel Alman Lisesi'nin ardından, İstanbul Üniversitesi Kimya Fakültesi'nden mezun oldu. "Tıp Bilimleri" doktorası yapan Sevil Atasoy, biyokimya uzmanı oldu. Türkiye'de, DNA delilleri ve kriminal laboratuvarların gelişmesine katkısı nedeniyle "Yılın Bilim İnsanı Ödülü"ne lâyık görüldü. 2005 - 2010 arasında Birleşmiş Milletler Uyuşturucu Üretiminde Tahminler Daimi Komisyonu üyeliği ve Uluslararası Uyuşturucu Kontrol Kurulu başkanlığı (2010) yaptı. 1980-1993 yılları arasında Türkiye Cumhuriyeti Adalet Bakanlığı Adli Tıp Kurumu Kimyasal Tahliller İhtisas Dairesi başkanlığını üstlenen Atasoy, 1988-2005 yılları arasında İstanbul Üniversitesi Adli Tıp Enstitüsü'nün müdürlüğünü yürüttü ve Cerrahpaşa Tıp Fakültesi'nde öğretim üyeliği yaptı. İngilizce, Almanca ve Fransızca bilen Atasoy, "Hürriyet gazetesinin Pazar ekinde "Delil Avcısı" adlı sayfada 250 kadar gerçek suç öyküsü yayınladı. Okan Bayülgen ile birlikte yürüttüğü "Muhabbet Kralı" adlı talk show programıyla İsmail Cem ödülünü aldı. Temmuz 2010'dan itibaren Kanal D'de yayınlanan "Kanıt" adlı eğlendirici-eğitici polisiye dizinin konsept ve hikâye danışmanıdır. Uluslararası Adli Bilimler Merkezi'nin ortağı, Teşvikiye Laboratuvarı ve Atasoy Danışmanlık şirketlerinin sahibidir.Halen Üsküdar Üniversitesi Rektör Yardımcısı olan Sevil Atasoy, aynı üniversitenin Şiddet ve Suçla Mücadele Uygulama ve Araştırma Merkezi (ŞİDAM) Müdürlüğünü de yürütmektedir. Nisan 2016'da 2017-2022 dönemi için Uluslararası Uyuşturucu Kontrol Kurulu üyeliğine yeniden seçildi. Kanal D'de yayınlanan "Kanıt: Ateş Üstünde" dizisinde oynadı. GFAJ-1 GFAJ-1, fosfor yokluğunda yerine çoğunlukla zehirli olan arseniği kullanabilen, Halomonadaceae familyasından çubuk şekilli, ekstremofil bir bakteri türüdür. Keşfi, uzun süredir tartışılan Dünya dışı yaşam formlarının bambaşka kimyasal karakterlerde olabileceği düşüncesini güçlendirmiştir. GFAJ-1, NASA astrobiyologları tarafından Kaliforniya'daki Mono Gölü'nden alınan tortu örneklerinde bulundu. Mono Gölü aşırı tuzlu ve yüksek derecede baziktir. Ayrıca, Dünya'da arsenik yoğunluğunun en yüksek olduğu yerlerden biridir. Halomonadaceae familyasındaki diğer bakteri türleri gibi GFAJ-1 de tuzlu ortamları sever. Bu bakteri türlerinin çoğu yüksek seviyelerdeki arseniğe de dayanabilmektedir ama GFAJ-1 bu özelliği bir adım ileri taşımıştır. Fosfor eksikliğinde, yerine arsenik kullanabilmektedir. İşaretli arsenikle yapılan deneylerde bakterinin, proteinlerinde, lipidlerinde, ATP yapısında ve hatta DNA ve RNA'larında arseniği kullanarak bu şekilde büyümeye ve çoğalmaya devam ettiği görülmüştür. GFAJ-1, çok az veya hiç fosfor bulunmayan ortamlarda yaşamını sürdürebildiği bilinen ilk canlı formu olmuştur. Bu mikroorganizmanın keşfi, astorbiyoloji alanında yeni çıkarımları da beraberinde getirmiştir. Fosforun bulunmadığı ortamlarda da yaşamın filizlenebileceğini göstermiş, dolayısıyla da Dünya dışında yaşam bulma şansımızı arttırmıştır. Ayrıca, canlılar arasında fosfor yerine arsenik kullanımının, Hayat kadar eski olabileceği ve Dünya'nın ilk zamanlarında arsenikçe zengin hidrotermal bacaların çevresinde gelişmiş olabileceği tahminleri de tartışılmaya başlanmıştır. İsveç Kıbrıs Keşif Gezisi İsveç Kıbrıs Keşif Gezisi (İsveççe: Svenska Cypernexpeditionen), İsveç'ten gelen bir arkeolog ekibinin sistemli bir şekilde Kıbrıs'ın antik tarihini araştırmak için düzenleniş sistemli bir projeydi. Eylül 1927 ve Mart 1931 tarihleri arasında gerçekleştirildi. Einar Gjerstad, Erik Sjöqvist ve Alfred Westholm adlı üç arkeoloğun önderlik ettiği projede mimar John Lindros da yer aldı. Arkeolojik kazılar tüm Kıbrıs'ta yapıldı. Kazıların yapıldığı yerler arasında Lapta, Enkomi, Ayia Irini ve Nitovikla da vardı. Projenin sonuçları 1934 yılından 1972 yılına kadar dört cilt halinde yayımlandı. Bulunanların çoğunluğu günümüzde Lefkoşa'daki Kıbrıs Müzesi'nde ve Stokholm'deki Medelhavsmuseet'tedir. Yiğitler, Kıbrıs Yiğitler ya da Arçoz (Yunanca: Αρσος "Arsos"), "de jure" olarak Kıbrıs Cumhuriyeti'nin Larnaka Bölgesi'nde, "de facto" olarak ise Kuzey Kıbrıs Türk Cumhuriyeti'ın Lefkoşa ilçesinde bulunan bir köydür. 2006 yılı itibarı ile toplam nüfusu 319'dur. Köy, Lefkoşa'nın 32 km doğusundadır ve köyde 1917 yılında MÖ 6. yüzyıldan kalma altın bir gerdanlık bulunmuştur. Adventure Time Adventure Time, Cartoon Network için Pendleton Ward tarafından yapılmış olan bir Amerikan çizgi dizisidir. Frederator Studios tarafından Cartoon Network için yapılmıştır. İlk olarak 2008 yılında Nickelodeon'un Random! Cartoons adlı programında yayınlanmıştır, daha sonra Cartoon Network tarafından alınıp, 5 Nisan 2010'da yayınlanmaya başlamıştır. Adventure Time, Türkiye'de ilk kez TNT kanalında 2 Temmuz 2011'de çıkmış, daha sonra da 1 Ağustos 2011'de Cartoon Network tarafından yayınlanmaya başlanmıştır. Seride Finn, bir insan çocuk ve onun en iyi arkadaşı ve üvey kardeşi olan Jake, esneyerek büyüyebilme ve değişebilme gibi sihirli güçleri olan köpeğin maceralarını anlatmaktadır. "Adventure Time," maceracı bir çocuk olan İnsan Finn ve onun en iyi dostu ve üvey kardeşi olup istediği gibi boyunu ve şeklini değiştirme gibi sihirli güçlere sahip olan Köpek Jake'i anlatır. Serinin yaratıcısı Pendleton Ward Finn karakterini "büyük derslerle atılgan küçük bir çocuk" olarak, Jake'i Meatballs filmindeki Bill Murray'in karakteri Tripper Harrison'dan esinlenerek tanımlar.Finn ve Jake Ooo Ülkesi'nde yaşarlar. Yol boyunca, dizinin diğer ana karakterleri onlarla etkileşim halindedirler; Prenses Ciklet, Buz Kralı, Vampir Kraliçesi Marceline bunlara örnektir. Birleşik Cephe (Çin Halk Cumhuriyeti) Çin’ndeki Birleşik Cephe, Çin Komünist Partisi’nin liderliğini yaptığı bir halk cephesidir. Merkez Komitesi’nin Birleşik Cephe Çalışma Birimi tarafından yönetilmektedir ve komünist partinin yanı sıra sekiz siyasi parti ve Bütün Çin Sanayi ve Ticaret Federasyonundan oluşmaktadır. Şimdiki başkanı Du Qinglin’dir. Birleşik Cephe, Çin Halk Cumhuriyeti Siyasi Danışma Konferansında ticaret birlikleri, kadın ve gençlik örgütlenmeleri, azınlıklar gibi kitle örgütleri ile birlikte temsil edilmektedir. Birleşik Cephe'nin Çin Komünist Partisi'nden (ÇKP) bağımsız olarak gerçek bir güce sahip olmadığı ve yönetim kadrosu ÇKP tarafından seçildiği veya zaten ÇKP üyesi olduğu için kuruluşun sadece sembolik bir işlev gördüğü ifade edilmektedir. Aranjör Aranjör, müzisyenlerin yaptığı sanatın düzenlenmesini yapan kişidir. Yapılan sanatın uyum, ahenk ve işleyişine yön verir. Genellikle yazılı kompozisyonları düzenler. Düzenleme bazen kısmi bazen de tamamen olabilir. Müziğin armonik, melodik ve ritmik yapısını uyumlu hale getirir. Klasik müzik transkripsiyonları müziğin en eski yapılarındandır. Genel olarak piyano kullanılmıştır. Modest Mussorgsky'nin düzenlediği Pictures at an Exhibition bu türün en önemlilerindendir. Belki yirmiden fazla kere düzenlenen bestenin en önemli düzenleyicisi Maurice Ravel olmuştur. Aranjörlüğünü Ferde Grofé yaptığı Amerikalı besteci George Gershwin "Rhapsody in Blue"yu bestelemiştir. Jake ve Blake Jake ve Blake, Disney Channel'da yayınlanan Arjantin yapımı bir sitcomdur. Doğumda birbirinden ayrılan ikiz kardeşlerin şans eseri karşılaşıp yer değiştirmelerini konu alır. İlk gösterimi Disney Channel Latin Amerika'da 7 Kasım 2009'da gerçekleşmiştir. Türkiye'de ise 27 Eylül 2010'da yayınlanmaya başlamıştır. Tüm oyuncuların Arjantinli olmasına karşın dizi İngilizce çekilir ve çekim yeri Buenos Aires, Arjantin'dir. Cartoon Network Cartoon Network (kısaltması CN, kurumsal adı The Cartoon Network, Inc.) AT&T'ye ait WarnerMedia'nın bir bölümü olan Warner Bros.'a ait bir Amerikan ücretli televizyon kanalıdır. 1 Ekim 1992 tarihinde yayın yapmaya başlamıştır. 7-15 yaş arası çocuk ve gençlere hitabı amaçlansa da sonraları gece geç saatlerde Adult Swim kuşağıyla yetişkin ve gençlere de izlenimi amaçlanmıştır. Ayrıca, aksiyon, animasyon, komedi arasında değişen birçok gösteriler yayınlar. Ünlü orijinal serilerine 1994'te Space Ghost Coast to Coast ile başlayıp, çizgi filmlerine "Dexter'ın Laboratuvarı", "Johnny Bravo", "Cow and Chicken", "I Am Weasel", "Powerpuff Girls", "Ed, Edd ve Eddy" ve "Courage the Cowardly Dog" gibi yapımlarla devam etti. Eylül 2018 itibarıyla, Amerika Birleşik Devletleri'nde yaklaşık 89.212 milyon ödemeli televizyonda yayında olduğu açıklanmıştır. 14 Haziran 2004 sabahı saat 6.00'da, Cartoon Network logosu ve sloganı güncellendi: “This is Cartoon Network!” Bu, Cartoon Network'ün ilk kadın sesli duyurusudur. Mevcut bumper'ları, dizi sahnelerinden oluşan bir CGI şehrinde etkileşen 2 boyutlu çizgi dizi karakterlerinden oluşmuştur. Böylelikle Cartoon Network'ün neredeyse tüm klasik çizgi film programları, yeni programlara yer açmak için kardeş kanalı Boomerang'a taşınmıştır. 2006'da, kanal 1990'ların çoğu dizisini ("Dexter'ın Laboratuarı", "The Powerpuff Girls" vb.) yayından kaldırdı ve onları "The Cartoon Cartoon Show" denilen 30 dakikalık bir kuşağa yerleştirdi. Bununla beraber çıkarılan programların görüntülerini CGI şehrinden de kaldırdı. Yine de zaman zaman görülürlerdi ve son olarak kanalın 2006'da CGI şehrini hurdaya kaldırmasının ardından bu dizilerin görüntüleri de bırakılmış oldu. "Time Squad" (2001), "Mike, Lu & Og" (1999), "Cow and Chicken" (1998), "I Am Weasel" (1997), "Looney Tunes" (1992) ve "Sheep in the Big City" (2000) gibi 1990'ın ve 2000'in bazı programları da kanaldan tamamen kaldırıldı. 10 Nisan 2006 tarihinden 31 Ağustos 2007'ye kadar, Cartoon Network'in sloganı"The Grim Adventures of Billy & Mandy"nin bir karakteri olan Fred Fredburger'in seslendirdiği basitçe “Cartoon Network — Yes!” oldu. 2004'ün CGI şehir görüntülerinde düz, koyu renkli olarak tekrar sunuldu ve bir şekilde şehir bumper'ları yine de kullanıldı. Yeni logosu yeni müzik ve geçişleriyle birlikte 29 Mayıs 2010'da değişmiştir. Kanalın Brand New School tarafından tasarlanan şu anki markası, kanalın ilk logosundaki gibi (bu logonun başka bir biçimi şu andaki markanın bir parçası olarak kullanılmıştır) ağırlıklı olarak siyah-beyaz dama tahtası kullanılmıştır. Cartoon Network, 2010'un sonlarından beri The Grim Adventures of Billy & Mandy, Dexter'ın Laboratuvarı ve Powerpuff Girls gibi Cartoon Cartoons serilerini geri getirdi. 27 Aralık 2010'dan beri, Adult Swim 1 saat daha erken yayınlanmaya başladı. Ayrıca "The Hall of Game Awards" adındaki, ilk spor ödülleri programını yayınlanmıştır. İspanyolca ses seçeneğine İspanyolca ayrı bir kanal yayını sunan kablo ve uydu yayın şirketlerindeki ikincil ses programıyla erişilebilir. Boomerang, 8 Aralık 1992 tarihinde bebekler için üretilmiş bir gösterim kuşağı olarak yayına girmişti. Başlarda kuşağın başlama saatleri sık sık değişse de genellikle hafta sonları yayınlanıyordu. 1 Nisan 2000'de Boomerang yeni bir görünüm aldı ve ayrı fakat Cartoon Network'un kardeş kanalı olarak gösterimine devam etti. Move It Movement (önceki adıyla Get Animated), obeziteye karşı devam eden savaşa destek amaçlı olarak tasarlanmış bir turne programdır. Get Animated kampanyası 28 Şubat 2005 tarihinde başlatılmıştır. 2009 yılında piyasaya çıkan multiplayer bir oyundur. 2013 yılında ise oyun kapatılmıştır. 15 Ekim 2007'de Cartoon Network yüksek çözünürlüklü (HD) yayınlarına başladı. Kanal ilk olarak 4:3 standardına yayına başlamış, sonraları 16:9 en boy standardına geçiş yapılmıştır. Almanya, Avusturya ve İsviçre'ye yayın yapan kanal, 5 Aralık 2006'da kuruldu. Münih şehrinden yayın yapmaktadır. Yayında Almancanın yanında İngilizce dil desteği de bulunur. İlk logoyu hiç kullanmadı. 5 Aralık 2006'dan 25 Kasım 2010'a kadar 2. logoyu kullandı. Günümüzde ise 25 Kasım 2010'dan beri 3. logoyu kullanmaktadır. Birleşik Krallık ve İrlanda'da 17 Eylül 1993'te kuruldu. Avrupa'da açılan ilk Cartoon Network'lerdendir. Merkezi İngiltere'dedir. Ayrıca Türkiye şubesi açılana kadar Türkiye'ye 3 ay boyunca yayın yapmış ve Türkiye'deki jenerik, VTR gibi öğelerin de sahibidir. Daha sonra Ocak 2008'de şifreli yayına geçmiştir. 2010 sonbaharından beri yeni logoyu kullanmaktadır. Fransa'da 5 Kasım 1999 tarihinde kuruldu. Kanal Fransa'da yalnızca bir platformda yayınlandığından, paralı kanal olarak kabul edilir. 1 Aralık 2010 tarihinde Fransa yayını da diğer Avrupa kanalları gibi değişmiştir. İçeriğiyle birlikte kanalın internet sitesi de değişti ve birçok yeni program eklendi. İtalya'da 31 Temmuz 1996 yayınlanmaya başlamıştır. Karasaldan Mediaset Premium LCN 107'den, uydu üzerinden SKY Italia 606 ve 607. kanallardan, internet üzerinden ise TV di FASTWEB 55 ve 56. kanallardan izlenebilir. 1996-2006 arasında ilk logoyu, 2006-2010 arasında 2. logoyu kullanmıştır. Şu anda ise 2010'dan beri 3. logoyu kullanmaktadır. Macaristan, Polonya ve Romanya'da yayın yapan kanal, 1 Ağustos 1998'de kuruldu. Yayında Macarca, Lehçe, Rumence ve İngilizce dil seçeneği bulunmaktadır. Orta ve Vay! Vay! Wubbzy!'da yayın yapan kanal, 30 Nisan 1993'te yayına başladı. Merkezi Atlanta, ABD'dedir. İspanyolca, Portekizce ve İngilizce dillerinde yayın yapar. 6 Ağustos'tan beri diğer ülkelerden farklı olan özel logoyu kullanmaya başlamıştır. Türkiye'de 2008 yılında yayına başlayan Cartoon Network, artık Türkiye'de kendi kanalını kurmuştur. Türkiye'de her yerde yayın yapmaktadır. Aynı zamanda Londra'daki yarışması 'yi de yayınlamıştır. Kolloidal altın Kolloidal altın, nanoaltın olarak da bilinir, sıvı (genelde su) içinde mikrometre-altı büyüklükte altın tanecikleri süspansiyonudur (yani kolloididir). Sıvının rengi genelde parlak kırmızı (100 nm'den küçük tanecikler için) veya pis sarı renklidir (daha büyük tanecikler için). Eski çağlardan beri varlığı bilinen kolloidal altın sentezi önceleri cam renklendirmede kullanılırdı. Kolloidal altının modern bilimsel incelemesi Michael Faraday'ın 1850'lerdeki çalışması ile başladı. Altın nanotaneciklerinin kendilerine has optik, elektronik ve moleküler tanıma özellikleri nedeniyle bunlar aktif bir araştırma konusudur, uygulama alanları elektron mikroskopisi, elektronik, nanoteknoloji, malzeme bilimi gibi alanlardadır. Kolloidal altın nanotaneciklerinin özellikleri ve uygulamaları onların şekillerine bağlıdır. Örneğin çubuk şekilli taneciklerin hem yanlamasına hem de boylamasına ışık soğururlar; şeklin anizotropisi taneciklerin özbirleşmesine (İng. "self assembly") etki eder. Genelde altın nanotanecikleri sentezi, sıvı içinde, kloroaurik asit (H[AuCl])'in indirgenmesi yoluyla yapılır, ama daha ileri ve hassas yöntemler de mevcuttur. H[AuCl] çözüldükten sonra çözelti hızla karıştırılırken bir indirgen eklenir. Bunun etkisiyle Au iyonları nötür altın atomlarına indirgenir. Bu altın atomlarından gittikçe artan sayıda oluştukça çözelti süperdoyumlu hale gelir ve altın, nanometre-altı boyutlu tanecikler olarak çökelmeye başlar. Oluşan altın atomları mevcut taneciklere yapışır ve çözelti yeterince hızlı karıştırılırsa oluşan tanecikler oldukça üniform büyüklükte olur. Tanecikler öbekleşmesini (aggeregatıon) engellemek için, nanotanecikler yapışan bir çeşit stabilizör ajan genelde eklenir. Tanecikler çeşitli organik ligandlarla fonksiyonalize edilip (ornatılıp) özel işlevleri olan organik-inorganik hibritler yaratılabilir. J. Turkevich ve çalışma arkadaşları tarafından 1951'de keşfedilen ve 1970'lerde G. Frens tarafından geliştirilen yöntem, en basit olanıdır. Genelde suda süspansiyon halinde olan, nispeten eşdağılımlı ("monodisperse"), 10–20 nm çapında küresel altın tanecikler oluşturmak için kullanılır. Daha büyük tanecikler de oluşturulabilir ama bunun bedeli monodispersite ve şekilden kayıp vermektir. Az miktarda sıcak kloraurik asit ile az miktarda sodyum sitratın tepkimesi söz konusudur. Kolloidal altın oluşmasının nedeni, sitrat iyonlarının altın taneciklerinin birbirine yapışmasına engel olmasıdır. Turkevich tepkimesinde küresel altın taneciklerinin oluşması sırasında, geçici ara ürünler olarak yaygın altın nanotellerden oluşan bir ağ oluşur. Solüsyonun yakut kırmızısı bir renk almadan önceki koyu görünüşünün nedeni bu altın nanotellerdir. Daha büyük tanecikler oluşturmak için daha az sodyum sitrat eklenmelidir (0,05% oranına kadar azaltılabilir, daha azı tüm altını indirgemeye yetmez). Sodyum sitrat miktarındaki azalma taneciklerin stabilizasyonu için mevcut sitrat iyonu miktarını azaltır, böylece küçük tanecikler öbekleşerek daha büyük tanecikler oluşur (ta ki, tüm taneciklerin toplam yüzey alanı mevcut sitratlar tarafından kaplanacak kadar azalır). Bu yöntem Brust ve Schiffrin tarrafından 1990'larda keşfedilmiştir. ve toluen gibi suyla karışmayan organik sıvılar içinde altın naotanecikleri üretmekte kullanılabilir. Kloroaurik asit solüsyonu, tolüen içinde tetraoktilammonyum bromür (TOAB) çözeltisi ve sodyum borohidrür(NaBH) ile reaksiyonu yapılır. TOAB hem faz transfer katalizörü hem de stabilizör ajandır, NaBH ise indirgeyici ajandır. Altın nanotanecikler 5–6 nm. boyunda olur. TOAB altın taneciklere sıkıca bağlanmaz, dolayısıyla çözelti iki hafta boyunca yavaş yavaş çökelir. Buna engel olmak için bir tiyol (özellikle alkantiyoller) gibi daha kuvvetli bir bağlayıcı ajan eklenebilir. Bunlar altın ile kovalent bağlanarak kalıcı bir solüsyon oluşturur. Alkantiyol tarafından korunmuş nanoaltın tanecikleri çökeltilip sonra tekrar çözündürülebilir. Saflaştırılmış nanotaneciklerde faz transfer ajanından bir miktar kalmış olabilir, bunun sonucu taneciklerin çözünürlük gibi bazı fiziksel özellikler etkilenebilir. Bu ajanın mümkün olduğu kadar çok bir kısmının giderilmesi için nanotaneciklerin Soxhlet ekstraksiyonu ile daha da saflaştırılması gerekebilir. Perralut ve Chan tarafından 2009'da keşfedilen bu yöntem tohum olarak altın nanotanecik içeren sulu çözeltide HAuCl'indirgemek için hidrokuinon kullanır. Bu süreç, fotoğraf filmi banyosunda kullanılana benzerdir, film içindeki gümüş tanecikler, üzerlerine indirgenmiş gümüş eklenmesi ile büyür. Benzer şekilde, altın tanecikler hidrokuinon ile etkiyerek iyonik altının kendi yüzeyleri üzerinde indirgenmesini katalizler. Sitrat gibi bir stabilizör taneciklerin kontrollü büyümesini sağlar. Tipik olarak nanotanecik tohumlar sitrat yöntemi ile üretilir. Hidrokuinon yöntemi Frens yöntemini tamamlar, çünkü üretilebilen monodispers küresel taneciklerin çeşitliliğini genişletir. Frens yöntemi 12-20 nm tanecikleri için idealdir, hidrokuinon yöntemi ise 30-250 nm tanecikleri üretebilir. Altın taneciklerinin deneysel üretiminin bir diğer yöntemi sonolizdir. Ultrasona dayalı bu tür bir işlemde, HAuCl'nin glukoz ile reaksiyonu olur. Hidroksil radikalleri ve suyun içindeki kavitelerin çöktüğü olduğu arayüz bölgesinde meydana gelen şeker piroliz radikalleri indirgeyici ajan olarak etkir. Reaksiyonun ürünü nanoşeritlerdir, bunlar 30 -50 nm genişlikte ve birkaç mikrometre uzunluktadır. Bu şeritler çok esnektir ve 90°'den büyük açılarla eğrilebilirler. Glukoz yerine bir glikoz oligomeri olan siklodekstrin kullanılınca sadece küresel altın tanecikleri meydana gelir; dolayısıyla şerit oluşmasında glukozun rolü olduğu anlamı çıkar. Eski çağlarda Hayat İksiri olarak adlandırılan, altından yapılmış bir iksirin varlığı hakkında çok yazılmıştır. Kolloidal altın Antik Roma döneminde cam boyamak için kullanılırdı, altının konsantrasyonuna bağlı olarak parlak sarı, kırmızı veya leylak rengi elde edilirdi. Hindu Kimyasında da altın, çeşitli iksirler yapmak için kullanılmıştır. 16. yüzyılda simyacı Paracelsus "Aurum Potabile" (Latince: içilebilir altın) yapmıştır. 17. yüzyılda cam boyama işlemi Andreus Cassius ve Johann Kunchell tarafından geliştirilmiştir. 1842'de John Herschel kolloidal altın kullanılarak resimlerin kağıt üzerine kaydedildiği "Chrysotype" (Yunanca altın sözcüğünden türetme) adlı bir fotoğrafçılık işlemi icat etmiştir. Paracelsus'un çalışması Michael Faraday'a ilham kaynağı olmuş ve 1857'de ilk saf kolloidal altın örneğini hazırlayıp ona "etkinleştirilmiş altın" adını vermiştir. Faraday, altın klorür solüsyonunu indirgemek için fosfor kullanmıştır. Uzun bir süre Cassius'un yakut-renkli altınının bileşimi belli değildi. Hazırlanışı nedeniyle bazı kimyacılar onun bir altın-kalay bileşiği olduğundan şüphelenmişti. Bileşiğin renginin altın taneciklerin küçük boyundan kaynaklandığını ilk anlayan Faraday olmuştur. 1898'te Richard Adolf Zsigmondy ilk derişik solüsyonda kolloidal altın hazırladı. Ultrasantrifugasyonu icat eden Sevdberg ve küresel tanecikler tarafından ışık saçılımı ve soğrulmasının teorisi geliştiren Mie de kolloidal altın'ın sentez ve özelliklerine ilgi göstermiştir. Kolloidal altın ve onun çeşitli türevleri biyolojik elektron mikroskopisinde en çok kullanılan kontrast ajanlarından olmuştur. Kolloidal altın tanecikleri antikor, lektin, süperantijen, glikan, nükleik asit gibi çeşitli geleneksel biyolojik problara bağlanabilir. Farklı boyda tanecikler elektron mikrograflarında kolaylıkla ayırdedilebilir, böylece simültane çoklu işaretleme deneyleri yapılabilir. Sıçanlarda romatoid artrit'in tedavisinde kolloidal altın başarılı şekilde kullanılmıştır. İlgili bir çalışmada "In vitro" bir deneyde, kolloidal altın ve mikrodalga ışınım birlikte kullanılarak Alzheimer hastalığı ile ilişkili plak ve beta-amiloid fibrillerin imha edilebildiği gösterilmiştir. Altın taneciklerin ışınımla ısıtıldığı benzer uygulamalar hakkında araştırmalar sürmektedir. Altın nanotanciklerinin Paclitaxel gibi ilaçlar için taşıyıcı olmaları araştırılmaktadır. Hidrofobik ilaçların verilmesi moleküler enkapsülasyon (kapsülleme) gerektirmektedir ve nano-büyüklükte taneciklerin retiküloendotelial sistemden kaçınmakta özellikle verimli oldukları bulunmuştur. Kanser araştırmasında kolloidal altın tümörleri hedeflemekte ve SERS ("Surface Enhanced Raman Spectroscopy") ile onların "in vivo" tespitinde kullanılabilir. Altın nanotanecikler Raman habercileriyle ("reporter") çevrilidir, bunların ışık emisyonu kuantum noktalardan 200 kat parlaktır. Nanotanecikler tiyol-modifiye polietilen glikol (PEG) örtü ile kapsüllendikeri zaman Raman habercilerin stabilize oldukları bulunmuştur. Bu sayede "in vivo" dolaşım ve uyum sağlanır. Tümör hücrelerini spesifik olarak hedeflemek için PEGlenmiş altın tanecikler bir antikor (veya scFv gibi bir antikor parçası ile) ile konjüge edilir. Antikor, Epidermal büyüme faktörü reseptörü gibi belli kanser tiplerinin hücrelerinde yüksek oranda ifade edilen bir proteine spesifiktir. SERS kullanılarak bu PEGlenmiş altın tanecikleri tümörün yerine tespit etmekte kullanılabilir. Altın nanoçubuklar "in vivo" uygulamalarda fototermal ajan olarak kullanımı araştırılmaktadır. Altın nanoçubuklar çubuk şekilli nanotaneciklerdir, biçimlerinin ışığın oranı yüzey plazmon resonansı ("Surface Plasmone Resonance", SPR) bandını ayarlar. SPR'deki toplam ışık sönümü soğurma ve saçılımdan meydana gelir. Küçük eksen çaplı nanoçubuklar (~10 nm) için soğurma baskındır, daha uzun eksen çaplı (>35 nm) çubuklar saçılım baskındır. Dolayısıyla, "in-vivo" uygulamalarda küçük çaplı altın çubuklar yakın kızıl ötesi ışık için fototermal dönüştürücü olarak kullanılırlar, yüksek soğurma ara kesitleri nedeniyle. Yakın kızılötesi ışık, insan derisi ve dokuları içinden kolaylıkla geçtiği için, bu nanoçubuklar kanser ve diğer hedefler için aşındırma ("ablation") bileşikleri olarak kullanılabilirler. Polimerlerle kaplandıkları zaman altın nanoçubuklarının dolaşım sisteminde 15 saatlik bir yarı ömürle kalabildikleri bulunmuştur. Moleküler motor Moleküler motorlar canlı organizmalarda hareketi sağlayan biyolojik moleküler makinalardır. Genel olarak, bir motor enerji kullanıp onu hareket veya mekanik işe dönüştürür. Örneğin, çoğu protein-temelli moleküler motor ATP'nin hizdrolizi ile açığa çıkan serbet enerjisini kullanıp onu mekanik işe dönüştürür. Enerjetik verimlilik açısından bu tür motorlar hâlen mevcut insan yapımı motorlardan üstündürler. Moleküler motorlarla makroskopik motorlar arasındaki önemli bir fark, moleküler motorların termal banyo içinde çalışmalarıdır, bu ortamda termal gürültüden kaynaklanan fluktuasyonlar önemli düzeydedir. Biyolojik olarak önemli olan bazı motorlara örnekler aşağıda verilmiştir: Moleküler olaylar stokastik (rassal) oldukları için, moleküler motorler çoğu zaman Fokker-Planck denklemi veya Monte Carlo yöntemleri ile modellenirler. Bu teorik modeller moleküler motorları Brown motorları olarak ele almalarıyla özellikle yararlıdırlar. Deneysel biyofizikte, moleküler motorların aktivitesi çeşitli deneysel yaklaşımlarla gözlemlenebilir. Bunlar arasında şunlar sayılabilir: Çeşitli başka teknikler daha vardır. Yeni teknolojiler ve yöntemler geliştirildikçe doğada bulunan moleküller motorlar hakkında bilgilerden yararlanılarak nano-ölçekli yapay motorların inçası mümkün olacaktır. Åžam (il) Şam İli, (Arapça:مُحافظة دمشق, İngilizce: Governorate Of Damascus), Suriye'nin on dört ilinden biridir. Başkenti ve en büyük şehri Şam'dır. 2009 Suriye nüfus sayımlarına göre nüfusu 1,272,000 kişi civarındayken, 2010'daki global verilere göre nüfusu 1,279,500 kişi civarındadır. Yüzölçümü