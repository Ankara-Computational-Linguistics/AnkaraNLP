reçine ve bitkisel balsam, %10 esansiyel ve aromatik yağlar, %5 polen ve diğer maddeler vardır. Propoliste 300'den fazla komponent tanımlanmıştır ve kompozisyonu bitki kaynağı ve lokal floraya göre değişiklik göstermektedir. Bununla birlikte Avrupa kavak propolisi, Brezilya yeşil ve kırmızı propolisleri gibi bazı propolis tiplerinin kimyasal yapısı iyi aydınlatılmış ve standardizasyonu sağlanmıştır. Propolisin kimyasal yapısının aydınlatılmasında çok sayıda kromatografik alet kullanılmıştır. Bu yapı genellikle propolisin toplandığı bitki kaynağına göre değiştiğinden farklılık gösterebilmektedir. Yapılan araştırmalarda özellikle karasal iklim bölgelerinde Göknar, Akçaağaç, Kızılağaç, Huş, Kestane, Okaliptüs, Fındık, Çam, Kavak, Meşe, Erik, Söğüt, Ihlamur ve Karaağaç propolisin botanik kaynakları olarak gösterilmektedir. Türkiye’de üretilen propolisin kimyasal yapısının aydınlatılmaya çalışıldığı bir çalışmada toplanan propolis örneklerinin GC-MS ile kimyasal analizi yapılmış, örneklerde 24 farklı bileşik tespit edilmiştir. Propolisin protein, karbonhidrat, lipid, vitamin-mineral içeriği oldukça düşüktür. Bu nedenle besinsel bir destek olarak düşünülmesi zordur. Propolisin faydalı biyolojik özellikleri daha çok flavonoidler ve hidroksisinnamik asit türevleri gibi fenolik maddelere atfedilmektedir. Propoliste bulunan en önemli bileşik grubu olarak flavonoidler görülmektedir. Flavonoidler fotosentez yapan hücrelerde bulunurlar. Sekonder bitki metabolitleri olarak bulundukları için insanlar tarafından sentezlenemezler ve bu nedenle insan beslenmesi için önemlidirler. Propolis özütlerinde en az propolis kalitesi kadar çözücü cinsi de çok önemlidir. Çünkü propolis ile elde edilmeye çalışılan destek, çözücü ile olumsuz etkilenebilir. Kaliforniya Çocuk Hastanesi’nde yapılan ve dünyanın en prestijli bilimsel dergilerinden olan Journal of Pediatric Pharmacology‘de 2014 yılında yayımlanan çocuklar üzerine bir çalışmada; yüksek doz ve uzun periyotlarda propilen glikol'ün merkezi sinir sistemi üzerinde toksik etki oluşturduğu, hiperozmalite (kan akıcılığının azalması), hemoliz (eritrosit parçalanması), kardiyak aritmi (kalp ritminin bozulması), nöbet, ajitasyonve kandaki laktik asit miktarının artmasına sebep olduğu bildirilmiştir. Connecticut Üniversitesi Tıp Fakültesi Nefroloji Bölümü tarafından 2007 yılında yayınlanan bir makalede ise, hiperozmalite (kan akıcılığının azalması), metbolik asidozis (kanın asitliğinin artması), akut böbrek hasarı ve sepsis (kan zehirlenmesi) benzeri sendrom oluşturduğu toksitenin giderilmesi ve propilen glikolün uzaklaştırılması için hemodiyaliz gerektiği ifade edilmiştir. 70 kg bir insan için toksik dozun ise 0.16 g olduğu Dünya Sağlık Örgütü tarafından bildirilmiştir. Yeni doğanlar, epilepsi, böbrek ve karaciğer yetmezliği olanlar ile yanık hastaları propilen glikol içeren ürünlerden en fazla etkilenen gruplardır. Propilen glikol seviyesinin laboratuvarda izlenmesi, ozmolarite, laktat piruvat, bikarbonat, keratin ve anyon açıklığı doktorları propilen glikol zehirlenmesi teşhisini koymaya yardımcı olmaktadır. Yetişkinlerde propilen glikol zehirlenmesi üzerine çok sayıda araştırma bulunmaktadır. Glikol, etanol / etil alkolün ise özellikle çocuk grubunda kullanımı tavsiye edilmemektedir. Bu nedenle günümüzde tüm dünyada propolis tek başına ya da karışımlarla hazırlanırken alkolik çözücülerin kullanımından kaçınılması tavsiye edilmektedir. Son yıllarda yapılan çalışmalar doğal çözücülerin kullanımıyla yüksek biyoaktiviteye sahip propolis elde etmeye yöneliktir. Su ile yapılan ekstrakların aktivitesi düşük olsa da metabolizmaya zararlı etkisi yoktur. Zeytinyağı ise tek başına bile tüketilmesi tavsiye edilebilirken propoliste yağda çözünebilir değerli fenolik madelerin bulunması bu iki değerli ürünün bir araya getirilmesini sağlamaktadır. Nitekim son yıllarda zeytinyağında bulunan oleuropein ile propoliste bulunan yağda çözünebilen kafeik asit fenetil ester (CAPE) bağışıklık sisteminin korunması ve güçlendirilmesinde hedef gösterilen önemli moleküllerdir. Amerikan Sağlık Enstitüsü propolisi soğuk algınlığı, genital herpes ve ağız/çene cerrahisi sonrasında oluşan ağrılarda "muhtemelen etkili" grubunda sınıflamaktadır. Propolis öksürük ve boğaz iritasyonunda da kullanılmaktadır. Türk bilim insanı Sibel Silici ve Semiramis Kutluca'nın yapmış olduğu araştırmada "Staphylococcus aureus, Escherichia coli, Pseudomonas aeruginosa" ve "Candida albicans" üzerinde antibakteriyel etkisi ispatlanmıştır. DVD-RAM DVD-RAM 1996 yılında DVD Forum tarafından tanımlanan disk standardı. DVD-RAM ortamları, 1998'den bu yana bilgisayarlar, video kaydedici cihazlar ve kişisel video kaydediciler tarafından kullanılmaktadır. DVD-RAM; DVD-RW, DVD+RW ile beraber yeniden yazılıabilir DVD standartları arasında yer alırken; iyi veri tutarlılığı, veri hatırlama ve hasara karşı koruma vadetmektedir. Bu yüzden DVD-RAM ortamları, verilerini uzun süreler boyu DVD'lerde saklamak isteyen insanlar tarafından diğer standardlara göre daha iyi olduğu anlaşılmıştır. DVD-RAM standardı, Internationale Funkausstellung Berlin 2003'ten bu yana "RAM Promotion Group" tarafından pazarlanmakta olup, bu grubun üyeleri arasında Hitachi, Toshiba, maksimumell, LG Electronics, Matsushita/Panasonic, Samsung, Lite-On ve Teac yer almaktadır. Bu grubun belirlediği standardlar şu şekilde sıralanabilir: Kediri Kediri bir Endonezya kentidir. Java Adalarında Brandas nehri yanında bulunmaktadır. Arkeolojik çalışmaların gösterdiğine göre Kediri, 11. yüzyılda Kediri Krallığının merkezinde bulunmaktadır. Şimdi ise bu şehir Endonezya'nın sigara ve şeker fabrikalarının merkezidir. Prog (albüm) Prog The Bad Plus Grubunun 5. albümüdür. 8 Mayıs 2007.'de piyasaya sürülmüştür. Albümde 10 şarkı bulunmaktadır. Suspicious Activity? Suspicious Activity? The Bad Plus Grubunun 4. stüdyo albümüdür. Ayrıca bu albüm The Bad Plus Grubunun Columbia Records'tan çıkardığı son albümdür. 2006 da piyasa sürülen albümde 10 şarkı bulunmaktadır. Give (albüm) Give, The Bad Plus'ın üçüncü stüdyo albümüdür. Logistik dağılım Olasılık kuramı ve istatistik bilim kollarında, logistik dağılım bir sürekli olasılık dağılımdır. Logistik dağılımın yığmalı dağılım fonksiyon bir logistik fonksiyondur ve bu fonksiyon logistik regresyon ve ileriye-geçiş-sağlayan sinirsel ağlar konularında da rol oynar. Şekil bakımından çan şeklinde olan normal dağılıma çok benzer; fakat kuyrukları daha ağır olduğu için daha basık bir şekil gösterir. Logistik dağılım ismini yığmalı dağılım fonksiyonuna atıfla alır çünkü bu fonksiyon matematiksel logistik fonksiyonlar ailesinin bir üyesidir: Logistik dağılım için olasılık yoğunluk fonksiyonu (OYF) şu formülle ifade edilir: OYF bir hiperbolik sekant fonksiyonunun karesi şeklinde olduğu görülür. Logistik fonksiyon için ters yığmalı dağılım fonksiyonu logit fonksiyonunun bir genelleştirilmesi suretiyle formula_17 olarak elde edilir ve bu da şöyle tanımlanır: Logistik dağılım için bir alternatif parametreleme formula_19 eşitliği kullanarak terimlerin değiştirilmesi suretiyle elde edilebilir. Böylece logistik dağılım için yoğunluk fonskiyonu şöyle değişik şekilde ifade edilebilir: Milletlerarası satranç federasyonu FIDE ve bunun üyesi olan birçok milli satranç federasyonu satranç oyuncularının sınıflandırılması için kullanılan formüllerde logistik dağılım kullanmaya başlamışlardır. Eğer "X" bir logistik fonksiyona göre dağılım gösteriyorsa log("X") bir log-logistik dağılım şeklindedir ve log("X" - "a") bir kaydırılmış log-logistik dağılım gösterir. These Are the Vistas (albÃ¼m) These Are the Vistas The Bad Plus Grubunun 2. stüdyo albümüdür. Grubun ilk albümü gibi Columbia Records tarafından piyasaya sürülmüştür. Albümde 11 şarkı bulınmaktadır. Felsefenin Sefaleti Felsefenin Sefaleti, (Fransızca aslı :""Misère de la philosophie. Réponse a la philosophie de la misère de M. Proudhon"") Karl Marx`ın 1846-47 kışında yazdığı Paris ve Brüksel`de 1847 yılında yayımlanan kitabı. Marx, Pierre-Joseph Proudhon`un Sefaletin Felsefesi çalışmasında öne sürdüğü iktisadi ve felsefi argümanları eleştirir. Proudhon`u burjuva üzerinde yükselmeye çalışmakla suçlar. The Bad Plus (albüm) The Bad Plus; The Bad Plus Grubunu çıkarmış olduğu ilk albümdür. Abba Grubunun ve Nirvana'nın şarkılarını da içermektedir. Albümde 8 şarkı bulunmaktadır. Lahey Kongresi Lahey Kongresi, Birinci Enternasyonal'in ("Uluslararası İşçiler Birliği") Eylül 1872'de yapılan beşinci kongresi. Lahey, Hollanda`da gerçekleşen kongreyi anarşistler kadük ilan etmiştir. Lahey Kongresi anarşist Mikhail Bakunin ve komünist Karl Marx arasında geçen tartışmayla tanınır, Bakunin'in Marx'ın fikirlerini otoriter olarak değerlendirmesiyle başlayan gruplar arasındaki tartışmanın sonunda anarşistler dışlanır ve kongreden ayrılırlar. Bu anarşist ve sosyalist grupların birlikte yer aldığı son kongre olmuştur. Yaşanan ayrılıktan kısa bir süre sonra anarşistler kendi kongrelerini Anarşist St. Imier Enternasyonali adıyla düzenledi. Manic Hedgehog Manic Hedgehog Radiohead grubunun Ekim 1991'de çıkardığı üçüncü demo kayıt albümü. İsmini Oxford'daki kayıt stüdyosundan almıştır. Türkçe anlamı "manik kirpi"dir. Kasedi çıkardıklarında grubun adı "On A Friday", kasedin fiyatı 3 sterlin idi. Yerel müzik dergisi "Curfew" kaset hakkında olumlu yorum yapmıştır. Kaset, Youtube'da iki bölüm halinde mevcuttur. Kaset kapağı Thom Yorke tarafından çizilmiş bir uzaylı kafasıdır. Şarkılarda teçhizat kalitesinin düşüklüğünden dolayı ses kayıpları olmaktadır. "I Can't" parçası daha sonra "Pablo Honey"' albümünde, "Thinking about You" ise hem Pablo Honey'de, hem de Drill ve Itch EP albümlerinde tekrar yorumlanmıştır. "You" parçası da Radiohead grubunun ilk dönem şarkıları arasında en kalitelilerinden biri olarak gösterilmektedir. Bu parça da zaman içinde çok değişiklik geçirmiş ve Pablo Honey'de tekrar yorumlanmıştır. Magdalena Neuner Magdalena "Lena" Neuner (d. 9 Şubat 1987, Garmisch-Partenkirchen) Alman biatlet. 6 kez Dünya Şampiyonu olmuştur. Biatlon'da 3 kez dünya şampiyonu olmuş en genç sporcudur. Buna ek olarak gençlerde 7. kez dünya şampiyonu olmuştur. Bayanlarda Biatlon Dünya Kupası'nı takım arkadaşları Andrea Henkel ve Kati Wilhelm, ayrıca isveçli biatlet Anna Carin Olofsson'un ardından 4. sırada bitirmiştir. Neuner Şubat 2008 itibarı ile 7.5 km sprint, iki 10 km takip ve iki 12.5 km toplu çıkış olmak üzere toplamda 5 bireysel dünya kupası zaferi yaşamıştır. Julia (Jül Sezar'ın kızı) Julia Caesaris (Latince: ) dictator Gaius Julius Caesar'ın ilk evliliğini yaptığı Cornelia Cinna'dan doğan tek meşru çocuğu. Julia, Büyük Pompey'in dördüncü karısı olmuş ve güzelliği ve erdemi ile ünlenmiştir. Julia, MÖ 83 ya da MÖ 82 yılında doğmuştur. Annesinin MÖ 69 yılında doğum yaparken ölmesi üzerine–MÖ68, babaannesi Aurelia Cotta tarafından büyütülmüştür. Babası onu Faustus Cornelius Sulla ile evlendirmek istemişti ancak Quintus Servilius Caepio ile nişanlanmıştır. Sezar bu nişanı bozmuş ve Julia'yı MÖ 59 yılı Nisan ayında Pompey ile evlendirmiştir. Roma'nın en güçlü iki figürünün kurduğu bu aile ittifakı, özellikle Marcus Tullius Cicero ve Genç Cato tarafından bir tehlike olarak algılanmıştır. Pompey, sanki karısı tarafından büyülenmiş gibiydi. Julia'nın kişisel cazibesi dikkat çekiciydi: güzel ve erdemli bir kadın olan Julia, ayrıca kocasından da yirmi üç yaş küçüktü. Yaşlı fatihin, genç karısıyla vakit geçirmekten politikaya ilgisinin azalmaya başladığı yönünde bir dedikodu ortaya çıktı. Aslında Pompey Hispania Ulterior eyaleti valisi olarak atanmıştı ancak Romanın tahıl tedariğinden sorumlu "curator annonae" unvanı taşıması nedeniyle Roma'da kalmasına izin verilmişti. Julia, kocası ve babası arasındaki anlaşmazlıklar açığa çıkmadan öldü. MÖ 55 yılındaki Aedilis seçimlerinde, Pompey gürültücü ayak takımı tarafından kuşatılmış ve elbisesine isyancıların kanı sıçramıştı. Lekeli elbise bir köle tarafından Carinae'deki evine götürülmüş, Julia kanlı elbiseyi görünce kocasının bıçaklandığını sanarak üzüntüden düşük yapmış ve durumu çaresiz bir hâl almıştı. Ertesi yıl MÖ 54 yılında doğum yaparken ölmüş ve bebek — bazı yazarlara göre bir oğlan, bazı yazarlara göre ise bir kız—sadece birkaç gün yaşamıştır. Seneca'ya göre Sezar Britanya'dayken Julia'nın ölüm haberini almıştı Pompey, karısının küllerinin çok sevdiği Alban villasına konulmasını istedi ancak Julia'yı sevenler tarafından Campus Martius'a defnedildi. Babasının naaşı da on yıl sonra onun mezarının yanında yakılacaktı. Bernoulli dağılımı Bernoulli dağılımı olasılık kuramı ve istatistik bilim dallarında, "p" olasılıkla "başarı" ile 1 değeri alan ve formula_5 olasılıkla "başarısızlık" ile 0 değeri alan bir ayrık olasılık dağılımıdır. İsmi ilk açıklamayı yapan İsviçreli bilim adamı Jakob Bernoulli anısına verilmiştir. Eğer "X" Bernoulli dağılımı gösteren bir rassal değişken ise; Bu dağılımın olasılık kütle fonksiyonu "f" şöyle ifade edilir: Bir Bernoulli rassal değişkeni "X" için beklenen değer formula_8, ve varyans olur. Bernoulli dağılımı için yüksek veya düşük "p" değerlerinde basıklık ölçüsü sonsuzluğa yaklaşır. Fakat formula_10 için basıklık derecesi ölçümü -2 olup, bu değer diğer bütün olasılık dağılımlar için basıklık ölçüleri ile karşılaştırıldığında bunun en küçük olduğu görülür. Bernoulli dağılımı üstel ailesi içinde bulunan bir dağılımdır. formula_12 yani bir binom dağılımdir. Kurtulma hızı Fizikte, kurtulma hızı kütleçekim alanındaki ("yerçekimi etkisindeki") herhangi bir cismin kinetik enerjisinin söz konusu alana bağıl potansiyel enerjisine eşit olduğu andaki hızıdır. Genellikle üç boyutlu bir uzayda bulunan cismin kendisini etkileyen kütleçekim alanından kurtulabilmesi için ulaşması gereken sürati ifade eder. Belirli bir kütleçekimsel alan etkisi altında ve pozisyonda, bir cismin kütleçekim kaynağından herhangi bir ek ivme gerektirmeden kaçabilmesi için sahip olması gereken minimum hız o cismin kurtulma hızıdır. Kurtulma hızına sahip cisim, kaçmaya çalıştığı kütleye geri düşmez veya o cisim etrafında herhangi bir yörüngede (orbit) hareket etmez. Kurtulma hızı teoride yönden bağımsızdır; yani bu hıza sahip cisim üç boyutlu bir uzayda hangi yönde hareket ediyor olursa olsun çekim kaynağından kaçmayı başaracaktır. Ancak yön, pratik uzay uygulamalarında önemlidir. Çünkü uzay mühendisliği bilimince de sıkça incelendiği gibi, cismin fırlatılış hızı ile beraber sahip olacağı son yörüngeyi belirler. Dolayısıyla, kutupsal (polar) yörüngeye yerleştirilecek bir uyduyu taşıyan füzeye atmosferdeki yükselişi esnasında verilecek yön ile eliptik bir yörüngeye yerleştirilecek başka bir uyduyu taşıyan füzeye verilecek yön, hemen hemen aynı yükseliş hızına sahip de olsalar, farklıdır. Kurtulma hızına ulaştırılıp, Dünya'nın yerçekim alanını terk ettirilecek "(örn. uzay sondaları)" gibi cisimler fırlatılışın genellikle tüm aşamalarını atmosfere dik olarak geçtikten sonra uzay ortamında ateşlenen nispeten küçük roket motorlarıyla gidecekleri hedef gezegene doğru yönlendirilirler. Aynı fiziksel teoremi tersten düşünecek olursak, tek merkezli bir gravitasyonel (kütleçekimsel) alanın etkisi altında ve sonsuz uzaklıktaki bir cisim, söz konusu kütleçekimsel alanı yaratan kütleye yaklaşırken en fazla o cisimden kaçarken erişmesi gereken minimum hız olan kurtulma hızında seyir edecektir. Kurtulma hızı genellikle kütlelerin yüzeyinde ölçülür. Yani, "Dünya'nın kurtulma hızı 11.2 km/sn'dir" dediğimizde aslında Dünya'nın yüzeyinde, deniz seviyesindeki bir konuma relatif kurtulma hızından bahsederiz. Buna nazaran, örneğin 9,000 km yüksekte (uzayda) cismin Dünya'nın yerçekiminden kaçması için sahip olması gereken kurtulma hızı 7.1 km/s'dir. Bir başka deyişle, cisim yerçekim kaynağından uzaklaştıkça, o kaynaktan kaçabilmesi için erişmesi gereken kurtulma hızı azalır. Kurtulma hızı, herhangi bir cismin büyük kütlenin etrafındaki herhangi bir yörüngeden çıkması için sahip olması gereken hızla karıştırılmamalıdır. Belirli bir motor ve hareket kabiliyetine sahip cisim (örneğin bir helikopter), büyük kütlenin kütle merkezinden istediği herhangi bir hızda uzaklaşabilir. Uzaklık arttıkça, cismin büyük kütlenin yerçekiminden ilelebet kurtulabilmesi için çıkması gereken hız azalacaktır. Yani, cismin büyük kütlenin çekim etkisinden kurtulabilmesi için cisme verilmesi gereken ilk hızdır. Atmosfer yüzünden Dünya yüzeyine yakın irtifalarda cisme 11.2 km/s'lik hipersonik bir hız kazandırmak, cismin hava molekülleri ile çarpışması sonucu yanarak parçalanmasına sebep olacağından pratikte mümkün değildir. Gerçek uzay uygulamalarında, atmosferin yavaşlatıcı etkisini egale etmek için cisim öncelikle alçak Dünya yörüngesine yerleştirilir, sonra ikinci bir motor ateşlemesiyle kurtulma hızına ulaştırılır. Tek merkezli, basit bir çekim alanından kurtulma durumunda kurtulma hızı, cismin sahip olduğu kinetik enerjinin kütleçekimsel potansiyel enerjiye (eksi) eşit olduğu andaki meblâdır. Burada formula_3 kurtulma hızı, "G" kütleçekim sabiti, "M" kaçılan cismin kütlesi, "m" kaçan cismin kütlesi, "g" yerçekimi ivmesi, "r" cismin merkezi ile kurtulma hızının hesaplandığı nokta arasındaki mesafe, ve μ ise standart kütleçekim parametresini sembolize etmektedir. Belirli bir irtifada kurtulma hızı, o irtifada dairesel orbitte hareket eden cismin hızının formula_4 katına eşittir. Küresel olarak homojen dağılımlı bir kütleye sahip cisim için yüzeyden kaçışta ihtiyac duyacağı kurtulma hızı formula_3 (m/s cinsinden) yaklaşık 2.364×10 mkgs çarpı yarıçap "r" (metre cinsinden) çarpı averaj yoğunluğun ρ (kg/m³ cinsinden) karekökü olur. Aşağıdaki türevlerde Newton'un evrensel çekim kanunu, Newton'un hareket kanunları ve integral işlemce kullanılmıştır. Dünya'nın kurtulma hızı, yüzeyindeki standart yerçekimine bağıl ivme "g" kullanılarak elde edilebilir. Bu durumda Dünya'nın toplam kütlesi "M", veya yerçekimi sabitini "G"`nin bilinmesine de gerek yoktur. Şimdi, olsun. Dünya'nın yüzeyinin üzerindeki irtifalarda, yerçekimi ivmesi Newton'un evrensel çekim kanunu'ndaki ters kare ilişkisi ile bulunur. Dünya'nın yüzeyinden "s" yükseklikteki bir noktada "(ve s > r olduğunda)" yerçekimi ivmesi formula_7`dir. Burada "m" kütlesine sahip cismin yüzeydeki ağırlığı "gm" iken, "s" yüksekliğindeki ağırlığı "gm" ("r" / "s")² olur. Dolayısıyla, "m" kütleli ve yüzeyden "s" yükseklikteki cismi, yüzeyden "s" + "ds" yüksekliğine çıkartabilmek için ihtiyaç duyulan enerji "gm" ("r" / "s")² "ds" olacaktır. Bu değer "s" arttıkça hızla azalacağından dolayı, cismin sonsuz yüksekliğe çıkartılabilmesi için ihtiyaç duyulan toplam enerji sonsuza ulaşmaz ve sonlu bir meblaya yaklaşır. Bu mebla yukarıdaki ifadenin integralidir: Bu, "m" kütleli cismin gezegenin yerçekiminden kaçabilmesi için sahip olması gereken kinetik enerjidir. Tabi "v" hızıyla ilerleyen ve "m" kütleli cismin toplam kinetik enerjisi "E" = (1/2)"mv"² formülü ile hesaplandığına göre, şeklinde bir eşitlik kurabiliriz. Burada "m"`ler birbirini iptal eder, ve eşitliği "v" için çözersek, sonucuna ulaşırız. Dünya'nın yarıçapını "r" = 6400 kilometre, yüzeyindeki yerçekimi ivmesini de "g" = 9.8 m/s² olarak alırsak, olacaktır. Bu rakam Isaac Newton'un hesapladığı 11 km/s`lik meblanın biraz üzerindedir. Aşağıdaki eşitlikte "G" kütleçekim sabiti, "M" de Dünya'nın veya yerçekiminden kaçılacak başka bir kaynağın kütlesi olsun. Burada türevin zincir kuralını uygulayabiliriz. EÄŸer formula_16 ise, olacaktır. Biz buradan "kurtulma hızını" ("v") istediğimize göre, Buna göre "v" kurtulma hızı, "r" de kaçılan gezegenin yarıçapıdır. Bu noktada okuyucuya yukarıdaki türevde ataletsel kütle ile kütleçekimsel kütle arasındaki sayısal eşitliğin esas alındığını hatırlatmak yerinde olacaktır. Yerçekimine bağlı—kütleçekimsel-- ivmeye "(g)", kütleçekim sabiti "G" ve gezegenin kütlesi "M" kullanılarak erişilebilinir: Burada "r" gezegenin yarıçapı olduğuna göre, olur. Dolayısıyla yukarıda verilen iki türev birbiriyle "tutarlıdır". Birden fazla çekim kaynağının bulunduğu kompleks senaryolarda cismin ortamdan kaçması için ihtiyaç duyduğu net kurtulma hızı, cismin bulunduğu vektörde sahip olduğu her etki kaynağına bağıl potansiyel enerjilerin toplanması ile elde edilir. Dolayısıyla, cisim için tüm sistemden kurtulma hızı, her bir etki kaynağının kurtulma hızlarının karelerinin toplamının kare köküne eşit olacaktır. Buna bir örnek verecek olursak, Dünya'nın yüzeyinden fırlatılacak bir cisim için hem Dünya'ya hem de Güneş'e bağıl net kurtulma hızı formula_27 şeklinde ifade edilir. Buna bînayen, cisim dünyanın güneş etrafındaki 30 km/s'lik naturel yörüngesel vektöre paralel fırlatıldığında, cismin güneş sistemini terk edebilmesi için ~13.6 km/s'lik öz kurtulma hızına sahip olması yeterlidir. Kütlesel yoğunluğun gezegen içinde homojen olarak dağılmasi gibi hipotezsel bir varsayımda bulunacak olursak, cismin söz konusu gezegenin yüzeyinden merkezine doğru uzanan silindir şeklindeki uzun bir tünele ("sürtünmesiz ortam") bırakıldığında erişeceği en yüksek hız, mevzû bahis gezegenin kurtulma hızının formula_28'ye bölümüne eşittir. Bu sayı aynı zamanda cismin düşük irtifada gezegen etrafında tam dairesel yörüngedeki hızıyla da eşdeğerdir. Buna göre, cismin gezegenin merkezinden fırlatıldığında erişmesi gereken kurtulma hızı, yüzeyinden fırlatıldiğında erişmesi gereken hızın formula_29 katı olacaktır. Elbette uzay mühendislerince kullanılan daha gerçekçi kurtulma hızı hesaplamaları gezegenlerin yoğunluğunun kütlesi boyunca heterojen ve düzensiz dağıldığı gerçeği göz ardı edilmeden yapılır. Thomas MacGreevy Thomas MacGreevy (d. 26 Ekim 1893, County Kerry - ö. 16 Mart 1967), İrlanda şiirindeki modernist akımın en önemli figürlerinden biridir. Şairliğinin yanında İrlanda Ulusal Galerisi'nin ("National Gallery of Ireland") 1950-1963 yılları arasında müdürlüğünü yaptı ve birinci İrlanda Sanat Konseyi'nde "(Irish Arts Council)" hizmet verdi. Ailesinin soyadı olan ve ilk eserlerinde kullanıdığı "McGreevy" 'yi 1930'ların ortalarında "daha İrlandalı" olan "MacGreevy" 'ye çevirdi. Daha sonraki eserlerini bu adla yayımladı. 1924'te Paris'te James Joyce'la tanıştı. Bir yıl sonra yerleştiği Londra'da T. S. Eliot'la tanıştı ve "The Criterion" ve diğer dergilere yazmaya başladı. Şiirleri de yayımlanmaya başlandı. 1927'de École Normale Supérieure'de İngilizce öğretmek üzere Paris'e taşındı. Burada Samuel Beckett'la tanıştı ve Joyce'la arkadaşlığına devam etti. "The Catholic Element in Work In Progress" adlı makalesi Joyce'un "Finnegans Wake" kitabının tanıtımına yardımcı olmayı amaçlayan "Our Exagmination round His Factification for Incamination of Work In Progress" 'te yer aldı. Beckett'la birlikte "transition" dergisinin 21. sayısında yer alan "Poetry is Vertical" (Şiir Dikeydir) manifestosunu imzalayanlar arasındadır. 1934'te "Poems" Londra ve New York'ta basıldı. Bu çalışma, MacGreevy'nin Imagism derslerini ve "The Waste Land" 'i özümsediğini göstermesinin yanında, kendisinden bir şeyler de katttığını ispatlar. Wallace Stevens kitaba hayran kaldı ve iki şair arkadaş oldu. Ne yazık ki MacGreevy şiir yazmayı sürdürmesine rağmen, bu yaşamı süresinde basılan tek şiir toplamı oldu. Ölümünden sonra biri 1971'de, diğeri ise 20 yıl sonra olmak üzere iki şiir kitabı daha yayımlandı. MacGreevy Londra'da düzenli olarak makaleler yayımladı. Bunlar çoğunlukla kitaplar, opera ve bale üzerine inceleme yazılarıydı. Bunlara ve "Finnegans Wake" 'e ilişkin makalesine ek olarak iki yazar üzerine birer kitap yayımladı. İkisi de 1931'de basılan bu kitaplar, "T.S. Eliot: A Study" ve "Richard Aldington: An Englishman" 'dir. 1929'da güzel sanatlar gazetesi "Formes" 'ta çalışmaya başladı. Ayrıca Paul Valéry'nin "Introduction à la méthode de Léonard de Vinci" adlı çalışmasını "Introduction to the Method of Leonardo da Vinci" adıyla İngilizce'ye çevirdi. 1930'ların ortalarında tekrar Londra'ya döndü ve National Gallery, London'da ders vererek hayatını kazanmaya başladı. 1938'den 1940'a dek "The Studio" dergisinin sanat eleştirmenliği şefliğini yaptı. Sanat ve sanatçıları konu alan "Jack B. Yeats: An Appreciation and an Interpretation" (1945), "Pictures in the Irish National Gallery" (1945) ile "Nicolas Poussin" 'in (1960) de aralarında bulunduğu pek çok kitabı yayımlandı. 1950-1963 yılları arasında İrlanda Ulusal Galerisi'nin ("National Gallery of Ireland") müdürlüğünü yaptı. MacGreevy yaşamı boyunca Katolikti ve dini şiirlerini ve profesyonel yaşamını şekillendirdi. 2. Dünya Savaşı sırasında Dublin'den dönüşünde "Father Mathew Record" ile "The Capuchin Annual" 'da yazdı ve "Annual"ın editör kadrosuna katıldı. Böylece Avrupalı Katolik entelektüel geleneği, daha muhafazakâr bir İrlandalı çevreye getirmeyi başardı. Hadrian DuvarÄ± Hadrian Duvarı ya da Roma Duvarı, modern İngiltere'yi doğu-batı doğrultusunda ikiye ayıran Roma İmparatorluğu zamanında taştan yapılmış bir settir. Duvar, İngiltere'de inşa edilmiş üç istihkamın ikincisidir. Bunlardan ilki Gask Ridge, üçüncüsü ise Antonine Duvarı'dır. Her üç duvar da Roma İmparatorluğu denetimindeki Büyük Britanya'nın ekonomik düzenini ve güvenliğini, İskoçyalı kuzey kabilelerinin akınlarından korunmak için kuzeye inşa edilmiş olup imparatorluğun kuzey sınırlarını çizmiştir. Hadrian Duvarı, bu üç duvar içinde fiziksel varlığını en çok koruyabilen ve bu yüzden en çok bilinenidir. MS 117 yılında imparator olan Hadrianus zamanında imparatorluk genişlemesinin sonuna gelmişti ve yeni imparator ülkesinin sınırlarını güçlendirme kararı aldı. MS 122 yılında Büyük Britanya'yı ziyareti sırasında Hadrianus, Britanya'nın batısındaki Solway Firth ile doğusundaki River Tyne arasında, kuzey barbarının istilalarından korunmak için bir duvar örülmesini emretmiştir. Duvar imparatorluğun en güçlendirilmiş duvarı olmasının ve İngiltere'deki kuzey sınırlarını oluşturmanın yanında gümrük kapısı ve vergilendirme noktası olarak işlev görmüştür. Duvarın önemli bir kısmı, özellikle orta bölümü, hâlen ayaktadır. Kuzey İngiltere'nin en popüler turizm merkezidir. Duvar 1987'de UNESCO Dünya Mirası Alanları 'na dâhil edilmiştir. Samegrelo-Zemo Svaneti Samegrelo-Zemo Svaneti veya Megrelya-Yukarı Svanetya (Gürcüce: სამეგრელო-ზემო სვანეთი), Gürcistan'ın yönetsel bölgelerinden ("mhare") biridir. Tarihsel Samegrelo (Megrelya) ve Zemo Svaneti (Yukarı Svanetya) bölgelerini kapsar. Yönetim merkezi Zugdidi kentidir. Bölge Poti şehrini ve aşağıdaki belediyeleri içerir : Zorba (film) Zorba 1964 ABD - İngiltere - Yunanistan ortak yapımı dramatik filmdir. Özgün adı Alexis Zorbas olan film İngilizce konuşulan ülkelerde Zorba the Greek "(Türkçesi: Yunan Zorba)" adı ile gösterilmiştir. Filmin Türkiye'de İki Arkadaş adıyla da gösterildiğine dair kayıtlar bulunmaktadır. Senaryosunu Nikos Kazancakis'in aynı adlı romanından Mihalis Kakoyannis'in uyarlayıp yazdığı filmin yönetmeni ve kurgucusu da Mihalis Kakoyannis'dir. Kakoyannis aynı zamanda Anthony Quinn'le beraber filmin yapımcılarından da biridir. Önemli rollerinde Anthony Quinn, Alan Bates, Irene Papas ve Lila Kedrova'nın oynadıkları filmin müzikleri Mikis Theodorakis'e aittir. Film 1965 yılında 7 dalda Oscar'a aday gösterilmiş bunlardan 3'ünü almıştır. Hayattan fazlaca bir beklentisi olmayan mutsuz İngiliz yazar, Yunan asıllı Basil'e (Alan Bates) Yunan adalarından biri olan Girit'te bir maden ocağı miras kalmıştır. Hayatına yeniden bir çeki düzen verme umudunu taşıyarak adaya gelen Basil burada aşırı davranışları olan, kaba saba ama hayata şehvetle bağlı orta yaşlı bir Yunan olan Alexis Zorba (Anthony Quinn) ile tanışır. Kendisini adeta himayesine alan Zorba'nın kendisine kabul ettirmeye çalıştığı hayat tarzının bir parçası da yenilgileri umursamamaktır. Zorba'ya göre yenilgiler hayatın kaçınılmaz parçalarıdır ve ancak yenilginin sürekli olarak tadılması ile hayatın zaferlerinin tadına varılabilir. Zorba sayesinde Yunanların dünyevi zevklerini keşfettikçe Basil'in hayata bakış açısı git gide değişmeye başlar. Ödülleri: AdaylÄ±klar: Kartlı Geçiş Sistemi Kartlı Geçiş Sistemi (KGS), Boğaz Köprüleri ve Otoyol geçişlerine ilişkin ödemenin kontaksız kart kullanılarak gerçekleştirildiği bir ücretlendirme sistemidir. Nakit KGS ve Kredili KGS olmak üzere iki kart tipi mevcuttur. Nakit KGS kartlar, üzerine kredi yüklenebilen ve kredisi olduğu sürece ücret toplama noktalarından geçiş hakkına sahip olan kartlardır. Kredili KGS kartlar ise kullanımda oldukları sürece geçiş hakkına sahip olup, bu kartlar ile yapılan geçişlerin ödemesi, bağlı oldukları banka hesapları veya kredi kartlarından otomatik olarak gerçekleşir. Ücretlendirme araç sınıfı ile ilişkili olduğundan, KGS kullanıcılarının araç sınıflarına uygun kart temin etmeleri gerekmektedir. KGS kartlarına ilişkin kart satış ve kredi yükleme hizmetleri, Türkiye İş Bankası, Vakıflar Bankası, Garanti Bankası, Ziraat Bankası ve Halk Bankası tarafından sağlanmaktadır. KGS 1 Şubat 2013'ten itibaren kullanımdan kalkmış olup yerini HGS'ye bırakmıştır. OGS'ye Alternatif olarak KGS sisteminin yerini alacak olan "HIZLI GEÇİŞ SİSTEMİ(HGS)" adı altında yeni bir sistem PTT ve Karayolları Genel Müdürlüğünün ortak çalışmasıyla 17 Eylül 2012 tarihinde kullanılmaya başlandı. Unknown (film, 2006) Unknown, Kolombiyalı yapımcı Simon Brand'in yönettiği 2006 yapımı sinema filmi. Bir patlamanın ardından beş adam terk edilmiş bir depoda uyanırlar. Hepsi de hafızalarını kaybetmiştir. Aralarında bir katil bulunmaktadır; ama katilin kim olduğunu bilememektedirler. Naomi Watts Naomi Ellen Watts (d. 28 Eylül 1968) İngiliz ve Avustralyalı aktris. Mulholland Çıkmazı", "Halka" ve "King Kong" filmlerinin oyuncusu sanatçı, Akademi Ödülü'ne "21 Grams" filmindeki rolüyle aday gösterilmişti. Watts; Shoreham, Kent, İngiltere'de doğdu. Sanatçı 7 yaşındayken babası Peter Watts öldü. Annesi onunla birlikte Kuzey Galler'e yerleşti. Daha sonra 1982 yılında ailesiyle birlikte Sidney, Avustralya'ya giderek bu ülkenin vatandaşı oldular. Sanatçı bunu şöyle ifade eder: "Düşündüğümde kendimi Britanyalı hissediyorum ve Birleşik Krallık'ta çok güzel anılarım var, 14 yaşımdayken İngiltere'den hiç ayrılmak istememiştim." Avustralya'da kariyerine başlayan sanatçı, Avustralya televizyon dizilerinde bazı rollerden sonra 1991 yılı yapımı bir Avustralya filmi olan "Flirting" 'de oynadı. Bunu 1995 yapımı "Tank Girl" izledi. Daha sonra ikinci sınıf Hollywood filmleri olan "Children of the Corn IV." ve "Dangerous Beauty" filmlerinde oynadı. 2001 yılında Mulholland Çıkmazı filmindeki rolüyle Cannes Film Festivali'nde ödül alması kariyerinde bir dönüm noktası oldu. 2001 yılından itibaren büyük bütçeli Hollywood filmlerinde roller almaya başladı. Watts'ın Benicio del Toro ve diğer Avustralyalı oyuncu Nicole Kidman ile yakın arkadaşlığı bulunmaktadır. Ä°talya (Roma eyaleti) İtalya ("Italia"), Roma Cumhuriyeti ve ardından gelen Roma İmparatorluğu döneminde İtalya yarımadasına verilen isim. Cumhuriyet döneminde, İtalya (Rubicon'dan Calabria'ya kadar uzanıyordu) bir Roma eyaleti değildi ancak Roma şehrinin toprağı olduğu için özel bir statüye sahipti: örneğin askeri komutanlar ordularını beraberlerinde İtalya topraklarına sokamazlardı ve bu sebeple Jül Sezar ordusuyla Rubicon nehrini geçtiğinde iç savaşın başladığı anlaşılmıştı. "İtalya" adının kapsadığı alan zaman içerisinde değişmiştir. Strabo'ya göre ("Coğrafya", v 1), isim başlangıçta Messina Boğazı ve Salerno körfezi ile Taranto Körfezi arasında kalan bölgeyi tanımlarken; sonradan İtalya tüm yarımadayı ve Istria bölgesi kenti olan Colonia Pietas Iulia Pola'yı da kapsayacak şekilde genişledi ve nihayet Jül Sezar'ın "Gallia Transpadana"—Cisalpina Galya'nın "Po'nun ötesinde" kalan toprakları— sakinlerine Roma yurttaşlığı vermesiyle birlikte İtalya'nın sınırları Alplere kadar uzandı. Sosyal savaşların sona ermesiyle birlikte (MÖ 2. yüzyıl) Roma, İtalyanın tüm müttefiklerinin Roma toplumuna girmesine izin verdi ve tüm İtalik halklara yurttaşlık verildi. İmparatorlurluğun başlangıcında, İtalya değişik statülere sahip toprakların bir bileşkesiydi. "Municipii" olarak adlandırılan bazı şehirler kısmi özerkliğe sahipken, diğerleri yani koloniler Romalıların kendisi tarafından kurulmuşlardı. Yaşlı Pliny'nin,"Doğal Tarih" adlı kitabında(iii 46) bahsettiğine göre Augustus MÖ 7 yılında İtalyayı toplam on bir "regiones'e" bölmüştür: İtalya "eyaleti", Augustus ve vârisleri tarafından gerek imar gerekse ulaşım ağının mükemmelliği açısında her zaman el üstünde tutulmuştu. İtalya eyaletinin ekonomisi, tarım, el sanatları ve endüstri ile gelişmiş ve diğer eyaletlere ihracat yapacak hale gelmişti. Eyaletin nüfusu, Augustus tarafından yaptırılan ve sadece erkek yurttaşların sayıldığı üç nüfus sayımına göre sırasıyla, MÖ 28'de 4,063,000, MÖ 8'de 4,233,000 ve 14 yılında 4,937,000 kişidir. Kadınlar ve çocuklarda dahil edildiğinde İtalya eyaletinin 1. yüzyıldaki toplam nüfusu yaklaşık 10 milyon civarında olmalıydı. İmparatorluğun tamamına Roma yurttaşı olma hakkı verilince, İtalya eyaleti diğer zengin eyaletler karşısında gerilemeye başladı. Dahası, İtalya birde 3. yüzyılda barbar kabilelerin saldırılarıyla uğraşmak zorunda kalacaktı. Diokletian, imparatorluğu dört parçaya (dört "diocese") böldü. "Diocesis Italiae", Batı Augustus'unun hükümranlığında ve her biri bir "corrector" tarafından yönetilen iki bölgeye ayrılmıştı: Eski İtalyan bölgeleri olan Alpes Poeninae ve Alpes Maritimae, "Diocesis Galliarum" bölgesine bağlandı. Barbar saldırıları Roma'nın en önemli sorunu haline gelince imparatorlar Roma dışına, diğer eyaletlere gitmek zorunda kaldılar ve bu durum eyaletin daha da gerilemesine yol açtı. Nihayet 330 yılında imparator I. Konstantin başkenti, imparatorluk sarayı, ekonomi yönetimi ve askeri yapılanma da dahil olmak üzere Konstantinopolis'e taşıdı. İmparator Theodosius'un ölümü üzerine (395), İtalya Batı Roma İmparatorluğu'nun bir parçası oldu. Ardından gelen barbar istilası sırasında başkent Mediolanum'dan Ravenna'ya (402) taşındı. Roma 403 yılında, son kez talan edilmesinin üzerinden yedi yüzyıl geçtikten sonra Vizigotlar'ın kralı Alaric tarafından yeniden yağmaladı. Kuzey İtalya Attila liderliğindeki Hunlar'ın saldırısına uğradı ve Roma 410 yılında bir kez daha Alaric I komutasındaki Vizigotlar tarafından yağmalandı. Barbar generalleri tarafından kontrol edilen zayıf İmparatorların idaresindeki İtalya kıyıları sürekli saldırı altındaydı. 476 yılında Romulus Augustus'un ölmesi ve imparatorluk alâmetlerinin Konstantinopolis'e geri dönmesiyle Batı Roma İmparatorluğu sona erdi. Takip eden birkaç on yıl boyunca İtalya, önce Odoacer, sonra Ostrogotlar ve son olarak Bizans İmparatorluğu tarafından idare edildi. Ancak Lombard işgalinin ardından birkaç krallığa bölünen İtalya, on üç yüzyıl boyunca bir daha yeniden birlik olamayacaktı. Afrika (Roma eyaleti) Afrika ("Africa"), Roma İmparatorluğuna bağlı bir eyalet. Kabaca günümüz Tunus topraklarının kuzeyini ve batı Libya'nın Gabes Körfezi boyunca uzanan Akdeniz kıyılarını içerirdi. Kıta Afrika adını bu Roma eyaletinden sonra almıştır. Aynı bölge, daha sonra Araplar tarafından da orijinal lisanına sadık kalınarak Ifriqiya olarak adlandırılmıştır. Eyalet sınırlarına, o çağların büyük şehirlerinden Byzacena'nın başkenti Hadrumetum (modern Sousse, Tunus) ve Hippo Regius (modern Annaba, Cezayir) kentleri kadar antik Kartaca şehri de dahildi. Eyalet, Üçüncü Pön savaşı'nın ardından, daha önceki zaferlerde müsadere edilmemiş olan topraklarında dahil edilmesiyle MÖ 146 yılında kuruldu. Roma tarafından ilk olarak bir prokonsül tarafından yönetilen ve eski Kartaca topraklarının en verimli kısımlarından oluşan Afrika kolonisi olarak "Africa Proconsularis" ya da "Africa Vetus" (Eski Afrika) adıyla, Utica başkent olacak şekilde kuruldu. Geri kalan topraklar Numidya'nın müvekkil kralı Massinissa'nın idaresine bırakıldı. Bu dönemde Roma'nın Afrika politikası basitçe Sicilya'nın uzağında büyük bir gücün oluşmasını engellemekten ibaretti. MÖ 118'de Numidya prensi Jugurtha ("Iugurtha"), küçük krallıkları kendi idaresi altında birleştirmeye teşebbüs etti. Ancak Jugurtha'nın ölümü üzerine topraklarına Moritanya'lı müvekkil kral Bocchus yerleştirildi ve böylece Afrikanın Romalılaştırılması kesinkes sağlanmış oldu. Jül Sezar ve Pompey arasındaki iç savaş, gözlerin kısa bir süre içinde olsa yeniden Kuzey Afrika'ya çevrilmesine neden oldu. Augustus tarafından gerçekleştirilen birkaç politik ve eyaletsel reformu Caligula'nın reformları takip etti ancak nihai eyaletsel bölünme Claudius tarafından sonlandırıldı. Afrika bir senatoryal eyaletti. Diokletian'ın yönetimsel reformlarından sonra kuzey bölgesi, "Africa Zeugitana" ( "Africa Proconsularis" adının ve prokonsül tarafından yönetilme geleneğinin kaldığı) ve güney bölgesi "Afrika Byzacena" olmak üzere ikiye bölündü. Bölge, 5. yüzyıldaki Germen istilasına kadar Roma İmparatorluğunun bir parçası olarak kaldı. Vandallar 429 yılında İspanya üzerinden Kuzey Afrika'ya geçtiler ve bölgeyi istila ederek Sicilya, Korsika, Sardunya ve Balear adaları'da dahil olmak üzere kendi krallıklarını kurdular. Vandallar bölgeyi savaşçı-elit olarak, sıkı bir bölme ve baskı politikası güderek ve Katolik inanç sahiplerini cezalandırarak kontrol altında tutmaya çalıştılar. 5. yüzyıl sonlarına doğru gittikçe zayıflayan Vandal devleti, topraklarının çoğunu Mauriler ve diğer çöl kabilelerine terk etmek zorunda kaldı. 533 yılında, Vandal hanedanı arasındaki anlaşmazlıkları bahane eden imparator I. Justinianus, büyük general Belisarius komutasındaki bir orduyu bölgeyi yeniden ele geçirmesi için Afrika'ya gönderdi. Kısa bir seferin ardından Belisarius Vandalları yendi ve zafer alayı ile Kartaca'ya girerek bölgede Roma hakimiyetinin yeniden sağlandığını ilan etmiş oldu. Yeniden düzenlenen Roma eyalet yönetimi çöl kabilelerinden gelen saldırıları durdurmada başarılı oldu ve tahkim edilmiş ulaşım ağı ile eyaletin iç kısımlarında da Roma hakimiyetini sağladı. Kuzey Afrika eyaletleri, İspanya'daki Roma mülkleriyle birlikte İmparator Mauricius tarafından tarafından Afrika Ortodoks Piskoposluğu olarak yeniden düzenlendi. Düzenleme başarılı oldu ve tiranik imparator Phocas 610 yılında Herakleios tarafından devrildi. 7. yüzyıl başlarında sahip olduğu İstikrar ve gücün önemi, Herakleios'un başkenti kısa bir süre içinde olsa Konstantinopolis'ten Kartaca'ya taşımasından anlaşılabilir. 640 yılıyla birlikte başlayan Müslüman saldırılarıyla karşı karşıya kalan bölge, ufak tefek aksiliklere rağmen saldırılara karşı koymayı başardı. Ancak 698 yılında Mısır'dan gelen Müslüman ordusu Kartaca'yı ele geçirerek bölgeyi fethedince, Kuzey Afrika'daki Roma ve Hristiyan saltanatı sona ermiş oldu. Birçok kentin refahının kaynağı tarımdı. Kuzey Afrika, "İmparatorluğun tahıl ambarı" olarak adlandırılırdı. Tahminlere göre her yıl bir milyon ton hububat üretilir ve bunun da 1/4'i ihraç edilirdi. Başlıca tarım ürünleri fasulye, incir, üzüm ve diğer meyvelerdi. 2. yüzyılla birlikte zeytin yağı hububata rakip olmuş ve önemli bir ihraç kalemi haline gelmişti. İlave olarak köle yetiştiriciliği ve egzotik hayvanların yakalanması ve taşımacılığı işi yapılırdı. Ana üretim ve ihraç malları olarak tekstil, mermer, şarap, kereste, çömlekçilik ve yün öne çıkardı. Leylekler UÃ§arken Leylekler Uçarken 1957 Sovyetler Birliği yapımı melodramatik savaş filmidir. Özgün adı Letyat Zhuravli (Летят журавли) olan film İngilizce konuşulan ülkelerde The Cranes Are Flying adı ile gösterime sunulmuştur. Senaryosunu Viktor Rozov 'un kendi oyunundan uyarlayıp yazdığı filmi Mihail Kalatozov yönetmiş, başrollerinde ise Tatyana Samojlova, Aleksey Batalov ve Vasili Merkuryev oynamışlardır. Filmin yapımcılığını da Mihail Kalatozov üstlenmiştir. Film 1958 yılında Cannes Film Festivali'nde Altın Palmiye ile ödüllendirilmişti. II. Dünya Savaşı sırasında geçen lirik bir aşk öyküsünü anlatır. Moskova'da yaşayan ve birbirlerine deli gibi aşık iki genç, Veronika (Tatyana Samojlova) ve Boris (Aleksey Batalov) II. Dünya Savaşı'nın başlaması ile birbirlerinden ayrılmak zorunda kalırlar. Askere gönüllü yazılan Boris, Veronika'nın doğum gününden bir gün önce cepheye gönderilir. Birbirlerine veda etme fırsatı bile bulamazlar. Boris'ten uzun süre haber alamayan Veronika, Boris'in kuzeni Fyodor (Vasili Merkuryev)'un tecavüzüne uğrar ve sevmediği halde onunla evlenmek zorunda kalır. Bütün bu olanlar Veronika'ya Boris'i unutturmaya yetmez. Sonsuzluk ve Bir GÃ¼n Sonsuzluk ve Bir Gün (Yunanca: Μια αιωνιότητα και μια μέρα, Mia aioniotita kai mia mera, İngilizce: Eternity and a Day), 1998 Yunanistan yapımı Theo Angelopoulos filmi. Ölümcül bir hastalığa yakalanmış olan bir yazarın (Bruno Ganz) hastaneye yatmadan önceki son gününü anlatır. 1998'de Cannes Film Festivali'nde Altın Palmiye kazandı. FIFA (video oyunu serisi) FIFA ya da diğer ülkelerde bilinen isimiyle FIFA futbol, Electronic Arts'ın bir kolu olan EA Sports tarafından 1993'ten bu yana yıllık çıkarılan futbol oyunudur. 1980'lere damgasını vuran "Sensible Soccer", "Kick Off", Matchday Soccer'ın geliştirilmiş oyunu olarak EA tarafından çıkarılan seri, daha sonra dalında bir numara olmuş ve Madden NFL'den sonra en çok satan spor oyunu olmuştur 1993 yılından bu yana birçok lig, kupa, millî takım, futbol kulübü ve futbolcuyu lisansı altına alan FIFA, FIFA Dünya Kupası, Avrupa Futbol Şampiyonası ve UEFA Şampiyonlar Ligi gibi önemli turnuvaları da yelpazesi altına almıştır. FIFA'dan lisans alan EA serinin ilk oyununu 1993 sonunda "FIFA International Soccer 1994" adıyla çıkardı. Piyasaya sürüldüğü zaman büyük bir hayran kitlesine ulaşan oyunda sadece kuş bakışı ve kenar bakış açılarıyla oynanabiliyordu. "FIFA 95" kulüp takımlarıyla oynanabilirlik sağlandı. "FIFA 96"'da ilk defa FIFPro lisansıyla gerçek oyuncu isimleri kullanıldı ve PlayStation, PC, 32X, Sega Saturn konsollarında "Virtual Stadium" motoruyla, 3D oyuncular ve 2D stadyum, satışa sunuldu. "FIFA 97" ve "FIFA 98: Road to World Cup" da aynı maç motoru üzerinde düzenlenerek satışa sunuldu ve bu oyunlarda mouse mod'u da dahildi. Bu da FIFA serisinin ayrı bir avantajı oldu. Daha gelişmiş grafikleri ve Dünya Kupası elemelerini (Tüm millî takımlar dahil) içeriyordu. Aylar sonra "World Cup 98" adıyla EA'nın ilk lisanslı turnuva oyunu satışa sunuldu. "FIFA" oyunları çokça eleştiri aldı. Serinin her oyununu küçük değişikliklerle ve güncellemelere piyasa çıkarması ve alternatif olarak Konami'nin "Winning Eleven"i çıkarması oyunun popülaritesini düşürdü.PES'in de çıkmasıyla pazar payının azalmasına hatta PES tarafından geçilmesine neden oldu. Geliştirilirken "EA Soccer" olarak duyurulan oyun, "FIFA '94" olarak da bilinir. Serinin ilk oyunu olan "FIFA International Soccer" 1993 yılı sonunda piyasaya çıktı. Geleneksel futbol oyununlarından farklı olarak daha gerçek boyutta oyuncular bulunuyordu. Sadece millî takımlar vardı ancak gerçek oyuncu isimleri kullanılmamıştı. En çok söylenen bugu ise oyuncuların kalecinin önüne geçip atış kullanıldığında topu kapmasıydı. "FIFA Soccer 95" oyununda sadece küçük düzeltmelerle "FIFA International Soccer" motoru kullanılmaya devam edilmiştir. FIFA '95'te 8 ulusal lig seri içerisinde tanıtıldı, kulüp takımları Brezilya, Almanya, İtalya, İspanya, İngiltere, Fransa, Hollanda ve ABD liglerinden oluşturulmuştur. Liglerin tanınabilir ve gerçek olmasına rağmen, hala (birçoğu önceki oyundan kalan) hayali oyuncular vardı, ekipleri ise 1993-1994 sezonuna dayalı kadro ve takımlardı. Sonraki serilerde "yapay" bölümlü bir lig özelliği vardır. ABD Ligi A League, ülkenin ikinci lig takımları ve oyuncularından oluşur. 2000 baskısına kadar düzeltilmiş Major League Soccer ülkeyi temsil etmeye başlamıştır. Buna ek olarak oyun, Brezilya'nın sadece takımlarını içeriyordu. São Paulo, Rio de Janeiro ve Internacional istisnadır. Porto Alegre, Rio Grande do Sul ekiplerinin renkleri tutarsızdı. Corinthians takımlarının formaları beyaz ve mor renklerinde yapılmıştır, aslında siyah ve beyaz renkten oluşmaktadır. Bu İlk "FIFA" oyununda gerçek-hayat 3D grafikleri vardı ve oyunun 3DO, Sega Saturn, PlayStation, 32X, ve PC versiyonlarında kullanılan bu teknolojiye "Virtual Stadium" deniyordu. Oyun ayrıca serinin ilk gerçek oyuncu isimleri, pozisyonları ve dereceleri kullandığı , transfer yapmaya ve takım düzenlemeye imkân veren oyunuydu. SNES ve Mega Drive versiyonları ise basit olarak güncellenmiş grafikler ve takımlarla FIFA 95 motorunu kullanıyordu. "FIFA '97" oyunundaki en büyük değişiklikler David Ginola tarafından hazırlanan hareket yakalama sistemi ile 6-a alanlı kapalı futbol modu ve poligonal(çokgen) oyuncular oldu. Oyunda İngiltere, İspanya, Fransa, İtalya, Hollanda, Almanya ve Malezya liglerinden oyuncular bulunmaktaydı. Oyun, 32-bit konsol ve PC platformunda destekleniyordu. Bu versiyonda John Motson ve Andy Gray; Des Lynam ile maçları tanıtıyordu. Galatasaray ve Beşiktaş serinin ilk Türk kulüp takımlarıdır. FIFA serilerinde ilk kez Süper Lig bu oyunda yer almaktadır. Ancak Galatasaray 'ın yerine Türkiye 2.Futbol Ligi 'nden Sakaryaspor eklenmiştir. Süper Lig sonraki altı oyunda yer almamaktadır. İlk kez Galatasaray lisanslı olarak oyunda yer almaktadır.İsrail kapağında dönemin Fenerbahçe'li oyuncusu Haim Revivo bulunmuştur. Bu oyunda Galatasaray ve Türkiye'nin dışında ilk kez Fenerbahçe yer almıştır. FIFA 2007'nin üreticisi Electronic Arts Şirketi'nin alt kuruluşu EA Sports tarafından senelerdir bilgisayar ve oyun konsolları için üretilmektedir. PC, PlayStation 2, Xbox, Xbox 360, Game Boy Advance, PlayStation Portable, Nintendo DS ve GameCube versiyonları piyasada satışa sunulmuştur. 6 yıl aradan sonra Süper Lig bu oyunda yer almıştır. Türkiye millî futbol takımı 2002 Dünya Kupası'ndan bu yana ilk kez bu oyunda lisanslıdır. Electronic Arts tarafından piyasaya sürülen futbol oyunudur.EA Canada tarafından geliştirilmiş ve Electronic Arts'ın alt kolu olan EA Sports tarafından yayınlanmıştır. Merakla beklenen oyun 28 Eylül 2007 de Avrupa ve Avustralya'da,29 Ekim 2007'de Kuzey Amerika'da, 30 Kasım 2007'de Türkiye'de piyasaya sürülmüştür.PlayStation 3 ve Xbox 360 versiyonları ile geliştirilen oyunun motoru üstün grafikleri ile dikkat çekmekte. Spikerler Sky Sports'dan Martin Tyler ve Andy Gray olsa da ITV Sports'dan Clive Tyldesley ve partneri Gray bu oyunda da mevcut. FIFA 08 'de Süper Lig de bulunmaktadır. FIFA Soccer 2009 veya bilindik adıyla FIFA 09; EA Sports tarafından her sene yayınlanan popüler futbol benzetimi (simülasyonu) FIFA serisinin Ekim 2008'de piyasalara çıkan yeni sürümü. FIFA 09 Xbox 360 ve PS3'e PC den farklı olarak yeni nesil grafik ve oynanabirlikle satışa sunulmuştur. Oyunun konsol versiyonu gelmiş geçmiş en iyi futbol simulasyonudur. FIFA 10 (Kuzey Amerika'da FIFA Soccer 10 olarak da bilinir) Electronic Arts'ın futbol video oyunları serisi olan FIFA 'nın 17. oyunu. EA Canada tarafından geliştirilip, EA Sports etiketi altında dünya çapında Electronic Arts tarafından satışa sunuldu. Oyun; 30 Eylül 2009'da Avustralya'da, 2 Ekim 2009'da Avrupa'da, 20 Ekim 2009'da Kuzey Amerika'da; PlayStation 3, Xbox 360, PlayStation 2, Windows, Wii,Nintendo DS ve PlayStation Portable platformları için raflardaki yerini aldı FIFA 11 (Kuzey Amerika'da FIFA Soccer 11), EA'in FIFA serisinin 18. oyunudur. EA Kanada tarafından geliştirilen oyun, dünya çapında EA Sports etiketi altında Electronic Arts tarafından dünya çapında yayınlanmıştır. FIFA 11'in Wii ve Nintendo DS hariç bütün platformlarda çalışan versiyonu 28 Eylül 2010'da Kuzey Amerika'da, 30 Eylül 2010'da Avustralya'da, 1 Ekim 2010'da da Avrupa ve Asya'da yayınlanmıştır. Oyunun Wii versiyonu ise 1 Ekim 2010'da Avrupa ve Asya'da, 4 Ekim 2010'da Kuzey Amerika'da yayınlanmış, DS versiyonu ise 8 Ekim 2010'da satışa çıkmıştır. Lisanslı müzikler ilk defa ""'de kullanıldı. Serilerin en başarılı sanatçıları Blur, Fatboy Slim, Robbie Williams, Moby ve Gorillaz'dır. IsÃ¨re Nehri Isère Nehri, Fransa'nın güneybatı kesiminde akarsu. İtalya sınırında Savoie Alpleri'nden çıkar. Valence üzerinde Rhône Nehriyle birleşene kadar 290 km boyunca akarak yaklaşık 12.000 km'lik bir alanın sularını toplar. Iseran Geçidi ("col") yakınlarında 2400 km yükseklikte bir buzul sekisinden doğar ve Isère Vadisi ("val") boyunca hızla aşağı akarak Tignes Barajı'nın oluşturduğu yapay göle dökülür. Tarentaise Vadisi boyunca akışını sürdüren nehir Bourg-Saint-Maurice'i geçtikten sonra yeni bir baraja ulaşır. Daha sonra sıradağlar arasında zikzaklar çizerek Albertville'den geçer. Burada Arly Nehri ile birleştikten sonra güneybatıya dönerek Combe de Savoie çöküntüsünden akar. Gene İtalya sınırında, Isère'in güneybatısındaki Levanna Dağı buzullarından çıkan ve Modane ile Saint-Jean-de-Maurienne'den geçerek Maurienne Vadisi boyunca akan Arc Irmağı, Combe de Savoie çöküntüsünün ortasında batıdan Isère Nehrine kavuşur. Birleşen sular Isère iline girer ve Grenoble'u geçerek Graisivaudan Vadisi ("Valée") çöküntüsü boyunca akar. Rhône'a doğru güneybatı yönündeki akışını sürdürmeden önce kuzeybatı yönünde sert bir kavis çizer. Isère Nehri ulaşıma elverişli değildir; buna karşılık birçok noktasında hidroelektirik enerji üretilmektedir. Elisa Togut Elisa Togut (d. 14 Mayıs 1978-Gorizia) İtalyan voleybolcu. Voleybola 8 yaşında başladı. İlk kulübü V.S.Azzurra’ydı. 15 yaşındayken Volley Modena takımına transfer oldu. 2001 yılında Minetti Vicenza ile Avrupa Konfederasyon Kupası şampiyonluğu yaşadı. 2002 Dünya Şampiyonası’nda İtalya şampiyon olurken, Elisa Togut da “en değerli oyuncu” seçildi. 2002 yılında transfer olduğu Monte Schiavo Banca Marche Jesi kulübünde tam altı sezon oynadıktan sonra 2008 yılında Despar Sirio Perugia’ya transfer oldu. Oyuncu 2009 yılında hamilelik nedeniyle voleybola ara verdi. 5 Mart 2010 tarihinde Tommaso adında bir erkek çocuk dünyaya getirdi. Christopher Cockerell Sir Christopher Sydney Cockerell (d. 4 Haziran 1910 – ö. 1 Haziran, 1999) hovercraft adıyla anılan hem karada hem denizde hareket edebilen aracın mucidi İngiliz mühendis. Christopher Cockerell, Cambridge'de doğdu. Gresham's School ve daha sonra Cambridge Üniversitesi'nde okudu. Mühendislik okuduktan sonra iş hayatına Marconi adlı şirkette başladı.Burada radarlar üzerinde çalışmaya başladı. 1959'da Hoverkraft adı verilen bir gemi türü icat etmiştir. Cockerell, altına kadar sarkan, uzun etekli bir gemi tasarladı. Güvertedeki vantilatörlerin emdiği hava teknenin altına doğru "dış yüzey jetleri" denilen güçlü akımlar oluşturarak iletiliyordu. Basınçlı hava, etek tarafından emiliyor ve tekneyi havaya kaldıran bir havayastığı oluşturuyordu. Böylece taşıt su gibi düzgün yüzeylerde havada ilerliyordu. 1968 yılında, İngiltere ve Fransa arasında hoverkraft seferleri yapılmaya başlanmıştır. Karl von Linde Carl Paul Gottfried von Linde (d. 11 Haziran 1842, Berndorf, Bavyera - ö. 16 Kasım 1934) Alman bilim insanı. Buzdolabının mucidi olarak tanınır. Linde'nin yaptığı cihaz, yiyecek bölmesinin arkasına freon gazı pompalayan bir buhar motoruyla çalışıyordu. Borulardaki gaz yoğunlaşarak sıvı hale geçiyordu. Yoğunlaşma sırasında gazın sıcaklığı düşüyor ve bu, yiyecek bölmesinin soğuk kalmasını sağlıyordu. László József Bíró Ladislav Biro (Macarca: Bíró László József) (29 Eylül 1899 - 24 Kasım 1985) Macar gazeteci. Asıl olarak doktorluk eğitimi almıştır fakat hiçbir zaman mezun olamamıştır. Gazeteciliğe başlamadan önce hipnotize etme ve otomobil yarışı gibi hobilerle uğraşmıştır. 1938 yılında tükenmez kalemi icat etmiştir. Çıtçıt Çıtçıt, iki kumaş türü yakanın geçici olarak birleştirilmesine yarayan bağlantı türü. Türkçedeki adını açılıp kapanırken çıkan "çıt" sesinden almıştır. Günümüzde metal ya da plastikten oldukça ucuza imal edilmesine rağmen, bozuldugunda ürünü fonksiyon dışı bırakabilir. Japon YKK, İtalyan FIOCCHI ve Çin DNG şirketi dünyaca ünlü çıtçıt üreticilerindendir. Birçok çeşidi olmakla birlikte 54 sistem, 61 sistem ve kliket grupları en çok kullanılan türleridir.Genelde dört parçadan oluşur. Bir kalıp yardımıyla ve/veya otomatik makinayla çakılabilir. Bunun dışında, dikilerek kullanılabilen çıtçıt çeşitleri de vardır. Ä°vedik İvedik aşağıdaki anlamlara gelebilir: Harold L. Ickes Harold LeClair Ickes (15 Mart 1874 - 3 Şubat 1952), Franklin D. Roosevelt döneminde New Deal ("Yeni Düzen") programındaki çalışmalarıyla tanınan Amerikalı siyaset adamı. 1907'de Illinois Barosu'na kabul edildi. Medeni haklar, sosyal yardım, belediye reformu ve kamu hizmetleri alanında yürüttüğü mücadelelerle tanındı. Uzun yıllar iki büyük siyasi parti arasında yalpaladıktan sonra, 1932 seçimlerinde liberal eğilimli Cumhuriyetçilerin Demokrat aday Roosevelt'i desteklemesinde önemli rol oynadı. Bu nedenle Roosevelt yönetiminde içişleri sekreterliğine getirildi. New Deal'in önde gelen savunucuları arasında yer aldı ve Roosevelt'i yaşamı boyunca destekledi. Bayındırlık İdaresi'nin (PWA) başkanı olduğu dönemde (1933-1939) harcamalarda gösterdiği titizlik yüzünden projelerin gecikmesi ekonomide beklenen canlanmanın kısa sürede sağlanmasını önledi. Bununla birlikte yüksek bedelli ihalelerin hiçbirinde yolsuzluk görülmedi. Ayrıca elektrik fiyatlarında yaptığı düzenlemelerle tüketicileri koruyucu önlemler aldı. Başkanlık kampanyaları sırasında Cumhuriyetçi adaylara yönelttiği karalayıcı eleştirilerin yanı sıra bazı Demokrat yöneticilerle girdiği sert tartışmalarla da ün yaptı. Başkan Harry S. Truman ile anlaşmazlığa düşünce Şubat 1946'da istifa etti. Sodyum bikarbonat Sodyum bikarbonat ya da soda kimyasal formulü NaHCO olan bir kimyasal bileşiktir. Sodyum tuzlarından birisidir. Antiasit özelliği vardır. Kabartma tozu olarak da kullanılır. Suda çözünür. Beyaz katı kristal tozdur. Sodyum karbonat'ı andıran hafif alkali tadı vardır. Salin solüsyonu bileşiminde de kullanılır. Eski Mısır’da doğal Natron çökeltileri,en çok sodyum karbonat dekahidrat ve sodyum bikarbonat içeren bir karışımdan oluşurdu.Natron hiyeroglif yazılar için boya olarak kullanılırdı. 1791 yılında fransız kimyager, Nicolas Leblanc soda olarak bilinen sodyum karbonatı üretti.1846 yılında New York’lu iki fırıncı,John Dwink ve Austin Church sodyum karbonat ve karbondioksit den kabartma tozu üreten ilk fabrikayı kurdu. Bu bileşik 1800 lü yıllarda Roman kaptan, Rudyard Kipling tarafından balıkları taze tutmak amacıyla kullanılmış ve o günden sonra ‘saleratus’ olarak anılmıştır. Sodyum karbonat, sodyum hidroksitin sulu çözeltisi ile karbon dioksitin reaksiyonu ile elde edilebilir. CO2 + 2 NaOH --> Na2CO3 + H2O Sodyum bikarbonat ise yeterince yüksek yoğunlukta karbondioksit ve su tepkimesi ile elde edilebilir.Sodyum bikarbonat bu yöntemde katı olarak çökelir.Kabartma tozu ticari miktarda benzer bir yöntem ile üretilmektedir. Na2CO3 + CO2 + H2O --> 2 NaHCO3 Yüzde 1,3'lük çözeltisi izotonik özelliktedir. Veteriner hekimlikte asidozis'in sağaltımında önem taşır. Hiponatremi'nin sağaltımında kullanılır. Soda Kabartma tozu Kabartma tozu, karbonat veya bikarbonat ve bir zayıf asit karışımı kuru kimyasal bir mayalandırma maddesidir. Kabartma tozu pişirilen gıdaların hacmini arttırmak ve hafifletmek için kullanılmaktadır. Toz, karbondioksit gazını sulu bir hamur ile karışmasıyla veya bir asit-baz reaksiyonu yoluyla hamur haline getirerek ıslak karışımdaki kabarcıkların genleşmesini ve böylelikle karışımın şişmesini sağlar. Salin Salin ya da salin solüsyonu belli ölçülerde sodyum bikarbonat ve sodyum klorür içeren distile su çözeltileridir. Daha çok eczacılıkta burun içi bakımı ve nemlendirilmesi için kullanılır. Kontakt lens bakımı için de kullanılır. Kosova tarihi Kosova tarihi günümüzdeki bağımsız Kosova Cumhuriyeti’nin sınırları içinde kalan toprakların tarih öncesi dönemlerden günümüze kadar uzanan tarihini kapsar. Kosova'ya tarih öncesi dönemlerde yerleşen ilk Hint-Avrupa halkları İlliryalılar ve Traklardı. 6. yüzyılın sonlarında Slavlar Kosova'ya yerleştiler. 850-1018 yılları arasında Kosova Tuna Bulgar Hanlığı'nın bir parçası oldu. 13. yüzyılda Sırpların, 14. yüzyılda ise Osmanlı Türklerinin eline geçti. I. Balkan Savaşı'ndan sonra Yugoslavya Krallığı'na dâhil edilen Kosova, 1992 yılında Yugoslavya'nın parçalanmasından sonra Sırbistan'ın sınırları içinde kaldı. Ancak Sırbistan hükümeti, bu dönemde Kosovalılarca talep edilen ve nüfusunun çoğunluğu Arnavut kökenli olan Kosova halkının özerkliğini tanımadı. 1990’lı yıllarda Sırbistan hükümeti ve Kosovalılar arasında birçok şiddet olayı yaşandı. Kosova 1999 yılında NATO tarafından yapılan Kosova Operasyonu sonrasında Sırbistan’dan ayrı özerklik kazandı.ABD, AET, Sırbistan ve Rusya arasında Kosova'nın statüsü konusunda yapılan görüşmelerin çıkmaza girmesi üzerine Kosova 17 Şubat 2008 tarihinde bağımsızlığını ilan etti. Kosova bölgesi Neolitik Çağda, Vinča-Turdaş kültürü içinde yer almıştır (Batı Balkan siyah ve gri potası). Bölgede Tunç Çağı’ndan MÖ. 20. yüzyıla, Demir Çağı’ndan MÖ. 13. yüzyıla dek olan devirlere ait mezar taşlarına rastlanmıştır. Roma İmparatorluğu döneminde Kosova'nın ismi Dardania'ydı. “Dardania” adlı bu küçük yönetim bölgesinin, bugünkü Kosova topraklarıyla kesiştiği mevkileri vardır. Dardania, "Moesia Superior" adlı eyaletin içindeki küçük bir bölgenin adı idi. Günümüzde Kosova'da Dardanlara ait birçok kalıntıya rastlanmaktadır. Kosova'da yaşayan Arnavutların çoğu, kendilerinin Dardanlar ve İlirlerin vârisleri olduklarına inanır. Buna delil olarak da Dardanlarla, insan yapısı, kültür ve dil yapısı bakımlarından ortak oldukları ileri sürülmektedir. Bugünkü Arnavutça, Dardanların diliyle ortaklığı çok az olan bir durumdadır. Bu teoriye göre, dil zaman geçtikçe değişmiştir ancak aynı dilbilgisi kurallarını içermektedir. Arnavutça kelimelerin çoğu İlirya'da konuşan dilden kaynaklamaktadır. Bunun en güçlü kaynağı eski Yunan felsefecilerin kitaplarında - İlir diline ait pek çok kelimeyi kullanmasıdır. Dardanlar Kosova'nın bugünkü topraklarında yaşamaktaydı. Yapı olarak güçlü ve sert insanlar olarak izah ediliyorlar. Roma İmparatorluğu devrinde ve bu imparatorluğunun ikiye ayrılması sonrasında Doğu Roma İmparatorluğu sınırları içinde kalan (3. ve 4. yüzyıl) Kosova muhitinde Hun, Avar, Bulgar, Peçenek, Uz gibi Türk boylarının geçici ve kalıcı yerleşmeleri de söz konusu olmuştur. Sırplar, Orta Çağ'da çeşitli devletler kurmuşlardır. Bu devletlerden en güçlüsü 1346 yılında kurulan Sırp İmparatorluğu'dur. Sırp İmparatoru Stefan Duşan, Teselya ve Epir'i almakla beraber Bizans İmparatorluğu'nun Balkanlar’daki topraklarını da almıştır. Stefan Duşan 1355 yılında ölünce yerine oğlu V Stefan Uroş geçmiştir. V Stefan Uroş ise güçsüz bir liderdi. 1370 yılında Stefan Duşan'ın hizmetinde çalışmış olan Pribak Hrebelyanoviç oğlu Lazar Hrebelyanoviç, Prizren'den ayrılarak Kruşevaç bölgesinde gücünü yoğunlaştırmış ve bölgeyi kontrol altına almıştır. Aslında Lazar Hrebelyanoviç, V Stefan Uroş'a rehin olarak verilmiş, fakat o Sırp ordusunun büyük bir bölümünün Osmanlı kuvvetleri tarafından öldürüldüğü Sırpsındığı Savaşı'na katılmamıştır. Ardından V Stefan Uroş ölmüştür. O Nemanjić (Nemanyiç) Hanedanı'ndan gelen son imparatordur. Lazar Hrebelyanoviç, sadece "knez" (prens) unvanına sahip olmasına rağmen Sırp kraliyet hanedanı olan Nemanyiçlerden Vratko Nemanyiç'in kızı Milika ile evlenmiş ve hanedanla akraba olmuştur. Ayrıca İmparator Stefan'ın unvanı olan "autokrator" unvanını kullanmaya başlamıştır. Kosova ilk defa I. Murat zamanında 1389 yılında I. Kosova Savaşı’ndan sonra Osmanlı topraklarına katıldı. Ancak Yıldırım Bayezid'in 1402 yılında Ankara Savaşı'nda yenilmesi üzerine yaşanan Fetret Devri sırasında Kosova'daki Osmanlı yönetimi zayıfladı. 1444 yılının Mart ayında Arnavut ve Karadağ prenslikleri Balkanlar'daki Osmanlı yayılmasına karşı Arnavut Birliği (“Liga”sı) (ya da Lezha Ligası veya siyasî birliği) denilen bir askerî savunma birliği oluşturdular. O zamanlar Venedik hâkimiyetinde bir liman şehri olan Lezha (Alessio)'da bölgenin en önemli prenslikleri olan Thopia, Muzaka, Ballsha ve Crnojevic aileleri de bu birliğe kurdu katıldı. Arnavut Lezha Birliği'nin üyeleri olan prensler şunlardı: Lek Dukagjin, Pjetėr Shpata, Gjergj Ballsha, Karl Thopia, Theodor Muzaka, Stefan Crnojević, İskender Bey (Gjergj Kastrioti). Daha ufak diğer Kuzey Arnavut aşiretleri de bu birliğe katıldılar. Osmanlı Türklerine karşı mücadele için kendi aralarındaki anlaşmazlıkları bir tarafa bıraktılar. Arnavut Kruya Prensi Gjergj Kastrioti (İskender Bey) birliğin komutanlığına seçildi. Alınan siyasî kararlarda bütün birlik üyelerinin kabul etmesi şartı vardı. Birlik Venedik Cumhuriyeti tarafından da desteklendi. 1444'te İskender Bey Osmanlı ordusunu Torviol Ovası'nda yenmeyi başardı. Bundan sonraki iki yılda da Arnavut Birliği, Osmanlılara karşı savaşlar kazandı. 1450'de Kruya'yı kuşatan Osmanlı birlikleri kuşatmayı kaldırmak zorunda kaldılar. 1451'de İskender Bey Napoli Krallığı ile bir ittifak kurdu. 1452'de Osmanlı ordusu Mokrica ve Meçadi'de Arnavut Birliği'ne yenildi. 1453'te İstanbul'un fethi üzerine Arnavutlar Napoli, Venedik, Papalık ve Macaristan Kralları'ndan maddî yardım almaya başladılar. 1462'ye kadar Arnavutlar her yıl Osmanlı ordusunu püskürtüyor, ama ertesi yıl Osmanlılar tekrar aynı güçle tekrar geliyorlardı. 1460 ve 1463'te yapılan ateşkesler dışında Arnavut-Osmanlı savaşı hiç durmadan sürdü. 1462'de İskender Bey önemli bir şehir olan Ohri'yi almayı başardı. 1466'da Kruya'nın ikinci kuşatması da Arnavut Birliği'nce engellendi. Fakat aynı yıl Osmanlılar Shkumbin Vadisi'nde Elbasan Kalesi'ni kurmayı ve ilk kez Arnavutluk'ta kalıcı olmayı başardılar. 1467'de Kruya'nın üçüncü kuşatması da Arnavut Birliği'nce engellendi. 1468'e kadar İskender Bey'in 10.000 kişilik ordusu Osmanlı Orduları'nın sürekli saldırılarını başarıyla engellemeyi başardı. 1468 yılında İskender Bey'in ölümüyle Lezha Birliği zayıflamaya başladı. Venedik'in yardımıyla Kuzey Arnavutlar Osmanlılarla mücadele etmeyi sürdürdüler, ancak Venedik yönetimindeki İşkodra, 1479'da Osmanlılarca fetholununca, Arnavut direnişi sona ermese de zayıfladı. Bundan sonra Arnavutluk Osmanlı hâkimiyetine girdi. I. Kosova Savaşı, 28 Haziran 1389 tarihinde Kosova Ovası’nda yapılmıştır. Bu sırada hükümdar Knez Lazar Hrebelyanoviç, Hristiyan askerlerden bir koalisyon oluşturmuştu. Ayrıca, Bosnalı, Sırp, Macar ve bir miktar Sakson paralı askeri de savaşta yer almıştır. Sultan I. Murad da, Balkanlar ve Anadolu’dan topladığı gönüllü birlikleri ile de güçlenmişti. Savaş taraflarının asker sayısını bugüne dek tam saptamak mümkün olmamışsa da, görüşlerin ağırlaştığı nokta Hristiyan askerlerin Osmanlı askerlerinden fazla olduğu yönündedir. Savaş sonucunda Sırp ordusu bozguna uğratıldı ve Lazar öldürüldü. Türk hükümdarı I. Murad da savaş meydanında öldü. Miloş Obiliç (Kobiloviç) adlı bir Sırp tarafından yaralandırıldığı ve yaralanma sonucu vefat ettiği söylenmiştir. Bu savaş Sırp mitolojisinden inanılamayacak kadar büyük etkiler yaratmıştır. Etkisi günümüzde de sürmektedir. Savaştan sonraki dönemde Sırbistan’ın tamamı Osmanlı-Türk hâkimiyetine girmiştir. I. Kosova Savaşı’nın Sırp toplumunun psikolojisine yarattığı etki ise yıllarca değil, geliştirilen mitoloji ve efsaneler sayesinde yüzyıllarca sürmektedir. Her şeyden önce Prens Lazar, Sırp Ortodoks Kilisesi tarafından tanrısallaştırılmıştır. Mevcut mitolojiye göre, I. Kosova Savaşı’nın arifesinde bir melek Lazar’a seslenerek, “fani çarlık” ile “ilahi çarlık” arasında bir seçim yapmasını istemiştir. Sırplara göre Lazar ilahi çarlığı seçmiştir. Dahası, Lazar ile İsa arasında benzerliklerin kurulduğu da görülmektedir. Genel olarak I. Kosova Savaşı ve bu savaşta yer alan karakterler hakkındaki Sırp yorumları, Hıristiyan mitolojisindeki olaylar ve karakterlerle karışmıştır. İşte bu sebepten dolayı, Sırplar kendine “ilahi millet” sıfatını yakıştırmaktadır. Diğer taraftan, Türklere karşı yürütülen Kosova Savaşı hakkında yazılan destansı halk şiirleri, en iyi bilinen ve en güzel kabul edilen şiirlerdir. Bütün bunlar ise, Sırpların Kosova’ya “Sırbistan’ın Kudüs’ü”, “Sırp dini değerlerinin ve Sırp medeniyetinin beşiği” gözüyle bakmasına yol açmıştır. Sırp milletinin şuurunda I. Kosova Savaşı, tarihlerinin en önemli olayı olarak yaşamaktadır. Sırplar bu savaş hakkında, okula başlamadan önce, dedelerinden öğrenmektedirler. Sırp devleti daha önce parçalanmış olmasına rağmen, Sırp ve Karadağlılar, söz konusu savaşı, Orta Çağ Sırp Devletinin ölümüne ve “Sırpların Türklerce köleleştirilmesine” yol açan savaş olarak hatırlamaktadırlar. Tam tarihi bile tartışmalı olan I. Kosova Savaşı hakkında kesin olarak bilinenler, çatışmaların şiddetli geçtiği, iki tarafın da ağır kayıplar verdiği, Sultan I. Murad ile Prens Lazar’ın öldüğüdür. Murad ile Lazar’ın tam olarak nasıl ve ne zaman öldükleri hakkında da kesin bilgi yoktur. 18. yüzyıldan itibaren soy ismi “Obiliç” olarak anılmaya başlayan Miloş Kobiloviç (Kobiliç) tarafınca şehit edildiği düşünülen Sultan I. Murad’ın yerine oğlu Bayezid, Lazar’ın yerine ise küçük oğlu Stefan Lazareviç geçmiştir. Annesi Kraliçe Militsa’nın nasihatine uyan Lazareviç, sonradan Osmanlı’ya bağlanmayı kabul etmiştir. Sırplar Osmanlı’dan tam bağımsızlığı ancak 1878 yılında elde edebilmişlerdir. II. Kosova Savaşı, 1448 yılı Ekim ayında iki gün süren çarpışmalar ile gerçekleşti. Savaşın ilk tarafının lideri Macar önderi János Hunyadi; diğer tarafın lideri Türk hükümdarı II. Murad idi. Sonuç yine aynı olmuştur: Macarlar kaybetmiş ve savaş meydanından püskürtülmüşlerdir. Bu savaşın neticesinde Osmanlı fetihleri Avrupa’nın içlerine doğru gelişme fırsatı bulmuşlardır. I. ve II. Kosova Savaşı’nda Osmanlı Türk ordusu karşısında yenilen bütün liderler kendi halkları için unutulmaz kişiler olmuşlardır. Sırplarda Lazar Hrebelyanoviç ve Kosova Savaşı hakkındaki Sırp düşünüşü oluşmuş; Macarlarda hükümdar Hunyadi, ölümüne dek Osmanlılarla mücadele etmiş ve Macar halkınca önemli sayılmış; Ulah kontu Vlad 3. Drakula da bu devirde ünlenmiş; Gjergj Kastrioti (İskender Bey) de bu devirlerde Osmanlılarla yaptığı mücadeleler ve devşirilme hikâyesiyle ünlenmiştir. 1389’da başlayan Osmanlı hâkimiyetinin kesinleştiği tarih olan 1479 ile 1912 yılları arasında Kosova, Osmanlı hâkimiyetinde kaldı. Kosova'nın çok önemli Batı-Doğu ticaret yolları üzerinde bulunması nedeniyle, Osmanlı yönetimi Venedik'in de kontrolüne yakın olan Arnavutluk'un geri kalan bölgelerinin aksine Kosova'da yoğun bir devşirme-İslamlaştırma politikası Kosova'da uyguladı. Kosova bölgesinde Osmanlı devlet yönetimiyle beraber, Roma devrinden beri sürekli olarak sağlanamayan düzenlilik sağlanmıştır. Bölge, Osmanlı öncesinde buralarda yaşayan Müslüman olmayan Türklerle, Osmanlı Devleti ile beraber artan Müslüman Oğuz Türkleriyle Türklük açısından iyice yoğun nüfuslu bir hâle geldi. 1912 yılı civarlarıyla beraber Osmanlı hükümranlığının kalktığı zamana kadar Kosova’da Türkçe, genel kültürel dil kimliğindeydi. Zaten bölgedeki Türk nüfusu da bunu sağlayan önemli sebeplerin başında geliyordu. Bölgenin Türk olmayan halkları, Türkçe ile hem dinî yönden hem kültürel yönden iyice geliştiler. Türkçeyi, kendi dillerinin yanında kullanmaktan uzak durmadılar. Bunun neticesinde de Kosova ve çevresi, Osmanlı Devleti’nin önemli bölgelerindendi. Osmanlı idaresi, bölgede yaşayan Arnavutlara, Sırplara da herhangi bir zorlama uygulamadı. Özellikle Arnavutlar, kültürel yönden sıkıntılar yaşamadılar ve bugünlerine geldiler. Arnavutlar, Balkan Savaşlarına kadar Osmanlı Devleti’ne bağlı, kendilerini Türklerden pek ayırmayan bir halk kimliğindeyken, özellikle 1800’lerin ikinci yarısında artan bir eğilimle Osmanlı algısından kısmî kopma istek ve tepkilerini geliştirmeye başladılar. Bunda, Hıristiyan Batı dünyasının ayrılıkçı kışkırtmaları ön planda olmuştur. Bu kopma eğilimi Arnavutluk devletinin kurulmasıyla son hâle geldi. Bugün Kosova’da Arnavutlarla Türklerin ortak yaşayışlarındaki sıcak ilişkiler ve samimiyet de gizli veya açık düşmanlıklar da o dönemlerin ürünleridir. 1689’da Kosova, Osmanlı-Kutsal İttifak Savaşları(1683-1699) adlı savaşla anılmıştır. Bu savaş Sırp millî mitolojisinde yerini almıştır. Ekim 1689’da Margrave Badenli Ludwig önderliğindeki küçük bir Habsburg askerî gücü, Osmanlı topraklarına girip Belgrad üzerinden ilerleyerek Kosova toprakları gelmişti. Birçok Sırp’ın da desteği ve katılımıyla gelişen bu orduya Osmanlı kuvvetleri Kosova’da karşı taarruzla cevap vermiş ve Habsburg ilerleyişini durdurmayı başarmıştı. Osmanlı karşı akınlarıyla Habsburg ordusu önce Niş Kalesi’ne gerilemiş, daha sonra da Tuna’nın ötesine püskürtülmüştü. 1878 yılında Osmanlı Devleti’nin Arnavutların da yaşadığı dört eyaletinden katılımlarla oluşturulan Prizren Birliği (Prizren Ligi), Osmanlı yapılanması içinde Arnavut milliyetinin gelişme ve yeni yaklaşımları kurma aracı olarak işlev gördü. 1910’da Jöntürkler’den de destek aldıkları düşünülen Arnavut ilerigelenleri, Bab-ı Ali’ye baskı yapmaya başladılar. Bu devirde ayrıca, Priştine’den gelişen bir isyan da söz konusu olmuştur. Bu gibi olumsuz gelişmeler sebebiyle Sultan Mehmet Reşat, Rumeli ziyaretiyle Kosova Vilayeti’ne de gelmiş ve halkla birebir temas içinde olmuştur. 1877-1878 Osmanlı-Rus Savaşı sonrası Berlin Antlaşması ile tam bağımsızlığını kazanan Sırbistan Kosova'da da hak iddia etmeye başladı. Osmanlı Devletinin 1912 yılındaki I. Balkan Savaşı'nda yenik düşmesi üzerine Kosova, Yugoslavya Krallığı'nın bir parçası haline geldi. Arnavut millî hareketi birçok sebep sonucunda doğmuştur. Millî Rönesans’ın Arnavut aktivistler üzerinde yaptığı etki en önde gelen sebeptir. 1870’lerde Osmanlı Devleti, Slav halklarına karşı başarısızlıkla neticelenen savaş tecrübeleri yaşamıştı. 1877-1878 Osmanlı-Rus Savaşı ile, Sırp askerî bölükleri, Kosova Vilayeti’nin kuzeydoğu kısımlarına dayanmışlardı. San Remo Konferansı ile Kosova’nın kuzey kesimlerinde çizilen yeni sınırlarla Arnavutlar, büyük sıkıntılar içinde kalmışlardı. Bu sınırlar sonucunda Sırbistan’a bazı topraklar bırakılmak durumunda kalınmıştı. Arnavutların yaşadığı toprakların bazı kısımlarının, yeni kurulan Balkan devletleri toprakları içinde kalması Arnavutlar arasında endişelere sebep olmuştu. Bu sebeple, Berlin Kongresi’nden üç gün önce 10 Haziran 1878’de Prizren Ligi kuruldu. Prizren Ligi, Arnavutların durumlarının iyileştirilmesiyle Osmanlı’nın da rahat bulacağı düşüncesiyle Osmanlı sultanından destek gördü. Ancak, bu birliğin Arnavut liderleri, birliği Arnavut milliyetçi hareketlenmesi için kullanmakta aceleci oldular. Birlik İtalo-Arnavutlar “Arbëreshë”lerden temellendi ve halkın belli kesiminden gelişme hususunda yardım buldu. Birliğin ilk üç yılının sonunda fikir, Osmanlı Devleti içinde oluşturulacak bir Arnavut özerk bölgesi talebi idi. Ömer Prizrenli (Ymer Prizreni) başkanlığında, Abdül Fraşeri ve Süleyman Vokşi idaresinde bir geçici hükûmet teşkil edildi. Ancak, bazı Balkan vilayetlerindeki bu hamleler, Büyük Devletlerin ve Osmanlı idaresinin durdurmasıyla karşılaştı. Kosova, Prizren Ligi’nin etkisizleştirilmesinden sonra İpek merkezli bir birliğe sahne oldu. Bu birliğin başında Hacı Zeka yer alıyordu. Bu birlik 1900 yılına dek yürürlükte olmuştur. 20. yüzyıl başlarında Arnavut millî hareketlenmesi, Arnavutların kendi millî benliklerini geliştirmelerini sağlamak, dillerinin tanınmasını sağlamak, eğitim hakkını sağlamak gibi amaçlarla Jön Türklerden destek almıştı. Herhangi bir dış müdahleyi önlemek için, 1908’de Ferizovik’te 20.000 Arnavut çiftçi, liderleri Bayram Curri ve İsa Boletin’in sultana gönderdiği telgramda belirttikleri anayasa ilanı ve meclisin açılması taleplerini için ayaklandı. Jön Türklerin de desteklediği taleplerine cevap alamayan Arnavutlar, Şubat 1909’da Kosova’nın Arnavut kesimlerinde başarısız bir ayaklanmaya giriştiler. Nisan 1910’da İdris Seferi ve İsa Boletin tarafından idare edilen silahlı isyancı grup, Osmanlı ordusunca etkisiz hâle getirildi. Balkan Savaşları esnasında Kosova topraklarının büyük kısmı Sırbistan Krallığı hükmü altına girdi. Kosova’nın güney kısımları ise Karadağ Krallığı işgalini yaşadı. 1913 Mayısında gerçekleşen Londra Antlaşması’nda, 1912 1. Balkan Savaşı’nı takip eden yıllarda Kuzey Kosova, uluslararası camia tarafından Sırbistan’ın parçası, Güney Kosova kısımları ise Karadağ’ın parçası olarak kabul edilmişti. 1918’de Sırbistan, yeni yapılandırılan Sırp, Hırvat Sloven Krallığı’nın parçası oldu. 1912-1913 yılları civarında artık çözülmeler yaratan ve Osmanlı Devleti idaresinin Kosova Vilayeti ve diğer Balkan bölgelerinden kalkmasıyla sonuçlanan Balkan Savaşları, Kosova’dan Türkler ve kısmî Müslüman kesimin göçlerine sebep olmuştur. Bu göç dalgalarının en büyük yönü, Osmanlı idaresinin çekildiği Türkiye topraklarına doğru olmuştur. Söz konusu göçlerle bütün Balkanlar’dan olduğu gibi, Kosova muhitinden de yüz binlerce insan yollara düşüp öz yurtlarını bırakmak zorunda kalmıştır. Bu göç dalgalarında Türkler en büyük nüfus sayısıyla birinci sırayı oluştururlar. Kosova Vilayeti sınırları içinde yaşayan yerli Türk nüfusu, 20. yüzyıl başlarından günümüze dek, çeşitli yoğunluklarda gelişen kitlesel veya bireysel göç dalgaları ile bölgeyi boşaltmak zorunda kalmışlardır. Bu acı göç hareketleri, Kosova coğrafyasında Türk nüfusunun hızla azalmasını getirip, bugünkü nüfus oranlarını doğurmuştur. 1918-1929 Sırp, Hırvat Sloven Krallığı devresi Sırp nüfusunun her tarafta artışına tanık olmuştur. Krallık içinde Kosova, dört kısma bölünmüştür. Bu kısımlardan üçü Sırbistan (Zveçan, Orta Kosova ve Güney Metohiya); biri Karadağ (Kuzey Metohiya) tarafında kalmıştır. 1929’da Kosova, doğuda Çetine başkentliğinde Zeta Banlığı’na (Zetska Banovina); güneydoğuda Üsküp başkentliğinde Vardar Banlığı’na (Vardarska Banovina); kuzeydoğuda da Niş başkentliğinde Morava Banlığı’na (Moravska Banovina) dâhil edilmiştir. 1941 ve 1945’te Yugoslavya’nın Mihver Devletleri’nce bölümlenmesinde büyük kısım İtalyan egemenliğine, küçük kısım Nazi Almanya’sı egemenliğine ait oldu. İşgal döneminde Kosovalı Sırpların binlercesi, Kosovalı Arnavut gruplar, özellikle Vulnetariler tarafından Kosova dışına atıldılar. Bu olaylardan kaç kişinin etkilendiği kesin olmamakla beraber, Sırp taraflarına göre 10.000-40.000 arası ölü ve 70.000-100.000 arası mülteci sonucunu doğurmuştur. II. Dünya Savaşı sırasında İtalya'nın Almanya'ya teslim olması üzerine Josip Broz Tito tarafından kurulan meclisçe 1945 yılında Yugoslavya Sosyalist Federal Cumhuriyeti ilan edildi ve monarşi yıkıldı. Bu olaydan sonra Kosova;Yugoslavya'ya bağlı bir özerk eyalet statüsüne geçti. 1963’te de bu eyalet, özerk bölge hâlini aldı. Bu ilk dönemde Kosovalı Arnavutlar ve Türklerin önde gelenleri birçok cezalandırma yaşamışlardır. Tivar Katliamı’nda Şaban Poluja adlı milliyetçi ile beraber 3000-4000 civarında Kosovalı Arnavut’un kurşuna dizildiği belirtilmiştir. 1974 yılındaki Yugoslavya Anayasası ile Kosova kendi kendisini yönetme hususunda birçok hak elde etmişti. 1974’ten sonra Kosova’da Arnavutlar ve Türklerin kendilerine ait okul müfredatları, özel kuruluşları olmuştu. Arnavutlar, Priştine ve Arnavutluk merkezli müfredat ve basımdan yararlanırken, Türkler de Priştine’nin yanında Üsküp merkezli basım faaliyetleri ile kendi kitaplarının basımını, eğitimlerinin yürütülmesini sağlamışlardır. Ancak, bu nispeten ılımlı ortam çok uzun sürmedi. 1980’lere gelinince yarım kalmış bazı girişimler tekrar görülmeye başlandı. 1980’lerle beraber Kosovalılarla Sırplar arasında tansiyon yükselmeye başlar. Bu yıllarda genel Yugoslavya bütünlüğü içinde Kosova, etnik yapı farkıyla ve hak talepleriyle öne çıkmaya başlar. Başını Kosovalı Arnavutların çektiği Kosovalılar, Kosova için büyük özerklik talebinde bulunurlar. Bu gelişmeler, Stalinist idare altındaki Arnavutluk’la Kosova’nın birleşmesi bakımından bazı kesimlerin iştahını kabarttı. 1981 Martı başlarında Kosovalı üniversite öğrencileri, Kosova’nın Yugoslavya içinde bir cumhuriyet olması talebiyle protesto eylemleri düzenlediler. Bu eylemler hızla isyan hareketlerine dönüşüp Kosova çapında 20.000 kadar kişiyle cisimleşen bir durum hâlini aldı. Söz konusu öğrenci eylemleri, Yugoslav yönetimince öğrencilerin zehirletilmesi durumuna sebebiyet verdi. 1980’lerle artan tansiyon ve öğrenci eylemleri sonrasında Kosova’daki yerel yönetim, Sırplarla diğer Kosovalılar arasında ayrım gözeden uygulamalar gerçekleştirdi. Artık Yugoslavya merkezî idaresi, Kosova’da iyiden iyiye etnik hassasiyet sahibi olmuştu. Ülkede giderek artan bu acı atmosfer, Djordje Martinović adlı bir çiftçinin hastanede maskeli kişilerce rektumuna şişeli saldırı yapılması ile yeni bir boyut kazandı. Bundan sonra 216 Sırp aydın, “"Djordje Martinović’in yaşadığı olayın Kosova Sırpları için bir çıkmazın simgesi"” olduğunu belirten bir dilekçe imzaladı. Kuşkusuz en büyük siyasî patlama, Kosovalı Sırpların Komünist Belgrad yönetimince ihmal edilmeleriydi. Yugoslavya’nın komünist rejim altında olduğu Ağustos 1987 tarihinde Kosova, yıldızı parlayan bir siyasetçi olan Slobodan Miloşeviç tarafından ziyaret edildi. Sırp milliyetçiliğinin yeni liderlerinden olma yolunda ilerleyen Miloşeviç, 1. Kosova Savaşı’nın gerçekleştiği Kosova Ovası’nda yaptığı konuşma ile Yugoslavya’nın kaderi açısından geri döndürülemeyecek olan bir süreci başlatmış oldu. Kendisini dinleyen binlerce Kosovalı Sırp’a, “"sizi yenmek için cesaret gerekir"” diye seslendi. Söylemleri kısa sürede Kosovalı Sırpların kahramanı oldu. Kendisi, 1987 sonunda da Sırp hükümetinin kontrolünü ele geçirdi. 1989 yılında, Yugoslavya Cumhuriyeti içinde Sırbistan Özerk Cumhuriyeti’ne bağlı özerk bölgeler olan Kosova ve Voyvodina’nın özerklik hakları, Sırbistan çapındaki referandum sonucunda büyük bir oranda azaltıldı. Referandum “çok partili sistem” ve “konuşma özgürlüğü” söylemlerini içerip “insan hakları” tabirini belirten bir yapıdaydı. Aslında, bu yaklaşımlar uygulamada Miloşeviç hükümetinin daha da güçlenmesi, daha çok basın-yayın kuruluşunu kontrol etmesi, azınlıklara daha çok hükmetmesi gibi sonuçlar demek idi. Bu da eski komünist anayasanın yeni şekliydi. Bu yeni anayasa yapısı, özerk yönetimlerin haklarını merkezî Sırbistan yönetimine devreden bir anayasa idi. Yeni anayasa, etnik baskı aracı olması yönüyle birçok azınlık tarafından ciddi karşıtlıklar oluşturdu. Kosovalılar referanduma katılmayıp bu referandumu gayrimeşru olarak nitelendirdiler. Yerel Kosova idaresi de ayrıca, bu yeni anayasaya karşı oldu. Mart 1989’da kendi kaderleri üzerinde olumsuz etki yaratacaklarını düşündükleri bu girişimi desteklemeyen Kosova Meclisi, tanklar, zırhlı araçlar ve silahlı güçlerle çevrelenerek kabule zorlanmıştır. SSCB'nin çöküşü ile dağılmaya başlayan ülkeler arasına Yugoslavya da katıldı. Yugoslavya 1992 yılında eyaletlerinin bağımsızlığını ilan etmesi ile dağılmaya başladı. Slovenya, Hırvatistan, Makedonya. Bosna-Hersek bağımsızlığını ilan etti. Fakat Kosova, Sırp baskısı ve askerî müdahaleleri sonucunda tam bağımsızlığına kavuşamadı. 1995 yılında Sırp ordusu Kosova'ya girdi ve birçok sivilin öldürülmesine sebep oldu. 1998’de patlak veren Kosova direnişine kadar, Yugoslavya Ordusu’nun teknik gücünü de arkasına alan Sırplar, Kosova’da birçok hazin neticeye sebep olmuştur. Dünyada, Bosna Hersek saldırıları ve katliamları sebebiyle doğmayan tepki, bu kez Kosova ile beraber doğdu ve 1999 NATO askerî müdahaleleri ile Kosova, Sırp asker ve milislerinden arındırılıp BM kontrolü