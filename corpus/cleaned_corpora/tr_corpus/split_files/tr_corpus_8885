20. yüzyıl başındaki önde gelen mimarlarındandır. Tasarladığı önemli projelerin başında Fundão Adası’nda yer alan Rio de Janeiro Federal Üniversitesi’nin (zamanındaki Brezilya Üniversitesi) gelmektedir. Bu projede şehir planlamasını ve mimarlık tasarımını gerçekleştiren takımın baş mimarı olarak görev almıştır. Aynı takımdan birçok mimar (Lucio Costa, Affonso Eduardo Reidy, Oscar Niemeyer, Ernani Vasconcellos ve Carlos Leon) daha sonradan Gustavo Capanema Sarayı projesinin de tasarımında görev almışlardır. Volhinya Volhinya, Volinya ya da Volin (, , ya da "Wolynien", ; ), Ukrayna'nın batısında, Galiçya ve Podolya'nın kuzeyinde, Pripyat ve Batı Bug ırmakları arasında yer alan tarihi bölge. Avrupa'nın en eski Slav yerleşim alanlarından biri olan bölge günümüzde Ukrayna sınırları içinde yer alan Volin, Rivne, Zhytomyr ve Ternopil illeri ile Polonya'nın Chelm kentini içine almaktadır. Lutsk, Kovel, Kremenets, Volodymyr-Volynskyi ve Starokostiantyniv (Khmelnytskyi ili) kentleri de bölge sınırları içinde bulunmuştur. Trochenbrod ve Lozisht gibi birçok Musevi köyü de bölgenin temelini oluşturmuştur. Halych'e ait ilk kayıtlarda Kiev Knezi Büyük Vladimir'in 981 yılında bu kenti ele geçirdiği vurgulanmaktadır. Volhinya'nın kuruluşu da Halych ve Volodymyr-Volynsky'de hüküm süren dükalık ve prensliklerle aynı döneme rastlamaktadır. Bu iki kent, Kiev Knezliği'nin yıkılmasından sonra Halych-Volhinya kentini oluşturmuş ve 12.-14. yüzyıllar arasında ayakta kalmayı başarmıştır. Halych-Volhinya Arşidükalığı'nın (Galiç-Vladimir Knezliği olarak da bilinir) 1340'lı yıllarda düşmesinin ardından Polonya Krallığı ve Litvanya Arşidükalığı bölgeyi kendi aralarında paylaşmışlar, Polonya Batı Volhinya'yı alırken Litvanya Doğu Volhinya'yı sahiplenmiştir (1352-1366). Volhinya 1569'da Lehistan-Litvanya Birliği'nin bir eyaleti durumuna gelmiş ve Lehler ile Musevilerin temel yerleşim alanı olmuştur. Eyalette Roma ve Yunan Katolik kiliseleri açılmış, Ortodoks kiliselerinin büyük bölümü Doğu Katolik kiliselerince ele geçirilmiştir. Polonya'nın 1795'te üçüncü kez bölünmesinin ardından Volhinya Rus İmparatorluğu bünyesinde bir valilik durumuna gelmiştir. 19. yüzyıl sonu itibarıyla 200.000'i aşkın Alman yurttaşı bulunan bölge az sayıda Çek nüfusa da sahipti. Ekonomik bakımdan hızla iyi duruma gelse de, I. Dünya Savaşı başladığında Volhinya Batı Rusya'nın en yoksul bölgesiydi. 1921'de sona eren Sovyet-Polonya Savaşı'nın ardından imzalanan Riga Barışı, Volhinya'yı Polonya ve Sovyetler Birliği arasında paylaştırmıştır. Bölgenin batısına sahip olan Polonya burada bir voyvodalık kurmuştur. Doğu Volhinya'nın büyük bölümü ise Zhytomyr iline katılmıştır. Doğu Volhinya'da yaşayan Polonyalıları 1935-38 yılları arasında yaşadıkları bölgeden çıkaran Joseph Stalin, Sovyetler Birliği tarihindeki ilk etnik tehcire imza atmıştır. 1939'da imzalanan Molotov-Ribbentrop Paktı ve Polonya topraklarının Reich ve SSCB tarafından işgal edilmesinin ardından Volhinya Sovyetler Birliği topraklarına katılmıştır. Volhinya'da yaşamakta olan Alman azınlık Nazi-Sovyet nüfus mübadelesinin ardından Nazi Almanyası topraklarına gönderilmiştir. Bölgede yaşayan etnik Almanlar ise 1945 yılından itibaren bölgeden çıkarılmaya başlamıştır. II. Dünya Savaşı'nın ardından Sovyet Ukraynası'nın bir parçası olmayı sürdüren Volhinya, bölgede yaşayan son etnik Polonyalı nüfusun 1945 yılında Polonya'ya gönderilmesine de tanıklık etmiştir. Volhinya, Sovyetler Birliği'nin çöküşünün ardından Ukrayna topraklarına katılmıştır. Ernani Mendes de Vasconcelos Ernâni Mendes de Vasconcelos (d. 4 Nisan 1912, Rio de Janeiro, Brezilya – ö. 5 Ocak 1989, Brezilya), Brezilyalı mimar ve ressam. Duvar resimleri ve mozaik çalışmaları da gerçekleştirmiştir. 1933 yılında Brezilya’nın Rio de Janeiro şehrinde yer alan Ulusal Güzel Sanatlar Akademisi’nden mezun olmuştur. Lucio Costa’nın baş mimar olduğu ve Brezilya’daki modern mimarinin en önemli ilk eserlerinden sayılan Gustavo Capanema Sarayı projesinin takımını oluşturmak görevini üstlenmiştir. Mimarlık kariyeri boyunca ağırlıklı olarak yerleşim birimleri ve müstakil ev projeleri tasarlayan Ernani Vasconcellos aynı zamanda ressam olarak da birçok resim sergisi açmıştır. II. Ä°slam Giray II. İslam Giray (d. ? - ö. 1588 ), 1584 ila 1588 yılları arasında hüküm süren Kırım hanıdır. Babası I. Devlet Giray’ın hanlığı döneminde İstanbul'a rehin olarak gönderilmiş daha sonra Konya'da ikamet ettirilmiştir. Kardeşi II. Mehmed Giray'ın Özdemiroğlu Osman Paşa ile ters düşerek, Osmanlı idaresindeki Kefe'yi kuşatması üzerine Konya' dan getirtilerek Kırım Hanı olarak tayin edilmiştir. Mehmed Giray'ın katlinden üç ay sonra oğlu II. Saadet Giray babasının intikamını almak üzere yanlarına sığındığı Nogayların desteğini alarak 1584 yılında Kırım hanlığının başşehri olan Bahçesaray, Kırım' a saldırarak İslam Giray'ı Kefe' ye kaçırdı. Osmanlı' nın yardımıyla Saadet Giray mağlup oldu ve Volga taraflarına çekildi. İslam Giray'ın hanlığına kadar Osmanlı padişahı Kırım hanı olanların yalnız hanlığını tasdik ile berat gönderirken bundan sonra bizzat Kırım hanını tayin etmek suretiyle iç işlerine de müdahale etmiştir. Ayrıca İslam Giray zamanına kadar hutbelerde yalnız Kırım hanlarının isimleri okunurken, onun hanlığından itibaren hutbelerde ilk olarak Osmanlı padişahının sonra da Kırım hanının isimlerinin okunması kabul edilmiştir. Geçirdiği rahatsızlık sonucu ölen II. İslam Giray, bugün Ukrayna sınırları içinde kalan Bucak bölgesinde, Karadeniz sahilinde bulunan Akkerman Kalesi (Bilhorod-Dnistrowskyj) yakınındaki caminin avlusuna defnedilmiştir. II. Saadet Giray II. Saadet Giray (Kırım Tatarcası: II Saadet Geray, ۲سعادت كراى‎‎), Kırım Hanı. Doğum tarihi belli değildir. Ölümü 1587) – Türk kaynaklarına göre "han" olarak kabul edilmemekle birlikte, babası II. Mehmet Giray’ın 1584 yılında tahtan Sultan III. Murat tarafından azli üzerine iktidar mücadelesi vermiştir. II. Mehmet Giray'ın Vezir Özdemiroğlu Osman Paşa ile ters düşmesi sonrası yaşanan olaylar sonucunda, II. Mehmet Giray’ın Konya’da bulunan kardeşi II. İslam Giray, III. Sultan Murat tarafından Kırım Hanlığına getirilmiştir. II. Saadet Giray tahta geçen amcasına savaş açmış, ilk planda başarılı olamasına karşın, Osmanlı desteğine sahip olan II. İslam Giray mücadeleyi kazanmıştır. Kırım’dan kaçmak durumunda kalan II. Saadet Giray Kafkasya’nın kuzeyine geçerek Nogaylara sığınmıştır. Bir süre Astrahan ve Dağıstan’da yaşadıktan sonra yaşamını yitirmiştir. Selçuk Çebi Selçuk Çebi (d. 1982, Araklı, Trabzon), Türk grekoromen güreşçi. 1994'te Araklı İmam hatip lisesi'nde eğitim görürken emekli memur olan babası Hasan Çebi'nin teşvikiyle güreşe başladı. Selçuk Çebi 7 kardeşten profesyonel olarak spor yapan tek kişidir. Ondokuz Mayıs Üniversitesi Beden Eğitimi Yüksekokulu mezunudur. Daha sonra Trabzon Belediyespor ve Çaykur'da spor yaşantısını sürdürdü. İstanbul Büyükşehir Belediyespor'da lisanslı olarak mindere çıksa da antrenörü Mustafa Şahin'le çalışmalarına Trabzon'da devam ediyor. Kübra ile Selçuk Çebi çiftinin Yusuf adında bir oğlu vardır. Almería'da yapılan 2005 Akdeniz Oyunları'nda 66 kg grekoromende Türkiye'ye altın madalyayla döndü. İzmir'de düzenlenen 2005 Yaz Üniversite Oyunları'nda 66 kg grekoromen stilde altın madalya kazandı. İlk turu bay geçen Çebi, ikinci turda Kazakistan adına yarışan Askhat Dilmukhamedov'u 2-0 yendi. Çeyrek finalde Polonyalı güreşçi Lukasz Tarnecki'yi 2-0 mağlup ederek yarı finale yükseldi ve yarı finalde Amerikalı rakibi Justin Lester'ı 2-1, final maçındaysa Koreli rakibi Ji Hyun Jung'u 2-0 yendi. Herning'de gerçekleşen 2009 Dünya Güreş Şampiyonası 74 kg grekoromen stilde Avrupa Şampiyonu oldu. Vilnüs'teki 2009 Avrupa Güreş Şampiyonası'nın 74 kg grekoromen kategorisinin ilk turunda İspanyol Jose Joan Ruiz'i 2-0 yendikten sonra ikinci turda da Fransız Alain Hassli'yi 2-0 mağlup ederek çeyrek finale yükseldi. Çeyrek finalde Finlandiya'dan Valtleri Moisio karşısında da 2-0 üstün gelen Çebi, yarı finalde Ukraynalı rakibi Volodymyr Shatskykh ile yaptığı müsabakadan 2-0 yenik ayrıldı. Üçüncülük maçında Gürcü Genadi Vogisvili'yi 2-0 yenen Çebi, Beyaz Rus Aliaksandr Kikiniou ile Avrupa Üçüncülüğü'nü paylaştı. Millî güresçi, 2010 yılında Rusya'nin baskenti Moskova'da düzenlenen büyükler dünya şampiyonasında, 74 kiloda ikinci kez dünya şampiyonu olmuştur. Çebi 2015 milletvekili seçimleri öncesinde aynı yılın Şubat ayında Gençlik ve Spor Bakanlığındaki müşavirlik görevinden istifa etti. Brise soleil Brise soleil veya brise-soleil Fransızca kökenli olup “güneş engelleyici” anlamına gelen bir mimari terimdir. Sıcak dönemlerde güneşin camı ve iç mekanları çok ısıtmasını engellemek için kullanılırken, soğuk dönemlerde pasif güneş ısıtmasına yardımcı olunması işlevini de görebilir. Güneşin engellemek için kullanılan mimari tasarımların hepsini içeren bir terim olan brise soleil kavramının oldukça farklı uygulamaları mevcuttur. Bu uygulama bir yapının veya taşıyıcı sistemin bir parçası olabileceği gibi, monte edilip sökülebilen bir uygulama da olabilir. Mimarlık tarihinde bu kavramın uygulanması Le Corbusier’in tasarımlarında basit güneş engelleyicileri olarak başlamış ve yaygınlaşmıştır. Basit uygulamalarla gerçekleştirilebileceği gibi Santiago Calatrava’nın Milwaukee Sanat Müzesi’deki son derece ihtişamlı kanat şeklindeki bir sistem ile veya Jean Nouvel’in Arap Dünyası Enstitüsü projesindeki ışığa hassas cam kaplamanın arkasındaki mekanik sistemler şeklinde de gerçekleşebilir. Çetin Güngör Çetin Güngör (d. 7 Haziran 1990, İstanbul), Türk futbolcudur. Futbola İstanbul'un Beşyüzevlerspor takımında başlayan Çetin Güngör, 2005 yılında Galatasaray altyapısına geçiş yaptı.O yıldan itibaren Galatasaray altyapısında yetişen futbolcu defans mevkinde görev yapmaktadır. 2009-2010 sezonunda Galatasaray A2 Takımı'ndan A Takım'a terfi etmiştir. Asıl mevkisi sağ bek olan Çetin Güngör sol bek olarak da görev yapabiliyor.Kendisi aynı zaman da U19 millî takımının da sağ beki olup şu ana kadar Millî formayla toplam 17 kez görev yapmıştır. Galatasaray A2 takımıyla 42 maçta görev yapmıştır. Oyun tecrübesi edinebilmesi için 2010-2011 sezonunu kiralık olarak Şanlıurfaspor'da oynadı. 2011-12 sezonun başında Süper Lig ekiplerinden Gaziantepspor'a transfer oldu. Burada fazla şans bulamayan oyuncu 2012-13 sezonunun başında Çaykur Rizespor'a transfer oldu. Roberto Burle Marx Roberto Burle Marx (d. 4 Ağustos 1909, São Paulo, Brezilya – ö. 4 Haziran 1994, Rio de Janeiro, Brezilya) park ve bahçe tasarımları ile tanınmış Brezilyalı peyzaj mimarı. Aynı zamanda ressam olarak da eserler vermiştir. Modernist peyzaj tasarımını Brezilya’ya tanıtan ilk peyzaj mimarıdır. Roberto Burle Marx, 4 Ağustos 1909 tarihinde Almanya kökenli bir baba ve Brezilya kökenli bir annenin oğlu olarak Brezilya’nın São Paulo şehrinde dünyaya geldi. Almanya’ya ressam olarak çalışmalar yapmak için giden Roberto Burle Marx bu ülkede ziyaret ettiği Dahlem Botanik Bahçesi sayesinde Brezilya’nın doğal bitki örtüsü hakkında bilgi sahibi oldu. 1930 yılında ülkesine geri döndüğünde Brezilya’nın çeşitli bölgelerinden bitkiler toplamaya başlayan Roberto Burle Marx ilk bahçe düzenlemesini 1932 yılında Lucio Costa ve Gregori Warchavchik’ın tasarladığı müstakil bir ev projesinde elde etti. 1949 yılında Rio de Janeiro şehrinin hemen dışında yer alan ve 365.000 metrekarelik bir alana yayılan Barra de Guaratiba bölgesini satın aldı ve burada Brezilya’nın çeşitli bölgelerinden topladığı bitkileri yetiştirmeye başladı. 1985 yılında Brezilya devletine armağan ettiği, yaklaşık 3.500 farklı bitki türünü içinde barındıran bu bahçe düzenlemeleri günümüzde ulusal anıt statüsünda koruma altındadır. 1955 yılında Burle Marx & Cia. Ltda. adında peyzaj mimarlık firmasını kuran Roberto Burle Marx, Brezilya başta olmak üzere dünyanın birçok bölgesinde bahçe ve peyzaj düzenlemeleri gerçekleştirmiştir. 1939 New York Dünya Fuarı 1939 New York Dünya Fuarı, 1939 ile 1940 tarihleri arasında New York şehrinin Queens bölgesinde yer alan ve toplam 492 hektar alan yayılmış olan Flushing Meadows-Corona Parkı'nda (1964-1965 New York Dünya Fuarı'nın da gerçekleştiği bölge) bugüne kadar dünyada gerçekleşmiş en büyük dünya fuarıdır. Dünyanın dört bir yanından farklı ülkeler bu fuara katılmış ve 1939-1940 yılları arasında yaklaşık 44 milyon kişi bu fuarı gezmiştir. Sloganı “Yeni Günün Doğuşu” (İngilizcesi: Dawn of a New Day) bu fuar dünya fuarları arasında teması gelecek odaklı olan ilk fuardır. Paul Lester Wiener Paul Lester Wiener (d. 1895 , Leipzig, Almanya – ö. 1967) Amerikalı mimar ve şehir planlamacısı, Alman kökenlidir. Eğitimine Almanya’nın Berlin şehrindeki Kraliyet Akademisi’nde başlayan Paul Lester Wiener eğitimine Viyana ve Paris şehirlerinde devam etti. 1913 yılında ABD’ye gelen mimar 1919 yılında Amerikan vatandaşı oldu. Daha sonra Avrupa’da eğitimine ve çalışmalarına devam eden Paul Lester Wiener 1927 yılında ABD’ye tekrar geri döndü. Paul Lester Wiener, Le Corbusier ile birlikte çalışmalar yürüttü. Josep Lluís Sert ile başta başkent Bogota olmak üzere Kolombiya’daki birçok şehrin master planını hazırladı. 1958 yılında ABD'deki en büyük çalışmasına başlama fırsatı elde etti. New York şehrinin Manhattan bölgesinde yer alan Washington Meydanı’ndaki altı blok genişliğindeki bir alanda birkaç bin apartman dairesinin düzenlenmesi projesini planladı. Reyner Banham Peter Reyner Banham veya Reyner Banham (d. 2 Mart 1922, İngiltere – ö. 19 Mart 1988, Londra, İngiltere), İngiliz mimarlık eleştirmeni ve yazar, ancak çalışmalarının çoğunu ABD’de gerçekleştirmiştir. 1960 yılında basılan “İlk Makina Çağı’nda Teori ve Tasarım” (İngilizcesi: Theory and Design in the First Machine Age) ve 1971 yılında basılan “Los Angeles: Dört Ekolojik Modelin Mimarlığı” (İngilizcesi: Los Angeles: The Architecture of Four Ecologies) adlı teorik kitapları ile tanınmıştır (bu kitapta Surfurbia, Foothills, The Plains of Id ve Autopia adlı ekolojik modellerini ve her modelin mimarlık kültürünü incelemiştir). Her ne kadar Londralı olsa da 1970’li yılların ortalarından ölümüne kadar ABD’de ikamet etmiştir. Başlangıçta Courtauld Sanat Enstitüsü’nden Anthony Blunt daha sonraları da Siegfried Giedion ve Nikolaus Pevsner’den eğitim almıştır. Nikolaus Pevsner, modern mimarlığın tarihini inceleyn “Modern Akım” (1936) adlı kitabı basıldıktan sonra Reyner Banham’ı modern mimarlığı incelemesi için davet etmiştir. “İlk Makina Çağı’nda Teori ve Tasarım” adlı kitabında Nikolaus Pevsner’dan bahseden Reyner Banham, bu eserinde modernizm ve fonksiyonalizm kavramlarını incelemiştir. Reyner Banham 1962 yılında ise ilk ismi “Modern Mimarlık Rehberi” (İngilizcesi: Guide to Modern Architecture) olan “Çağın Hakimleri, Modern Mimarlık Hakkında Kişisel Görüşler (İngilizcesi: Age of the Masters, a Personal View of Modern Architecture) olan eserini yayınlamıştır. Reyner Banham’ın Bağımsızlar Grubu ile de bağlantıları vardı. Bu grubun 1956 yılında düzenlediği “Bu Yarın” adlı sergisi birçoklarınca Pop art akımının doğuş anı olarak kabul edilir. Reyner Banham 1966 yılında basılan “Yeni Brutalist Akım: Ahlak veya Estetik?” adlı kitabında hem Brutalizm akımın inceledi hem de Smithsons ve James Stirling’e gönderme yaptı. Reyner Banham’ın diğer önde gelen kitapları basılan “Los Angeles: Dört Ekolojik Modelin Mimarlığı” (İngilizce: Los Angeles: The Architecture of Four Ecologies), “Amerikan Çölünden Manzaralar” (İngilizce: Scenes in America Deserta, 1982) ve “Betonarme Atlantis: Amerikan Endüstriyel Yapıları ve Modern Avrupa Mimarisi (İngilizce: In A Concrete Atlantis: U.S. Industrial Building and European Modern Architecture, 1900-1925, basım: 1986) Londra Üniversitesi, New York Eyalet Üniversitesi (SUNY), Kaliforniya Üniversitesi, Santa Cruz gibi üniversitelerde profesör olarak dersler veren Reyner Banham en son olarak New York Üniversitesi ‘de (NYU) ders verecek iken vefatı nedeniyle bu gerçekleşemedi. Knights of Columbus BinasÄ± Knights of Columbus Binası veya Knights of Columbus Kulesi (İngilizcesi: Knights of Columbus Building veya Knights of Columbus Tower), Connecticut eyaletinin New Haven şehrinde yer alan bir Roma Katolik yardım kuruluşu olan Columbus Şövalyeleri’nin genel merkez binasıdır. Kevin Roche ve onun ortağı olduğu Kevin Roche John Dinkeloo ve Ortakları mimarlık firması tarafından tasarlanan bina 1969 yılında tamamlanmıştır. 23 katlı betonarme yapı 98 metre yüksekliği ile New Haven şehrindeki en yüksek üçüncü binadır. Binanın köşelerinde yer alan silindir şeklindeki kuleler yapıya basit bir geometrik şekil vermektedir. RÄ±za Kayaalp Rıza Kayaalp (d. 10 Ekim 1989, Yozgat), Türk grekoromen güreşçi. Yozgat'ın Kavurgalı köyünde 10 Ekim 1989 tarihinde işçi ailenin 6. Son beşiği olarak dünyaya geldi. İlkokul eğitiminin ardından 2000 yılında Yozgat Güreş Eğitim Merkezi'nde Aydın Dal, Mustafa Doğan ve Mustafa Başer gözetiminde Grekoromen Stilde güreşe başladı. İlk uluslararası madalyasını Yıldızlar kategorisinde 2005 Yılında Arnavutluk Tiran şehrinde 100 kiloda tüm rakiplerini yenerek Yıldızlar Avrupa Şampiyonu olarak kazandı. Aynı yıl Ankara Büyükşehir Belediyesi ASKİ Spor Kulübüne transfer olarak Olimpiyat Şampiyonu olan Mehmet Akif Pirim’in gözetimde hem sporda hem de eğitim alanında hızla basamakları tırmanan Kayaalp 2006 yılında Lisesinden Mezun olduktan sonra, Aksaray Üniversitesi Beden Eğitimi ve Spor Yüksekokulunu kazanarak bu okuldan mezun oldu. Kayaalp, Ermenilere ve Yunanlara karşı ırkçı ifadeler kullandığı için FILA tarafından 6 ay müsabakalardan men cezası almıştır. Twitter hesabından 2013 yılında Gezi Parkı eylemlerini Ermenilerin ve Yunanların çıkardığını, eylemcilerin Ermeni olduğunu ifade eden tweetlerini gelen tepkilerden sonra silmiştir. Özellikle olaylar sırasında eylemciler için “Ermenilere bıraktınız meydanı, Allah belanızı versin eylemci çapulcular” diye attığı tweet sonrası, Kayaalp’in bu tutumu basında geniş yankı bulmuş, FILA Başkanı Nenad Lalovic Kayaalp'in ifadelerinin şok edici olduğunu belirtmiştir. Türkiye Güreş Federasyonu Başkanı ve AKP eski milletvekili Hamza Yerlikaya twitlerin ırkçı olmadığını, sadece görüş belirttiğini, verilen cezanın hukuksuz olduğunu, atılan twitlerin Kayaalp tarafından atılmadığını belirtmiş, ancak Kayaalp twitlerinin yanlış anlaşıldığını söylediği için twitleri kendisinin attığını itiraf etmiştir. FILA cezayı 2013 Dünya Güreş Şampiyonası'ndan sonraya ertelemiş, Şampiyona bitişinde başlayan cezası, 6 ay içinde uluslararası turnuva olmadığı için Kayaalp'i etkilememiştir. Pekin'de yapılan 2007 Dünya Gençler Grekoromen Güreş Şampiyonası'nda gümüş madalya aldı. 2008 Yaz Olimpiyatları'nda birinci turu bay geçen Kayaalp, 2. turda Litvanyalı rakibi Mindaugas Mizgaitis'le olan müsabakasından 3-1 yenik ayrılarak Olimpiyat Oyunları'na veda etti. Pescara'daki 2009 Akdeniz Oyunları'nda grekoromen stil 120 kg.da Akdeniz Şampiyonu oldu. Tiflis'te yapılan 2009 Gençler Avrupa Grekoromen Güreş Şampiyonası'nda birinci oldu. Ankara'da düzenlenen 2009 Dünya Gençler Güreş Şampiyonası'nda grekoromen stil 120 kg.da Dünya Gençler Şampiyonu oldu. Herning'de düzenlenen 2009 Dünya Güreş Şampiyonası'nda bronz madalyayla Türkiye'ye döndü. 28. Uluslararası Vehbi Emre Grekoromen Güreş Turnuvası'nda 110 kg'da altın madalya kazandı. İstanbul'da düzenlenen 2011 Dünya Güreş Şampiyonası'nda grekoremen stil 120 kiloda altın madalyanın sahibi oldu. Sırbistan'ın başkenti Belgrad'da düzenlenen 2012 Avrupa Güreş Şampiyonası'nda grekoromen stil 120 kiloda altın madalyanın sahibi oldu. İngiltere'nin başkenti Londra'da düzenlenen 2012 Yaz Olimpiyat Oyunları'nda grekoromen stil 120 kiloda bronz madalyanın sahibi oldu. Azerbaycan'ın başkenti Bakü'de düzenlenen 2015 Avrupa Oyunları'nda grekoromen stil 130 kiloda altın madalyanın sahibi oldu. Letonya'nın başkenti Riga'da süren şampiyonada final maçında Ukraynalı Oleksandr Chernetskyy ile karşılaşan Türk güreşçi, skor 2-2 berabereyken rakibini tuşla yenerek, altın madalyaya ulaştı. Ukraynalı Chernetskyy ise gümüş madalyada kaldı. Kayaalp, 2013 yılında Gezi Parkı eylemcilerine yönelik ırkçı söylemleriyle tepki toplamıştı ve Olimpiyat öncesi bu konu yeniden tartışmalara yol açtı. Brezilya' nın Rio de Janeiro şehrinde düzenlenen 2016 Yaz Olimpiyat Oyunları'nda grekoromen stil 130 kiloda gümüş madalyanın sahibi oldu. High Museum of Art High Museum Of Art ABD’nin Georgia eyaletindeki Atlanta şehrinde yer alan bir sanat müzesidir. Peachtree Caddesi üzerinde yer alan müze binası Woodruff Sanat Merkezi’nin bir parçasıdır. Sanat merkezinin diğer bölümleri Alliance Tiyatrousu, Atlanta Senfoni Orkestrası, Genç Seyirciler Merkezi ve 14. Cadde Gösteri Merkezi’dir. High Museum of Art 11,000 adet sanat eseri koleksiyonuna sahiptir. Bu koleksiyon içinde 19. ve 20. yüzyıl Amerikan Sanatı’ndan örnekler olduğu gibi Avrupa Sanatı, Afro-Amerikan Sanatı, modern ve çağdaş sanat ürünleri, fotoğraflar ve Afrika kökenli sanat ürünleri de yer almaktadır. Müze 1905 yılında Atlanta Sanat Vakfı tarafından kuruldu. 1926 yılında ise, müzeye ismi verilen High Ailesi, Peachtree Caddesi üzerindeki evlerini müzeye bağışladılar. Bu yapının yanına 1955 yılında bu yapının yanına bir müze binası inşa edildi. 3 Haziran 1962 yılında 106 kişilik bir Atlanta Sanat Vakfı grubu Fransa’nın Paris şehrine yakın Orly Havalimanı’na yakın bir bölgede uçaklarının başka bir uçağa çarpması sonucu öldüler. (bu kazada toplam 130 kişi hayatını kaybetti) Bu kazanın ardında bu seyahatin sebebi olan Louvre Müzesi, grubun hayatlarını bu kazanı kaybetmeden önce gördükleri bir eser olan “Whistler’in Annesi” adlı sanat eserini bir jest yaparak Peachtreet Caddesi’nde yer alan müzede sergilenmek üzere ABD’ye gönderdiler. 3 Haziran 1962 tarihinde ölenlerin anısına açılan Atlanta Sanat Merkezi Anıtı’na ölenlerin anısına Fransız hükümeti bir Rodin heykeli olan “Gölge”’yi bağışladı. 1983 yılında ise mimar Richard Meier tarafından tasarlanan 12.500 metrekarelik High Museum of Art binası kullanıma açıldı. 2002 yılında ise Renzo Piano tarafından tasarlanan üç yeni bina ile müzenin toplam alanı 29,000 metrekare ile iki katına çıktı. Kıbrıs Cumhuriyeti'nde futbol Kıbrıs Cumhuriyeti'nde futbol, en popüler spor branşlarından biridir. Ada, FIFA ile UEFA'nın organizasyonunu sağladığı etkinlik, kurslar ve toplantılara dahil olsa da kulüp ve millî takımlar bazında uluslararası alanda kayda değer bir başarı elde edemedi. Adaya futbol ilk kez Britanyalılar tarafından 1878'den sonra geldi. Önceleri okullarda oynanan bir oyun iken daha sonradan kulüpler kurularak yaygınlaştı. Kıbrıs'ta futbol 1920'lerde İngiliz idaresinin de teşvikiyle Türk ve Rum okullarında başladı. 1932'ye kadar ada üzerinde resmî organizasyon söz konusu olmadığından kulüpler sadece karşılıklı dostluk maçları oynayabiliyordu. Ada üzerinde futbolun gelişmesi ile kulüpler, çeşitli organizasyonlar düzenleyebilmek için bir resmî teşkilatın olması gerektiğine karar verdiler. Bunun üzerine Eylül 1934'te Kıbrıs Futbol Federasyonu kuruldu. Federasyonun FIFA üyeliği 1948'de ve UEFA üyeliği ise 1962'de gerçekleşti. 1980'lerde Kıbrıs üzerinde futbolcuların haklarını savunan herhangi bir sendika veya örgüt yoktu. Oyuncular, düşük ücretlerden dolayı ailelerini geçindirmek için farklı işlerde çalışmak zorunda kalıyordu. 12 Aralık 1987'de Pan-Kıbrıs Futbolcular Derneği kuruldu. 25 Şubat 1997'de ise FIFPro üyesi oldu. Kıbrıs Cumhuriyeti'nde 52,403 (19,203 lisanslı) oyuncu ve 108 futbol kulübü vardır. Günümüzde Kıbrıs Cumhuriyeti'nde futbol organizasyonları, Kıbrıs Futbol Federasyonu tarafından gerçekleştirilir. 1934 yılında kurulan ve aynı yıl maçların oynanmaya başladığı Kıbrıs Ligi'nin kurucu üyeleri arasındaki sekiz takımdan yedisi Rum, biriyse Türk kimliği taşıyan Çetinkaya'ydü. Kıbrıs Futbol Federasyonu'nun düzenlediği organizasyonlar: Kıbrıs Cumhuriyeti millî futbol takımı, FIFA ve UEFA turnuvalarında mücadele etmesine rağmen, üst organizasyonlarda hiçbir zaman yer edinemedi. FIFA sıralamasındaki en yüksek kademeye (57.) Ekim 2007'de erişti. Ekim 2009 listesine göre ise 65. sırada idi. Abteiberg MÃ¼zesi Abteiberg Müzesi Almanya’nın Mönchengladbach şehrinde yer alan bir sanat müzesidir. Abteiberg Müzesi, yöneticisi Johannes Cladders öncülüğünde gerçekleşen, avant-garde sergileri ile Avusturyalı mimar Hans Hollein’in tasarladığı post modern müze binası tasarımı ile ünlüdür. Marcel Duchamp, Andy Warhol, Roy Lichtenstein gibi sanatçıların eserlerinin bazıları bu müzede sergilenmektedir. 1901 ile 1904 yılları arasında Mönchengladbach Belediye Binası’nda yer alan müze 1904 ile 1925 arası Fliescherberg’de yer alan eski bir Protestan kilisesinde varlığını sürdürdı. 1925 ile 1982 yılları arasında şehirdeki birçok farklı binada varlık gösteren müze Abteistraße’de yer alan ve mimar Hans Hollein’in tasarladığı yeni binasına 1982 yılında taşındı. 1982 yılında beri Abteiberg Müzesi aynı mekanda hizmet vermeye devam etmektedir. Amerikan Tıp Derneği Amerikan Tıp Derneği (İngilizce: American Medical Association veya AMA) 1847 yılında kurulmuş 1897 yılında tüzel kişilik kazanmıştır. ABD’deki doktorlar ve pratisyen hekimlerin yüzde yirmisinin üye olduğu Amerikan Tıp Derneği ülkedeki bu nitelikteki en büyük dernektir. Derneğin üyelerine sağladığı kolaylıkların yanında “Journal of the American Medical Association” (JAMA) adlı dergiyi de çıkarmaktadır. Mühürlü Tren Mühürlü Tren, I. Dünya Savaşı sırasında İsviçre’de sürgünde bulunan Rus Bolşevik lider Lenin ve beraberindekilerin 1917 yılı Şubat Devrimi ile birlikte yıkılan Çarlık rejiminden sonra Rusya’ya dönmelerini sağlayan çok taraflı organizasyonu anlatır. İsviçre sınırından sonra Almanya İmparatorluğu topraklarından geçen devrimcileri taşıyan tren, diplomatik olarak dokunulmaz olduğu ve yolcularının Almanya’da inmesi yasak olduğundan mühürlü tren ismi kullanılmıştır. Yolculuğun sonunda Lenin ve beraberindekiler İsviçre-Almanya-İsveç-Finlandiya üzerinden Sankt-Peterburg’a ulaşmışlardır. Lenin’in Rusya’ya gelişi Rus Devriminin kaderini etkilemiş ve gelir gelmez açıkladığı Nisan Tezleri ile Bolşevikleri iktidarın alınması doğrultusunda yeniden örgütlemiştir. Süreç sonunda Bolşevikler Ekim Devrimi ile iktidarı alacaklardır. Çarlık rejiminin baskısı altında ülke dışına çıkmak durumunda kalan Bolşevik önderler siyasi sığınmacılar için uygun koşulların bulunduğu ve Rusya İmparatorluğu ile sınır komşusu olmayan İsviçre’de kalmayı tercih ederler. Burada yerel komünistler tarafından da desteklenirler. I. Dünya Savaşı’nın patlak vermesiyle Avrupa savaş halinde bulunan iki kampa ayrılır ve Bolşevikler tarafsız İsviçre’de sıkışırlar. 1917 yılı başında yaşanan Şubat Devrimi ile birlikte Çarlık rejimi devrilir. I. Dünya Savaşı Doğu Cephesinde Rusya ile savaşan Almanya İmparatorluğu çöken Çarlık rejimiyle savaşı sona erdirerek burada bulunan kuvvetlerini Batı Cephesine kaydırmak ister. Bunun için de iç siyasi ortamı karışık olan Rusya’ya radikal fikirleriyle tanınan Lenin’in Alman topraklarından geçerek gitmesine izin verilmesi gündeme gelir. Ülkesine yaşanmakta olan devrimci sürece ne pahasına olursa olsun dahil olmak isteyen Lenin ve beraberindeki Bolşevikler aracılar vasıtasıyla Almanya ile temasa geçerler. İsviçreli komünist Fritz Platten ile birlikte İsveçli komünistler Otto Grimlund, Ture Nerman, Carl Lindhagen ve Fredrik Ström yolculuk için çok çaba sarf etmişlerdir. Fritz Platten I. Dünya Savaşının çıkmasıyla etkisiz kalan ve savaş yanlısı hale gelen II. Enternasyonal’den ayrılmış ve 1915'te Lenin önderliğinde düzenlenen savaş karşıtı Zimmerwald ve Kienthal Konferanslarına katılmıştır. Bu konferanslarda Lenin’in savunduğu hattı benimsemiştir. Lenin savaşın emperyalist bir paylaşım savaşı olduğunu belirterek her ülke ordusunu oluşturan silah altındaki işçi ve köylülerin kendi savaş yanlısı hükümetlerini devirmelerini öneriyor ve bozgunculuğu savunuyordu. Almanya İmparatorluğu ile ilk temas Fritz Platten aracılığıyla yapılır. Alman İmparatoru II. Wilhelm Çarlık rejimini çökmesinden sonra özellikle Doğu Cephesindeki düşmanı Rusya’nın içinde bulunduğu durumun daha da içinden çıkılmaz hale gelmesi ve Rus Ordusunun savaşamaz hale gelmesi fırsatını değerlendirmek istiyordu. Bu cepheden çekeceği birliklerle Batı Cephesinde üstünlüğü ele geçirebilecek ve belki de savaşın çehresi değişecekti. Almanya ile temas özellikle Aleksandr Parvus, Karl Radek ve Yakov Ganetski tarafından sağlanır. Alman hükümetinde görev yapan filozof ve diplomat Kurt Riezler ise Lenin’in Rusya’ya gönderilmesi fikrinin kendisine ait olduğunu iddia eder. Riezler, Lenin’in elçileri görevindeki Aleksandr Parvus ve Karl Radek ile görüşmeleri Almanya adına bizzat yürütür. Yolculuğun ayarlanmasındaki önemli bir isim ise Aleksandr Parvus’dur. Lenin ile yüz yüze görüştüklerine dair bir kaynak olmamasına rağmen Bolşeviklere mali yardım yapan Parvus’un Alman İmparatorluğu için ajanlık yaptığı düşünülmektedir. Fritz Patten Rus sürgünlerinin yolculuğuna Alman yetkilileri nezdinde kefil olacak ve aşağıdaki metni imzalayacaktır. 9 Nisan 1917 günü Zürih’ten yola çıkan 32 Rus sürgün 15 saatlik tren yolculuğundan sonra Almanya sınırındaki Gottmadingen İstasyonuna varırlar. Burada Rusça bilen Alman subaylardan Yüzbaşı von Planetz ve Teğmen von Buhring ekibi karşılarlar. Boş bir yolcu vagonuna alınan sürgünler yolculuklarına başlarlar. Mühürlü tren deyiminin yoğunlukla kullanılmasına rağmen yolculuğu yapanların anlatımları (örneğin Karl Radek) ve araştırmacılar tren kapılarının mühürlendiği yönünde bir bulguya rastlamamışlardır. Radek’e göre sadece kendileriyle beraber yolculuğa katılan Alman subaylara trenden hiçbir koşulda ayrılmayacaklarına dair söz vermişlerdir. Tren hiçbir istasyonda durmadan tüm Almanya’yı boydan boya katederek Baltık Denizi kıyısındaki Sassnitz İstasyonuna ulaşır. Buradan sonra sürgünler Queen Victoria isimli gemiyle İsveç’e geçerler. 13 Nisan günü Malmö’ye varan kafile burada Ganetski ile buluşarak Stockholm’e geçer. Geçtiği yerlerde kimseyle temas etmemeye dikkat eden Lenin burada kendisiyle görüşmek isteyen Aleksandr Parvus ile görüşmeyi kesinlikle reddeder. Yolculuğu tamamlayan ekipte aşağıdaki isimler yer almıştır: Listede İsveç’de kalan Fritz Patten yer almamıştır. Yaklaşık 8 gün süren uzun yolculuktan sonra 16 Nisan 1917 günü Lenin Rusya’nın başkenti Sankt-Peterburg’daki Finlandiya İstasyonuna ulaşır. Burada büyük ve coşkulu bir kalabalık tarafından karşılanır. Bolşevik Partinin yönetimini hemen eline alan Lenin, parti konferansında açıklayacağı Nisan Tezleri ile o zamana kadar karşıya alınmayan Geçici Hükümete cephe alınmasını savunacaktır. Partiyi bu yeni hatta ikna eden Lenin sonunda haklı çıkacak ve Geçici Hükümetin savaş yanlısı tutumu ortaya çıkınca Bolşevikler giderek güçlenecek ve Ekim Devrimi süreciyle iktidarı alacaklardır. Bolşevik karşıtları, başta Başbakan Aleksandr Kerenski olmak üzere Almanya ile anlaşarak ülkeye dönen Lenin ve Bolşevikleri Alman ajanı olmakla suçlayacaktır. 17 Temmuz günü artık iftiralardan bıkan Leon Troçki aşağıdaki açıklamayı yapacaktır: Bu ithamların yanı sıra 1918 yılında Rusya’daki ABD temsilcisi Edgar Sisson, Troçki ve Lenin’in Almanya İmparatorluğunun ve ABD'nin maaşlı ajanları olduğunu ispatladığını iddia ettiği belgeleri kamuoyuna açıklar. İlk olarak 16 Eylül 1918 günü New York Evening Post gazetesinde yayınlanan belgelerin sahte olduğu ve Polonyalı yazar ve gazeteci Ferdinand Ossendovskim tarafından üretildiği ortaya çıkacaktır. Wonsan Wonsan (; "Wŏnsan-si"), Kuzey Kore'nin Kangwon ilinin merkezi olan şehirdir. Şehir Kore Yarımadası'nın kuzeydoğusunda, Japon Denizi'nin (Chosŏn Tonghae, "Kore Doğu Denizi") batı kıyısında yer almaktadır. Şehrin nüfusu 2000 yılı tahminlerine göre 331.000'dir. Wonsan, başkent Pyongyang'ın 200 kilometre kuzeyinde ve Kore Yarımadası'nın en çok bilinen dağlarından biri olan Kumgang Dağı'ın 120 kilometre kuzeybatısında yer almaktadır. Wonsan'ın asıl adı Wŏnsan-jin (Wonsan limanı) olup küçük bir balıkçı limanı idi. Japon İmparatorluğu ile imzalanmış olan 27 Şubat 1876 tarihli Ganghwado Antlaşması gereğince 1800 yılında ticarî liman olarak açıldı. Şehir, Japon İmparatorluğu'nun yönetim altında Genzan olarak anıldı. 1914 yılında Chōsen Sōtokufu Tetsudō ("Choson Genel Valiliği demiryolu")'nun Seul (o dönemde Japonca adı Keijō, Korece adı Kyongsong ile anıldı) ile Genzan (Wonsan)'ı birbirlerine bağlayan Keigen Hattı (Kyongwon Hattı) açıldıktan sonra Kore Yarımadasının Japon Denizi tarafındaki en büyük şehir haline geldi. 1942 yılında Pyongyang (o dönemde Japonca adı Heijō) ile Genzan (Wonsan)'ı birbirlerine bağlayan Heigen Hattı (Pyongwon Hattı) da açıldı. Wonsan, 40 semte ("dong") ve 15 köye ("ri") ayrılmaktadır. En büyük dong olan Haebang, ek olarak iki idari bölüme daha ayrılmaktadır. Wonsan'da, su ürünleri işleme fabrikası, tersane, kimya kuruluşu ile çimento fabrikası bulunmaktadır. Bostancı Bağcıl SK Bostancı Bağcıl Spor Kulübü, Kuzey Kıbrıs Türk Cumhuriyeti'ndeki Bostancı köyünde bulunan bir spor kulübüdür. Şu anda Kuzey Kıbrıs Birinci Ligi'nde mücadele etmektedir. Maçlarını 800 kişi kapasiteli Bostancı Yakup Özorun Stadı'nda yapmaktadır. Bostancı Bağcıl takımı Aydın (Ayanni) göçmenleri tarafından kurulmuştur. Berk Deniz Berk Deniz (1 Mayıs 1979, Mersin), Türk futbolcudur. Tarsus İdman Yurdu'nda oynamaktadır. Altyapısına memleketi olan Tarsus İdman Yurdu'nda başlamıştır ve 1999 yılında burada profesyonel olmuştur.Aralıksız Tarsus İdman Yurdunda 11 yıl oynayıp 2009 yılından itibaren Kayseri Erciyesspor'a transfer olmuştur. Bu sezon 10 maçta oynamıştır. Henüz hiç golü yoktur. 2010-11 sezonunda eski takımı Tarsus İdman Yurdu'na geri dönmüstür. TCG Samsun (M-510) TCG "Samsun" (M-510), Türk Deniz Kuvvetlerinde 47 yıl hizmet etmiş mayın tarama gemisidir. MSC-268 sınıfı sahil mayın tarama gemilerinin ilk gemisi MSC-268 olarak Amerika Birleşik Devletlerinin Washington eyatindeki Bellingham Tersanelerinde 28 Eylül 1958 tarihinde tamamlandı. Gemi, 3 Ekim 1958 Cuma günü yapılan devir tesim törenin ardından Türk Deniz Kuvvetleri savaş gemileri arasına olarak katıldı. Yeniden sınıflandırılıp olarak adlandırılan gemi uzun yıllar görev yaptıktan sonra Mart 2005'te sınıfındaki diğer üç gemiyle beraber hizmet dışına çıkarılan TCG Samsun gemisinin Bayrak indirme töreni, 6 Mayıs 2005 tarihinde icra edilmiştir. Aynı sınıftan diğer üç gemi; 13 Mart 1959 tarihinde (MSC-270) ve (M-271), 24 Nisan 1959 tarihinde (M-272) adlarıyla Türkiye'ye teslim edilmişti. Her biri 1200 beygir gücündeki iki adet dizel motorun çevirdiği 2 parvaneye, 375 ton deplasmana, 43,89 metre uzunluğa, 8,23 metre genişliğe, 2 metre derinliğe, 20 mm çiftli makineli topa sahip olan gemide toplam 38-39 personel görev yapmaktaydı. Tatlısu Halk Odası SK Tatlısu Halk Odası Spor Kulübü, Kuzey Kıbrıs Türk Cumhuriyeti'nin Beylerbeyi köyünde bulunan bir spor kulübüdür. Şu anda Kuzey Kıbrıs İkinci Ligi'nde mücadele etmektedir. Maçlarını 8000 kişi kapasiteli Dr. Ali Özsoy Stadı'nda yapar. Kulüp 1950 yılında Larnaka kazası'na bağlı olan Tatlısu köyünde kuruldu. Kıbrıs Harekâtı sonrası gerçekleşen nüfus mübadelesi sonucu kulüp Beylerbeyi'ne taşındı. 2000 Yaz OlimpiyatlarÄ±'nda halter - Erkekler 85 kg Erkeklerin Hafif-Ağır sikletteki (- 85 kg) halter müsabakası halter yarışmasındaki beşinci sıradaki müsabakaydı ve haltercilerin vücut ağırlıkları maksimum 85 kilogram olarak belirlendi. Müsabaka 22 Eylül 2000 tarihinde Sidney Kongre ve Sergi Merkezi'nde yapıldı. Her bir haltercinin koparma ve silkme dallarında üçer kaldırış yapma hakkı vardı ve bu iki daldaki en iyi kaldırışlarının toplamı o haltercinin final sıralamasındaki yerini belirledi. TVSA Saraybosna Kantonu Televizyonu (TVSA) bölgesel bir kamu televizyon olarak Saraybosna Kantonu Vatandaşları için kamu yararı gözetilerek hizmette bulunmaktadır. TVSA analog sinyal, internet sırasında dolaşım ve uydu programı yanı sıra transfer programları üzerinden Saraybosna kantonundan daha geniş bir alana yayın yapmaktadır. TVSA programlı işbirliği ve değişimi diğer bölgesel kamu televizyonları ile gerçekleştirilir ve böylece emisyon ülke çarpında yerleştirilir. TVSA Saraybosna Kanton Meclisi tarafından kurulan bir televizyondur ve Kanton bütçesinden finansman alır. TVSA 29 Temmuz 1998 yılında yayın başladı ve 01 Mart 2010 yılından itibaren uydudan izlenebilir. Uydudaki yayını kesilmiştir. TVSA stüdyosu Bosna Hersek Radyo Televizyon binasında yer almaktadır, fakat TV idari bölümü Olimpiyat Salonu’nda Juan Antonio Samaranch (Zetra) içinde bulunmaktadır. TVSA kendi üretim konuları Saraybosna ile ilgili özel bir vurgu ile yaşamın çeşitli alanları kapsamaktadır. TVSA tarafından üretilen emisyonları: Saraybosna Haber programı Eğlence ve TV magazin programı Çocuk programı Spor Programı Ã–zel Programlar Uydu programı Kendi üretimin yanında TVSA yabancı yayınları,film ve dizi uygulamaları ile zengin bir içerik sunuyor. TV Guide TV Guide, yayınlanan televizyon programları hakkında içeriğe sahip olan Kuzey Amerika'da haftalık yayımlanan dergidir. İlk kez 3 Nisan 1953 yılından yayımlandı. Çıkış sayısının kapağında Lucille Ball ve Desi Arnaz'ın yeni doğan oğlu Desi Arnaz, Jr.'ın bir fotoğrafı yer aldı. 1974 yılında 19 milyonluk bir satış elde etti. Dergide, TV listelerinin yanı sıra, televizyon yayını ile ilgili haberler, ünlülerle yapılan röportajlar, dedikodu haberleri, film değerlendirmeleri yer almaktadır. Ayrıca burç yorumları ve çapraz bulmaca da dergide mevcuttur. Kajaani HavalimanÄ± Kajaani Havalimanı (IATA:KAJ, ICAO:EFKI) Finlandiya'nın Kajaani kentindedir. Kajaani kent merkezine uzaklığı yaklaşık 7 km olup kentin kuzeybatısında yer almaktadır. Adli antropoloji Adli antropoloji, antropolojinin bir bilim olarak adli işlemlere uygulanması ya da geniş tanımı ile; adli ve kamuya ait problemlerde iskeletlerin kimliklendirilmesine ve osteoloji tekniklerinin bunlara uygulanması için özelleşmiş fizik antropolojinin alt disiplinidir. Adli antropologlar, farklı metot ve teknikler kullanarak iskelet ve iskelete ait parçaları, kemik/kemikler üzerinde özel vurma, çarpma ve oluşmuş olan çiziklere bakarak ve kapsamlı ölçüler alarak incelerler. Bu işlemlerle, birey/bireylerin cinsiyeti, yaklaşık ölüm yaşı, boy uzunluğu ve ırksal (etnik) kökeni hakkında bilgi sahibi olunur. Daha detaylı incelemelerle, birey/bireylerin sağlık durumları,hangi ellerini kullandıkları, çocuk doğurup doğurmadıkları ve bazen hayattayken sahip oldukları meslekleri hakkında bilgi sahibi olunabilmektedir. Pete Michels Pete Michels, "Family Guy" dizisinin animasyon yönetmenidir. Aynı dizinin ve kısa süreli TV şovu "Kid Notorious"un da denetleyici yönetmenidir. 1990'da "Simpsonlar" dizisinde karakter düzeni sanatçısı olarak çalışmaya başladı. Daha sonra yönetmen yardımcılığı ve yönetmenlik yaptı. "Rugrats" ve "Rocko's Modern Life" programlarının da yönetmenliğini üstlendi. Michels, aşağıda listelenen "Simpsonlar" bölümlerinin yönetmenliğini üstlendi: David X. Cohen David Samuel Cohen (d. 13 Temmuz 1966), bilinen adıyla David X. Cohen, Amerikalı televizyon yazarı. "Simpsonlar" dizisinin yazarlarından biri olmasının yanı sıra; "Futurama" dizisinin baş yazarı ve yönetici yapımcısıdır. Mezun olduktan üç yıl sonra, örnek TV programları yazmaya başladı. 1992'de bunu iş edinen Cohen; "Beavis and Butthead"in ilk bölümlerini yazdı. Sonraları "Simpsonlar" için yazmaya başladı ve on üç bölümün yazımına katkıda bulundu. Beş yıl sonra, Matt Groening ile birlikte "Futurama" dizisini geliştirdi ve dizinin baş yazarı ve yönetici yapımcısı oldu. Cohen'in yazdığı bölümler şunlardır: Kittilä Havalimanı Kittilä Havalimanı (IATA:KTT, ICAO:EFKT) (Fince:Kittilän lentoasema) Finlandiya'nın Kittilä belediyesinde yer almaktadır. Havalimanı Kuzey Kutup Dairesi'nin içinde yer almaktadır. Kuzey Finlandiya'nın ana havalimanlarından olup 2008 yılında 265,000 yolcu kullanmıştır. Cemil Vatansever Cemil Vatansever (d. 16 Nisan 1986, Kırcaali), Türk futbolcu. Vatansever, futbol kariyerine 1998 yılında Gaziosmanpaşa kulübünde başlamıştır. 2003 yılında profesyonel olan futbolcu, defans'ın ortasında görev almaktadır. 1. Lig ekiplerinden Göztepe'de görev yapmaktadır. 2006 yılında İstanbulspor'a transfer olmuştur. İki sezon İstanbulspor forması giyen futbolcu, 2009-2010 sezonunda 1. Lig ekiplerinden Boluspor'da forma giymekteydi. KAA Gent KAA Gent, Belçika'nın Gent şehrinin atletizm ve hokey sporlarını barındıran spor kulübüdür. Belçika Kraliyet Futbol Federasyonu'nun kurucu takımlarındandır. 1989-90 sezonundan beri Pro League'de mücadele etmektedir. Hokey ve atletizm şubeleri 1864 yılında kurulmuştur ve bu Gent kulübünü Belçika'nın en köklü spor kulüplerinden biri haline getirmiştir. Kulüp daha sonra Fransızca La Gantoise adını kullanmıştır. Şu anki Felemenkçe adına 1971 yılında değiştirmiştir. Kulüp,ilk şampiyonluğunu 2014-2015 sezonunda yaşamıştır. Kulübün lakabı "De Buffalo's", yani "Bufalolar" 1900'lerin başında Wild West Sirki ile gelen Buffalo Bill'in şehri ziyaretinden gelmektedir. En farklı galibiyetini 5-0 ile FC Viitorul karşısında, en farklı mağlubiyetlerini 7-1 yenildiği PSG ve AS Roma maçlarında almıştır. Avrupa kupalarında en fazla maça çıkan oyuncusu 23 maçta forma giyen Frédéric Herpoel, en golcü oyuncusu ise 11 gol atan Kalifa Coulibaly'dir. "*Fuar Şehirleri Kupası maçları hesaba katılmamıştır. Bu turnuvada 3 sezonda 8 maç yapmış 1 galibiyet, 2 beraberlik 5 mağlubiyet almıştır." "**Şampiyonlar Ligi'nden elenerek UEFA Avrupa Ligi'ne katılımları bir sezon sayılmıştır." "*Tabloda ikinci maçlar" koyu "yazılmıştır". Simpsons Roasting on an Open Fire "Simpsons Roasting on an Open Fire", ayrıca "The Simpsons Christmas Special" olarak da bilinir, Amerikan animasyon TV dizisi "Simpsonlar"'ın ilk uzun bölümüdür. Esasen ilk sezonun sekizinci bölümü olarak yayınlanması planlanmıştı. Amerika Birleşik Devletleri'nde 17 Aralık 1989 tarihinde Fox Broadcasting Company'de yayınlandı. Bölümde, Homer, Noel ikramiyesi almayacağını fark eder ve bu nedenle, ailenin Noel hediyeleri alacak parası olmaz. Finansal sorunlarını gizlemeye karar verir ve Noel Baba mağazasının departmanında işe başlar fakat sonradan işin yeterince ödeme yapmadığını anlar. Homer ile Bart, biraz para kazanma umuduyla Noel arefesinde bir köpek yarışına giderler. Bölüm, Mimi Pond tarafından yazıldı ve David Silverman tarafından yönetildi. Bölümün adı, "Chenuts Roasting on an Open Fire" olarak da bilinen "The Christmas Song"'u ("Noel Şarkısı") ima etmektedir. "Simpsons Roasting on an Open Fire", 1990 yılında iki Emmy Ödülü'ne aday gösterildi ve televizyon eleştirmenlerinden olumlu yorumlar aldı. Yayınlandığı orijinal tarihte bölüm, yaklaşık olarak Amerika Birleşik Devletleri'nde 13,4 milyon kişi tarafından seyredildi. Springfield İlköğretim Okulu yılbaşı töreni sonrası Simpsonlar tatil için hazırlanırlar. Marge; Bart ile Lisa'ya Noel Baba'ya mektup yazmalarını söyler. Bart bir dövme isterken Lisa, Noel Baba'nın kendisine bir midilli getirmesini diler. Sonraki gün, Marge çocukları da yanına alarak yılbaşı alışverişi için alışveriş merkezine götürür. Bart, herkesten gizlice bir dövmeciye gider ve “Anne” yazan bir dövme yapılmasını ister. Dövmenin kısmen tamamlanmasıyla Marge aniden içeri girer ve Bart'ı dövmeyi sildirmek için dermatologa götürür. Homer'ın yılbaşı ikramiyesini düşünerek Marge tatil için biriktirilen tüm parayı dövmeyi çıkarmada kullanır. Bu sırada, nükleer santralde Homer'ın patronu Bay Burns, bu yıl yılbaşı ikramiyesi verilmeyeceğini açıklar. Homer, yılbaşı hediyeleri için hiç parasının olmadığı fark eder ve ailesinin üzülmesini istemediğinden arkadaşı Barney Gumble'ın teklifiyle bir alışveriş merkezinde Noel Baba olarak bir iş bulur. Yılbaşı gecesinde, Bart alışveriş merkezine gider ve Noel Baba'yı rahatsız eder ardından Noel Baba'nın Homer olduğunu öğrenir. Noel Baba işinden Homer'a oldukça düşük bir meblağ ödendikten sonra Bart'la beraber Barney'den aldıkları tüyo ile bir tazı yarışına gider. Springfield Downs'ta, Homer, son dakika aldığı girilen Santa's Little Helper ismi hakkındaki bir bildiriden etkilenerek tüm parasını buna yatırır. Tazı, yarışmayı sonuncu olarak bitirir. Homer ile Bart, oradan ayrılırken köpeğin sahibi tarafından maçı kaybettiği gerekçesiyle sokağa terk edildiğini görürler. Bart, Homer'dan köpeği eve alma konusundan ricada bulunur ve Homer, istemeyerek de olsa bunu kabul eder. İkili eve vardığında Homer, aileye itirafta bulunmaya teşebbüs eder fakat tüm aile, tüm aile için bir Noel hediyesi olan Santa's Little Helper'ın eve getirilmesiyle onu affeder. "Simpsonlar"ın yaratıcısı Matt Groening, "Simpsonlar" fikrini, James L. Brooks'un ofisinin lobisinde beklemekteyken tasavvur etti. "The Tracey Ullman Show" adlı skeç komedi programının prodüktörü olan James L. Brooks, skeçler arasında tampon olarak yayınlanacak olan kısalardan oluşan bir animasyon serisi kullanmak istedi. Groening de başta kendisinin Life in Hell adlı karikatür bandı serisini önermeye niyetlenmişti ama Life in Hell'in canlandırılması için hayatının eserinin yayım haklarının feshedilmesi gerektiğini anlayınca başka bir yol seçti ve disfonksiyonel aile versiyonu geliştirdi. Simpson ailesi, ilk kez 19 Nisan 1987'de "The Tracey Ullman Show"da kısalar ile görünmeye başladı. Groening, figürlerin prodüksiyon aşamasında düzeltileceği varsayımıyla, animatörlere sadece temel eskizleri gönderdi. Ancak animatörler, bu çizimleri olduğu gibi kopyaladılar ki, bu da karakterlerin ilk bölümlerdeki üstünkörü görünümlerine yol açtı. 1989'da, prodüksiyon şirketinden bir ekip, "Simpsonlar"ı, Fox Broadcasting Company için yarım saatlik bir TV dizisine uyarladı. Yarım saatlik seri, 17 Aralık 1989'da, "Simpsons Roasting on an Open Fire" bölümüyle gala yaptı. "Simpsons Roasting on an Open Fire", Simpsonlar'ın ilk bölümüdür ve Fox kanalı, bölüm süresince seyircinin dikkatini ayakta tutabilmesi konusunda emin olmadıklarından şov için endişeliydi. Seyirci alışana kadar bölüm başına yedi dakikalık üç kısa ile dört özel bölüm yapmayı önerdiler fakat sonunda yapımcılar, on üç uzun süreli bölün için Fox'tan rica ederek riskli bir iş almış oldular. Orijinal olarak, 1989 yılının güzünün başlarında "Some Enchanted Evening" bölümü ile dizinin prömiyeri yapılması planlandı fakat canlandırma ile ilgili önemli sorunlardan ötürü dizi 17 Aralık gününde gösterildi."Some Enchanted Evening" bölümü ise sezon finali olarak yayınlandı. Bölüm, açılış sekansı olmadan gösterilen ilk bölüm oldu ve daha sonradan Groening'in daha as canlandırmada daha uzun bir açılışı fark edince ikinci bölüme şov için açılış sekansı eklendi. Yılbaşı törenin "pek çok yerin Santa'ları" kısmı, Groening'in ikinci sınıftaki deneyimlerine dayanmak idi. Groening, bu göndermeyi bant-karikatürü "Life in Hell"de de kullandı ve kendisini geçn bir adam olarak alaya aldığında büyükannesinin Rusya'dan olmasının çok kötü olduğu söylendi çünkü yılbaşı, orada yasalara aykırıdır. Ayrıca Groening, çok bilinen çocukların oyun alanı şarkısı olan Jingle Bells'in bir "alternatif versiyonu" oluşturması ile bu bölümün hatalı bir jeneriğe sahip olduğunu iddia etti. Rich Moore, resimli taslağını oluşturması ve Ned Flanders'ı tasarlamasına rağmen David Silverman, bölümü yönetti. Sahnelerin birkaçı Gwen Stefani'nin kardeşi Eric Stefani tarafından hazırlandı. Bu bölümde, Barney, cildiyle aynı renkte sarı saça sahipti fakat sadece Simpson ailesinin bu saça sahip olması gerektiğine inanıldığı için bu, sonradan değiştirildi. Seymour Skinner, Milhouse Van Houten, Sherri ile Terri, Moe Szyslak, Mr. Burns, Barney Gumble, Patty and Selma, Ned ve Todd Flanders, Santa's Little Helper, Snowball II, Dewey Largo ve Lewis bu bölümde ilk kez göründüler. Snowball I, ilk kez anıldı ve Waylon Smithers'in sesi nükleer santralde hoparlörde duyuldu fakat bölümde sesi dışında görüntüsü yer almadı. Orijinal ABD yayınında "Simpsons Roasting on an Open Fire", 14.5 Nielsen reytingi alarak ve yaklaşık 13,4 milyon hane tarafından seyredilerek 11 Aralık-17 Aralık 1989 haftasının izlenme oranlarında on üçüncü sırada yer aldı. Bu, Fox kanalının bu ana kadar aldığı en yüksek ikinci izlenme oranıydı. Bölüm, 1990 yılında iki Emmy Ödülü'ne aday gösterildi: "En İyi Animasyon Programı" ile "Bir Minidizi veya Özel için En İyi Düzenleme". Özel dalında aday olmasının nedeni ise "Simpsons Roasting on an Open Fire"'ın özel bir bölüm olarak kabul edilmesiydi, "Simpsonlar", Animasyon Programı kategorisinde iki defa aday gösterildi. Fakat ödülü kardeş bölüm "Life on the Fast Lane" kazandı. Gösterildiğinden beri, bölüm, televizyon eleştirmenlerinden çoğunlukla olumlu yorumlar aldı. IGN'den Robert Canning, 2008 yılındaki yorumunda "en komik bölüm olduğunu düşünmüyorum, elbette çığır açmıştır." 2009 yılında, IGN web sitesi bölümü, "En İyi 10 Yılbaşı Özel" listesinde dört numaraya yerleştirdi ve şunlar yazıldı: "Mizah duygusunun savuşturulmasıyla Simpsonlar'dan sevmeyi öğrenmekteyiz ve hikâye, Noel tatilinde ailenin değerini göstermekte, yardım edemiyoruz fakat her yıl bu mükemmel özel bölümü izliyoruz." Bölüm, Kaliforniya Üniversitesi, Berkeley'deki sosyoloji derslerinde çalışma materyali oldu ve burada "üretim konuları inceleme, kültürel nesnelerin kabulü, bu durumda, satirik bir karikatür gösterisi" amacıyla kullanıldı. Derslerde sorulan bazı sorulara bunlar dahildir: "Amerikan toplumunun hangi yönlerini bölüm içinde ele alınmaktadır? Hiciv nasıl nakledilmektedir: dil aracılığyla? Çizim? Müzik? Her karakter, yıllardır çizilen karakteri ile uyumlu bir davranış sergilemekte midir? Yazarların hicvettiği tarihsel/politik bağlam unsurlarını bizler tanımlayabilir miyiz? Hiciv ve parodi arasındaki fark nedir?" Seinäjoki Havalimanı Seinäjoki Havalimanı (IATA:SJY, ICAO:EFSI) (Fince:Seinäjoen lentoasema) Finlandiya'nın Ilmajoki kentinde yer alan havalimanı. Kente uzaklığı 11 km'dir. 1976 yılında açılmıştır. 1 tane terminali ve pisti vardır. KSV Roeselare KSV Roeselare (), Belçika'nın West Flanders bölgesinin Roeselare şehrinde bulunan futbol kulübüdür. 134 numaralı matrikele sahiptir. Şu anda Belçika 2. Ligi'nde mücadele etmektedir. Kadrosunda hem amatör hem de profesyonel oyuncuları barındıran Rooselare, yarı-profesyonel bir kulüptür. İlk kulüp 1990'da bazı öğrenciler tarafından De Verenigde Vrienden (Felemenkçe - Birleşik Dostlar anlamında) adıyla kurulmuş, kısa sürede Red Star Roeselare olarak değişmiştir. 1902 yılında Union Sportive Roulers (Fransızca) adıyla bilinmekteydi ve 1909 yılında finansal problemler sonucu kapanacaktı. Sonraki iki yıl, iki yeni kulüp kurulmuştur: Sportvereniging Roeselar (Katolikler) ve FC Roeselare (Katolik olmayanlar) -- ancak 1914 yılında patlak veren I. Dünya Savaşı ile beraber bunlar da kapandılar. SK Roeselarenin kuruluşu 7 yıl sonrasında gerçekleşmiştir. Yine 1921'de ulusal kuruma kaydolarak 134 matrikel numarasını almıştır. 1923 yılında şehrin diğer takımı F. C. Roeselare adıyla 286 matrikel numarasını almıştır. Ancak bu numara artık kullanılmamakta ve KSK Roeselare ile KFC Roeselare kulüpleri 1999'da birleşmiş ve KSV adı ile 134 matrikel numarası korunmuştur. 2005 yılında Belçika İkinci Ligi'nde şampiyon olup Roeselare şehrinden ilk kez bir takım olarak 1. Lig'e yükselmiştir. Uefa KupasÄ± 2006 - 2007 Vipassana Vipassanā (Pāli) ya da vipaśyanā (विपश्यना, Sanskrit) kelime anlamıyla "içgörü" demektir; Budizm'de gerçekliğin doğasının içgörü yöntemiyle sezilmesi anlamına gelir. Düzenli olarak Vipassana uygulayan kişiye "Vipassi" (vipasya) adı verilir. Vipassana, kökeni Gautama Buddha'ya atfedilen en eski meditasyon tekniklerinden biridir. Kendini gözlem ve içebakış yoluyla bir kendi kendini dönüştürme yöntemidir. Theravadacı bağlamda, varoluşun üç işaretinin üzerine içgörüyü gerektirir. Mahayana geleneğinde ise, farklı kaynaklarda sunyata, dharmata, görüngü ve boşluk, duruluk ve boşluk veya neşe ve boşluk olarak ifade edilen olgu üzerine içgörüyü gerektirir. Daha geniş bir anlamda vipassanā, samatha (Pāli; Sanskrit: "śamatha") ile birlikte Budist meditasyonun iki kutpundan biri olarak tanımlanır. Samatha yoga gibi pek çok disipline rastlanan, bir odaklanma, rahatlama ve sakinleşme meditasyonudur. Zihni rahatlatıp konsantrasyonu güçlendirerek içgörünün etkili olmasına olanak sağlayan, vipassanā'ya bir hazırlık olarak kabul edilir. Bu ayrım kimi zaman "durdurma ve görme" olarak da ifade edilir. Budist uygulamada söylenildiği üzere, samatha zihni sakinleştirirken, başlangıçta zihnin nasıl rahatsız edildiği ancak içgörü yoluyla anlaşılabilir; böylelikle elde edilen prajñā (Pāli: paññā, erdem) ve jñāna (Pāli: , bilgi) zihnin tekrar rahatsız edilmesini önleyecektir. Terim aynı zamanda Theravāda Budizm'inin meditasyon yöntemlerinden esinlenmiş, başlıca teknik olarak vipassanā ve ānāpāna'yı benimseyen, " Sutta" öğretilerini vurgulayan "Vipassana Hareketi"'ni de ifade eder. Theravāda'da vipassanā uygulaması, Dört Yüce Gerçek gibi Budist öğretiler üzerine derin düşünmeyle birlikte, derin beden uyanıklığı gibi daha deneysel teknikleri de kapsamaktadır. Kimisi doğrudan deneyim ve gözleme dayanan basit tekniklerdir. Ruhani yol olarak temelleri Buda'nın öğrettiği üç eğitime dayandırılabilir: eğitimin birinci aşaması sīlaya (Sanskrit: śīla) bağlılık, diğer bir deyişle öldürmekten, çalmaktan, yalandan, cinsel istismardan ve sarhoş edici maddelerden uzak durmak, ikinci aşama olan zihinsel konsantrasyon (samādhi) için gereklidir. Bu konsantrasyonun yardımıyla üçüncü eğitim (paññā, Sanskrit prajñā), zihnin ve bedenin gerçekliğinin anbean bağımsızca gözlemlenmesidir. Vipassana hareketi terimi Sri Lanka, Myanmar, Laos ve Tayland gibi farklı gelenekler ile Joseph Goldstein, Tara Brach, Sharon Salzberg ve Jack Kornfield gibi günümüz Amerikan Budist öğretmenlerin oluşturduğu modern Theravāda Budizmine dahil kimi ekolleri ifade etmek için kullanılır. Bu hareket vipassana terimiyle anılıyor olsa da, vipassana meditasyonu tüm Budist okullarda kullanılmaktadır. Musa bin Nusayr Musa bin Nusayr () (d. 640 - ö. 716) Emevî Hâlifesi I. Velid'in emrinde İfrikiyye ve İspanya Valisi olarak görev yapmış Müslüman Arap kumandandır. Musa bin Nusayr, 698 yılında Arapların İfrikiyye adını verdiği Kuzey Afrika'nın valiliğine getirildi. Kayrevan şehrinde konuşlanarak etraftaki şehirleri fethetmeye başladı. Valiliği döneminde Kuzey Afrika'da yaşayan çok sayıda Berberi, Müslüman olup Emevî ordularına katıldılar. Müslüman olan Berberilerden biri de İspanya'yı fethederek Müslüman topraklarına katan Tarık bin Ziyad'dır. Tarık, Musa ile birlikte Tanca'yı fethetmekle görevlendirilmişti. 708'de Tanca, Emevîlerin eline geçti. Ardından Ceuta şehrine yöneldiler. Ceuta karadan kuşatıldı fakat şehir, deniz yoluyla yardım alıyordu. Kuşatma netice vermeyince Musa, Tarık'ı orada bırakarak Kayrevan'a geri döndü. Musa bin Nusayr'ın emriyle 7 bin kişilik bir orduyla Cebelitarık Boğazı'nı geçen Tarık bin Ziyad, İspanya'nın Vizigot kralı Rodrigo'yu büyük bir yenilgiye uğrattı. Bu başarı üzerine Musa bin Nusayr da 18 bin kişilik bir Arap ve Berberi ordusuyla İspanya'ya geçerek fetih hareketine katıldı. Toledo Emevî ordusunun eline geçti. Kısa bir süre için Endülüs'ün büyük bir kısmı Müslüman orduları tarafından fethedildi. Musa ve Tarık, başkent Şam'a geri döndüler. Bu sırada Halife I. Velid öldü ve yerine kardeşi Süleyman bin Abdülmelik geçti. Halife Süleyman Musa bin Nusayr'ın başarısından hoşnut değildi. Musa'yı valilikten azletti. Musa 716 yılında hac için gittiği Mekke'de öldü. Aynak Aynak ya da ibis, Threskiornithinae alt familyasını oluşturan uzun bacaklı ve çıplak kafalı kuş türlerinin ortak adı. İbis adı Yunanca "Ibis" kelimesinden gelmektedir. Antik Mısır'da kökü "hb" olan "hîb" kelimesinden türemiştir. Nesli tükenen türler arasında olan, çok kıymetli, kutsal aynak kuşu için bir ölüler şehri inşa edilerek içindeki ev şeklindeki anıt mezar bilgelik tanrısı Thoth'a adanmıştır. Thoth ise cehaleti simgeleyen timsah tanrı Sobek'in baş düşmanı olarak kabul edilirdi. Gerçek hayatta da ibis kuşu, balık, kuş ve suya gelen memelilerle beslenen timsahların yumurtalarını yiyerek bu hayvanın nesline zarar vermektedir. Türkiye'de Birecik’e Şubat sonu gelen ve bir aynak türü olan kelaynaklar baharı müjdelediği için bereket sembolü olarak görülürler ve kutsal sayılırlar. I. Abdurrahman I. Abdurrahman (Arapça: عبد الرحمن الداخل ) (d. 731, Şam - ö. 788, Kurtuba) Tam kunyesi "Abdurrahman bin Muaviye bin Hişam bin Abdülmelik bin Mervan". "Dakhil (muhacir)", "Sakr Kureyş (Kureyş Doğanı)" ve "Endülüs Doğanı"lakapları ile de anılmıştır. İspanya'daki Endülüs Emevî Devleti'nin ilk şekli olan Kurtuba Emevi Emirliği'nin kurucusudur. Bu Emirlik , 756-929 döneminde İber yarımadasıni yönetmiş, daha sonra da Kurtuba Emevi Emiri olan III. Abdurrahman tarafından 929'da Kurtuba Emevi Halifeliğine dönüştürülmüştür. Abdurrahman 10. Emevi halifesi Hişam bin Abdülmelik'in torunudur. Babası Muaviye bin Hişam ve annesi Berber asıllı bir cariyedir. Abbasiler'in Emevileri yenerek halifeliği ele geçirdiği 750 yılında Abdurrahman 16 yaşındaydı. Abdurrahman ve ailesinin küçük bir kısmı Emevilerin iktidar merkezi olan Şam'dan kaçtılar. Bu grup içinde Abdurrahman yanında kardeşi Yahya, 4 yaşındaki küçük oğlu Süleyman, bazı kız kardeşleri ve Rum asıllı Hristiyan bir azatlı kölesi olan Bedr bulunmakta idi. Bu küçük aile grubu Şam'da Fırat Nehri yoluyla ayrılmayı başardılar. Yeni halifelik kuran Abbasiler Şam'dan kaçan Emevi asıllıları bulmak için süvari güçleri göndermişlerdi ve bu güçlere, ele geçen Emevi asıllıları hemen öldürme emri verilmişti. Abdurrahman küçük oğlu Süleyman'ı kız kardeşleri ile bir köyde bırakıp ağabeyi Yahya ve azatlı kölesi Bedr ile güçlükle bu köyden kaçabilmişlerdi. Fakat yine takip edilmişler ve bu sefer Fırat Nehri kıyısında Abbasi süvarileri onlara yetişmişlerdi. İki kardeş kaçmak için suya atlamışlardı. Fakat Yahya akıntıya karşı yüzmekte zorluk çekince kıyıdan kendisine merhamet gösterileceğini bildiren süvarilere inanmış; kıyıya geri dönmüş ve öldürülmüştü. Abdurrahman ve Bedr karşı kıyıya yüzüp kurtulmuşlardı. Bundan sonra Abdurrahman ve Bedr gizli gizli Filistin ve Sina yolu ile Mısır'a geçtiler. Mısır'dan İfrikiyye'ye geçiş zor oldu. Çünkü Emevilerin İfrikiye valisi "Abdurrahman bin Habib el Fihri" Abbasilere bağlanmak fikrinden ayrılıp Kuzey Afrika'da kendine özerk bir devlet kurmaya çalışmaktaydı ve yaşamakta olan Emevilere İfrikiyye'ye gelmek için açık davet vermişti. Abdurrahman ve diğer Emeviler bu davete uyup İfrikiyye'ye gelmişlerdi. Ama vali "Abdurrahman bin Habib" sonra fikrini değiştirdi. Bu yeni gelen Emevilerin yörede egemen olan yerel soylular ve ileri gelenler ile anlaşarak kendinin eline geçirdiği iktidar gücüne karşı olup gücüne büyük bir tehdit olabileceklerinden korkmaya başlamıştı. 755'te korktuğu başına geldi ve Kayravan'a yeni gelmiş olan bazı Emevilerin bu şehirdeki ileri gelenlerle anlaşıp kendi aleyhinde komplolar kurudukları ortaya çıktı. Bu komplolar ifşa edildikten sonra yok edilmekle beraber, bunların durumun vahametini gösterdikleri gayet açıktı ve bundan sonra vali İbni Habib İfrikiyye'ye yeni gelen Emevilere karşı daha haşin davranmaya başladı. Bu sırada Abdurrahman ve Bedr, kendilerine gayet yakınlık gösteren Nafta Berber aşireti reisi yanında, Kabile bölgesine sığınmışlardı. Burada kendilerini İfrikiyye valilik otoritesinden saklı tutmaya çalışmaktaydılar. Vali Bin Habib bu bölgeye kendi adamlarını casus olarak göndermiş ve kendi askeri güçlerini kaçakları tutuklamak için yollamıştı. Bin Habib'in arama birlikleri bu Kabile bölgesindeki saklandıkları mevkiye geldikleri zaman bu Berberi aşireti reisinin karısı Abdurrahman'ın şahsi eşyalarını kendi eşyaları arasında saklamıştı ve bulunmalarını böylece önlemişti. Arama birlikleri onları bulamadan ayrıldıktan sonra Abdurrahman ve Bedr hemen bu kamptan ayrılıp batıya doğru, ta Atlas Okyanusu kıyılarına kadar gitmek hedefiyle, ayrıldılar. 755'te Abdurrahman ve Bedr günümüzde Ceuta yakınlarında Akdeniz sahillerine yetiştiler. Buradan İber yarımadasına, Araplar işgali altında ve Bin Habib'in valisi olduğu bölgenin batısında bulunan arazilerden oluşan Endülüs bölgesine geçmeye karar verdiler. Fakat Endülüs 740'lı yıllarda çıkan bir ayaklanmasının bastırılmasına rağmen pek istikrarlı bir bölge değildi. Bu bölgeye göç eden Müslüman Berberler ve Araplar arasında ve göç eden Arapça ve Berberlerin değişik aşiretleri kendi aralarında devamlı askeri ve gayri askeri mücadeleler olmaktaydı. Abdurrahman Ceuta'ya geldiğinde Endülüs bölgesinin isimsel olarak valisi yine Fihri sülalesinden olan "Yusuf bin Abdurrahman el Fihri" idi. Bu valiyi Endülüs'e en eski gelip yerleşmiş olan; "belediyun" olarak anılan ve çoğunluğu Güney Arabistan ve Yemen asıllı Arap aşiretlerden gelmiş olan Arap asıllı göçmenler tutmakta idiler. Bunlara karşı olan grup, valinin veziri olan ve damadı olan "Sumayl bin Hatium El Kılabi"'yi tutan ve "Şamîyun" adı verilen Suriye ve Şam'dan gelmiş olan Araplar veya kuzey Arabistan'da yaşayan "Kays" aşireti asıllı askeri birliklerdi. Bunların çoğu Endülüs'e 742 ve sonrasında göç etmişlerdi. Bu Suriye'den göç etmişler arasına takriben 500 kişiyi aşmayan Emevi aşireti asıllı olanlar vardı. Abdurrahman bunlar arasında büyük şahsi destek görmeyi ummaktaydı. Abdurrahman Kuzey Afrika'da kalıp Bedr'i, kendi elçisi olarak, Cebelitarık Boğazı üzerinden İber yarım adasına gönderdi. Bedr önce Suriye asıllı üç ordu birliği komutanları ile (Ubeyulallah bin Osman, Abdullah bin Halid ve Kinnasrin'li Yusuf Bin Buht) yakın temaslar kurdu. Bunlar Abdurrahman'a destek sağlamak için Endülüs valisinin rakibi kliğin başkanı ve o zaman Sarakuşta'da bulunan vali veziri "Sumayl bin Hatıum El Kılabı" ile konuştular. Ama Sumayl, gayet tutarlı bir öngörü ile, eğer Abdurrahman Endülüs'e geçerse emirliğini ilan edip kendini elimine edeceğinden korkarak, bu desteği vermekten kaçındı. Bunun üzerine Bedr ve kendine destek veren Emevi yandaşları ile birlikte kendilerine geleneksel rakip olan Yemenli aşiretler asıllı askeri birlik komutanları ile ilişkiler kurmaya karar verdiler. Geleneksel olarak güney Arabistanlı Yemenli aşiretler ile Hicazlı Kays'lı aşiretlerden olan Emeviler arasında büyük bir rekabet bulunmakta idi ve iki kabile grubu asıllı Araplar arasında pek yakın ilişkiler azdı. Endülüs valisi Emir Yusuf el-Fihri, kendinde vezir olmasına rağmen, çok haris olup kendi menfaatini her şeyin üstünde tutan El-Sumayl'i kontrol edememekte idi. Diğer Yemen asıllı aşiretlere ait olan askeri birlik komutanları da ne Fihriler sülalesi ne de Suriyeli asıllı aşiretlerce yönetilen bir İber yarımadasında kendi geleceklerini iyi olarak görmemekte idiler. Fakat kıdemlerinde ilerletmek ve daha fazla iktidar gücü kazanmak için bunlar Emevi Abdurrahman'a destek sağlarlarsa kendilerine hızla ilerleme fırsatı açılabileceğini düşünüp Abdurrahman'a destek sağlama kararı aldılar. Fakat İber yarımadasına daha önce bir önemli Emevi lideri gelmemişti. Genç Emevi Abdurrahman'ın geçmişi ve yetenekleri hakkında pek bilinen yoktu. Bu nedenle pek çok Yemenli aşiretlere ait olup Endülüs'e göç etmiş olan Arap birlikleri komutanı Abdurrahman'a verecekleri desteği çok rizikolu ama gerçekleşirse gayet iyi sonuç verecek bir kumar olarak görmekte ve Abdurrahman'ın yetenekleri hakkında şüpheler beslemekte idiler. Bedr bu desteği sağladıktan sonra Afrika'ya döndü ve Abdurrahman'ı Endülüs'e çağıranların ona gönderdiği daveti ona bildirdi. Abdurrahman küçük bir grup takipçisi ile birlikte bir küçük gemi ile Eylül 755'te Endülüs'e geçmek üzere Afrika'dan ayrıldı. Bu sırada o zamana kadar kendine destek vermekte olan Berber kabileler Abdurrahman aleyhine döndüler. Abdurrahman'ın yanında bulunan Berberler ve diğer Berber kabileler onu tutuklayıp Endülüs'e geçmesine önlerlerse ondan bir kurtulma parası alma imkânı olacağını düşündüler. Abdurrahman zaten yanında bulunan Berberi kabile mensuplarına bahşiş dağıtmıştı. Fakat daha fazla kurtulma bahşişini alabileceklerini düşünerek Abdurrahman'nın gemisini kıyıdan ayrılmasını önlemeye koyuldular. Bu gemi kovalayıcı Berberlerden birinin Abdurrahman'nın gemisini durdurmak için gemi kenarına gayet sıkıca yapıştığı ve ancak gemi tayfalarının onun ellerini keserek onu böylece gemiden uzaklaştırabildikleri hikâye edilmektedir. Abdurrahaman'ın büyük olasılıkla Eylül 755 başında Endülüs'e, Malaga'nın hemen doğusunda bulunan, Almunecar adlı limana çıktığı kabul edilmektedir. Günümüzde İspanya'da karaya çıktığı sanılan Almunecar kenti sahilinde Abdurrahman'ın bir heykeli bulunmaktadır. Endülüs bölgesine Malaga yakınlarında karaya çıktığında Abdurrahman kendine biat etmiş olan "Ebu Osman" ve "İbni Halid" ile onlara refakat etmekte olan 300 kişilik bir süvari birliği tarafından karşılandı. Bu bölgede bulunan "Kaiyis" ve "Yaman" aşiretlerine ait Arap asıllıların arasında çıkmış olan büyük bir ihtilaf ve rekabetten faydalandı. Malaga'da kaldığı nispeten kısa bir dönemde çok çabuk olarak gayet büyük sayıda yerel taraftar toplamayı başardı. Kaybolmuş sanılan bir Emevi prensinin Endülüs'te ortaya çıkmasından etkilenen Arap asıllılar, özellikle Suriye'de yaşayan Arap aşiretlerinden olup Endülüs'e göç etmiş olan çok sayıda kişi ona biat etmek için dalga dalga Malaga'ya gelmeye başladılar. Abdurrahman'ın İber yarımadasına çıkması haberi bu yarımadada gayet çabuk yayıldı. Bu sırada Endülüs valisi Emir El Fihri ve Suriyeli askeri komutan olan El Sumayil kendilerinin resmen idareleri altında bulunan bu arazilerde ortaya çıkan ve kendi yönetimlerini tehdit eden bu duruma nasıl hakim olabileceklerini düşünmekteydiler. Abdurrahman'ın kendi ailelerinden olan bir kadınla evlendirilmesine ve eğer bu evlilikten sonra Abdurrahman kendilerine karşı gelirse onun öldürülmesine karar verdiler. Fakat bu kararlarını tatbikata koymaya başlamadan önce Endülüs'ün kuzey sınır bölgesinde ciddi bir ayaklanma başladı. Bu ayaklanmacılar kendilerine ve önemli bir ticaret şehri olan ayaklanma merkezi Zaragoza'ya bağımsızlık verilmesini talep ettiler. El Fihri ve El Sumayni, bu ayaklanmayı bastırmak için ordularının başlarında Zaragoza ve civarı yörelerine yöneldiler. Bu Abdurrahman için Endülüs'te iktidar gücünü kazanmak için büyük bir fırsat oldu. Bu sırada Abdurrahman Endülüs'teki gücünün dayandığı Emevi aşiretliler ve Yemenli "jundlar" idi. Bunlara dayanan Abdurrahman Mart 736'da Sevilla şehrini pek az direniş görerek eline geçirdiler. Fazla çaba göstermeden Zaragoza merkezli ayaklanma girişimini de bastırmaya muvaffak oldular. Ama tam bu sırada Kurtuba'ya daha kuzeyde Bask ülkesinde bulunan Pamplona'da yeni bir ayaklanma çıktığı haberi geldi. Bu ayaklanmayı bastırmak için Yusuf bin Abdurrahman komutasında büyük bir askeri birlik Pamplona'ya gönderildi. Fakat ayaklanmacılar bu birliği mağlubiyete uğratıp tamamıyla imha ettiler. Bu vahim durum ortaya çıkmışken El-Fihri ordusu ile "düzmece hükümdar" olarak kabul ettiği Abdurrahman üzerine güneye yürümeye başladı. Endülüs'de kimin iktidarı ele alacağı bir iç savaş çıkmasına sebep oldu. Bu iç savaşın ilk muharebesi Kurtuba şehri yakınında oldu. İki taraf bölgenin başkenti olan Kurtuba şehrinin hemen dışında bulunan Musarah ovasında akan Guadalquivir Nehri'nin iki sahilinde mevzi aldılar. Bu nehir o yıl uzun süren bir kuraklık döneminden sonra yağan yağmurlar nedeni ile olağan yatağından taşmıştı. Fakat önceki kuraklık dolayısıyla bölgede yiyecek sıkıntısı vardı. Abdurrahman'ın ordusu erzak sıkıntısı çekmeye başladı. El Fihri kendi ordusuna gayet iyi yiyecek ve erzak tedariki sağlamıştı. El Fihri ordusunun mensuplarını bu erzağı gayet gösterişli şekilde tüketmesini emretti. Böylece açlık çeken Abdurrahman ordusunun moralini yıkmaya gayret etti. Gelenek üzere ilk defa iki taraf arasında barış müzakereleri açıldı. Bu müzakerelerde büyük olasılıkla Abdurrahman'a El Fihri'nin kızı ile evlenmesi ve bu evlilik için büyük bir servetin çeyiz olarak getirmesi teklif edilmişti. Fakat Abdurrahman'ın emirliği tümüyle kendi yönetimi ve kontrolü altına alma talep etti. Bu kabul edilmediği için bu müzakerelerde barış sağlanamadı. Daha gerçekçi çarpışmalar başlamadan önce Abdurrahman ordusundaki askerlerin hoşnutsuzluğu belli olmaktaydı. Emri altında bulunan Yemen asıllı Arap askerler ona çok güzel ve hızlı İspanyol atı verilmesinden ve onun bu ata binmesinden kuşkulanmaya başlamışlardı. Bu Yemenliler Abdurrahman'ın daha kendini hiçbir savaşta göstermemiş olmasından ve bu güzel hızlı atın Abdurrahman'a savaş meydanına kaçabilmek için çok iyi fırsat sağlamakta olduğundan kuşkulanmaktaydılar. İyi bir komutan olan Abdurrahman ordu mensuplarının kendine karşı besledikleri bu şüphelerden haberdardı ve Yemenli Arap askerlerin kendine inancını tekrar kazanmak istemekteydi. Bunun için "Yıldırım" adlı bir katır üstüne binmiş bir şekilde savaşa gelmiş olan bir Yemenli komutana yaklaştı ve bindiği İspanyol atının kontrolünün çok zor olduğunu bunun için kendi atı ile "Yıldırım" adlı katırı değiştirebileceğini söyledi. Bu kabul olunca değiş tokuş yapılıp Abdurrahman savaşa bu katır üzerinde katılacağı ortaya çıktı. Bu Yemenli askerlerini kendine olan inancını ve moralini gayet yükseltti. Çok geçmeden iki ordu nehrin aynı yakasında karşılıklı düzene geçtiler. Abdurrahman'ın bir bayrağı olmadığı anlaşıldı. Giydiği yeşil renkli sarığını çıkardı ve bir mızrağın üzerine bir bayrak gibi açtı. Bundan sonra Kurtuba Emevi Emirliği'nin ve Endülüs Emeviler Devleti'nin bayrağı ve sembolü buna izafeten bir mızrağa takılmış ve yeşil renkli açık bir sarık kumaşına benzer olmuştur. Muharebenin ilk taarruzunu Abdurrahman süvarileri ile yaptı. El Sumayıl kendi süvari gücü ile bu taarruzunu durdurmak için bir karşı taarruza geçti. Bu iki süvari gücü arasında yapılan uzun süren ve gayet şiddetli çarpışmalar sonunda Abdurrahman bu muharebeden gayet kararlı olarak galip çıktı. Muharebe meydanı düşmanlarının cesetleri ile dolmuştu. El Fihri ve El Sumayl ordularından kalan kısımları ile bu muharebe sahasından kaçmayı başardılar. Abdurrahman galibiyetinden sonra Kurtuba şehrine girdi. Kurtuba Emeviler Emirliği devleti yönetimini kurdu. Fakat muharebeden kaçmış olan El Fihri birlikte kaçtığı ordusu kalıntısını yeni askerlerle takviye etti. Çok geçmeden tekrar Abdurrahaman ile muharebeye girişmek için ordusu ile Kurtuba önlerine geldi. Geleneklere göre önce barış müzakereleri yapılmaya başlandı. Bu sefer müzakereler pozitif sonuç verdi. El Fihri'nin hayatı ve serveti bağışlandı ve Kurtuba şehri sınırları dışına çıkmadan o şehirde yaşamasına izin verildi. El Fihri'nin oğul ve kızları rehine olarak Abdurrahman'ın sarayında yaşamaları gerekti. Her gün Abdurrahman ile istişareye gelmesi şart koşularak şehirden kaçması önlendi. El Fihri bir müddet bu şartlara uydu. Fakat şehirde ve etrafındaki bölgede çok sayıda kendi taraftarları bulunmaktaydı ve bunlar kendisinin tekrar emirlik idaresini eline almasını istemekteydiler. Çok geçmeden El Fihri Kurtuba şehrinden kaçtı ve kendini tutanların idarede olduğu bölgelerde yeni bir idare kurup yeni bir ordu toplamaya başladı. Abdurrahman'ın atadığı Sevilla Valisi bu yeni orduyu ortadan kaldırmak için faaliyete geçti. Nispeten küçük birkaç çarpışmadan sonra Al Fihri'nin yeni ordusunu mağlup edip elemine etmeyi başardı. El Fihri bundan sonra merkezi Endülüs'te bulunan eski Vizigot başkenti olan Toledo'ya kaçtı. Fakat bu şehirde yakalandı ve idam edildi. Kesik başı başkent Kurtuba'ya gönderildi. Bu kesik baş bu şehirde bulunan bir nehir köprüsü üzerine çakılarak halka gösterilmeye başlandı. Kurtuba'da zindanda bulunan El Sümeyil de bundan çok geçmeden idam edildi. Abdurrahman Endülüs Emeviler Emiri olarak Kurtuba'da hüküm sürmeye başladı. Buna rağmen kuzey Endülüs bölgesi (Toledo, Zaragoza, Barcelona, vb.) onun doğrudan doğruya yönetimi altına girmediler. El Fihri'nin taraftarları Kurtuba'dan bağımsız olarak bölgede hüküm sürdüler. Bu bölge Kurtuba Emevi Emirliği idaresine ancak 779'da alınabildi. Abdurrahman bir Emeviler prensi olmakla beraber kurduğu devlette kendini halife olarak değil emir olarak ilan etmişti. Buna pek muhtemel nedenin Endülüs'un gayet değişik sadakat gerektiren birçok gruplardan oluşması ve bir Sünni halifelik ilan edilince bunların halifeye karşı gelebileceklerini düşmesi idi. Ama Abdurrahaman'ı takip eden ahfadı hükümdar olma yanında halife olduklarını da ilan etmekten hiç aksi tesir görmemişlerdir. Abdurrahman Endülüs'de kendi devletini kurup kendi emir olarak tahta geçtiği zaman Kuzey Afrika, Orta doğu ve hatta ic Asya'da yaşayan Müslüman topluluklara hitap eden davetnameler göndermiş ve Endülüs'un Emeviler hanedanına yakınlığı ve sevgisi olanları Endulus'e davet etmiştir. Bu davet özellikle Abbasilerinin kokunu kazmaya gayreti içinde bulundukları Emevi kalıntılarına çok çekici gelmiştir. Abdurrahman'in Fırat Nehri kıyısında ağlayarak kızkardeşleri yanında geride bıraktığı oğlu Suleyman Endulus'e ulaşmayı başarmıştır. Fakat Abdurrahman'in kizkardesleri Endülüs'e kadar olan uzun yola katlanmamışlardır. Abdurrahman Emevi sülalesinden olup da Endülüs'e gelebilenlere yüksek devlet memurluklara verdi ve böylece Emevi asıllılara tekrar devletin ilerigelen yöneticiler kadrosunda önemli rol almaya basladı ve Endülüs'deki bu sülale mensupları sayısı gittikçe büyüdü. Abdurrahman'in uğraşmaya basladığı ikinci önemli sorun Abbasilerin Endulus'u ele geçirmelerini önlemek için tedbirler alması idi. Ta Bagdad hüküm sürmeye baslayan Abbasi halifesi El-Mansur kendilerine Endulus Emiri unvanı veren Emevileri ortadan kaldırmaya kararlı idi. Halife Mansur, El-Ala Ibni Mugith adli bir komutanı Afrika valisi yaptı ve bu valinin idare alanı Endulusu de ihtiva etmekteydi. El-Ala Kuzey Afrika'dan ordu ile İber yarımadasında bulunan (ve modern Portekiz'e ait olan) Beja limanına bir çıkartma yaptı. Beja etrafından bulunan yerleşkelerin hemen hepsi bu valiye (ve Abbasi halifesi Mansur'a) biat ettiler. Abdurrahman hiç gecikme kabul etmeyen bu durum karşısında hemen toplayabildiği ordu ile El-Ala'ya karşı yürüyüşe geçti. El Ala komutasında altında bulunan takriben 7,000 kisilik ordudan çok daha küçüktü. Abdurrahman hemen ordusu ile Carmona'daki bulunan kale mevzilerine çekildi. El Ata'nin Abbasi ordusu hemen arkasından takip etmekte idi. ve Caramona kalesini kuşatma altına aldı. Bu kuşatma takriben iki ay surdu. Abdurrahman'in ordusunda yiyecek ve su sıkıntısı çekilmeye başlandı. Durum daha fazla kötüye gitmeden Abdurrahman'in bir karar alması gerekmekteydi. Abdurrahman askerlerini topladı ve gayete cesur ve atik bir huruc planını onlara anlattı. Kuşatılan ordudan seçilmiş askerlerden 700 kisilik bir birlik kurdu. Bu birlik ile Carmmona kalesi esas kapısı önüne geldi. Burada büyük bir ateş yaktırdı. Abdurrahman bu plana verdiği önemi göstermek için kılıçın kinini ateş içine attı ve bir moral verme söylevi yaptı. Bu birlik askerlerinin açlık ve susuzluktan ölme olasılığına kıyasla düşmana yapılacak bir huruc saldırısı sırasında kahramanca ölmenin daha iyi olduğuna bildirilirdi. Kale kapısı acildi ve Abdurrahman'in birliği hiç beklemedikleri için gayet hazırlıksız olan kuşatıcı Abbasi güçlerine bir sürpriz saldırısı başlattı. Bu baskın seklinde saldırıyı karşılayamayan Abbasi güçleri değildi. Abbasi ordusunun önemli komutanları yakalandılar ve basları kesilerek idam edildiler. Bu kesik baslar tuzlanarak kokuşmaların önlendi ve kesik kelleler bir torba içinde gemi ile Suriye'ye ve oradan da karadan Abbasiler başkenti Bağdat'a gönderildi. Ama halife El-Mensur orada degildi ve Hac yapmak için Hicaz'a gitmişti. Bu kesik kafalar paketi Mekke'de bulunan Abbasi halifesi eline gönderildi. Halife Mansur böyle trajik bir şekilde Endülüs'e gönderdiği El-Ala ve Abbasi ordusunun elemine edildiği haberini öğrenince Abdurrahman'a atıfla "Allah Sukurki Bu korkutucu askeri komutan ile aramızda bir deniz koydu" dediği hikâye edilmiştir. Halife Mansur'un hem Abdurrahman'dan nefret ettiği hem de onun gösterdiği kahramanlıkları övmek amacıyla ona lakap olan Emevilerin Kureysh kabilesinin bir kolu olmalarına atıfla "Sakr-ul-Kureys (Kureys ) lakabını vermiştir. Bu büyük galibiyetine rağmen ülke bir devamlı sulh ve sükun altına girmedi. Endulus'de devamlı olarak ayaklanma ve değişik gruplar arasından silahlı çatışmalar olmaktaydı ve Abdurrahman'in bunları bastırması gerekmekteydi. Ülkede buluna çeşitli Arap ve Berber kabile grupları birbirleriyle çeşitli şiddette silahlı çatışmalar yapmaktaydılar. Bazı şehirler emirlikten ayrılıp kendilerini bağımsız bir devlet olarak idare etmek için isyan ettiler. Hatta Abdurrahman'ın yakın akrabaları bile birbirleriyle çatışmak ve hatta Abdurrahman'a karşı gelmek için ayaklanma çıkarttılar. Bu şekilde ortaya çıkan büyük bir yerel isyanda, isyancı ordu Kutuba üzerine yürüyüp Emirlik başkentini kuşattı. Örneğin ülkesinin kuzeyinde bulunan Zaragosa şehri ve buna bağlı olan kuzey sinir bölgesi Yusuf Ibni Abdurrahman el-Fihri'nin yönetimden itibaren devamlı olarak otonomi istemekte ve Kurtuba hükumetinin her zayıflık döneminde bu nedenle merkezden ayrılmak için cabalar yapmakta idi. Fakat tarihi gelişime bakılırsa Abdurrahman her seferinde ayaklanmacılara üstün gelmeyi ve çıkan her isyanı bastırmayı ve çok kerede bundan sonra da Enduluslu isyancıları çok