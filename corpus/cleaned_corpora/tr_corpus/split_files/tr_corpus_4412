iyi hissettiği fark eder. "Duets" bölümünde, Kurt, yeni glee kulübü üyesi ve okula yeni transfer olmuş öğrenci Sam Evans (Chord Overstreet)'ın bir gay olduğunu düşünür ve glee kulübünün düet yarışmasında kendi partneri olmasını teklif eder. Finn, Kurt ile Sam'in düet yapmasını engellemeye çalışır ve Burt de Finn ile aynı fikirdedir. Kurt, Sam ile düet yapmaktan vazgeçerek kendisiyle "Victor/Victoria"dan "Le Jazz Hot!" şarkısıyla düet yapar. Rachel, Kurt'ün ne kadar yalnız ve mutsuz göründüğünü fark eder ve ona, yalnız olmadığını ve tüm glee kulübü üyelerine onu sevmeleri ve desteklemelerini söyler. Sonradan ikisi, kulüp için Judy Garland/Barbra Streisand'dan "Get Happy"/"Happy Days Are Here Again" şarkılarını düet yapar. "Never Been Kissed" bölümünde, Kurt, Dalton Academy glee kulübüne, Warblers—New Directions'ın bölgesel elemlerdeki rakibi—casusluk için gider ve orada alenen gay olduğu bilinen Blaine Anderson (Darren Criss)-kulübün solisti, ile tanışır. Gay olduğu için zorbalığa maruz kaldığı Kurt, bu konuda Blaine'e güvenir ve Blaine, Kurt'ün kendi için dayanması konusunda ikna eder. Kurt, esas zorba Dave Karofsky ile yüzleşir ve Karofsky, cevap olarak onu öper.. Zorbalık devam eder ve Karofsky, eğer öpücüğü açıklarsa Kurt'ü öldürmekle tehdit eder. arKurt'ün babası tehditi öğrenir ve bunun ardında bir neden olmadığını düşünür, Karofsky okuldan atılır. Burt ve Carole evlenir fakat okul yönetim kurulu tarafından Karofsky atılma kararı geri alınınca yeni evliler, balayı için biriktirdikleri parayı zorbalığa sıfır tolarans gösteren Dalton Academy'ye Kurt'ü gönderme kararı alırlar. Dalton'da, Kurt, Warblers'a katılır ve yarışmada Warblers ile New Directions, berabere kalır böylece iki takım da bölgesel yarışmaya katılır. Okula transfer olduktan kısa bir süre sonra Blaine'e aşık olur ve arkadaşlıkları birkaç ay sürer ve Blaine, Kurt'ü duygularına karşılık vererek "Original Song" bölümünde öpüşürler.. New Directions, Warblers'ı bölgesel yarışmada yener. Karofsky, başlardaki tehditlerinden ötürü pişman olduğu söyleyerek Kurt'ü ikna etmesinden sonra "Born This Way" bölümünde Kurt, McKinley'ye geri döner ve Karofsky ile Santana Lopez (Naya Rivera), okulda Kurt'ü güvende tutacak bir anti-zorba takımı kurarlar. Kurt, "Prom Queen" bölümünde Blaine'i McKinley mezuniyet balosuna davet eder. İkili, Karofsky'nin Mezuniyet Kralı seçilmesi ve Kurt'ün gizli oylarla ezici bir çoğunlukla Balo Kraliçesi olmasıyla şok yaşar. Aşağılanmış olarak Kurt, gözyaşlarına boğulur fakat sakinleşerek taç giyme töreni için salona geri döner ve görüşünü—"Kıskançlıktan çatla, Kate Middleton"—söyler ve bir alkış yağmuruna tutulur. Karofsky, kral ile kraliçenin yaptığı geleneksel dansı yapamayacağını söyler ve dans pistinden ayrılır. Kurt ise Blaine ile dans eder. Ulusal yarışma için glee kulübü "New York"a varınca Kurt ve Rachel, "Wicked"in oynandığı Gershwin Tiyatrosu'na gizlice girerler ve sahnede müzikalden "For Good"u söylerler. Mezun olduktan sonra New York'a gelmeyi planlarlar. New Directions, ulusal yarışmada on ikinci olur ve Ohio'ya dönüşünce Kurt ile Blaine birbirlerine duydukları sevgi ilan ederler. Başlangıçta, şov, Kurt'ün aşırı gösterişli olması üzerine eğilimliydi. Colfer, şu yorumda bulundu: "[Murhpy], bunun yapılmasını istemiyordu çünkü çok abartılıydı. Bu yüzden onu, daha mağrur ve asil yaptı." Colfer, Kurt'ün "kendinden oldukça emin olduğunu ‘ben senden daha iyiyim' kişiliğine sahip olduğunu fakat tüm bunların altında onun, aynı şekildeki herkes gibi korkmuş ve endişeli olduğunu. Sonraki bölümlerde, bir kimlik krizi geçirerek kim olduğunu kabullenmesi için arayış ve onaylama sürecine girer. Kurt, giysi tasarımcı olarak zor bir adamdır." diye açıklamada bulundu." Colfer, IGN ile yaptığı bir röportajda, kendi kişiliğinin aksine Kurt'ün "çok gösterişli ve üstün ve mağrur ve modayla ilgili" olduğunu ve Kurt'ün pilot bölümde gönderme yaptığı moda magazin dergisi Marc Jacobs'I daha önceden hiç duymadığını ifade etti. İkinci sezonun "Grilled Cheesus" adlı bölümü, Kurt'ün ateizm ile ilgili olaylarını merkeze alır. Murphy, bu durumu Kurt'ün dünyaya "Yanlışı[mı] kanıtlayın. Eğer Tanrı, iyilik ve sevgiyse, beni Tanrıya inandırın." sözleriyle açıklar. Kurt, açık olarak gaydir ve ilk sezon bunu söyler. Kurt'ün babasına gay olduğunu açıkladığı sahne, kelimesi kelimesine şovun yaratıcısı Ryan Murphy'nin kendi hayatından alındı. Murphy, bunu, "televizyona koymanın müthiş bir şey" olduğunu; izleyicilerin ekranda izole edilmiş ve saldırıya uğramış bir gay gördüklerinde nadiren de olsa sonuçta kazandıklarını ve zafer elde ettikleri gördüğünü belirtti. Ve, "Dizi, sonunda sizin kendinizi mutlu hissetmeniz içindir. Mutlu sonlar ve iyimserlik ve kişiliğinizdeki seyahatin gücü ile anlamanı istediğim; aslında beni tuhaf kılan şeyin beni ben yapan sey olduğu hakkındadır. Gay karakterlerle başka programlar yaptım ve bu gibi durumlarda, gay karakterlerin hikâyesi mutlu bitmiyor. Ve ben sizin ne bildiğinizi, düşündüm. yeter" diye belirtti. Colfer, sahnedeki en büyük zorluğunun "dürüst" hissetmenin ve komiklik yapmamanın ya da "fıkranın esprili son cümlesi olarak kullanılmamanın" olduğunu belirtti. Ayrıca, "Muhtemelen ilk kez bir karakterin cinselliğine saygı gösterildiğini düşünüyorum ve bence bu önemli ve televizyon, bundan daha fazlasına ihtiyaç duymakta." diye ekledi. İlk sezonun "Preggers" bölümünde eşcinsel olduğunu açıklamasından sonra oğlunu açıkça kabul eden Burt ile yakın bir ilişkiye sahiptir. Dizi ilerledikçe baba-oğul arasındaki ilişki gittikçe güçlenmektedir. Colfer, O'Malley ile olan ekran dışı ilişkilerinin birlikte oynadıkları sahnelerin kalitesini artırdığını belirtti. Kurt'ün iki aşkı olduğu bilinmektedir. Bunlardan biri, ilk bölümlerden "Acafellas"ta değinildi: Kurt, arkadaşı Mercedes'e başka birisine bir şeyler hissettiğini söyler ve Mercedes, bu kişinin glee kulübü kaptanı Rachel olduğunu sanır. Bu kişinin Finn olduğu anlaşıldıkta sonra Finn, Kurt'ün birlikte kalmak için çevirdiği entrikalara karş koymasıyla arkadaşlıklar gerilir. Burt'ün, Finn'in taktığı isimlere karşı oğlunu savunduğu bölüm, "IGN" yazarı Eric Goldman'dan şöyle bir yorum aldı: ""Glee"nin hiç detaya inmediği en ağır sahnelerden biriydi." İkinci sezonun yapımı başlamadan önce Murphy, Kurt'ün ilgilendiği bir aşkı olacağını onayladı.. Esasen bu kişinin yeni glee kulübü üyesi Sam Evans olması düşünüldü.. Overstreet, bunu sonradan doğruladı fakat hikâyesinin, yapımcıların Overstreet ile Agrony arasındaki kimyayı gözledikten sonra Sam, Quinn Fabray ile eşleştirildiğini ifade etti. Sam yerine Kurt'ün sevgilisi, yeni bir karakter olan Blaine Anderson, rakip şov korosu Dalton Akademisi'nin Warblers üyesi, oldu, esasen Kurt için bir akıl hocası olarak tasarlanmıştı. Kurt, McKinley'den ayrılarak Dalton Academy'ye katılır ve Blaine'e aşık olurken Blaine başka birine aşıktır. Ancak, Kurt, bir Beatles şarkısı "Blackbird"ü "Original Song" bölümünde söyleyince Blaine sonunda Kurt'e karşı bir şeyler hissettiğini fark eder, öpüşürler ve ilişkileri başlar. Criss, şunu not etti: "Hepimiz Kurt'ü mutlu görmek istiyoruz aynen tüm büyük aşk öykülerindeki gibi, eğer birlikte olabilecek iki kişiye sahipseniz onları desteklersiniz." Blaine ve Kurt'ün gelecekteki birliktelik potansiyeli dikkate alındığında, Murhpy, diğer "Glee" üyelerinin ilişkilerinde olduğu gibi onlara da aynı şekilde davranmayı planlamaktadır. Bu duyarlık, karakterlerin ilk kez öpüşmesinden sonra yapımcı Brad Falchuk tarafından yinelendi. İlişkilerin sorunsuz olmayacağını ifşa etti ve birdenbire çiftlerin çıkmaya başlayacağını belirtti. Colfer, Kurt'ün McKinley'e dönmesinin ilişkilerini zora sokabileceğini öne sürdü ancak şunu belirtti: "Uzaklıklar, kalbi sevgiyle doldurur, değil mi? Bu da onların bana söylediği şey. Bu yüzden eğer bu yolda geçilmesi gerekn bazı engeller oluştururlarsa, daha çok gerçekçi olacaktır." Kurt'ün okula geri döndüğü "Born This Way"in yayınlandığı gün "Billboard" ile bir Q&A'de Criss, Kurt ile Blaine'in ilişkilerinde "balayı aşamasında" olduklarını ve "sezonun sonuna kadar" devam edeceğini ifade etti. Kurt ile Blaine'in ilişkisi, eleştirmenler taraından oldukça olumlu karşılandı ve "New York Post" yazarı Jarett Wieselman tarafından "Milenyumun en çok sevilen TV çiftlerin biri" olarak adlandırıldılar. Kurt rolüyle Colfer tarafından söylenen birçok şarkı dijital olarak indirilmenin yanı sıra dizinin soundtrack albümlerinde de yer aldı. "Wheels" bölümünde Kurt, "Wicked" müzikalinden "Defying Gravity" şarkısını icra etti. Murphy, lise günlerinde, bir kadının söylemesi gerektiğinden Colfer'ın bu şarkıyı söylemesine öğretmeninin izin vermemesi hikâyesinden hareketle "Defying Gravity" şarkısını bölüm için seçti. Murphy, bu konuda şunu söyledi: "Bunu, şovda yazacak bir yöntem buldum çünkü bu, şovun ne hakkında olduğunu özetliyor: gerçek yeteneğin ne olduğunun karşıtı gibi algıladıklarından birilerine bir şeyler yapamayacakları söyleniyor." Colfer, şarkı söyleme fırsatının " gerçekten dünya demek olduğunu" ve "uzun bir süredir hayal ettiğin bir şeyi yaparken kendini izlemenin kesinlikle korkutucu olduğunu" belirtti. Kesinlikle en iyi şarkıcı olmadığımı biliyorum fakat başkaları tarafından konulan sınırlar ile meydan okuma sınırları hakkındaki şarkının arkasındaki öyküyü, mesajı umarım performans ile hepsi alınacağını düşünüyorum. Şarkıda bazı 'Kurtvari" şeyler yapmama rağmen şimdiye kadar filmde olan ya da performansa dökülen sahneler arasında muhtemelen en dürüst ve cana yakın sahnelerden biri oldu. Colfer'ın kayıt performansları dijital olarak indirilebilen bir single olarak piyasaya sürüldü. Biri Michele, biri hem Colfer hem Michele tarafından seslendirilen alternatif versiyonları da satışa sunuldu. "Grilled Cheesus" bölümünde Kurt, The Beatles'in "I Want to Hold Your Hand" şarkısını hastanede bilinçsiz bir şekilde yatan babası Burt için söyledi. Murphy, Kurt'ün anti-din içerikli bir şarkıyı kolayca söyleyeceğini düşündü fakat bunun yerine aşk içerikli bir şarkıyı Kurt'e söyletti. Eleştirmenler, bu şarkının seçiminin uygun oluşu konusunda aynı fikirde olmadı. "Daily News" yazarı Anthony Benigno, "Kurt'ün babası için 'senin adamın olmak istiyorum'u söylemesini duymayı özellikle sarsıcı buldu"ğunu yazdı. "Special Education"da, Warblers'a katılmak için seçmelerde bir solo söyleme fırsatı verildiğinde Kurt, Rachel'den bir şarkı önermesini istedi ve "Evita" müzikalinden "Don't Cry for Me Argentina" şarkısını söyledi; bölümde ikisi de ayrı ayrı şarkıyı söyledi ve bölüm, ikisinin performansı arasında gidip geldi. Colfer'ın versiyonu ve Michele'in versiyonu, dijital olarak indirilebilen single olarak yayımlandı ayrıca albümde de yer aldı. Kurt ve Blaine, "A Very Glee Christmas" adlı Noel odaklı bölümde "Baby, It's Cold Outside" şarkısını birlikte icra ettiler. Parça, "" içinde yer aldı, single olarak yayınlanmamasına rağmen "Billboard" Hot 100 listesinde 57. sıraya kadar yükseldi. Dalton Academy Warbler bir üyesi olarak Kurt, "Sexy" bölümünde Blaine'in solist olarak söylediği Neon Trees'in şarkısı "Animal"a eşlik etti ve "Original Song" bölümünde The Beatles'ın "Blackbird" şarkısını seslendirdi ve ilk kez solist olarak Blaine ile Hey Monday'in "Candles" şarkısını söyledi. Üç şarkı da 19 Nisan 2011'de piyasaya çıkan "" soundtrack albümünde yer aldı. Colfer'ın performansları, eleştirmenler tarafından olumlu yorumlar aldı, özellikle "As If We Never Said Goodbye" bölümündeki "Born This Way". "The Atlantic"ten Meghan Brown, şarkının "akla gelebilecek her şekilde kesinlikle çarpıcı" olduğunu belirtti. "Entertainment Weekly"den Sandra Gonzalez de gösteriyi övdü: "Kurt, Warbler kardeşlerinden görünüşe göre birkaç yararlı notlar almış ve hatırladığımdan çok daha iyi bir solo şarkıcısı çıktı." "TVLine"dan Michael Slezak yorumunda Kurt'ün sesi hakkında yorum yaptı ve "A" verdi: "Bu sezon Kurt'ten pek çok güçlü müzikal anlar yaşamadığımızı hissediyorum ama Chris Colfer'ın yüksek perdeden söylemeye ittiği bu parça, açığı silmeye yetti." Erica Futterman, "Bu, geçen sezonun Rose's Turn'ünden daha tatlı bir andı fakat yüksek notalar ile esas vokaller ondaydı." dedi. Kurt, televizyon eleştirmenleri tarafından olumlu eleştiriler aldı. "Time" için yazan James Poniewozik, Kurt'ün eşcinselliğini itraf edişinin "güzelce ele alındığını" söyledi ve Burt'ün kabulüyle beklentileri yıktığı için diziyi övdü. "McClatchy Newspapers"tan Rick Bentley, Colfer'ın "Home" bölümündeki performansını övdü ve bir Emmy adaylığını hak ettiğini belirtti. "IGN"den Robert Canning, Kurt'ün ateizmine ve babasının geçirdiği kalp krizine odaklanan "Grilled Cheesus" bölümünün Hummel'ların ilişkisini göstermede şovun "en çok etkileyen"i olduğunu hissetti.. Poniewozik, Kurt ile Burt'e odaklanmayı takdir etti ayrıca aralarındaki ilişkiyi "Glee"nin "güçlü ve en incelikli ilişkiler"inden biri olarak saydı. "CNN"den Lisa Respers France, bölümün Colfer için göstermelik bir Emmy sunuşuymuş gibi zorlama olduğunu düşündüğünü ve Kurt'ün dua eden arkadaşlarına verdiği "sinirleri bozuk" tepkiyi sevmediğini yazdı. Lezbiyen ve biseksüel medya web sayfası "AfterEllen.com" için yazan Christie Keith, Kurt'ün hikâyesini sevdiğini ve Kurt kimliğiyle ilgili rolüyle Colfer'ın bir Emmy kazanması gerektiğini dile getirdi. Eleştirmenler, Kurt'ün "Never Been Kissed" bölümündeki hikâyesiyle iki kutba ayrıldı. "NPR"den Linda Holmes, Karofsky'nin çok çabuk bir şekilde zorbalıktan Kurt'ü öpmeye geçmesi gibi inkârını da derinlik olarak "absürd" buldu ve bölümü, "duygusal ve davranışsal olarak geçersiz" olarak yorumladı. "Huffington Post"tan Leah Anthony Libresco, bölümü "olağanüstü zarar verici" buldu ve denetlenmeyen provoke zorbalık yerine Will'in anahtar problem olarak Kurt'ün mutsuzluğunu geçirmeye çalışmasını onaylamadı. Ayrıca Blaine'in Kurt'e olan tavsiyesini -özellikle kendilerini korumaları yerine hedefteki çocukların, saldırganlarına karşı hesap sorması ve daha fazla yaralanmalarına neden olmalarını- "yanıltıcı ve tehlikeli" buldu. Poniewozik ise şovun, ciddi bir şekilde ele almak yerine zorbalığı önceden endişesiz olarak işlemesiyle doğal olarak kusurlu olduğunu belirtti. Kurt ile Blaine arasındaki gelişen aşk hikâyesi, özellikle "Original Song" bölümde karakterlerin ilk kez öpüştükleri durum, eleştirel beğeniyle karşılandı. "Billboard"tan Katie Morgan, "Yeterince zaman aldı ve sonunda Kurt'ü mutlu görmekten memnunuz." dedi. "Boston Herald" yazarı Mark Perigard, yazısında şöyle dedi: "Bu, son derece tatlı romantikti. Oldukça gecikmişti. Bu hikâyenin hızıyla mutsuz olan büyüyen lejyon eleştirmenleri ve Kurt'ün neden her zaman saf sefalet içinde sıkışmış gözüktüğünü susturacaktır." "The Atlantic"ten Kevin Fallon, öpücüğün "hoş" olduğunu düşündü ve herhanbi bir tartışmaya neden olmamasından memnun olduğunu ifade etti. MTVden Aly Semigran, Kurt ve Blaine arasındaki etkileşimi övdü ve öpücük sahnesini "tatlı, gerçek ve şok edici, abartısız an" olarak karakterize etti. Sahnedeki oyunculuğu takdir etti ve iki aktörün de "sahneyi, haysiyet ve dürüstlük ile ele aldığını" yazdı. Colfer, canlandırdığı Kurt rolüyle birçok ödül kazandı. 68. Altın Küre Ödülleri'nde En İyi Yardımcı Erkek Oyuncu seçildi.. Rolündeki çığır açan performansıyla "Time"'ın 2011'deki "Dünyanın en etkili 100 kişisi" listesini içeren 2011 TIME 100 içinde yer aldı. Oyuncu kadrosundaki düzenli oyuncularla birlikte 2009 Diversity Ödülleri'nde Favorite New Diverse Ensemble Cast ödülünü kazandı. 2010'da gay eğlence sitesi "AfterElton.com" tarafından Favori Parlayan Aktör, Favori TV Aktörü ve Yılın Gay/Biseksüel Erkeği seçildi, ayrıca site, Kurt'ü tüm zamanların en iyi yedinci gay karakteri seçti. "AfterElton.com", "Colfer'ın canlandırdığı Kurt karakteri birçok yönden klişeleşmiş bir eşcinsel karakterdi ve Colfer, onu bizi güldürebilen ve kalbimizi kırabilen çok yönlü bir kişiye çevirdi." yorumunda bulundu." Colfer ayrıca Teen Choice Ödülleri'nde 2010 Choice TV: Male Scene Stealer övgüsünü kazandı ve "Glee" oyuncu kadrosunun bir parçası olarak tüm oyuncularla 2010 Screen Actors Guild Ödülleri'nde Komedi Dizilerinde En İyi Ansambl Performans kategorisinde ödül aldı.. 2011 Dorian Ödülleri'nde Yılın TV Komedi Performansı ödülünü Jane Lynch ile berabere kaldı. 2010 Altın Küre Ödülleri'ne ek olarak dizi En İyi Televizyon Dizisi Altın Küre Ödülü - Müzikal veya Komedi dalında galip geldi. "Glee" ayrıca 21. ve 22. GLAAD Medya Ödülleri'nde En İyi Komedi Dizisi ödülünü aldı. Colfer, rolüyle ödüllerde oldukça fazla adaylık kazandı. 62. ve 63. Primetime Emmy Ödülleri'nde -sırasıyla- "Laryngitis" ve "Grilled Cheesus" bölümülerindeki performansıylaKomedi Dizilerinde En İyi Yardımcı Erkek Oyuncu dalında adaylıklar elde etti. 2009 ve 2010'daki Satellite Ödülleri'nde Dizi, Mini Dizi veya Televizyon Filminde En İyi Yardımcı Erkek Oyuncu dalında aday gösterildi. 17. Screen Actors Guild Ödülleri'nde En İyi Erkek Oyuncu SAG Ödülü'ne aday gösterildi ve tüm oyuncu ekibiyle Komedi Dizilerinde En İyi Ansambl Performans kategorisinde adaylık elde etti. Travel Channel (TÃ¼rkiye) Travel Channel, 24 saat boyunca kesintisiz ve yayını yapan dünyaca seyahat belgesel kanalı. Dünyanın hemen hemen her ülkesinde uydu, kablo tv veya ADSL IPTV ile yayın yapmaktadır. Discovery Communications'ın Scripps Networks Interactive'i satın almasıyla kanal Discovery çatısı altına girmiştir. 14 Ocak 2008'de HD yayına başlamıştır. Tüm görüntüler HD olmamakla beraber, büyük çoğunluğu HD'dir. Boyalık, Akpınar Boyalık, Kırşehir ilinin Akpınar ilçesine bağlı bir köydür. İlçeye mesafesi 10 kilometredir. 104 kişilik nüfusa sahip köyün başlıca geçim kaynakları hayvancılık ve tarımdır. NAT64 NAT64, IPv6 makinaların IPv4 sunucular ile iletişim kurmasına olanak sağlayan bir mekanizmadır. NAT64 sunucusu en azından bir tane IPv4 adresinde ve bir tane 32 bitlik IPv6 ağ segmentinde (örneğin codice_1, RFC 6052, RFC 6146 lere bakınız.) olmalıdır. IPv6 istemcisi, iletişim kurmak istediği IPv4 adresini bu bitlerin içine yazar ve paketleri bu adrese gönderir. NAT64 sunucusu bu işlemden sonra IPv6 ve IPv4 adresleri arasında bir NAT-eşlemesi yaratarak bunların birbiriyle haberleşmesine izin verir. Çok basitçe NAT64 kurulumu en az 2 arayüzü olan bir ağ aygıtı (yönlendirici) gibi düşünülebilir. Bu arayüzlerden bir tanes IPv4 ağına bağlı diğeri de IPv6 ağına bağlıdır. Bu ağ, paketlerin bu yönlendirici tarafından IPv6 ağından IPv4 ağına yönlendirilecek şekilde yapılandırılmalıdır. Bu yönlendirici, IPv4 ağından IPv6 ağına ya da tam tersi dönüşümler için gerekli bütün işlemleri yapmalıdır. Bu dönüşüm, IPv6 adres uzayı IPv4 adres uzayından çok fazla büyük olduğu için (karşılaştırma: IPv6 için 2 ve IPv4 için 2) simetrik değildir. Bu yüzden birebir adres eşlemesi mümkün değildir. Bu yüzden, dönüşümü gerçekleştirebilmek için NAT64'ün IPv6'dan IPv4'e adres eşleşmelerini tutması gerekir (bu duruma özgü). IPv6 ağından NAT64'e dönüşüm için ulaşana kadar adres eşleme işi sabit olarak sistem yöneticisi tarafından ya da (sıklıkla) otomatik olarak yapılandırılır. Bu adres bağlama işlemi gerçekleştikten sonra paketler iki yönde de gider. Genel olarak, NAT64 iletişim IPv6 makinalar tarafından başlatıldığı zaman kullanılmak üzere tasarlanmıştır. Bu işlemin tersini yapacak bazı mekanizmalar (sabit adres eşleme dahil) hala vardır. Tkvarçeli (rayon) Tkvarçeli rayonu (), sınırlı olarak tanınan Abhazya'nın bir rayonudur. Başkenti Tkvarçeli'dir. 2003 nüfus sayımına göre rayonun nüfusu 14,777 olup bunun %55.2'si Gürcüler, %37.8'i Abhazlardan ve %4.9'u Ruslardan oluşuyordu. Rayon Oçamçıra ve Gali rayonlarından bağımsızlık ilanından sonra ayrılmıştır. Batısında ve kuzeyinde Oçamçıra rayonu, doğusunda Gürcistan ve güneyinde Gali rayonu bulunur. Valisi 2007 yılı itibarı ile Timur Gogua'dır. Manchester City FC oyuncularÄ± listesi Manchester City FC oyuncuları listesi, English Football League'e 1892-83 sezonunda ilk kez giren Manchester City FC'de yer alan ve aşağıda belirtilen kriterleri içeren futbolcuları içerir. Not: İsmi italik olarak yazılmış futbolcular Manchester City Official Supporters Club tarafından 'Yılın Oyuncusu' seçilmiştir. Bad Reputation (Glee) "Bad Reputation", Amerikan televizyon dizisi "Glee"'nin on yedinci bölümüdür. 4 Mayıs 2011'de Fox Broadcasting Company kanalında yayınlandı. Elodie Keene tarafından yönetildi ve şovun yaratıcılarından Ian Brennan tarafından yazıldı. "Bad Reputation"da, amigo koçu Sue Sylvester (Jane Lynch)'ın, Olivia Newton-John'un "Physical" şarkı eşliğinde dans ederken çektiği videonun YouTube'a gönderilmesiyle Sue, alenen alaya maruz kalır. Glee kulübü üyelerini kapsayan müstehcen bir liste okulda döner, belli grup üyeleri kötü şöhrete sahip olmaya çalışır ve girişimlerde bulunur. Newton-John, bölümde kendisini canlandırarak konuk oyuncu oldu ve Molly Shannon, yinelenen rolüyle ilk kez dizide göründü. Eşleşmenin beklenmedik popülaritesiyle yapımcıların aldığı bir kararla "Mash-Up"taki romantizm sonrası Rachel (Lea Michele) ile Puck (Mark Salling) tekrar bir araya geldi. Bölümde, beş şarkının cover versiyonu yer aldı, şarkılar dijital olarak da indirilebilen single olarak piyasaya sürüldü ve şarkılardan ikisi, soundtrack albümü "" içinde yer aldı. "Bad Reputation", 11.62 milyon Amerikalı tarafından izlendi ve eleştirmenler tarafından karışık yorumlar aldı. "Entertainment Weekly" yazarı Darren Franich ile "Houston Chronicle" yazarı Bobby Hankinson, izleyenleri hayalkırıklığına uğratan bölümlerden dönüş yapıldığını belirtti. Franich ayrıca bölümdeki Vanilla Ice şarkısı "Ice Ice Baby"in cover versiyonunu överken "The Wall Street Journal"'dan Raymund Flandez ile "Los Angeles Times"'tan Gerrick D. Kennedy tam aksine eleştirdi ve Kennedy, bunun şimdiye kadar şovdaki bölümlerde en az beğendiği performansı olduğunu belirtti. Aşkım (şarkı) Aşkım, Bengü'nün Dört Dörtlük albümünün ilk teklisidir. Klibi ilk kez 8 Haziran 2011'de, albümün çıkışından bir gün önce yayınlanmıştır. Şarkının sözü ve müziği Sinan Akçıl'a aittir. Albümde şarkının Volga Tamöz ve Ozan Çolakoğlu'na ait iki farklı düzenlemesi yer almaktadır, tekli olarak sunulan versiyonu Volga Tamöz versiyonudur. Yönetmenliğini Burak Ertaş'ın üstlendiği, çekimlerde 25 kişilik bir ekibin yer aldığı "Aşkım" şarkısının klibi 1.5 günde tamamlandı. Klip çekimleri Çeşme Sun Beach'de, Canon EOS 5D Mark II ile yapılırken sanatçı ilk klip olduğundan dolayı çok titiz davrandı. Sanatçı şarkının klibini Maldivler'de çekileceğini, ancak Muson yağmurları sebebiyle Çeşme'yi tercih ettiklerini açıkladı. Aynı zamanda ikinci klibin "Saat Üç" veya "Son Nokta"'ya çekileceği açıklamasında da bulundu. Klibin post prodüksiyon aşaması ise İmaj'da tamamlandı. SwIPe (iletişim kuralı) swIPe IP Güvenlik İletişim Kuralı (swIPe), 1993 yılında belirlenmiş deneysel bir IP güvenlik İletişim protokolü'dür. İnternet iletişim kuralları dizisi'ndeki İnternet katmanında çalışır. swIPe, ağ trafiğindeki gizliliği, bütünlüğü ve kimlik kanıtlamayı sağlar ve uçtan uca ve orta-hop güvenliğin ikisini de sağlamak için kullanılabilir. swIPe sadece güvenlik mekanizmalarıyla ilgilenir. Bu iletişim kuralı politika ve anahtar yönetimiyle ilgilenmez, bunlar protokol dışında halledilir. Her paketi kriptografik olarak güçlü bir kimlik belirleyici ile ve/veya veriyi şifrelemek suretiyle çoğaltarak çalışır. swIPe, her bir IP datagramını swIPe paketi içerisinde güvenli olması için kapsüller. Bir swIPe paketi, iletişim kuralı tipi 53 olan bir IP paketidir. Bir swIPe paketi bir başlık ile başlar. Bu başlıkta tanımlayıcı bilgi ve kimlik kanıtlama bilgisi bulunur. Başlığı orijinal IP datagramı izler, bundan sonra da güvenlik işlemesi sırasında kullanılan bilgi bulunur. Anlaşılan politikaya göre, swIPe paketinin hassas bölgeleri (kimlik kanıtlama bilgisi ve orijinal IP datagramı) şifrelenebilir. Cisco yönlendiriciler ve switchlerin üzerinde çalıştığı IOS, Denial of Service (DoS) saldırılarına karşı savunmasız olduğu bulundu. Bu saldırı IP iletişim kuralı 53 üzerinden paketleri işleyerek yapılıyor. Bart Gets an F "Bart Gets an F", Amerikan animasyon televizyon dizisi "Simpsonlar"'ın ikinci sezonunun ilk bölümüdür. İlk olarak 11 Ekim 1990 tarihinde ABD'de Fox kanalında yayınlandı. Bu bölümde, Bart üst üste dört tarih sınavında başarısız olur ve okul psikologu Bart'ın dördüncü sınıfı tekrarlamasını önerir. Bart daha iyisini yapmaya başlayacağına ant içer ve sınıfın dahisi Martin Prince'ın ona yardım etmesi için çabalar, ama bunda başarız olmasından sonra, Bart yardım için yalvarır. O gece, Springfield'da büyük bir kar fırtınası olur ve okul tatil edilir, bu Bart'a çalışmak için bir gün daha verir. Bölüm, David M. Stern tarafından yazıldı ve David Silverman tarafından yönetildi. Bu bölümde, Belediye Başkanı Quimby ilk kez göründü. Ayrıca, açılış sekansına yeni bir özellik eklenen ilk bölümdür. "Bart Gets an F" bu sezon için yapılan ilk bölümdü ama belirgin olarak Bart üzerinde duran bir bölüm olduğu için ikinci sezonun yayınlanacak ilk bölümü olarak seçildi. "Simpsonlar"'ın ilk sezonunun başarısı nedeniyle Fox kanalı dizinin yayın saatini değiştirerek perşembe akşamı 20.00'ye (EST) aldı. Dizi, böylece aynı saatte NBC'de yayınlanan ve Nielsen reytinglerine göre o dönemin bir numaralı şovu olan "The Cosby Show"'a rakip hâle geldi. Birçok eleştirmen, "Simpsonlar"'ın, "The Cosby Show"a göre daha kötü bir reyting elde edeceğini tahmin ediyordu. Bununla beraber, nihai reytinglerde bölüm 18,4 izlenme oranı ve %29 izleyici payıyla, 18,5 izlenme oranı ve %29 izleyici payı olan "The Cosby Show"'un hemen ardında ikinci sırada yer aldı. Hafta bittiğinde, haftalık reytinglerde sekizinci sırada yer aldı. Ayrıca, bölümü yaklaşık 33,6 milyon kişi izledi ve bu rakam bölümü, gerçek izleyiciler açısından haftanın bir numaralı şovu yapmaktadır. Fox kanalının tarihindeki en çok izlenen bölümü oldu ve 1 Ocak 1995 tarihine kadar bu pozisyonunu korudu. 2011 tarihi itibarıyla, "Simpsonlar" tarihinde hala en yüksek reyting elde eden bölümdür. Bölüm, televizyon eleştirmenlerinden olumlu eleştiriler aldı ve "Entertainment Weekly"'nin 1999 tarihli "The 100 Greatest Moments in Television" ("Televizyonda 100 En İyi An") listesinde 31. oldu. Bart, Springfield İlköğretim Okulu'nda "Define Adası" hakkında bir kitap raporu sunar. Buna karşın, kitabı okumadığı herkes tarafından anlaşılır. Bayan Krabappel'in kitaptaki korsanın adı hakkındaki sorusuna Bart'ın cevap vermemesi, Bayan Krabappel'in şüphelerini kanıtlar. Bayan Krabappel, okuldan sonra Bart'a notlarının sürekli olarak kötüleştiğini söyler ve Koloni Amerikası hakkındaki gelecek sınav için uyarır; Bart bu uyarıya dikkatini vermez. Evde, Bart çalışmaya çalışır ama, Homer tarafından çağrıldığında, bunu hemen erteler. Ertesi gün okulda, Bart sınıfta teste girmemek için bayılır. Hemşireye gönderilir, amoria flebit tanısı konularak eve gönderilir. Akşam evde, Bart yine çalışmayı başaramaz, bunun üzerine hemen testin yanıtları için Milhouse'u arar. Ertesi gün okulda Bart teste girer ama başarısız olur; Krabappel testinin, "Milhouse'un sınavından bile kötü" olduğu söyler. Homer ve Marge, Krabappel ve okul psikologu Dr. J. Loren Pryor ile tanışmak üzere çağrılır. Dr. Pryor, Bart'ın başarısız olduğunu söyleyerek, dördüncü sınıfı tekrarlamasını önerir. Marge, Bart'ın geriye dönmesinin kötü bir şey olmayabileceğine katılır. Bununla beraber, Bart daha iyisini yapmaya başlayacağına ve bundan geçeceğine söz verir. Çaresizlik içinde, Martin Prince'dan yardım ister. Martin, başlangıçta isteksizdir ama Bart'ın ona nasıl daha popüler olacağını göstermeyi kabul etmesi üzerine teklifi kabul eder. İkili birbirlerine yardımcı olmaya başlar ama Martin, Bart'ın bazı kötü tavırlarına maruz kalmaya başlar. Kitap kurdu olmayı bırakmaya karar verir, yeni arkadaşlarıyla takılır ve pratik şakalar yapar ve Bart'ı terk eder. Kendi başına çalışmak için az bir kaldığında, Bart Tanrı'ya dua eder ve çalışmak için daha fazla zamana sahip olabilmek için ertesi gün okulu asması için bir şey olmasını ister. O akşam, Springfield'da büyük bir kar fırtınası olur ve okul tatil edilir; bu, Bart'a çalışmak için bir gün daha verir. Okulun kapatıldığının açıklanmasından sonra, Bart eğlenceli bir kar günü için heyecanla hazırlanır. Bunun üzerine, Lisa ona duasını hatırlatır ve Bart, herkes dışarıda eğlenirken günün geri kalanında çalışmaya karar verir. Bart, çalışırken konsantre olmaya çalışır ama dikkati kolayca dağılır ve sürekli olarak çalışmaya kendini zorlar. Ertesi gün, testi bitirir ve Bayan Krabappel'e sınavını hemen inceleyip notunu vermesini ister. Bayan Krabappel böyle yapar ve %59 aldığını söyler, sadece bir puanla başarısız olmuştur. Bart böyle özenle çalıştıktan sonra bu başarısızlıkla çöker, gözyaşlarına boğulur ve başarısızlığını George Washington'ın 1754'te Fort Necessity'i kuşatan Fransızlara teslim olmasıyla karşılaştırır. Bayan Krabappel, bu az kişinin bildiği tarihi bilgi karşısında hayrete düşer, her şeyin sonunda Bart'ın dürüstçe çabaladığını fark eder. Bart'a bilgisini gösterdiği için ekstra bir puan vererek notunu D-'ye yükseltir. Bart bununla gurur duyar ve buzdolabına koşar ve Bart D- notunun bir parçasının Tanrı'ya ait olduğunu beyan eder. "Bart Gets an F", David M. Stern tarafından yazılan ilk "Simpsonlar" bölümüdür. David Silverman tarafından yönetilmiştir. 1990 yazı boyunca bazı ebeveynler ve muhafazakârlar, Bart'ın isyankar doğası çocuklar için kötü bir rol modeli olarak karakterize edildi. Üzerinde "I'm Bart Simpson. Who the hell are you?" ("Ben Bart Simpson. Sen ne cehennemsin?") yazan tişörtler, birçok okulda yasaklandı. Birçok eleştiri yazısı bölümün bu tartışmalara bir cevap olduğunu düşündü. Bununla beraber uygulayıcı yapımcı James L. Brooks "Bu yok." diye cevapladı ve, "Bunu dikkate alıyoruz. Bart'ın okulda kötü olmasının bizim için önemli olduğu düşünüyorum. Buna benzeyen öğrenciler var. Buna karşın, herkesin bir rol model olduğu bir televizyon beklentisinden fazlasıyla sakınırım. Gerçek hayatta bu kadar çok rol modeliyle karşılaşmazsınız. Televizyon neden onlarla dolu olsun ki?" diye ekledi. Sam Simon durumu şöyle yorumladı: "Geçen yıl kullandığımız temalar var, önemli temalar, bunun kimsenin farkında olmadığı bir konuyu böyle başarılı bir şekilde uyguladığımız için bir övgü olduğunu düşünüyorum." Tişört sloganı olarak kullanılması yoluyla sıklıkla Bart ile ilişkilendirilen "Cowabunga" sözcüğünü, Bart ilk kez kullandı. Bu bölümde ilk olarak Belediye Başkanı Quimby göründüğü sahne, "Belediye Başkanı" yazan kuşağı olmadan yapıldı. Kuşak sonradan yazarların, seyircilerin onu tanımamalarından endişe etmesi nedeniyle eklendi Bu bölüm yeni bir açılış sekansının gösterildiği ilk bölümdür, böylece açılış sekansının aşağı yukarı bir dakika otuz saniye süren orijinal uzunluğu on beş saniye kısaldı. İlk sezonda açılış sekansında Bart'ın "Bus Stop" ("Otobüs Durağı") tabelasını çaldığı görülüyordu; yeni sekansta ise bir önceki sezon boyunca tanıştığımız birçok karakterin yanından kaykay ile geçerken gösterildi. Bu sezon ile başlayarak, açılış için üç versiyon bulunuyordu: yaklaşık bir dakika on beş saniye süren tam uzunluktaki versiyon, kırk beş saniyelik versiyon ve yirmi beş saniyelik versiyon. Bu, dizinin editörlerine zaman konusunda daha rahat davranma imkânı verdi. David Silverman, animatörlerin kullandıkları karakterleri kullanırken "kendileri hâline getirmeye" başladıklarını ve böylece karakter hareketlerinde daha çok şey başarmalarının mümkün hâle geldiğine inandığı belirtti. Bart'ın "bir sokak direği kadar aptal" olduğunu söylediği sahne sırasında, Silverman anksiyete hissini göstermek için çok hızlı bir şekilde birkaç açı kullanmak istedi. Martin Prince'ın dizaynı bölüm boyunca birkaç kez değişti. Martin'in Bart'a ihanet etmesi ve koşarak uzaklaştığı sahne için daha büyük gözlü ve daha dağınık bir saç modeli olan bir dizayn kullanıldı. Silverman "Kar Günü" sekansını, o güne kadar anime etmek için en çok zorlandığı şeylerden biri olarak tanımladı. Sahne, birbirleriyle uyumlu zamanlanmasının zor olduğu, çeşitli aktiveteler yapan birçok değişik karakterin gösterildiği birkaç uzun panoramik görüntülerden oluşuyordu. Bart'ın hayalinde ABD'nin kurucu babalarından biri olarak göründüğü sahnede, kırmızı, beyaz ve mavi renklerinin varyasyonları ve yumuşak renkleri kullanıldı. Silverman ayrıca Bart'ın ağlamasını, dizaynının fazla itici görünmeden yapmaya çalışırken de zorlandı, bu ağlarken yüzünü bir kâğıt parçasıyla kapatmasının nedenidir. "Simpsonlar"'ın ilk sezonu haftalık reytinglerde en yüksek 4. sırada yer almıştı ve Fox kanalının, sezonun en yüksek reytingli 30 dizisi arasına giren ilk dizisiydi. ve Bart kısa zamanda televizyondaki en popüler karakterlerden biri hâline gelmişti, bunun için "Bartmania" terimi kullanılıyordu. Dizinin ilk sezonundaki başarısından ötürü Fox kanalı, NBC'nin "dinamo"larından reyting çalmak ve böylece daha fazla reklam geliri elde etmek umuduyla "Simpsonlar"'ın yayın saatini değiştirmeye karar verdi, ve sonuçta "Beverly Hills, 90210" ve "Babes" dizilerinden daha yüksek reyting oranı elde etti. Dizinin yayın saati pazar geceleri 20.00'den (EST) perşembe günleri aynı saate alındı. Böylece, aynı saatte NBC'de yayınlanan ve Nielsen reytinglerine göre o dönemin bir numaralı şovu olan "The Cosby Show"'a, rakip hâle geldi. James L. Brooks dahil, "Simpsonlar"'ın birçok yapımcısı bu yayın saati değişikliğine karşı çıktı. Dizi pazar günleri yayınlanırken ilk 10 içerisinde yer alıyordu ve bu değişikliğin reytinglerini mahvedeceğini düşünüyorlardı. Brooks şöyle demişti: "Birdenbire hit olan bir dizi kendi hayatta kalabilmek için mücadele ediyor. 'Cosby' ile savaşmayız, biz sadece sağlıklı reytingler elde etmek istiyoruz. İki hafta önce çalıştığım dizi reytinglerde bir numara oldu ve bunu pazar gecesi yaptı, ülkedeki bir numaralı dizi olmak için bir şansımız vardı. Perşembe gecesi bir şansımız olduğunu düşünmüyordum." "Two Cars in Every Garage and Three Eyes on Every Fish" prodüksiyon sırasına göre bu sezonun ilk bölümüydü, ama Bart'ın o dönemde popüler olması ve yapımcıların sezonun açılışını onu içeren bir bölümle yapmak istemeleri nedeniyle "Bart Gets an F" sezonun ilk bölümü olarak yayınlandı. "The Cosby Show"'un, Erika Alexander'ın oyuncu kadrosuna eklendiğini gördüğümüz "Period of Adjustment" adlı, yedinci sezonunun dördüncü bölümünün karşısında yayınlandı. "Simpsonlar"'ın ilk on üç bölümü yaz boyunca birçok defa tekrar yayınlanmıştı ve Fox, mayıstan beri ilk yeni bölümlerin yoğun şekilde reklamını yapıyordu ve haber kaynaklar rakip olduğu öne sürülen "Bill vs. Bart" hakkında öyküler yayımladı. "Simpsonlar"'ın tekrar yayınları, "The Cosby Show"'un yeni bölümlerinin yayınlandığı perşembe günleri aynı zaman dilimine konarak yayınlandı. Bu yayınlarda "Simpsonlar" haftalık reytinglerde 73.'lüğe kadar düşük sıralar elde ederken, "The Cosby Show" üçüncülüğe kadar düştü. Birçok eleştirmen, "Bart Gets an F"in "The Cosby Show"a göre daha kötü bir reyting elde edeceğini tahmin ediyordu. "Orlando Sentinel"'den Greg Dawson, "Sade donutlar (bir Homer klasiği) parasına bahse varım ki; yeni bir Simpsonlar bölümü bile reyting sıralamasında, elektrik kesintisi olduğunda dahi 30 izleyici payı alabilecek Cosby'nin beş puandan daha az bir farkla altında yer almaz." diye yazdı. Fox yöneticisi Peter Chernin, perşembe gecesinde bir yer edinmeyi başarmayı umduklarını ve "Eğer gerçekten şanslı ve çok tâlihli isek, ikinci sırada alırız." dedi. Yirmi dört şehirde bölümün orijinal yayını için erken gece reytinglerine göre, "Simpsonlar" 19,9 Nielsen reytingi ve %30 izleyici payı elde ederken, "The Cosby Show" 19,3 Nielsen reytingi ve %29 izleyici payı etti. Bununla beraber, nihai reytinglerde bölüm 18,4 izlenme oranı ve %29 izleyici payıyla, 18,5 izlenme oranı ve %29 izleyici payı olan "The Cosby Show"'un hemen ardında ikinci sırada yer aldı. Bu dönemde, NBC'nin 208 televizyon istasyonu varken Fox'un sadece 133 istasyonu vardı. Hafta bittiğinde "Simpsonlar", haftalık reytinglerde "Who's the Boss?" ile beraber sekizinci sırada yer alırken, "The Cosby Show" yedinci sırada yer aldı. Reyting, evlerde açık olan televizyonlarında diziyi izleyenlerin sayısını göstermektedir fakat Nielsen Media Research, bölümün 33,6 milyon kişi tarafından seyredilerek aktüel izleyicilerde haftanın bir numaralı programı olduğunu; "The Cosby Show"'un ise 28,5 milyon kişi tarafından izlenerek, haftanın en çok izlenen yedinci programı olduğu tahmin etti. Fox kanalının tarihindeki en çok izlenen ve en yüksek reyting oranına sahip bölüm oldu. Bu pozisyonunu, 1 Ocak 1995 tarihindeki 21,0 puanlık Nielsen reytingi elde edilen Minnesota Vikings ve Chicago Bears arasında oynanan National Football League'in playoff maçına kadar korudu. 2011 tarihi itibarıyla, hala "Simpsonlar" tarihinde en yüksek reyting elde eden bölümdür. Bart kitap raporunu yazmak için Robert Louis Stevenson'ın "Define Adası" romanını seçerken Martin, Ernest Hemingway'in "Yaşlı Adam ve Deniz" romanını seçer. "Kar Günü" sırasında, Springfield sakinleri "Winter Wonderland" şarkısını söyler. Springfield'daki herkesin bir araya gelerek, ele ele tutuşup şarkılar söylerek bir daire oluşturması, "How the Grinch Stole Christmas!" kitabına bir göndermedir. George Frideric Handel'in "Messiah" adlı eserinin "Hallelujah" korosu, kar yağmasının başladığı sahnede duyulmaktadır. Bölüm, televizyon eleştirmenlerinden pozitif eleştiriler aldı. "I Can't Believe It's a Bigger and Better Updated Unofficial Simpsons Guide" kitabının yazarları Warren Martyn ve Adrian Wood, "İkinci sezon için müthiş bir açılış - özellikle Bart'ın okulun tatil olması için dua edip, daha sonra gelen kar cennetinden sadece kendisinin mahrum olduğunu gördüğü sahne unutulmaz." diye yazdı." "The Record" gazetesinden Virginia Mann, bölüm hakkındaki düşüncelerini "Geçen sezonun en iyi bölümleri gibi çılgınca komik değil, [ama yine de] iyi yapılmış, esprili ve aynı zamanda, dokunaklı." diye açıkladı. Bölüm, duygusal sahneleriyle övgü topladı. Tom Shales bölüm hakkında "Sadece komik değil, dokunaklı" diye yazdı ve Bart'ın dua ettiği sahneleri övdü ve "Televizyondaki diğer eğlence programlarından bu kadar derin felsefik konulara giren sadece birkaç program vardır. "Simpsonlar" çatık kaşlı bir Bill Moyers'ın ahkam kesmesi gibi düşünceli olabilir - buna rağmen son derece eğlenceli." diye yazdı. "The Miami Herald"'dan Hal Boedeker, "Nasihat verme havasına girmeden düşünceli olmayı başaran bir final, aşırı olmadan duyarlı. Gözyaşlarına rağmen, şov bu dengeyi koruyor. Ve gözyaşları televizyonda genelde aşırı duygusallıkta tercih edilen yöntem, bu tam bir başarı." diye yazdı. "The Atlanta Journal-Constitution"'den Phil Kloer "Bölüm, abartmadan çalışmanın önemini vurgulayan iyi bir çalışmaydı. "Simpsonlar"'ın anarşisi hakkında tüm konuştuklarımıza karşı, dizi bazen gizlice bir mesaj veriyor, bunu yine yaptı." diye düşüncüleri belirtti. "The Gospel According to the Simpsons" kitabında Mark I. Pinsky, "Bart Gets an F, "Simpsonlar"'da dua dinamiğinin en ayrıntılı portresini sunar." dedi. Steve L. Case, İncil ile ilgili dersleri öğrenmeye yardım eden 75 çizgi dizinin listesinin bulunduğu "Toons That Teach" adlı kitabına sonradan bu bölümü dahil etti. Bölüm, "Klasik bir saygısız televizyon ailesi" diye yazılarak, "Entertainment Weekly"'nin 1999 tarihli "The 100 Greatest Moments in Television" ("Televizyonda 100 En İyi An") listesinde 31. oldu. 2007'de, "Simpsonlar"'da yönetici yapımcı olan Larina Adamson, "Bart Gets an F" bölümünü, kendisinin dizideki favori bölümü olarak adlandırdı. 2010'da BBC, "Bart Gets an F"i dizinin en unutulmaz on bölümünden biri olarak seçti, ve bölümü "içgörülü ve dokunaklı" olarak adlandırdı. Philippe Buchez Philippe Buchez ya da Philippe-Joseph-Benjamin Buchez (1796-1865), Fransız tarihçi, sosyolog ve siyasetçidir. Gazetenin mucididir ve 1848 yılında Kurucu Millet Meclisi Başkanı olarak Paris'te Palais Bourbon'da kısa bir süre görev yaptı. Selena albüm diskografisi Amerikalı pop şarkıcısı Selena'nın diskografisi, altı stüdyo albümü, on dokuz derleme albüm, dokuz EP, kırk bir single, altmış promosyon single çalışması ile on altı video klipten oluşmaktadır. At nalı yörünge At nalı yörünge, kendisine göre çok daha büyük bir cisimle (Dünya gibi) eş-yörünge hareketi yapan cismin yörüngesine verilen addır. Küçük cismin yörünge periyodu neredeyse büyük cismin yörünge periyoduna eşittir ve büyük cisimden bakıldığında dönen referans çerçevesinde izlediği yol at nalına benzer. Aslında gözlenen döngü kapalı değildir ancak her seferinde ileri ve geri kayma gösterdiğinden uzunca bir periyot sürecinden sonra sanki gözlendiği gezegeni merkez alıyormuş gibi algılanır. Gözlem yapılan gezegene yaklaştığı vakit ise yörüngesinin belirgin bir yön değişikliği gösterdiği görülür. Yörüngenin tüm döngüsü ele alındığında yörünge Dünya ile boynuzlar arasında atnalının anahattını oluşturacak bir yol izler. Dünya için düşünüldüğünde at nalı yörüngesindeki astreoidler; 54509 YORP, 2002 AA29, 2010 SO16 ve belki 2001 GO2'dir. İfade daha genişletilirse geçiş yörüngesinde bulunan 3753 Cruithne veya (85770) 1998 UP1 ve 2003 YN107'de içerir. Satürn'ün ayları Epimetheus ve Janus birbirleri için bakıldığında at nalı yörüngesi izlerler. Tekrar eden bir döngüleri yoktur ve her biri diğerine göre tam bir at nalı yörüngesi çizerler. Corpus maxillae Corpus maxillae, üst çene kemiğinin orta bölümünü oluşturur. İç kısmında boşluk bulunan bu cismin iç ve dış olmak üzere iki yüzü; üst, ön, alt ve arka olmak üzere dört kenarı vardır. =YÃ¼zleri= Bu çıkıntının üç tane yüzü, bir taban kısmı ve bir de tepesi bulunur. gözyaşı kemiği (os lacrimale); kalbursu kemik (os ethmoidale); damak kemiÄŸi (os palatinum) Temel kemiğin ("os sphenoidale"'nin) büyük kanadının ("ala major" 'un) ön kenarı ve orbita yarığı ""fissura orbitalis inferior"". =KenarlarÄ±= =Bakınız= David M. Stern David M. Stern, Amerikalı televizyon yazarı. Birçok "Simpsonlar" ve "Monk" bölümünü yazdı. Ayrıca "Mystic Pizza" filminde prodüksiyon asistanı olarak çalıştı. 17 Mayıs 2010'da Comedy Central'da prömiyeri yapılan "Ugly Americans"'ın geliştiricisidir. Aşağıdaki "Simpsonlar" bölümlerini yazmıştır: Aşkın Cenazesi Var Aşkın Cenazesi Var Uğur Işılak'ın 2007 yılında piyasaya sürdüğü albümüdür.Yapımını Olimpiyat Müzik' in üstlendiği albüm 10 parçadan oluşmaktadır.Albümde yer alan bütün parçaların söz ve müzikleri Uğur Işılak'a aittir.Uğur Işılak bu albümde "Aşkın Cenazesi Var", "Balam" ve "En Sevgili" adlı şarkılara klip çekmiştir. Sizin Gibi Değilim Sizin Gibi Değilim Uğur Işılak'ın 2008 yılında piyasaya sürdüğü albümüdür. Yapımını Olimpiyat Müzik' in üstlendiği albüm 12 parçadan oluşmaktadır. Albümde yer alan bütün parçaların söz ve müzikleri Uğur Işılak'a aittir. Eğik yörünge Eğik yörünge, Ekvatoryal düzleme göre eğiklik açısı 0 olmayan yörüngelerdir. Ekvatoryal düzleme göre oluşan bu açıya yörünge eğikliği denir. Eğer bir gezegenin ekliptik düzleme sıfırdan farklı bir açı yapıyorsa, Güneşin etrafında eğik yörüngesi vardır. Yer eşzamanlı yörünge karekteristlik özelliklerinden dolayı, Dünya ekvatorundan 37,000 km (22,300 mil) yüksekteki bir nesneyi (uyduyu)hareketsiz asılı gibi göstermektedir. Bü irtifadaki yörünge (jeostatik yörünge) yer alan uydu ekvatorun oluşturduğu yataya bir açı kazandığı vakit Yer eşzamanlı eğik yörünge oluşur ve cisim daha fazla jeostatik yörünge de bulunmaz. Dünya üzerindeki sabit bir gözlem noktasından, diğer yıldız cisimlerin (Güneş, Ay) çekim etkileri ile, dışarıya doğru küçük bir eliptik hareket yaptığı gözlenir. Çekim etkisi biriktikçe kuzey-güney yönelimli bir analemma oluşturur. Doğuyoruz Ufuklardan Doğuyoruz Ufuklardan Mustafa Yıldızdoğan'ın 1991 yılında piyasaya sürdüğü ilk albümüdür. Yapımını Selçuklu Müzik' in üstlendiği albüm 10 parçadan oluşmaktadır. 2006 yılında MYD Müzik tarafından yeniden yayınlanmıştır. Üşüyorum Üşüyorum, Mustafa Yıldızdoğan'ın 1992 yılında piyasaya sürdüğü ikinci albümüdür. Yapımını Selçuklu Müzik' in üstlendiği albüm 10 parçadan oluşmaktadır. Türkiyem (albüm) Türkiyem, Mustafa Yıldızdoğan'ın 1993 yılında piyasaya sürdüğü üçüncü albümüdür. Yapımını Selçuklu Müzik' in üstlendiği albüm 12 parçadan oluşmaktadır. Mustafa Yıldızdoğan bu albümdeki Türkiyem adlı şarkı ile tüm Türkiye'de tanınmıştır. Albümdeki bütün parçaların müzikleri Mustafa Yıldızdoğan'a aittir. Ayrıca albümdeki yedi şarkının sözleri de yine sanatçının kendisine aittir. Mustafa Yıldızdoğan bu albümde "Türkiyem" adlı şarkıya klip çekmiştir. Yelken çiçeği Yelken çiçeği (ya da barış zambağı), "Spathiphyllum" cinsi ev bitkilerine verilen genel ad. Önce sarılı bir haldedir. Zamanla açılmaya ve beyazlaşmaya başlar, tek bir taçyaprak şeklindedir. Bu organ, çiçeğin altındadır ve şekli mısıra benzer. Yapraklar önce açık yeşildir, rengi zamanla koyulaşır. Gövdesi tamamen yaprak ve saplardan oluşur, sadece birkaç cins ağaç bulunduran bir orman gibidir. Deicide Deicide, 1987 yılında kurulmuş Amerikalı bir death metal grubudur. İlk iki albümleri olan "Deicide" ve "Legion", Soundscan'in en çok satan death metal albümleri listesinde ikinci ve üçüncü sırayı almışlardır. Deicide, Tampa, Florida'da 21 Temmuz 1987'da yerel bir müzik dergisine verdiği reklamla kurulur. Sevendust Sevendust, Amerikan Hardrock/Heavy metal grubu. Basçı Vince Hornsby, baterist Morgan Rose ve gitarist John Connolly tarafından 1994'te kuruldu. İlk demodan sonra, vokalist Lajon Witherspoon ve gitarist Clint Lowery'nin katılımı ile grubun kadrosu şekillendi ve birkaç isim değişikliğinden sonra bugünkü halini aldı. Anti-replay Anti-replay, Internet Engineering Task Force (IETF)'un bir parçası olan IPsec'in bir alt iletişim kuralıdır. Anti-replay'ın asıl amacı bir kaynaktan bir hedefe doğru giden pakete hacker'ların herhangi bir değişiklik yapmasını ya da bir şeyler eklemesini engellemektir. Anti-replay iletişim kuralı, ağdaki iki düğüm arasındaki güvenliği sağlamak için tek yönlü güvenlik ilişkisini kullanır. Güvenlik bağlantı bir kere sağlandıktan sonra, anti-replay iletişim kuralı bir sıra numarası ya da bir sayaç kullanır. Kaynak mesajı gönderdiği zaman, pakete bir 0'dan başlayan bir sıra numarası eklenir ve herhangi bir diğer mesaj yollandığı zaman bu arttırılır. Diğer taraftan, hedef, mesajı alır ve bu numara ile ilgili bir geçmiş bilgisi tutar ve one yeni numara olarak değiştirir. Eğer bir sonraki mesaj daha düşük bir numaraya sahipse, hedef paketi düşürür ve eğer numara bir öncekinden daha büyükse bunu tutar ve bu numarayı yeni numara olarak tutar ve bunun gibi devam eder. http://en.wikipedia.org/wiki/Anti-replay Hopcount hop count, IP tabanlı Bilgisayar Ağı'ndaki uzaklığı ölçmek için kullanılır. Bu sayı, bir IP paketinin hedefe ulaşmadan önce geçtiği yönlendirici sayısıdır. Hopcount genellikle tek başına kullanılmaz çünkü kablo ve yönlendirici arasında çeşitli veri hacmi (Bant genişliği), yükleme (QoS (port önceliği)), dayanıklılık (özellikle kablonun) ve gecikme sorunları olabilir. Hopcount genellikle bir ağdaki hataları bulmak için (bakınız: Time to live) ya da yönlendirme doğru mu diye kontrol etmek için oldukça yararlıdır. hopcount'un ölçülebileceği bazı yaygın araçlar: http://en.wikipedia.org/wiki/Hopcount David Stern David Stern ÅŸu anlamlara gelebilir: Alfa-Amilaz Amilaz, bitkilerde bulunan nişastayı, bir disakkarit olan maltoza katalizleyen enzimdir. İnsanlarda, tükürük bezleri ve pankreasta salgılanır. Aktif bir enzimdir. Roland Koch (siyasetÃ§i) Roland Koch (d. 24 Mart 1958, Frankfurt), Alman siyasetÃ§i. Hristiyan Demokrat Parti'den (CDU) siyasete atıldı ve 1979 yılında Main-Taunus seçim bölgesinin başkanlığına geldi ve CDU'da böyle bir göreve getirilen en genç siyasetçi oldu. 1998 yılında CDU'nun Hessen eyalet teşkilatının başkanlığına seçildi ve 1999 yılındaki Hessen eyalet seçimlerinde CDU'nun en yüksek oy ala parti olmasıyla Hessen Başbakanı oldu ve 7 Nisan 1999 tarihinde bu görevi selefi Hans Eichel'den devraldı. 2003 yılındaki eyalet parlamentosu seçimlerinde CDU'nun oy oranını yükseltmesiyle (% 48) herhangi bir partiyle koalisyona girmeden iktidarda kalmayı ve Başbakanlık görevini sürdürmeyi başardı. 2008 yılındaki eyalet parlamentosu seçimlerinde CDU'nun oylarının % 37'ye düşmesiyle, yeni bir hükûmet kurulana göre Hessen Anayasası gereği Başbakanlık görevini vekaleten icra eden Koch, yeni seçilen Hessen Parlamentosu'nun güvenoyu alabilecek bir hükûmet kompozisyonunu mümkün kılmaması neticesinde erken seçim kararı alınmasıyla Başbakanlığını sürdürme şansını yakaladı. 18 Ocak 2009 tarihinde düzenlenen Hessen Eyalet Parlamentosu seçimlerinde CDU % 37,2'lik oy oranına ulaşarak birinci parti oldu, Hür Demokrat Parti (FDP) ile koalisyon kuruldu ve Koch 2014'e dek Başbakanlık görevini üstlendi. Tom Shales Thomas William "Tom" Shales (d. 3 Kasım 1944) Amerikalı televizyon programları eleştirmeni. "The Washington Post"'daki televizyon eleştirili ile tanınır. Shales, 1998 yılında Pulitzer Ödülü'nü kazandı. Shales, Elgin, Illinois'da, Hulda Louise (kızlık soyadı Reko) ve Clyde LeRoy Shales'in oğlu olarak doğdu. Washington, DC'deki American Üniversitesi'nden mezun oldu. 1966-67 akademik yılında, öğrenci gazetesi olan "The Eagle"'da başyazar oldu, ve kendini sinema eleştirmeni olarak görevlendirdi. Shales'in ilk işi, 18 yaşındayken, Elgin'deki bir radyo istasyonu olan WRMN'deydi. Bu radyo istasyonunun AM ve FM bantlarında diskjokey, yerel haber muhabiri, yazar ve spiker olarak çalıştı. Daha sonra Uzak Doğu'da yayınlanan "Voice of America" programında yapımcı olarak çalıştı. 1968-1971 yıllarında "Washington Examiner"'da eğlence editörü olarak olarak görev yaptı. 1972'de "Stil" bölümünde yazar olarak çalışmaya başladığı "Washington Post"'ta, Temmuz 1977'de baş televizyon eleştirmeni unvanını aldı ve Temmuz 1979'da TV editörü olarak atandı. 1979'dan itibaren köşe yazıları "The Washington Post Writers Group" ("The Washington Post Yazarlar Grubu") sendikasına bağlıdır. Birkaç onyıl boyunca "Washington Post" gazetesinde yazdı. 2010 yılında yaptığı bir açıklamada, 31 Aralık 2010 tarihinde "Washington Post"'ta yazmayı bırakmayı planladığını açıkladı. 1998-1999 yıllarında, National Public Radio'da "Morning Edition" programında sıkça, film eleştirmenliği yaptı. Gene Siskel'ın ölümünden sonra "Roger Ebert & the Movies" adlı televizyon programında iki kez konuk sunucu oldu. Shales "The Washington Post"'daki çalışmaları için, 1988 yılında Eleştiri dalında Pulitzer Ödülü'ne nail görüldü. Erika Alexander Erika Alexander (d. 19 Kasım 1969, Philadelphia, Pennsylvania) Amerikalı oyuncu. Daha çok, NBC dizilerinden "The Cosby Show"'daki "Pam Tucker" ve FOX dizilerinden "Living Single"'daki "Maxine Shaw" karakterleriyle tanınır. NAACP Image Ödülleri'nde Televizyon Komedilerinde En İyi Kadın Oyuncu dalında iki ödülü vardı. Alexander, NBC'nin sitcom dizilerinden "The Cosby Show"'daki Pam Tucker ile çıkış yaptı. Sonra, 1990 tarihli Amerikan Yurttaşlık Hakları Hareketi hakkındaki "The Long Walk Home" adlı epik filmde Whoopi Goldberg ile birlikte oynadı. Sivri dilli avukat Maxine 'Max' Shaw karakterini canlandırdığı, FOX'un sitcom dizilerinden "Living Single"'da beş yıl boyunca yer aldı. 1992 yılında, Jamaika'daki bir grup tıp öğrencisine odaklanan kısa süreli sitcom "Going to Extremes"'te oynadı. 2002'de, şartlı tahliye memuru Dee Mulhern'u canlandırdığı Showtime'da yayınlanan "Street Time" dizisi iki sezon sürdü. Uluslararası sinemada, "The Mahabharata" filminin Peter Brook uyarlamasında Hidimbi rolünde oynadı. Ayrıca "Mama Flora's Family" adlı minidizide genç Flora'yı canlandırdı. "The Bible Experience"'ı seslendirenlerden biri oldu. 2008 Demokratik Parti önseçimleri sırasında, Hillary Clinton'un kampanyasında aktif olarak yer aldı ve Chelsea Clinton ile üniversite kampüslerini gezdi. Ayrıca Toni Braxton'un ""You're Makin' Me High"" şarkısının videosunda göründü. 2009 yılında, "Criminal Minds"'ın 4. sezon bölümü "The Big Wheel"'da Dedektif Lynne Henderson'u canlandırdı. Bayan Fields karakteriyle "House M.D." dizisinin 7. sezonunun 13. bölümünde yer aldı.. Robert Alexander ve okul öğretmeni ve çocuk kitapları yazarı Sammie Alexander'ın altı çocuğundan biri olarak doğdu. Erika Alexander, oyuncu/senarist Tony Puryear ile evlendi. Åžeybani Şeybani şu manalrdan birini ifade edebilir: Condemned: Criminal Origins Condemned: Criminal Origins (Asya'da Condemned: Psycho Crime ve Avustralya'da Condemned olarak bilinir) dövüş elementleri içeren bir psikolojik kurtulma-korku video oyunudur. Monolith Productions tarafından geliştirilmiş ve Sega tarafından yayımlanmıştır. 2005 sonbaharında tüm Dünya'da Xbox 360 için yayımlanıp, daha sonra 2006 yılında Microsoft Windows sürümü de yayımlanmıştır. Windows sürümü, konsol sürümüne kıyasla bazı değişiklikler içermektedir. Oyun birinci şahıs açısını kullanmaktadır. "Condemned: Criminal Origins" kavga dövüşüne ve aralarında parmak izi ipucu toplamanın yer aldığı bulmaca çözümlerine ağırlık vermektedir. Korku türüne dahil olan bu oyun daha çok kurtulma-korku türü altında listelenir. Oyun ayrıca psikolojik gerilim öğeleri de içermektedir. Yayımlanmasının ardından "Condemned" eleştirmenlerden orta ila iyi arasında puanlar almıştır. Pek çok eleştirmen, oyunun kurgusunu ve hikâyenin gelişimini sorunlu bulmuşlardır. Buna rağmen oyunun kontrollerini ve korku türüne getirdiği yeni yaklaşımı beğenilmiştir. Bu durum, 11 Mart 2008'de Xbox 360 ve PlayStation 3 için yayımlanan devam oyununun çıkmasını sağlamıştır. Diğer ortam biçimleri arasında İnternet ön bölümü ve "Condemned" serisini geliştirmesi planlanan bir film de yer almaktadır. Geliştiriciler Kuzuların Sessizliği ve Yedi filmlerini oyun için ilham kaynağı olarak kullandıklarını belirtmişlerdir. Her ne kadar oyun tümüyle birinci şahısın gözünden oynansa da (sadece ara kesit sahnelerinde üçüncü şahısın gözünden görüntüler yer alır), alışılagelmiş birinci şahıs nişancı oyunlarından farklıdır. Silahlar her ne kadar mevcut olsa da oyun süresince çok az kullanılır. Diğer pek çok birinci şahıs nişancı oyunlarının aksine bu oyunda, ateşli silahlar oldukça güçlüdür ve düşmanları genellikle tek atışta öldrebilir. Silahlar oyun içerisinde bulunabilir ya da düşmanlardan alınabilir, ancak silahın içinde ne kadar mermi kaldıysa o kadar kullanılabilir. Mermiler tükendiğinde, silahın kabzası saldırı için kullanılabilir. İşleri daha da zorlaştırmak için düşmanların kullandıkları silahta ne kadar mermi kaldıysa, silah ele geçirildiğinde kalan mermi kadar silahın kullanılması mümkündür. Bu durum, oyuncuların elinde ateşli silah olan düşmanlara çabuk bir şekilde saldırmasını teşvik eder. Oyun, genel olarak kavga etmeye odaklanmıştır ve bu durum, oyuncuların çevresindeki boru, dolap kapısı ve ahşap gibi elementleri silah olarak kullanabilmelerini sağlar. Oyunun geliştiricileri, oyundaki dövüş yöntemini ve oynanışını içorgansal olarak tanımlamaktadırlar. Silahın hem varlığı hem de yokluğu durumunda hızlıca tekme atılması mümkündür ve saldırılar sol, sağ ya da başınızın üstüne doğru olacak şekilde çeşitli yönlerde ve seçeneklerde gerçekleştirilebilir. Ancak saldırılar, gibi benzeri oyunlarda görülen sistemini kullanmamaktadırlar. Çoğu durumda başarılı bir vuruş gerçekleştirmeden önce ve gerçekleştirdikten sonra düşmanı engellemek gerekmektedir. Oyuncu aynı zamanda düşman dizleri üzerinde iken ya da ölmek üzere iken kafa koparma ya da boyun kırma gibi "bitirme hareketleri" gerçekleştirebilirler. Düşmanlar tarafından gösterilen yapay zeka oyuncunun genellikle bir adım atmadan önce iki kez düşünmelerini gerektirir. Düşmanlar kaçarak ya da başarılı bir şekilde saklanarak, hiç beklenmeyen bir anda oyuncunun karşısına çıkabilmektedir. Düşmanlar ayrıca oyunculara saldıracakmış gibi yaparak onların düşmanı engellemesine yol açabilmekte ve bu durumdan istifade ederek oyunculara saldırabilme kapasitesine sahiptir. Oyunda her ne kadar keskin silahlar olsa da, düşmanları parçalamak mümkün değildir. Hatta, oyuncu neredeyse bir bıçak ya da kılıç gibi bir silaha hiç ulaşamaz. Bu duruma tek istisna, oyunun Okul bölümünde oyuncunun et kesicisini kullanabildiği bölüm gösterilebilir. Bazı kavga silahları "giriş aracı" kategorisine girmektedir (çürümüş kapılar için yangın baltası ya da kilitli kapılar için levye) ve oyuncuların yeni bölümlere ya da kilitli kutulara ulaşabilmesi için oyun dünyasında kullanabildikleri birer anahtar görevini üstlenmektedirler. Oyuncu aynı zamanda bir şok tabancasına da sahiptir. Kullanıldığında düşman kısa bir süreliğine şoka girerek zarar görür ve bu esnada oyuncunun saldırması için de gereken boşluk sağlanmış olur. Oyunun ilerleyen bölümlerinde Teğmen Rosa oyuncuya daha gelişmiş bir şok tabancası verir ve bu tabanca düşmanın ayaklarının yerden kesilmesine neden olur. Şok tabancasının tek bir kullanımı ya da onun hemen ardından yapılacak küçük bir saldırı düşmanın ölmesine yol açar. Şok tabancası en sık ateşli silahlara sahip düşmanlara saldırmak (bu durum oyuncunun düşmanı uzaktan etkisiz hale getirerek düşman şok halindeyken elindeki ateşli silahı almasını sağlar), bir saldırıya anında karşılık vermek (şok tabancasının kullanımı düşmanı engellemek için gereken doğru zamanlamayı gerektirmemektedir) ve rahatça saldırı yapmak (oyuncunun düşmandan herhangi bir zarar almdan düşmana yönelik ilk vuruşu yapabilmesi) için kullanılır. Ancak, şok tabancasının her kullanımının ardından tabancanın yeniden şarj olması gerekmektedir. Bu sebeple oyunda düşmanlarla dikkatlice savaşma gerekliliğini ortadan kaldırmamaktadır. Oyunun tamamı terkedilmiş şehir çevrelerinde çok az ışığa sahip yerlerde geçmektedir. Oyuncu sürekli karanlık olan oyun dünyasında el fenerini kullanarak yönünü bulmak zorundadır. Oyunun sonlarına doğru oyuncu hem el fenerini hem de şok tabancasını kaybeder. Bunun anlamı şok tabancasının kullanıldığı tüm stratejiler artık kullanılamamaktadır ve tek ışık kaynağı yanan ahşap parçalarıdır. Bu ahşap parçaları kullanılarak düşmanlara saldırılabilmesine rağmen, herhangi bir diğer silah alındığında, ışık kaynağı kullanılamamaktadır. Bu durum oyuncuların özellikle düşmanları engellemesini, onlardan gizlenmesini ve savunmasını zorlamaktadır. "Condemned" oyuncuyu doğrudan suç mahalli tahkiklerine dahil ederek, oyuncunun bağlam-duyarlı bir düğmeye basarak adli tıp araçlarının yardımıyla delilleri bulabilmesini ve kaydedebilmesini sağlar. Oyuncu karakter cep telefonu yardımıyla FBI laboratuvarına bağlanarak oradaki yardımcı elemanı Rosa aracılığı ile delillerin (neredeyse anında) araştırmasını ve analizini yapabilmektedir. Suç mahalli delilleri bulmacaları çözmek, geçmesi mümkün olmayan engelleri geçmek ve hikâyenin genel sırlarına yönelik ipuçları vermek için kullanılmaktadır. Bulunan deliller arasında parmak izleri, ayak izleri, kablolar, sıvılar (kan ya da kimyasal maddeler), partiküller, tortular, işaretler/çizimler, materyaller, damgalar, yaralar, küçük nesneler, belgeler ve vücut parçaları yer almaktadır. Oyuncu karakter, adli bir delilin yakınlarında olduğunda onu hissedebilmesini sağlayan içgüdüsel bir yeteneğe sahiptir ve bu sayede oyuncunun tespit ve toplama araçlarını gerektiği zamanlarda çıkarabilmesini sağlar. Ancak karakterin "hisleri" delilin bulunduğu alanı genel bir şekilde algıladığından, oyuncu suç mahalleri üzerinde arama yapmalı ve bulgularını toplamalıdır. "Condemned: Criminal Origins" oyununda, oyuncular bir CSB (adli araçlar kullanan Ciddi Suçlar Birimi dedektifi) ajanı Ethan Thomas karakterini oynamaktadırlar. Ethan, "Metro City" adında hayali bir Amerikan şehrinde bir seri katili avlarken aynı zamanda iki polisin cinayetinden sorumlu tutulduğu öne sürülerek komploya uğramıştır. Thomas'ın araştırması şehirdeki ölümlüleri cani birer psikoza dönüştüren gizli bir gücün varlığının kanıtlanması ile daha da karmaşık bir hal alır. Thomas olarak oyuncu adli araçları ve yöntemleri kullanarak suç mahalleri üzerinde araştırma yaparken aynı zamanda "mahkûmlar" tarafından sürekli saldırıya uğramaktadır ve onlarla savaşarak sürekli kaçan seri katili yakalamaya ve polise masumiyetini kanıtlamaya çalışmaktadır. Oyunun baş karakteri, CSB dedektifi Ethan Thomas (Greg Grunberg tarafından seslendirilmiştir), alışılmışın dışında doğru araştırıcı hislere sahiptir. Thomas'ın ayrıca elektrik akımlarından, yüksek yerlerden düşmekten, travmalardan ve diğer bazı olaylardan hızlıca kurtulabilmesini ve iyileşmesini sağlayan insanüstü güçlere sahip olduğu da belirtilmiştir. Thomas'ın çalışmaları bürodaki adli dedektif Rosa'nın yardımları ile desteklenmektedir. Oyundaki baş düşman Seri Katil X'tir. Seri Katil X, Ethan'ın aradığı seri avladığı diğer seri katilleri, onların kurbanlarını öldürmek için kullandıkları yöntemleri kullanarak öldürmektedir. Oyunun sonlarına doğru onun Ethan'ın arkadaşı Malcolm'un kuzeni Leland Vanhorn olduğu ortaya çıkar. Malcolm, Leland'ın şehirdeki çılgınlığa yol açan gizli insansı yaratıklardan esinlendiğine inanmaktadır. Bu yaratıkların, , Oro olarak bilinen kült ile alakalı oldukları belirtilmiştir. Oyun, baş karakter, CSB ajanı Ethan Thomas'ın bir cinayet mahalline gelmesi ile başlar. Thomas ve onun iş arkadaşları psikopatlar ve suçlularla dolu terkedilmiş bir binaya giderler. İnceledikleri suç mahalli genç bir kadına aittir. Kadın yerdedir ve üzerinde boğulduğuna dair izler mevcuttur ve masanın diğer tarafında erkek bir vitrin mankeni oturmaktadır. Ethan, iş arkadaşları ile birlikte, bu cinayetin, Ethan'ın halihazırda üzerinde çalıştığı seri katil Çöp Çatan'a ait olduğu konusunda fikir birliğine varır. Olay yerindeki delilleri topladıktan sonra görevlilerden birisi sigara dumanı kokusu alır. Kokunun şüpheliden geldiğine inanırlar ve onu yakalamak için ayrılırlar. Şüpheliyi ararken Ethan elektrik kutusunu kullanarak kesik olan elektrikleri geri getirmeyi dener. Elektrik akımından etkilenen Ethan yere düşer ve silahı elinden fırlar. Gölgelerin ardında gizlenen bir adam silahı alır ve gözden kaybolur. Ethan, adamı küçük ve kapalı bir odada sıkıştırmayı başarır ancak adam, Ethan'ı, ikisinin de aynı tarafta olduğu konusunda ikna etmeye çalışır. Ethan'ın iş arkadaşları odaya girer ve adamdan silahı bırakmasını isterler. Bu sırada adam, Ethan'ın silahı ile onları vurur ve Ethan'ı pencereden sokağa fırlatır. Ethan, babasının arkadaşı Malcolm Vanhorn'un da içinde bulunduğu kendi dairesine uyanır. Malcolm, Ethan'ın tarafındadır ve Ethan'ı, kendi silahı ile vurulan iki polis memurunun ölümünden sorumlu olarak arandığını söyler. Ethan, masumiyetini polislere kanıtlamak istemektedir ancak kendi akıl sağlığından da endişe etmektedir zira oyun boyunca bir dizi korkunç halüsinasyon görmektedir. Ethan kısa bir süre sonra katilin kendisinin CSB kariyeri ile ilgilendiğini öğrenir. Daha sonra Ethan, Çöp Çatan'ın cesedini, kendi yöntemleri ile öldürülmüş bir halde, bir alışveriş merkezinin içerisinde bulur. Ethan, oyunda "Seri Katil X" olarak adlandırılan katilin suçlu olduğuna ve Ethan'ın aradığı seri katilleri öldürdüğüne inanır. Ethan daha sonra sıradaki öldürülecek seri katil olduğuna inandığı 'İşkenceci'yi aramaya koyulur. Ethan İşkenceci ve Seri Katil X'i Brier kasabasındaki bir elmalığa kadar takip eder. İşkenceci'yi çiftlik evinde bulmadan hemen önce Ethan, insansı bir yaratık tarafından saldırıya uğrar. Ethan yaratığı öldürür ve aramasına devam eder. Ethan çiftlik evini aramaya devam eder ve kısa bir süre sonra İşkenceci'yi yine kendi yöntemleri ile öldürülmüş bir şekilde bulur. Kısa bir süre sonra Ethan, gizemli katili bulur. Katil, Malcolm Vanhorn'un yeğeni Leland Vanhorn'dur. Malcolm gelir ve Leland'ı öldürmesini engellemek için Ethan'ın kafasına vurarak onu bayıltır. Leland ardından Malcolm'u bayıltır. Ethan ayıldığında, Leland tarafından kendisini bağlanmış olarak bulur. Leland, Ethan'a, onun aradığı seri katilleri öldürdüğünü ve Ethan'ı da öldürmeyi planladığını anlatır. Leland, Ethan'ı nasıl öldürebileceğini düşünürken o esnada Ethan'ın parmağını keser. Bu sırada Ethan, kirişlerin arasında saklanan bir başka insansı yaratığın varlığını fark eder. Bu yaratık 'Nefret' olarak bilinmektedir ve Metro City'deki çılgınlığın kaynağı olarak tanımlanmıştır. Malcolm Leland'ın arkasından atlar ve onu yere kıstırır. Ethan kendisini kurtarmayı başarır ve Malcolm Ethan'a Nefret'i öldürmesini zira Leland'ın çılgınlığının sebebinin o olduğunu söyler. Ethan Nefret'i takip eder ve bu sırada yolu üzerinde pek çok yaratıkla savaşır ve en sonunda Nefret'i sıkıştırır ve öldürür. Malcolm Ethan'ı evine götürürken, Ethan Leland'ın hala canlı olduğunu ve arabanın bagajında olduğunu anlar. Ethan bagajın kapağını açtığında, ona Leland'ı öldürme seçeneği verilir. Eğer Leland'ı öldürmezse, Leland silahını çıkarır ve kendisini öldürmeden önce silahını Ethan'a doğru sallar. Daha sonra Ethan ve Rosa bir yerde akşam yemeği yerken Rosa bir peçeteye kendisinin dinlendiğini yazan bir notu Ethan'a göstererek halen ona güvendiğini gizli bir şekilde ifade eder. Rosa ardından yemeği terkeder ve Ethan banyoya gider. Banyodayken, oyuncu, Ethan'ın ağzının, Nefret'in ağzının şekline büründüğünü görür ve oyun burada sona erer. "Condemned: Criminal Origins" oyununun Xbox 360 konsol sürümünde Microsoft tarafından kullanılan başarı ("achievement") sistemi kullanılmaktadır. Başarıları elde etmek için gereksinimler karşılandığında, oyun üzerindeki özel bir menüz üzerinden erişilebilen ekstra içerikler açılır. Bu içerikler, tasarım taslaklarını ve konsept ürünlerini, çizimleri, resimleri, animasyonları, videoları ve oyunun erken sürümlerinde yer alan bir seviyenin baştan sona videosunu gösterir. Bu özellikler daha sonra oyunun PC sürümüne de aktarılmıştır. Açılabilir içeriğin bazı parçalarında, metro istasyonlarındaki sokak isimleri net bir şekilde görülmektedir. Bu isimlerden yola çıkarak oyunun önceleri New York Şehri'nde geçmesinin planlandığı görülmektedir. Dahası, eğer oyundaki tüm kuşlar ve metal parçaları toplanırsa, bir dizi "propaganda raporları"na ulaşılabilmektedir. Bu raporlar, oyunun hikayesi hakkında "gizli belge" formatında fazladan bilgiler vermektedir. Mezarlık yörüngesi Mezarlık yörüngesi, Süper eşzamanlı yörünge, Elden çıkarma yörüngesi veya Hurda yörüngesi olarak da adlandırılır. YEY(Yer eşzamanlı yörünge)/YİY (Yer istasyonel yörünge)’den daha yüksek irtifaya sahip depolama/elden çıkarma amaçlı kullanılan yörüngelerdir. Görev sürelerini dolduran uydular bu yörüngeye taşınır. Yoğunluklu olarak uzay enkazlarının çarpışma riskini azaltabilmek amacıyla bu yörünge kullanılmaktadır. Mezarlık yörüngeleri yörünge değişikliği yapılması için gerekli manevranın (delta-v) çok yüksek olması durumlarında kullanılır. Örneğin Yer istasyonel yörüngelerde bulunan uyduların yörünge değişikliği için 1500 m/s delta-v gerekliyken bu uyduları mezarlık yörüngeye yönlendirmek sadece 11 m/s lik bir delta-v yeterlidir. Yer eşzamanlı yörüngeler ve Yer istasyonel yörüngelerde bulunan uydular için mezarlık yörüngesi sadece birkaç yüz km yukarılarında bulunmaktadır. Mezarlık yörüngesine Yer istasyonel yörüngeden transfer edilen uyduların harcamış olduğu yakıt, bir uydunun yaklaşık üç aylık istasyon koruma hareketi]] için harcamış olduğu yakıtla aynıdır. Aynı zamanda transfer manevrası sırasında güvenilir bir konum kontrol sistemi gerektirir. Uluslararası Uzay Enkaz Koordinasyon Kurulu (En:Inter-Agency Space Debris Coordination Committee (IADC))' na göre Yer istasyon yörüngesi üzerindeki asgarî yerberi irtifası formula_1 ; Burada; YarÄ± iletken sanayii Yarı İletken Sanayisi, yarı iletken aygıtların tasarım ve üretimi ile bağlantılı olan şirketler veya şirketler topluluğunun oluşturduğu yapıdır. 1960 civarı kurulmuştur ve yarı iletkenlerin üretimi canlılık kazanmıştır. Günümüze kadar 249 milyar dolarlık hacme ulaşmıştır. Küresel yarı iletken sanayisi A.B.D., Güney Kore, Japonya, Tayvan, Singapur ve A.B. tarafından hükmedilmektedir. A.B.D. hükümeti, askeri uygulamalarda da kullanıldığı gerekçesiyle, bazı yarı iletken çeşitlerinin ihracatını sınırlamaktadır. Source : iSuppli Corporation supplied rankings for 2010 Bu sanayi, küresel rekabet ortamında ve ekonomide kendine has birkaç özellik ihtiva etmekdedir. Bunlar; 1 2 iSuppli Corporation supplied rankings for 2008 NCP Network Control Program (NCP), modern Internet'in atası olan ARPANET'in sunucu bilgisayarındaki iletişim kuralı yığının orta katmanlarını sağladı. Fakat bazen NCP'nin açılımı yanlışlıkla "Network Control Protocol" olarak söyleniyor. Bu terim belgesinde bulunmuyor. NCP, farklı ARPANET sunucu bilgisayarları arasındaki süreçlerdeki akış kontrolünü ve bağlantıyı sağladı. Eposta ve dosya transferi gibi uygulama servisleri NCP nin üstüne kurulmuştu ve diğer sunucu bilgisayarlarla arasındaki bağlantı için bunu kullanıyordu. ARPANET'te, ağ içerisinde Fiziksel Katman, Veri bağlantısı katmanı ve ağ katmanı içerisindeki protokoller kullanılırken ayrı Interface Message Processor (IMPs)'ler olarak gerçekleştirilmiştir. Sunucu genellikle bir IMP'ye farklı çeşit bir arayüz kullanarak farklı fiziksel, veri bağlantısı ve ağ katmanı tanımlamalarıyla bağlanıyordu. IMP'nin yetenekleri BBN 1822. Rapordaki Sunucu/IMP iletişim kuralı tarafından belirlenir. Düşük seviyeli iletişim kuralı katmanları IMP-sunucu arayüzü tarafından sağlandığı için, NCP, "ARPANET Host-to-Host Protocol" (AHHP) ve "Initial Connection Protocol" (ICP)'den oluşan bir taşıma katmanı sağladı. AHHP, iki sunucu arasında tek yönlü, akış kontrollü veri akışını sağlamak için prosedürler tanımladı. ICP, sunucu süreçleri arasındaki tek yönlü akışı sağlamak için bir prosedür tanımladı. Uygulama iletişim kuralları (örneğin: FTP), NCP'nin üst katmınından bir arayüz ile ağ servislerine erişiyordu. Bu Berkeley soket arayüzünün atasıdır. Flag day olarak bilinen 1 Ocak 1983'te, aynı zamanda modern İnternetin bağlangıcı olarak bilinir, ARPANET çekirdek ağ prtokollerini NCP'den daha esnek ve güçlü olan TCP/IP iletişim kuralı ailesine geçti ve NCP resmi olarak artık kullanılmayacak olarak belirlendi. Beşiktaş (futbol takımı) 2011-12 sezonu Beşiktaş (futbol takımı), Ziraat Türkiye Kupası'nı kazandığı bir sezonun ardından, 2011-12 sezonuna başladı. Süper Lig ve Ziraat Türkiye Kupası mücadelesinin yanında, UEFA Avrupa Ligi'nde mücadele edecektir. Beşiktaş, yeni sezon hazırlıklarına 28 Haziran-4 Temmuz 2011 tarihleri arasında İstanbul'da, 4-15 Temmuz 2011 tarihleri arasında ise Avusturya'nın Leogang bölgesinde yapacağı kampla başladı. Beşiktaş'ın Avusturya kampına 28 futbolcu katıldı. Bu dönemde iki tane de hazırlık maçı yapıldı.Salzburg'u 3-1 P.Salfadeni 8-0 yendi. 16 Temmuz'da İstanbul'da antrenman programlarına geri dönüldü. 20 Temmuz 2011 tarihinde Beşiktaş, İspanya'da düzenlenen özel bir turnuvaya 24 kişilik kadrosuyla katıldı. 45 dakikalık maçlar olarak düzenlenen turnuvada Beşiktaş, Atlético Madrid'i 1-0 yenip, Granada CF ile 0-0 berabere kaldı. Granada takımına penaltılarda 3-2 yenilerek turnuva ikincisi oldu. Liglerin ertelenmesi kararı ile birlikte 4 Ağustos 2011 tarihinde Hollanda'nın Venlo kasabasında 10 Ağustos'a kadar sürecek ikinci kamp dönemi başladı. Kampa sakatlıkları devam eden Ersan Gülüm ve Mustafa Pektemek, ümit millî takım kampında bulunan Necip Uysal ve Burak Kaplan dışında 24 futbolcu katıldı. Hollanda kampında Ergotelis , Otelul Galati ve Uerdingen ile maçlar yapılmıştır. Ergotelis'i 2-1 Otelul Galati ile 1-1 ve Uerdingen'i 5-1 yendi.Daha sonra İstanbul'a geri dönüldü.İstanbul'dada 2 hazırlık maçı oynandı.Sarıyeri 3-0 yendi , Kartalsporla 0-0 berabere kaldı. Futbolda şike iddiaları nedeniyle başlatılan soruşturmaya Beşiktaş kulübü de dahil oldu. 12 Temmuz 2011'de Beşiktaş futbol takımı teknik direktörü Tayfur Havutçu ve asbaşkan Serdal Adalı ifade vermek için Avusturya kampından İstanbul'a döndü. İki isim de verdikleri ifadeden sonra gözaltına alındılar. Beşiktaş kulübü yaşanan gelişmeler sonucu 20 Temmuz 2011'de bir basın açıklaması yaptı ve "dava neticelendirilinceye kadar" 2010-11 sezonunda kazanılan Türkiye Kupası'nın Türkiye Futbol Federasyonu'na iade etme kararı aldı. Tayfur Havutçu'nun yokluğunda Beşiktaş'ı kampta ve hazırlık maçlarında yardımcı antrenör Roland Koch çalıştırdı. 2 Ağustos 2011'de kulüp, Tayfur Havutçu'nun görevinin başına döneceği vakte kadar yerine Portekizli teknik adam Carlos Carvalhal'ın vekalet edeceğini açıkladı. Carvalhal, Havutçu'nun görevine döndükten sonra takımın "futbolcu gelişimi ve scouting bölümü"nde göreve devam edeceğini açıkladı. Beşiktaş'ın 2011-2012 sezonu formaları; düz beyaz, ince gri çizgili siyah, siyah-beyaz çubuklu ve logolu kırmızı desenlerde olmuştur. Kaleci formaları ise; mavi, kırmızı ve beyaz renklerdedir. Formalar, Adidas tarafından ClimaCool teknolojisi ile üretilmiştir. Ayrıca, formaların göğüs reklamı Toyota, sırt reklamı Ülker, kol reklamı Avea olmuştur. Kulüp, formalar için bir tanıtım düzenlememiş, onun yerine, formaları parça parça Kartal Yuvası mağazalarından satışa sunmayı tercih etmiştir. Bu doğrultuda, 3 Ağustos 2011'de beyaz forma, 13 Ağustos 2011'de siyah forma, 23 Ağustos 2011'de de çubuklu forma satışa sunulmuştur. Ayrıca Beşiktaş'ın, 2011-12 sezonunda yedek forma statüsünde bir kırmızı forması vardır. Fakat bu forma, sezon boyunca hiçbir maçta kullanılmamış ve resmi olarak tanıtılmamıştır. Türkiye Futbol Federasyonu, 31 Temmuz'da Fenerbahçe ile Beşiktaş arasında oynanması gereken 2011 Süper Kupa Finali'ni ileri bir tarihe erteledi. 2010-11 Ligue 2 Évian Thonon Gaillard FC, topladığı 67 puanla Ligue 2'nin şampiyonu olurken; İkinci, 64 puanla AC Ajaccio olurken; Üçüncü ise 62 puanla Dijon FCO olmuştur. Sezonu ilk üç sırada tamamlamayı başaran takımlar Ligue 1'e çıkmaya hak kazanırken, son üç sırada tamamlayan Vannes OC, Nîmes Olympique ve Grenoble Foot 38 takımları, Championnat National ligine düşmüşlerdir. Tshinvali rayonu Tshinvali rayonu (, Osetçe: Цхинвалы район), Güney Osetya'nın bir rayonudur. Başkenti Tshinvali'dir. Nüfusu 18,000, yüzölçümü 695 km'dir. Valisi İnal Pukayev'dir. Dzau rayonu Dzau rayonu (Osetçe: Дзауы район), Güney Osetya'nın bir rayonudur. Başkenti Dzau'dur. Nüfusu 10,000, yüzölçümü 1,448 km'dir. Valisi Ruslan Bagaev'dir. Leningor rayonu Leningor rayonu (Osetçe: Ленингоры район), Güney Osetya'nın bir rayonudur. Gürcistan tarafından Akhalgori ilçesi olarak adlandırılmaktadır ve resmi olarak Gürcistan'a bağlı olmasına rağmen Güney Osetya kontrolü altındadır. 2008 Güney Osetya Savaşı öncesi rayonun çoğunluğu Gürcistan kontrolündeydi, savaş sırasında Rus-Oset birlikleri rayonun geri kalanını ele geçirdi. Başkenti Akhalgori'dir. Yüzölçümü 1,011 km'dir. Valisi Alan Djussoev'dir. 2002 yılı itibarı ile nüfusu 7703 olup 2008 Güney Osetya Savaşı bölgeden 5000'den fazla Gürcü göç etmiştir. Homer's Night Out "Homer's Night Out", Amerikan animasyon televizyon dizisi "Simpsonlar"'ın birinci sezonunun onuncu bölümüdür. 25 Mart 1990 tarihinde yayınlandı. Jon Vitti tarafından yazıldı ve Rich Moore tarafından yönetildi. Bölümde, Bart, postayla bir casus kamerası sipariş eder ve Homer'ın bir dansözle oynarken fotoğrafını gizlice çeker. Marge, Homer'ın dansözden özür dileyerek kadınların birer obje olmadığını Bart'a göstermesini ister. Sam McMurray, bölümde, burlesk şovda kalabalığa Homer'ı gösteren Gulliver Dark rolüyle konuk oyuncu olarak yer aldı. Bölüm, eleştirmenlerden olumlu yorumlar aldı ve yayınlandığı hafta Fox Broadcasting Company kanalında en çok izlenen ikinci program oldu. Bu bölüm, diğer üç "Simpsonlar" bölümüyle, 2004'te piyasaya sürülen "The Simpsons Gone Wild" DVD'sinde yer aldı. Bart, posta yoluyla küçük bir casus kamerası satın alır ve kamerayla, evin etrafında gizli şekilde fotoğraflar çeker. Homer, Marge'a yardımcı çalışanı Eugene Fisk için bekarlığa veda partisine gideceğini söyler. Homer, partiye gidince Marge, çocukları alarak deniz ürünlerinin olduğu bir restorana götürür ve bekarlığa veda partisi de burada yapılmaktadır fakat Marge'ın bundan haberi yoktur. Prenses Kashmir adında seksi bir dansöz, partiye gelir ve kendisiyle dans etmesi için sahneye Homer'ı davet eder. Tuvalete giderken yolda bekarlığa veda partisi odasında olanları merak eden Bart, kapıyı açınca babasının bir dansözle dans ettiğini görür ve kamerasıyla gizlice babasının fotoğrafını çeker. Bart, fotoğrafı okula getirir ve bir kopyasını Milhouse'a verir, o da diğer öğrencilerin resmin kopyasını istemeleri üzerine onlara bir kopya verir. Kısa sürede Springfield'da herkesin elinde bu resim olur. Marge, resmin bir kopyasını aerobik sınıfında görür ve öfkeli bir şekilde duyuru panosundan fotoğrafı söker. Homer, o akşam eve gelince Marge aniden yüzüne doğru fotoğrafı uzatarak fotoğrafı gösterir ve bir açıklama bekler. Bu esnada Bart yanlışlıkla fotoğrafı kendisinin çektiğini söyler ve Homer, fotoğrafı çektiği için ona doğru öfkeli bir şekilde hareket eder. Bart'ı odasına