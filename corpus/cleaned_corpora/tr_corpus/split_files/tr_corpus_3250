Hepimizin alıştığı, soğuk havada dilenerek arabaların arasında dolaşan küçük çocuklar yerine rengârenk kıyafetleri ve dillerinde hoş bir melodiyle La La Land insanları düzenli ve etkileyici bir dans ile karşılıyor seyirciyi. MEHMET EMİN ALTUN Yoğun ve yavaş bir trafikte birbirine küfürler savurup daha da ileri gitmekten çekinmeyen, hayata tutunabilmek adına birbiriyle bitmez bir gerginlikle kavga etmeyi mübah sayan bizlerin şehirlerine inatla, tarihin ağırlığı ve ciddiyetinden uzak, melodisiyle farklı hissettiren bir ismi var bu insanların şehrinin: La La Land. La La Land kadar olmasa da her kentin ayrı bir melodisi olduğunu keşfediyer insan bu perspektifle yaşadıkça. Kalabalık caddelerde, kafelerde, eğlence mekânlarında ya da sokak müzisyenlerinin çaldığı her bir notada gizli olan bu melodi, kentte yaşayan insanlardan besleniyor aslında. İnsanların kendi melodilerini keşfettiği ve ona göre yaşadığı bir dünyada, farklı melodi ve notaların oluşturduğu, birbirinden bağımsız ve tamamen farklı, rengarenk hayatların arasında daha neşeli, daha huzurlu, daha üretken ve gelecekten daha emin olacaklarından, bitmek tükenmek bilmeyen bir istekle, hayatlarının değerini keşfedeceklerinden ve sonuna kadar yaşayacaklarından hiçbir kuşku duymuyorum. Bizi, bu acımasız ve acınası hâlden ya da özendirilmiş olduğu kadar da basit olan hayatlarımızdan bundan başka bir şey kurtaramaz. Güç gösterisi yaparak her bir köşeye diktiğimiz mimarlık harikası ulu gökdelenlerin gölgesinde(!) söyleyebilirim ki mühendislerden çok sanatçılara ihtiyacımız var. Eğer bir gün bir melodi sizi neşelendirip güldürebilirse sırf bu yüzden onun peşinden gidin. Sizi mutlaka iyi bir yere götürür. Bir müzik anlayışı olan insan, kendi melodisini bulmuş demektir. Melodisini bulmuş insan, morali bozulduğunda ya da beklenmedik olumsuz bir şeyle karşılaştığında kendi ritmini tekrar tutturarak kolaylıkla sıkıntılarından kurtulabilir. Ludwig van Beethoven’ın dediği gibi “Müziği kim anarsa, başka insanIarın uğradığı tüm çöküntüIerden kurtuIur”. Sağır olmasına rağmen dünyaya unutulmayacak parçalar bırakmasının en önemli sebebi bu düşüncesine bağlı kalarak yaşaması ve üretmesidir belki de. MEHMET EMİN ALTUN Hayat, sağır bir insanın dünyanın en önemli müzik eserlerine imzasını atabileceği kadar basitken, bizler, kendimizi sınıflara kapatıp, hepimizin dahil olmak zorunda olduğunu düşündüğü ve hissettiği, malum koşuşturmacalarda kendimizi sonsuza dek kaybetmek pahasına, tedavisi mümkün olmayan içsel bir sağırlığa, dilsizliğe, körlüğe ve acımasızlığa yönlendiriyoruz. Neye yeteneğimiz olup olmadığının, neyden zevk alıp almadığımızın farkında olmadan, bizi anlatmasa dahi, diğer insanlarla birlikte aynı melodiye uymaya çalışıyoruz. Melodinin her şeyin başlangıcı olduğunu unutmamalıyız. İnsanların, çoğu zaman yaşadıkları yerlerden ilham almalarından ve kendi melodilerini de bu ilhamla keşfetmelerinden dolayı şehirlerimizin isimlerine yeni doğan bir bebekteki ölçüde dikkat ettiğimizde, içinde barındırdığı binbir türlü insana henüz keşfedemediğimiz ufuklar ve yaşamlar sunacağımız aşikardır. Hayatımızdaki melodiyi bir kere dikkate alırsanız gerisi gelir. Koyduğumuz isimler sadece başlangıcı olsun. Bırakalım gerisini her insan kendisi getirsin. Sağırlık, güzel müzik yapmamak için bir sebep değildir. Asıl sebep, kendi benliğimizin farkında olamamamızdır. Kendimizinkini bulana dek birbirinden bağımsız ve tamamen farklı, rengarenk melodilere kulak vermeyi sürdürmeli ve yeterince dinledikten sonra kendimize yakın hissettiğiniz notaları keşfederek o müziği yapmaya başlamalıyız.Eğer olur da çoğunluk aynı melodiye sahip olursa, çalan şarkının kime ait olduğu, nereden gelip hangi rüzgarla bizleri nereye götüreceği kimse tarafından bilinemeyecektir. Yiğitcan Karadeniz 21200786 Tur101-44 09.11.2015 Karpuz Çekirdekleri ... bizim dahi bir arkadaş vardı yedinci sınıftayken, böyle TÜBİTAK’ın düzenlediği okullar arası bir proje yarışmasında mı ne dereceye girmişti, ertesi yıl Amerika’ya gönderdiler bu ülkeye fazla diye, işte o herif, o maloğlumal, çekirdeklerini ayıklayamadığı için karpuz yiyemezdi. Sen on kiloluk karpuzu pazardan taşı getir, kes önüne koy, itoğlu it çekirdeklerini ayıklayamasın. Ama o bir dâhi(Serbes 9). İnsanlar hep yapar bunu. Fazladan bir beklenti içine girerler. Her türlü sosyal, ekonomik, kültürel guruptan ve her yaştan insanın ilgisini çekmiştir bu durum. Garip gelmiştir. X ve Y eskiden yaşamış ve başarılı ünlü bilim adamları, kaşifler, politikacılar, askerler vs. olsun. - Biliyor musun, X konuşmaya 5 yaşında başlamış. - İlkokulda hocası Y’nin ailesini çağırıp “Alın bunu okuldan, okuyamaz bu” demiş. Benzeri birçok şey duymuşsunuzdur. İnternette küçük bir araştırmayla çoğunun doğruluğunu teyit edebilirsiniz. Peki üstünzekalı insanlarda, buna benzer durumlarla bu kadar sık karşılaşılıyorsa neden bu durum bize normal değilmiş gibi gelir? Bence burada bizi yanıltan, şaşırmamıza sebep olan etmen, zeka kavramını anlama şeklimiz. İnsanların çoğu zekayı tek boyutta bir kavram olarak hayal ediyor. Oysa bilim bir süredir çoklu zeka kavramını kabul etmiş durumda. Çoklu zeka nedir bilmeyenler için farklı bir örnekle açıklayayım: İnsanlar zekayı “boy” gibi bir ölçü olarak düşünüyorlar. Yani sadece uzunluk var. Boyu 1.75 olan, 1.70 olandan uzundur ve olay kapanmıştır. Oysa gerçekte zeka bir dövüşün kazananını belirleyen etmenler gibidir. Güce de bağlıdır, çevikliğe de, boya da, kiloya da, beslenmeye de, kimin daha iyi antreman yaptığına da... Evet, zekanın küçük yaşlarda belirli yöntemlerle geliştirilebileceği de biliniyor artık. Oysa biz napıyoruz? Okul hayatında veya işinde yüksek başarı elde eden bir kişiye dâhi etiketini yapıştırıyoruz. O andan sonra da o kişinin her şeyi çok iyi yapmasını, her alanda en önde olmasını bekliyoruz. Oysa matematikten tam puan almak ve sakız çiğneyebilmek arasında herhangi bir ilişki yok. Matematikten hep tam puan alan biri sakız çiğneyemiyor olabilir. Bize göre sakız çiğnemek kolay olduğu için herkese göre kolay olduğunu varsayıyoruz. Belki de o kişiler için matematik kolay, sakız çiğnemek zordur. Benzer bir önyargı sıkıntısını küçüklüğümde yaşamıştım. Ev içinde gezinirken kollarımı bacaklarımı hep etraftaki objelere çarpardım, bağcıklarımı kendim bağlayamazdım ve sürekli eşyalarımı kaybederdim çünkü böyle konularda hafızam çok zayıftır. Ailem uzun süre bunları ilgi görmek için yaptığımı düşündü. Onlara göre yaşından erken konuşan, ilkokula başlamadan kendisi okumayı söken, sınavlarda hep derece yapan bu çocuk yürüyemiyor veya silgisini yarım saat önce nereye koyduğunu hatırlayamıyor olmamalıydı. Benim açımdansa işler tam tersiymiş gibi görünüyordu. Matematikte, dilde, fende... Derslerin çoğunda kurallar ve yöntemler vardı. Bu yöntemleri uyguladığında sonuçlara ulaşıyordun. Oysa gerçek hayatta durum öyle değildi. Evde, misafirlikte, okulda silgini herhangi bir yere bırakmış olabilirdin ve bıraktığın yeri hatırlamak, hayal kurmayı seven, dalgın ve hafızası zayıf bir çocuk olarak benim için imkânsıza yakındı. Benzer şekilde bağcık bağlamak da zordu çünkü ipleri karmaşık bir düzende birbiri içinden geçirmek gerekiyordu. Fazla bir hatırlama istemiyor gibi görünse de işin içine el becerisi de giriyordu. Liseye geçerken hâlâ aynı özelliklere sahip olduğumdan, zamanla bunlara alıştılar. Mantıksal ve üç boyutlu düşünme yeteğimin fazla olması sebebiyle okulda başarılıydım ancak hafıza ve el becerisi yönünden tam bir felakettim. Birbirlerinden farklı yetenekler olsalar da ailemin buna alışması zaman almıştı. Benim ise kendimi garipsemem, farklı hissetmem liseye geçtiğimde son buldu. Dereceyle öğrenci alan fen lisesinde böyle onlarca örnekle karşılaşıyorsunuz ve orada normal olmamak, normal olmak hâlini alıyor. Oda arkadaşlarımdan biri üzerinde 190 kelime bulunan bir kağıdı 5 dakikada ezberlediğinde, ezber yeteneği olmayan benim için bu olay su üzerinde yürümek gibi gelmişti. Aynı arkadaş 4 yıl boyunca matematikten 95-100 arası notlar alırken, kimyadan 3 aldığında sevinirdi. Bu ve bunun gibi birçok olaya şahit olduktan sonra, her bir insanın farklı özellikleri olabileceği, farklılıkların bizi biz yapan şeyler olduğu kanısına vardım. Okulun bana kattığı en önemli özelliklerden biri de, kendi yapım gereği karşılaştığım sıkıntılara kendi çözümlerimi getirmek oldu. Lisede yatılı okuduğumdan artık babam, çekirdeklerini ayıracak şekilde karpuzu kesip önüme koyamazdı. Bense karpuzu çok sevmekle birlikte çekirdeklerini ayıklayamam. Bir gün oda arkadaşım karpuz almış. Kesti, koydu önümüze. Yemesek ayıp olur. Hatır için çiğ tavuk yenir. “Çekirdekleriyle yiyeceğiz artık.” dedim içimden ama çekirdekleri olduğu gibi yutmak pek sağlıklı gelmedi. Ben de çiğnedim gitti. Meğersem çekirdeklerin kötü bir tadı yokmuş, hatta tadı bile yokmuş diyebiliriz. O günden sonra çekirdekleriyle yedim ben de karpuzu. Gerçi içimde bir şüphe vardı hep. Dokunmasın falan diye. Geçen ay eve gittiğimde de annem söyledi. Televizyonda bir doktor anlatmış. Karpuz çekirdeği çok faydalıymış. “Ben de ondan yiyorum zaten, anne” dedim. “Aferin benim oğluma” dedi ama o da biliyor ayıklayamadığımdan öyle yediğimi. Belki de mutlu olayım diye öyle söylemiştir. Kim bilir? Kaynakça Serbes, Emrah. Deliduman. 1. Baskı. ed. İstanbul: İletişim Yayınları, 2014. 9, 10. Print. Dicle Aksu Kuşku Zırhı Güven, tanımlanması çok kolay olan bir kavram olmasına rağmen, bu duygunun hissedilmesi bir o kadar zordur. Güvenmek, üzerimizden hiç çıkarmadığımız zırhımızı kaldırıp bir sandığa koymak, teslim olmaktır bir nevi. Kalbimizin asma kilidini açmak ve güvendiğimiz insanların bize karşı hep dürüst olduklarına inanmaktır. Bu yüzden zordur güvenmek, risklidir ve bana göre hayal kırıklığı furyasından başka bir şey değildir. Özellikle makyavelist düşünce tarzının egemen olduğu günümüzde, yalan söyleme eyleminin giderek olağanlaşması, insanlara daha da zor güvenmeme neden oluyor. Yalan söylediği için diline acı biber sürülen neslin yerini‘’yalanın gerekli olduğu’’ düşüncesiyle büyütülmüş, kendi çıkarları için yalana başvurmakta sakınca görmeyen bir nesil alıyor. Benim insanlara karşı olan kuşkularımı arttıran bu durum, kuşkuları ve güvensizlikleri daha da yoğun yaşayan insanlar için bir kişilik bozukluğuna dönüşüyor. Psikolojik bir rahatsızlık olan paranoid kişilik bozukluğu, insanlara karşı hissedilen abartılı güvensizlik duygusu olarak tanımlanıyor. Pek tabi bu psikolojik rahatsızlık, benim bahsettiğim güvensizlik duygusunun biraz daha abartılı halini ifade ediyor olsa da yalanın hayatımızın alışılmış bir parçası haline gelmesi ile birlikte, ben her insanın bu güvensizlik hastalığına yakalanmaya başladığını düşünüyorum. Yalanın insanları bir bataklık gibi içine çekmesinin, her bireyin kuşku zırhlarını kuşanmasına ve güven duygusunu hissetmekte zorlanmasına sebep olduğuna inanıyorum. Yalan ve güvensizliğin işte bu şekilde hayatımızın önemli bir parçası haline gelmesi, ne kadar kaçmak istesek de bunu başaramamamıza neden oluyor. Farkında olmasak da bizler de herkes gibi yalan söylüyoruz, yalanlara maruz kalıyoruz ve insanlara olan güvenimizi kaybediyoruz. Çoğu zaman insanların bize doğruları söyleyip söylemediğini merak ediyoruz, kuşkulanıyoruz. Paranoid kişilik bozukluğuna sahip olan insanlarında en çok bilmek istedikleri şey de bu oluyor, diğer insanların onlara yalan söyleyip söylemedikleri. 2009 yapımı Lie To Me (Bana Yalan Söyle) isimli televizyon dizisini izlemeden önce yalanın anlaşılmasının tek yolunun nabzı ve kan basıncını ölçerek yalanı tespit eden yalan makinesi olduğunu sanırdım fakat bu televizyon dizisini izledikten sonra fikirlerim tamamen değişti, yalanı fark etmenin başka yollarının da olduğunu gördüm. Başkahramanımız Dr. Lightman, yalan analizi üzerine kurduğu şirketinde insanların beden dillerini ve yüz ifadelerini inceleyerek yalanları analiz eden bir davranış bilimcidir ve bu tekniği sayesinde hiç hata yapmamaktadır. Kendi kızı ve eşi de dâhil olmak üzere hayatındaki herkesin yalanlarını fark eden Dr. Lightman, bu özelliği yüzünden insanlara güvenemeyen biri haline gelmiştir. En ufak yalanı bile fark ettiği ve bu yüzden insanlara hep kuşkuyla yaklaştığı için eşiyle boşanmıştır. Başkahramanımızın yalanı fark etme özelliğinden dolayı yaşadıklarını izlerken aklıma şu sorular geldi ‘’Gerçekten yalanları fark etmek istiyor muyuz?’’ ve ‘’Yalanları fark etmek güvensizliğimize çare olur mu?’’ . Aslına bakacak olursak yalanları bilmeyi en çok isteyen paranoid kişilik bozukluğu olan insanlar bile, yalanlar ile yüzleşmeye başladıklarında bunun önceki hallerinden bile daha kötü olduğunu fark edeceklerdir. Önceden sebepsizce kuşku duydukları insanların aslında gerçekten güvenilmez olduklarını göreceklerdir çünkü günümüzde herkes ufak da olsa yalan söylemektedir. Yalanları fark etmek, insanların gerçek yüzlerini görmekten ve hayal gücümüzün ötesinde bir kötülükle yüzleşmekten başka bir şey değildir. Bu sebeple, bazen az şey bilmek iyi olandır. Yalanları fark etmeden yaşamak güvensizlik hastalığı olanlar için bile, insanlara güvenmek için bir umuda sahip olmaktır çünkü gerçekten fark etmeye başladığımızda görmezden gelme seçeneğimiz yoktur yani ne kadar az bilirsek, o kadar güvenme umudumuz olur ve o kadar rahat uyuruz. Az bilmemiz dileğiyle… GİZEM TURŞUCU NEŞE ÇETİNER 60-101 23.12.2014 BİReAŞKAeKAÇeŞARKIeSIĞAR? Karışık Kaset filmi bizlere 90’lı yılların keyfini tekrar tattıran ve bizi eskilere götüren şu anki vizyon filmlerinden biridir. Başrollerini Sarp Apak (Ulaş) ve Özge Özpirinçci’nin (İrem) paylaştığı film, izleyicilerini geçmişle şimdiki zaman arasında hoş bir yolculuğa çıkarıyor. İrem ve Ulaş aynı apartmanda yaşayan her gün beraber servis bekleyen ve günlerinin çoğunluğunu beraber oyun oynayarak geçiren iki komşu çocuğudur. Ulaş, İrem’e uzun zamandır platonik olarak aşk beslemektedir ve utangaç bir kişiliğe sahip olduğu için aşkını bir türlü itiraf etme cesareti gösteremez. Pop müziğine olan merakını babasından(Ali) alan Ulaş, babası sayesinde İrem’e olan aşkını dile getirme fırsatı bulur. Hislerini İrem’in yaklaşan doğum gününde söylemeyi amaçlar ve bunun için 90’lı yılların en bilindik aşk şarkılarını Karışık Kaset olarak derleyip İrem’e hediye eder. Fakat sonrasında İrem ve ailesi şehir değiştirmek zorunda kaldığı için 20 sene boyunca hiç konuşamazlar. 20 yıl sonra gazetede köşe yazarı olarak çalışmaya başlayan Ulaş, çocukluğundan beri en sevdiği sanatçı olan Sezen Aksu ile röportaj yapma fırsatını elde eder. Sonrasında Sezen Aksu’nun müzik albümünü almak için kitabevine gider ve orada çocukluk aşkı İrem’le karşılaşır. Bu sayede 20 yıl önce duran kaset tekrar dönmeye başlar… Filmde adı en çok geçen sanatçılardan olan Maria Rita’nın sözlerinde olduğu gibi “Gitsem mi yoksa burada mı kalsam? Seni aklımdan atmaya kalksam kalbimden gider misin ki?” Uğruna onca şarkı derlediğiniz insanı aklınızdan atmak kolay gibi görünse de aşkınızı kalbinizden uzaklaştırmanın aslında sanıldığı kadar kolay olmadığını görüyoruz. İlla ki hepimizin başından geçen o masum çocukluk sevdalarını şuan kaçımız hatırlıyoruz ki? Hangimiz çocukluk aşkımızla beraberiz? Çoğumuzun cevabı hayır. O anıları sadece gülerek hatırlıyoruz. Aslında bu film bizim gibi olmayan çocukluk aşklarını şuan gülerek değil de yaşayarak anımsayan İrem’le Ulaş’ın aşkını anlatıyor. Böyle bir aşkı küçümsemek mümkün mü? Adına onca şarkılar yazılmış ‘AŞK’ öyle bir şey ki 20 yıl sonra kalbinden attığını düşünsen bile hep içinde sevdiğine karşı beslediğin duygularla büyüttüğün bir ağaç. 20 yıl önce bu ağacı kesip attığını sanıyorsun ama bilmiyorsun ki ağacın büyümesini sağlayan köküdür. İşte aşk böyle bir şey; zamanla yok edeceğini sanırsın ama duyguların kökü besler ve aşkın daha da büyür. Eğer kalbinde birisi yer etmişse yapacak pek de bir şeyin kalmamış demektir aslında. Okunan her şiirde ve söylenen her şarkıda aklına gelir sevdiğin. Şarkılar sana onun yüzünü, gülüşünü anımsatır; birden yanında hissediverirsin. Âşık olduğun insanın değeri sende farklıdır ve bu yüzden aşk binlerce şarkıda farklı anlatılır. Belki de Ulaş’ın İrem’e olan aşkını bu yolla anlatmasının da nedeni budur. Her şarkı ona İrem’i hatırlatır… Sevenin gözünden her şey bambaşka gördüğümüz gibi. Peki ya sevilenin gözünden? Yani İrem’in. Seni seven bir adama âşık olduğunu fark ettiğin bir anda hayatını ne ölçüde değiştirebilirsin? Üstelik bir de evliysen! Evliyken eşini aldatmak aslında etik olmasa da insan sevdiği insan uğruna her şeyden vazgeçebiliyor. Aradaki mesafeyi çoğaltmak için yurtdışına gitmeyi seçiyor İrem ama nafile. Biliyor ki ne kadar çok uzaklaşırsa uzaklaşsın mesafeler onu Ulaş’a o kadar çok yakınlaştırıyor. Ulaş nasıl aşkının şarkılarla ifade ettiyse İrem’de Ulaş’a olan aşkını filme döküyor ve film için de film izletiyor bizlere aslında. İşte aşk tarifi zor ama hakkında herkesin bir parça tecrübesi olan bir duygu. Sevdiğine aşkını söylemek için türlü yollar ararsın ama aslında sözlere dökemezsin hatta bazen de melodilerle desteklemeye çalışırsın. Karışık Kaset derleyerek. Gene de bir aşka kaç şarkı sığar? ECENUR SUBAŞI GEÇMİŞİN TOZLARINI GELECEĞE SİLKMEDEN ANI YAŞAMAK Hepimiz hayatımız boyunca iyi veya kötü anılar yaratırız. Üzerinden yeterli zaman geçtiğinde ise geçmiş deriz o anılara. Geçmiş, geride kalmış ve dönülmesi mümkün olmayan anlar. İşte böyle oluşur hayat dediğimiz şey. Küçümsenen dakikalar, hatta saniyeler birikir ve koskoca yıllar olarak çıkar karşımıza. Hepimizin hayatında ise geçmişe dönüp, değiştirmek istediğimiz şeyler vardır mutlaka. Ancak buna imkan olmadığı da aşikardır. Yaptığımız anlık hataların sonucu bir ömre bedel olabilir kimi zaman. Hayat boyu unutturmaz kendini bazı hatalar. Karen Perrey, Masum Uyku’sunda geçmişteki acıları unutmanın ne denli zor olduğunu, akıcı bir dille okuruna sunmuş. Geçmiş çok acı anılar barındırabilir içinde. Ölümler, ihanetler, kazalar, hatalar… Herkesin farklı bir hikayesi vardır elbette. Ve bu hikayelerle farklı baş etme yolları… Kimi geçmişe takılmış kalmıştır. Hep orada yaşar. Acılarını, hatıralarını her gün yeniden sular. Yaşadığı ana dönemez bir türlü. Halledemediği hesaplarını karıştırır, yeni sorular, yeni pişmanlıklar türetir. Farklı suçlular bulur. Onları asıp keser kafasında, bir türlü affedemez. Korkunç bir buhranda çırpınır durur her gün. Bu şekilde yaşamak elbette çok zordur. Depresyon kaçınılmazdır hatta. Tıpkı kendini bir türlü affedemeyen Harry’de olduğu gibi. Oysa geçmiş, adı üzerinde ‘geçmiştir.’ Geriye dönüp değiştiremeyeceğimiz şeyler için bütün bir hayatı mahvetmek, ne kadar mantıklı geliyor kulağa? Öyleyse üzülmekten başka yapacak daha mantıklı şeyler olmalı. Her gün yeni anılar yaratarak, geleceğe dair umutlar yeşerterek koskoca yılları geride bırakırız. Yaşanılan an ise daha az düşünülür sanki. Halbuki kontrol edilebilecek tek şey bugünümüzdür. Hatalarımızı telafi etmenin tek mantıklı yoludur. Öyleyse geçmişin yasını tutmak yerine, bugüne odaklanmaktır en doğru yaklaşım. Ancak uygulamanın kolay olduğunu söyleyemiyorum. Geçmişe dair pişmanlıklarım, gelecekte ise yapmak istediğim onca şey varken, şu ana yoğunlaşmayı ben de becerememişimdir bir türlü. Mesela değiştirmek istediğim özelliklerimi sıralar durururum kafamda. Ancak bir türlü şu andan başlamaz o değişim, hep doğru zaman beklenir. “Gelecek” olan bir doğru zaman. Her planımı gerçekleştirebildiğim mucizevi bir gelecek. Ama kaçınılmaz bir gerçek vardır ki bu şekide bir arpa boyu yol alamaz insan. Çözüm ise geçmişin bağlarından, geleceğin kuruntusundan sıyrılıp şu anı hakkıyla yaşayabilmektir ancak. İnsanın elinde olan tek şey yaşadığı anken geçmişle ya da gelecekle bu kadar oyalanmasının sebebi bir tür kaçış yolu gibi gelir bana. İnsan bazen acizliğine inanmak ister. Elinde olmayan şeylerle zorunlu bir aciz rolü biçer kendine. Bu da bir nevi tesellidir içten içe. Yaşadığı anı fark edip, acizliğinden sıyrılan insanlar da vardır elbette. Hatalarından ders çıkarıp, güç alan, geleceği değiştirmeye bugününden başlayan insanlar… Ama ne yazık ki bilinç altımız bahane üretmeye daha yatkındır. Savaşmaktan çok kaçmayı, yüzleşmekten çok yok saymayı daha çok sever. Zayıflığın değil insanlığın bir göstergesidir bence bu. Önerdiğim şey geçirdiğiniz kötü zamanları unutmak değil, kötü zamanların üstüne basıp daha yukarıya sıçramak. O nedenle duygularımıza yenik düşmeyip, mantıklı hareket edebilmek hayatımızı gerçekten yaşanmış bir hayat yapabilir ancak. En iyi senaryo ise hatalarımızdan ders çıkarıp, gelecekteki değişime şu andan başlamak olur. Bazen geçmişle barışmak için kendini kandırması gerekir insanın. Bazen affedebilmesi gerekir. Bazen kaderci olunabilir mesela. İnsan yükünü hafifletmek için geçmişle uzlaşma yolunu kendi bulur bir süre sonra. Ben geçmişin yükünü hafifletmek için kaderci olmayı seçerim çoğu zaman. Kendimden daha üstün bir güce bırakırım kontrolü. Yaşanılması gerekiyormuş demek ki derim, kader işte derim. Dersler çıkarıp hatalarımı tekrarlamamaya çalışırım. Bunu her zaman başaramıyorum tabii ki. Üstesinden bu şekide gelemediğim şeyler de oluyor. Galiba insanoğlu şu hayattaki her şeyi kontrol edemeyeceğini kabullenmeli öncelikle ve bazen kaderine teslim olmayı bilmeli. Aksi takdirde kendimizi affedemeyiz bir türlü, geçmişten sıyrılamayız, bugünü yaşayamayız. Hiçbirimiz geri dönüp bir dakika öncesini tekrar yaşayamaz. Zaman ilerlerken, sürekli geçmiş anılar yarattığımızı düşününce daha bir anlamlı geliyor her dakika. Her bir anımız ilk ve tek. Eminim bunun farkında olarak yaşayabilirsek her anımız daha dolu, daha verimli geçer ve tabii ki bu bütün hayatımıza yansır. Sudenur SOYSAL ÖĞRENMEYE DEĞER Mİ? Hakikati bilmek ister misiniz? Gerçek, öğrenmeye değer mi? Bilinmezlikte sürüklendiğiniz şeyi getirin aklınıza. Öğrenmek için çatladığınız şeyi… Cevabını beklediğiniz soruyu düşünün. Şimdi de alacağınızı umduğunuz cevabı söyleyin bana. Sizi mutlu edecek bir son bu belirsizliğe… Bu cevabı aldığınızda ne hissedeceksiniz? İliklerinize kadar dolun o hisle. Şimdi… Şimdi unutun hepsini. Silin aklınızdan. Yine sorunuza dönün. Alabileceğiniz onlarca olumsuz cevabı düşünün şimdi. Var işte cevabınız elinizde. Belirsizliğe getirdiniz yine bir son. İstenmeyen bir son… Bunun size verdiği huzursuzlukla dolun hadi. Kalbiniz acıyıncaya kadar hissedin. Sonra yalvarın. Belirsizliğe dönmek için yalvarın. Bu lanet cevabı almamış olmayı dileyin. Tekrar sorayım şimdi. Gerçek, öğrenmeye değdi mi? Daha birkaç ay önce yaşadığım bir olaydan sonra bu konu üzerinde kafa yormaya başladım. Bilmemek, bilememek insana kendini huzursuz hissettiriyor. Bana da öyle hissettirmişti. Karnınızın orada bükülen, sizi rahatsız hisseden bir kurtçuk gibidir biraz belirsizlik. Hayatınızdan bezdirecek kadar güçlü bir acı veya nefretle doldurmaz sizi. Çünkü içinde hep bir umut vardır. Umduğunuz sonuca varabileceğiniz düşüncesi o kurtçuğu pespembe görmenizi sağlayabilir. Belirsizlik dönemi hiçbir zaman çok karamsar olmaz bu yüzden. Fakat yine de rahatsız eder, orada olmasını istemezsiniz. Pembe bir kurtçuk yerine boşluğu tercih edersiniz doğal olarak. Sonra gerçeği istersiniz. Belirsizliği aralamayı dilersiniz. Bu belirsizlik sisi ortadan kalktıkça, siz gerçeğe yaklaştıkça, hayatınız boyanmaya başlar. Rengi gidişata göre değişir. Simsiyah da olabilir, gökkuşağını andırırcasına rengarenk de. Fakat biz bu renkleri unutalım. Griyi düşünelim. Belirsizlik sisinin grisini… Araftayken gördüğümüz rengin üstüne gidelim biraz daha. Griyi sevelim. Dediğim gibi birkaç ay önce benim de etrafım griydi hep. Bundan hoşlanmıyordum. Gerçekleşebilecek onlarca olasılık gözümü korkutuyordu galiba. Halbuki o seçeneklerin keyfini çıkarmalıymışım. Kendimle baş başa kaldığımda o olasılıkların hayalini kurduğum anların değerini daha iyi anlıyorum şimdi. Az önce hayal ettirdim ya size, hep öyle hayal ederdim ben de. Mutlu bir hakikati… İliklerime kadar hissederdim o anlarda huzuru. Mutluluğu bile diyebilirim. Bazıları bunların sahte hisler olduğunu söyleyebilir. Haklılar da, belirsizlik size hiçbir zaman gerçeği yaşatmaz. Sadece kurguladığınızı hissedersiniz böyle zamanlarda. Ama zaten kurgunuz gerçeğinizden daha üstünse gerçeği öğrenmeye neden çabalayasınız ki? Değer mi? Benim tecrübeme göre değmedi. O rahatsız olduğum gri duvarlar meğerse benim cennetimmiş. Elinize alınca siyah boyayı, başlayınca boyamaya teker teker duvarları anca anlıyorsunuz. Griyi kaybedince, kayınca ellerinizden hissediyorsunuz yokluğunu. Halbuki elimdeki boya sarı olsaydı mesela ister miydim griyi geri? Bu da benim sorum şimdi. Hayır diyemediğim, evet dersem de yalan söylemiş olacağım sorum. Sarı boyayı elime vermediler benim. Siyahı verip gönderdiler. Pekala, sarı da olasılıklardan biriydi ama olmadı işte. Kimse garantilemiyor ki boyanın rengini. Belirsizliğin anlamı da bu zaten, tehlikesi de bu, heyecanı da bu. O an var ya hiçbir şey bilmediğiniz, belirli şeylerden ettiğiniz şüphelerin arı gibi vızıldayarak dönüp durduğu an başınızda… İşte o an değerli. Bilgi, değerlidir derler. Bu durumda bilgisizlik değerli işte. O istenmeyen bilinmezlik, o kafanızı kurcalayan şüpheler aslında düşmanınız değil sizin. Onlardan vazgeçince düştüğünüz yerde arayacaksınız onları. Geride bıraktığınız bilinmezlikler, olasılıklar, şüpheler… Geride bırakmayın onları. Kucaklayın bilmediklerinizi, hayal kurun onlarla. Bırakırsanız onların ellerinden pişman olursunuz çünkü sonraları. Geçenlerde okuduğum bir kitapta geçen, beni derinden etkileyen ve konumuza da tam uyacak o cümle gibi, *“Gerçek, her zaman şüphecilikten pişmanlık duymama neden olmuştur.”. (Schmitt 71) *Bayan Ming’in Hiç Olmayan On Çocuğu, İstanbul (2016) Altuğ Baykal 20601621 Aşk Mutlaka Bir Yol Bulur Hep duyarız, “Eskiden aşklar bile bir başka güzel yaşanırdı.” diye. Anlatılır Mecnun’un Leyla’ya olan aşkı, Ferhat’ın dağları delişi, Kerem’in Aslı’nın güzelliği karşısında yanıp tutuşması… Dillere pelesenk olmuş bu hikâyeler ne kadar efsanevi olursa olsun bir kulağımdan girdikten sonra diğerinden çıkıp gitmesi fazla zamanımı almıyordu. Ta ki Heinrich von Kleist’ın 1802 yılında geçen San Domingo’da Bir Nişanlanma hikâyesine kadar. Daha doğrusu Sabahattin Ali’nin çevirdiği San Domingo’da Bir Nişanlanma hikâyesine kadar. Çok zor zamanlarda geçen olağanüstü bir aşk ve ihanet hikâyesi, Sabahattin Ali’nin diliyle insanı derinden etkileyen bir efsaneye evrilmiş. Aşkı bulma çabası, insan hayatının tam da orta yerine oturmuş öylesine yaman bir çaba ki yaptığı iş kendi hayatını kurtarmak olsa bile bu çabayı bir kenara bırakmak insanın aklının ucundan geçmiyor. Haiti’de o dönem ayaklanan zenciler beyazları ülkeden kovarken kaçmakta olan Gustav da bu çabanın tesirinden kendini koparamayıp melez bir kız olan Toni’ye kendini kaptırıyor. Ölümle yaşam arasındaki ince çizgide kapıldığı aşk, bir gün içerisinde kendi aralarında bir nişanlanma ile sonuçlanıyor. Gustav’ın öldürüleceğini bilen Toni, gizli gizli onu kurtarmaya çabalasa da bunu tam tersi şekilde anlayan Gustav tarafından kalbinden bir kurşun ile öldürülüyor. Nasıl bir hata yaptığını fark eden Gustav, hiç düşünmeden Toni ile diğer dünyada sonsuza dek bir arada yaşamak ümidiyle beynine sıktığı bir kurşunla kendini öldürüyor. Çünkü, aşk mutlaka bir yol bulur. Ne yüce bir duygu bu aşk! Ne korkusuz, engel tanımaz! Şimdilerde o kadar varlık içinde yetişiyor, o kadar rahat ve kolay bir hayat yaşıyoruz ki hiçbir şeyin kıymetini bilmiyoruz. Ne geçirdiğimiz vaktin kıymeti var ne de yaşadığımız aşkın. Oysa, o zamanın zorluğunda, o çekilen sıkıntıların içerisinde yaşanan aşk bana çok şey anlatıyor. Eğer ki gece olmazsa günün değerini anlayamam, kışı yaşamazsam yazın tadını çıkaramam, zorluk çekmezsem başarıya olması gerektiği kadar sevinemem. Zor zamanlar geçirilerek elde edilen bir şeyin tadını kolayca elde edilmiş bir şeyde bulamam. Tam da bu noktada görüyorum ki çok emek harcanarak, çok zor bir zamanın içerisinde ulaşılan aşkın tadı başka hiçbir aşkta bulunamaz. San Domingo’da Bir Nişanlanma’yı bitirdiğimde kendi hayatımı sorgulamayı bırakıp Kleist’in hayatında buluyorum kendimi. Kendi yaşamını aslında çok önceden yazıya döktüğünü fark ediyorum. Henüz otuz dört yaşında evli bir kadına âşık olur Kleist. Kadın, Kleist’tan ne isterse yapacağına dair bir söz aldıktan sonra kendini öldürmesini ister. Tam bu noktada acaba kendi yazdığı hikâye aklına gelmiş midir bilinmez; ancak Kleist birlikte ölmek ister. Önce sevdiği kadını, sonra da kendini öldüren Kleist, yaşamında belki hiçbir piyesinin sergilendiğini görmez; ancak ölümünden sonra romantizm türünde en etkileyici eserlerin sahibi olarak anılır. Bir şeye inanmak ve inandığın şeyi hayatının sonuna kadar savunmak böyle bir şey olsa gerek. Zamanında yazarak hikâyeleştirdiği, çok zor zamanlarda geçen bir aşk hikâyesini kendi hayatında yaşaması da bunun en büyük göstergesi. İnanmadığımız, basit hayatlar yaşarken böylesine sahici ve içten hayatların içerisinde gezinmek kendi hayatımı derinden sorgulamama neden olurken yaşadığım aşklar da bir bir gözümün önünden geçti. Geçmişte yaşadığım aşkları sorguladım. Ben bu aşkları yaşarken neler hissettim? Gerçekten seviyor muydum? Yaşadıklarım aşk mıydı? Ben bu fedakarlıkları yapabilir miyim? Aşklar hemen biten şeyler mi yoksa uğraşınca bir yol bulunabilir mi? HER ÇOCUK ÖZELDİR Eğitim nedir? Eğitim insana neler kazandırmalıdır? Her çocuğun aynı tip eğitim sistemine maruz kalması ne kadar doğrudur? Eğitimde ailenin ve öğretmenlerin gerçek anlamda rolü nedir? Eğer sizin de beyniniz bu gibi sorular tarafından işgal edilmişse Aamir Khan tarafından yazılan ve yönetilen Taare Zameen Par : Every Child Is Special (Yerdeki Yıldızlar:Her Çocuk Özeldir) filmini izlemenizi şiddetle tavsiye ederim. İzledikten sonra eğitim sisteminin sadece disiplin,kurallar,sürekli değiştirilen müfredatlar ve sınav sisteminden çok daha fazlası olduğuna kesin olarak kanaat getirdim ve anladım ki zorlu eğitim yolculuğunda öğretmen ve öğrenci ilişkisi sadece bilgi aktarımı ve rehberlikten ibaret değil. Öncelikle dünyanın pek çok yerinde ve özellikle de Türk eğitim sisteminde çocuklar hayal gücünün, duyguların,düşünmenin ve yeteneklerin saf dışı bırakıldığı bir eğitim sistemiyle karşı karşıya. Resim,müzik beden eğitimi gibi derslerin önemsiz ve boş olarak etiketlendiği bugünün eğitim sisteminde, öğrenciler birçok problemle yüzleşmek zorunda. Tabii ki burda amacım pozitif bilimlerin etkisini ve önemini aşağıya çekmek değil. Zaten bu mümkün de değil. Ama yaratıcılığın öneminin vurgulanması ve eğitim sisteminde ve müfredatlarda yer edinmesinin ileriye dönük bir adım olabileceğine inanıyorum. Örneğin, “Waldorf eğitimi” olarak adlandırılan sistemde çocukların doğuştan var olan ve sonradan kazanabileceği yeteneklerini kullanarak bilgiyi ve dünyayı keşfetmesi ve buna ek olarak fiziksel, sanatsal ve akademik görevleri tamamlaması amaçlanmıştır.Böyle bir sistemin içinde yetişen ve hem sosyal hem de akademik alanlarda tecrübe kazanan çocukların, dogmatik ve geleneksel eğitim alan çocuklardan farklı olacağı oldukça açıktır.Şimdi biraz filmden bahsedecek olursam Ishaan adındaki küçük öğrenci disleksi hastalığıyla (okuma ve öğrenme bozukluğu) mücadele ediyor. Ailesi çocuklarındaki bu bozukluğu tembellik, itaatsizlik ve yaramazlık olarak nitelendiriyor ve ayrıca çalışmamak için bahaneler ürettiğini düşünüyor.Sanırım bu noktada biraz ailenin hatta sosyal çevrenin eğitimdeki rolüne değinmek istiyorum. Ailenin eğitim yolculuğunda yadsınamaz bir rolünün olduğu kesin ama maalesef bazı ailelerin durumu biraz yanlış anladığını söylemem gerekiyor.Çünkü bazı aileler çocuklarına kendi hırslarını yüklüyor ve hatta onları geçmiş başarısızlıklarının, hatalarının ve yetersizliklerinin bir telafisi olarak görüyor.Kendi çocukluk dönemlerinde elde edemedikleri ve ulaşamadıkları ne varsa hepsi çocuklarına yüklenmiş bir sorumluluk ve beklenti halini alıyor. Daha da kötüsü çocuklarını diğer çocuklarla kıyaslama ve onların başarılı olduğu alanlarda çocuklarından da aynı başarıyı beklemeleri. Örneğin, bazı aileler çocuklarının meslek seçimi konusunda oldukça müdahaleci ve bencilce bir tutum sergiliyor.Çocuklarından tıp, hukuk veya mühendislik gibi gelecek vaadettiğine inandıkları bölümleri okumasını istedikleri için çocuklarının fikirlerini ve ilgi alanlarını değerlendirme gereğinde bulunmuyorlar ve direkt olarak onlar adına karar veriyorlar.İşte bu noktada, eğitim çocuklar için yetenekleri keşfetme, geliştirme ve yeni bilgiler öğrenme anlamından uzaklaşıp bir yarış platformu haline dönüşüyor. Sanırım bu noktada birinin ailelere her çocuğun aynı kabiliyete, öğrenme hızına, hayal gücüne ve ilgiye sahip olamayacağını ve mutlaka farklı ve özel yeteneklerle doğmuş olduğunu açıklaması gerektiği kanısındayım. Ailelerin eğitim ve öğrenme davranışı üzerindeki etkisinin yanı sıra, öğretmenlerin de öğrenciler üzerinde çok güçlü ve önemli bir rolünün olduğunu söylemekte fayda var. Yine günümüz eğitim anlayışından ve öğretmenliğin tanımından yola çıkacak olursak bazıları için bu meslek bilgi aktarmaktan ve öğretmekten ötesi değil. Günümüzde bu denli önemli bir meslek için sadece diploma kriteri geçerli.Öğretmenlerin dünya görüşü, insanlarla ve daha da önemlisi çocuklarla olan ilişkisi göz ardı ediliyor. Yani öğretmen bir öğrencinin şansı da olabiliyor şanssızlığı da. Filmde çok zorlu ve uzun bir süreçten geçen Ishaan’ın sanırım en büyük şansı yeni atanan resim öğretmeni “Ram Shankar.” Çünkü eski öğretmeni Ishaan’ın bu hayatta yapmayı en çok sevdiği ve gerçek anlamda çok yaratıcı ve başarılı olduğu resim kabiliyetini neredeyse yok etmek üzereydi. Yeni öğretmen Ishaan’ın hayatının dönüm noktası oldu. Ailesine onun tembel veya başarısız olmadığını ispatladı ve Ishaan’ın hayatı büyük bir hızla değişmeye ve ilerleme kaydetmeye başladı. Buna benzer birçok örneğe günlük hayatta da şahit olunabileceği aşikar.Kendi hayatımdan örnek verecek olursam, ilkokul birinci sınıftan lise birin sonlarına kadar matematik dersi benim için başarısızlıktan ve korkudan ibaretti. Ailemin bu derste başarılı olabilmem için yaptığı efor ve takviyeler asla işe yaramıyordu.Derslerine katılmak istemediğim ve hocalarından nefret ettiğim bu ders, okuluma yeni gelen matematik öğretmeniyle birlikte farklı bir anlam kazanmaya başladı. Öğretmenimin bana olan tutumu ve anlayışlı davranışları matematiği en sevdiğim ders haline getirdi. O ana kadar kendimi yetersizlikle ve hatta düşük zeka olmakla suçluyordum.Ama aslında matematiğe olan yeteneğim ve ilgim öğretmenim sayesinde ortaya çıkmış oldu. Eğer şu an matematikle olan ilşkimi sormak isterseniz yüksek lisansımı matematikten yapmak istediğimi sizinle paylaşmalıyım. Galiba aileler ve öğretmenler öğrencilerin kabiliyetlerini küçümsemek ve onları klasik eğitim sisteminin bir yarışçısı haline getirmek yerine, onların yeteneklerinin ve ilgi alanlarının gün ışığına çıkarılmasından sorumlu olmalılardır. Sonuç olarak, çocuklar dünyayı inanılmaz farklı ve eşsiz bir şekilde yorumluyorlar ve ayrıca sonsuz bir hayal gücüne sahipler. En yaratıcı ve üretici yaşlarından itibaren parçası olmak zorunda oldukları eğitim sisteminin onların kabiliyetlerini, hobilerini ve hayal güçlerini sınırlayan ve yok eden bir anlayıştan farklı olması gerekiğine inanıyorum ve son olarak , sınav sisteminde ve müfredatlarda değişiklikler yapmanın eğitim sistemini üste taşımak için gereken ve yeterli olan tek faktör olmadığını belirtmek istiyorum. HİLAL TAŞKAN KAYNAKÇA Aamir Khan (Senarist ve Yönetmen) Taree Zameen Par: Every Child Is Special (Film) Aykut İbrahim ALBAYRAKYalnızlıkAndre Aciman'ın Harvard Meydanı kitabı her öğrencinin, her göçmenin yani ailesinden ve memleketinden uzak kalmış herkesin kendisinden bir parça bulduğu ve insanı içine çeken bir kitap olma özelliği taşıyor. Bugün dünya üzerindeki her ülkede gerek etnik köken gerek din farklılığından insanların birbirini az da olsa ötekileştirdiğini, ötekileşen insanların gözünden anlamamızı sağlayan kitap bize kendi hayatımızdan parçalar sunuyor. Maalesef, bu durumun içinde yaşadığımız ülkeye veaynı zamanda bizlere olan etkisi büyük bir problemden başka bir şey değil.Ülkemiz açısından 1960'lı yıllardan bu yana başta Almanya olmak üzere Avrupa ülkelerine giden Türkler'in yaşadığı sorunları ele alabiliriz. Elli yılı aşkın süredir yaşadıkları sorunlara hepimiz hakim durumdayız. Yabancı bir ülkede, kendi topraklarından uzakta geçim derdine düşmenin derdi yetmezmiş gibi ırkçı söylemlerin odağında olmak, çocuklarının eğitim derdiyle yüzleşmek her insanın kolaylıkla altından kaldırabileceği sorunlar değil. Kendi içlerinde vatanlarına duydukları özlemi bastırmaya ve ne olursa olsun ayakta durmaya çalışıyorlar. Kendi hayatımdan örnek verecek olursam Almanya'da yaşayan kuzenim Alman vatandaşlığı almak için başvurduğunda karşısına çıkangörevli memurun kendisine hakaret etmesini söyleyebilirim. “Senin gibi bir barbarı neden ülkeme vatandaş yapıp Almanya adını kirleteyim?'” diye soran memura eğitim hayatı boyunca kazandığı başarı belgelerini gösteren ve tek kelime dahi etmeden vatandaşlık hakkı alan kuzenim şu anda yirmi dokuz yaşında ve Türkiye'de Almanca öğretmenliği yapıyor. Bence insanlar artık kişilere olan ön yargılarından kurtulup, hiçbir şekilde ayrım yapmamaya özen göstermesi lazım. Ülke vatandaşlığından önce dünya vatandaşı olmaya başlaması gerekmektedir. Olaya bireysel açıdan bakacak olursak günümüzde çoğu öğrencinin yaşadığı parasızlık ve ders yoğunluğu sıkıntılarını örnek verebiliriz. Geçimini sağlamak için kafelerde, restoranlarda ya da okul kütüphanelerinde çalışıyor, memleketlerinden uzakta çoğu zorlukla tek başına mücadele ediyorlar ve kendilerini hiçbir zaman oldukları yere ait hissedemiyorlar. Bunun gibi olaylar hayatımızın negatif tarafını baskın duruma getirirken tıpkı kitapta olduğu gibi karşımıza çıkan bir insan hayatımızı tümüyle değiştirebilir. Bu durumda olan insanların hayatlarının refaha ermesi kendilerinin tam tersi karaktere sahip insanlarla tanışması ve kendi eksik yönlerini onların hal ve hareketlerinin yardımıyla tamamlamasıyla mümkün hale geliyor.Hâlihazırda memleket hasreti çeken insanların yaşadığı yanlızlık ise diğer büyük bir problem.Mısır doğumlu olan ve şuanda New York'ta akademisyenlik yapan yazar belki de kendi hayatından izleri bizimle üstü kapalı bir şekilde paylaşıyor ve evrensel bir sorun olan vatan özlemini ve bununla başa çıkmanın yollarından birini bize sunuyor. Bu sorunla başa çıkma yolu olarak ise kendini olduğun yere ait hissetmen gerektiğini kitaptaki “Bay Kalaş” karakteriyle bize yansıtıyor.Geçmişe ve memleketimize duyduğumuz özlem, bizleri yeni yaşamamıza engel olmaktan başka hiçbir şeye yaramamaktadır. Bir yandan geçmişe duyulan özlem içimizdeyken, diğer yandan hayatımızın yeni sayfalarını doldurmak için girmek zorunda olduğumuz alışma süreciyle karşı karşıya kalıyoruz. Bahsettiğim bu iki ifadenin ise birlikte olmaksı imkansız olduğu için bocalıyoruz. Her yeni şey için başka bir şeyi feda ettiğimiz gibi bu konuda da ikisinden birini seçmek zorundayız. Ya içimize kapanık bir şekilde kendimizi hayattan soyutlayacağız ya da geçmişe olan bağlarımızı koparmalıyız. Kitapta anlatıcı bunun nasıl yapılacağını bize arkadaşı Kalaş ile arasını açarak, kendisini vatanına bağlayan kafeden uzaklaşarak göstermiştir. Hayata sıfırdan başlamak, hiç kimseyi tanımamak herkes için zor. Ben ilk defa Ankara'ya geldiğimde ne bir akrabam ne de bir arkadaşım vardı. Şu an bile okulda tanışıp arkadaşım olan insan sayısı üçü geçmez. Bu sene memleketim Samsun'dan Ankara'yı kazanan lise arkadaşlarım olmasa cidden ne yapacağımı bilemezdim. Belki Karadeniz insanın doğallığına alıştığımdan belki de başka bir şeyden dolayı, Ankara insanının bana kasıntı gelmesi yaşadığım en büyük sorundu. Ben her ne kadar sorunlarımı çözmüş olsam bile bu herkes için geçerli olmuyor maalesef. Her ne kadar yaşadığımız ortama ayak uydurmak için elimizden geleni yapmaya çalışıyorsak da bunu yaparken asla kendimizden ödün vermemeliyiz.KAYNAKÇA:Aciman, Andre. Harvard Meydanı. Yapı Kredi Yayınları. 2015BURAK BOZDOĞAN GEÇMİŞİN ARDI Acıyı gerçek anlamda yansıtamamaktan korkan bir yazardan daha lanetli bir insan var mıdır dünyada? Yaşadığını anlatamayacak kadar canı acıtılmış, en basit faaliyetlerden bile bir şekilde mahrum bırakılmış bir insan kendini zorlamazsa yazamıyor. Kendini zorlayıp, yol üzerinde ne varsa göze aldığında ise Babamın Ardından gibi didik didik etseniz dahi tek bir kusur bile bulamayacağınız bir kitap çıkıyor ortaya. Daha fenası ise daha sonra geliyor. Ben de babamı kaybetmiş gibi hissediyorum ve ne göç, ne savaş, ne darbe ne de ölüm var ortada. Kusuru buldum! Beni hatalı çıkardı Müge İplikçi... Bizim nesle “gelmiş geçmiş en kötü nesil” denmesini altın neslin dedelerimizin nesline denk gelmesine bağlardım. Geç de olsa anladım ki bize yakıştırılan bu tanım, “görecesi bozulmuş” eski nesillerin suçu değil. Biz bu tanımı gerçekten hak ediyoruz. Fakirliği bitiren, Dünya Savaşları’nda devleri yenen bir nesilden iki sonraki neslin bu kadar aşağıda kalması ne eğitimle ne de materyalizmin yükselişiyle açıklanabilir. Neyle açıklanır ben de bilmiyorum ama sebep sanılanlardan biri değil. Kaybettiklerimizin umrunda olmamasını kim öğretebilir ki? Suçluluk duygusundan yoksun olmayı, başsız her harekete sahip çıkmayı, gerçeği bir saniye bile aramadan görüneni kabul etmeyi... Biz klişeleri haklı çıkaracak kadar kötü bir nesiliz ve benim babamla olan ilişkimi bir kitap sayesinde gözden geçirecek kadar kör olmam da bunun kanıtı. Daha önce nasıl görmem? Çünkü ben gelmiş geçmiş en kötü, en tembel, en korkak, en rahatına düşkün, en üşengeç, en rahat neslin üyesiyim. Sahip olduklarım umrumda değil, sahip olamadıklarımsa rüyalarımda hep baş köşede. Daha nasıl anlatılır ki? Savaşsız, göçsüz nasıl kaybeder insan babasını? O ellerin onu ne büyük bir istekle çektiğini nasıl görmez? Savaşın ve göçün olduğu yerde hikâye asla tamamlanamıyor. Farklı yerlerde, farklı zamanlarda yaşamış, birlikte olması gereken insanların parça parça hikâyelerini birleştirmek zorunda kalıyorsunuz her zaman. Erken ölümler görüyorsunuz, erken kopuşlar oluyor hiçbir sebep yeteri kadar büyük değilken. Benim savaşım neydi, ben nereden göç ettim bilmiyorum. Benim de hikâyem babamla tamamlanamadı. Aynı yerde olsak da farklı zamanlardaydık. O belki de oğlu olmayı hak ettiğim tek zaman dilimi olan çocukluğumu isterken yanında, ben ondan uzaklaşmanın hayâlleriyle yetişkinliğe koşuyordum. Böyle bir insan evladı nasıl affeder ki kendini? Tüm dünyayı dolaşıp arasa hareketinin haksızlığını azaltacak tek bir bahane bulabilir mi? Ben söyleyeyim, aradım ve öyle bir bahane yok. Neden Tahir gibi hissediyorum? Diğerlerinin hikâyeleri nasıl doyursun beni babama ya da kendi hikâyeme? Başkalarının dertlerini okuyarak kendi derdim yokmuş gibi avunurken bulmak mıydı kendimi planım? Savaşların hikâyesi olmuyor, tamam. Benim hikâyem neden yarım yamalak? Beni iyi hâlimle hak eden tek insan evladına lâyık olmadığımı hissederken bulacaktım madem kendimi, en kötü savaşların ortasında kalsam daha iyi değil miydi? İyi olduğum tek şey işte bu retorik soruları sormak. Hiçbir sorumda cevap beklemem merak etme bunu okuyorsan. Sadece bil dertlerimi ki kendi dertlerinden uzaklaş birkaç dakika için. Benim hayatım bunlarla geçti, tecrübeliyim merak etme... Açık bırakılmış uçlarla dolu bir kitap varsa elinizde ve asla dolduramayacağınızı bildiğiniz bir boşluk taşıyorsanız başınızın üstünde ve göğsünüzde, çok da farklı değiliz. Sadece bilmeniz gerekenleri söylüyorum, hiçbir şey bahane değil babayla yaşayamadıklarımıza. Şimdi korktuğum güne yaklaşıyorum savaşlar ya da göç olmadan. Babamın ardından bakacağım hiç sevmediğim insanların omuzlarında giderken. Bana ne Müge İplikçi’den de bayağı, yarım hikâyelerinden de... SareNurAVCIOKULUMUZÖZELEĞİTİMSINIFINDAN“BENJAMIN”BenjaminButtondoğduğuhastanededehşetlekarşılandı.Ailesidebufarklı,netürdengeldiğianlaşılamazinsanıkendilerinevesosyeteyekabulettirmektegeçkalmıştı.Dışlanmışlıkduygusuvegaripolduğunudüşünmekhayatınınherdönemindeonaeşliketti.Button’ınzekicetasarlanmışbir"tuhafkarakter"olduğunubelirtmeyenehacet;ancakbu"tuhafhikâyeden"gerçekhayatauzanan,üzerindedüşünmeyedeğerbirkonugörüyorum.Zihinselyadafizikselbirengelledünyayagelmek,yaşlıbirbebekolarakdoğmaktandahasıkkarşılaştığımızbirolgu.Bu,insanlarınmeraklı,biryandandaçokbilmişbakışlarınıüzerineçeken,toplumunduyarlılığını,farkındalığınıvehoşgörüsünütestedebileceğimizbiralan.Kısıtlıevrenimizdendışarıçıktığımızdagörebileceğimizinsanlar,metrogişelerinde,devletdairelerinde,sınıflardabizimleberaberyaşıyor,zorluklarıaşmayaçalışıyorvetoplumabuçabalarıylakatılıyorlar.Bizonlarıveözeldurumlarınıgörmezdengeldikçeyadatutumumuzayrıştırmavedışlamayayolaçtıkçahayatonlariçindahadazorlaşıyor.Çözümolmakiçin,bufarklıinsanlarlaberaberyaşamayıöğrenmeliveonlarıtanımalıyız.Farklılıklarışanssızlıkolmaktançıkaranadilbirsistemarayışındaolmalıyız.Etrafımızda,yakınçevremizdenbiriengellideğilsezamanımızıonlarıanlamayaçalışmayavakfetmeyiz.Sokaktageçerkenbaşınıçeviren,acıyan,korkanyabancılaroluruz.“ZatenAllahkimseninbaşınaböylebirşeyvermesin,çokzorbirdurumdur.Acabaailesinekadarüzülüyordur?Neyse,ailemizdeböylebiriolmadığıiçinbizhalimizeşükredebiliriz”.İşte,duygusalçözümlememizinçokinsancılolduğunudüşünürüz,ancakbuiçdiyaloglarınonlarabirfaydasıolmadığını,bizimdeonlarıanlamayayaklaşamadığımızıgörmeliyiz.Buşekildeönemsenmedikçeveancak3Kasımlardahatırlandıkça,engellibireylerkendilerinitoplumasunma,rahatifadeedebilmeolanağınınadirenbulabiliyorlar.Tıpkıkitaptakigibi,aileçevresindenbaşlayarakgenişleyenbiracımabulutu,reddedildikleriokullarınkapalıkapıları,Buttonvegerçekdünyanınengellibireyleriarasındaortakbirnoktaoluyor.Onundoğduğugündenitibarenmaruzkaldığıdışlanmaveanlaşılamamadurumları,beniilkokulyıllarımdakitecrübelerimegötürdü.Annembirözeleğitimöğretmenivekarmabirilkokuldazihinselengelliçocuklaraeğitimveriyor.Engellibireyleredairtecrübelerimionunlabirlikteyaşamavetoplumdakifarkındalıkeksikliğiniberaberdeğerlendirmeolanağıbuldum.İlkokulveortaokulda,anneminöğretmenlikyaptığıokulagidiyordum.Onunöğrencilerinitanıyordum,teneffüslerdebenimlevearkadaşlarımlakarşılaştıklarındanekadarmutluolduklarınıgörebiliyordum.“AslıÖğretmen’inkızı”sınıfageldiğindeherkesletekertekermerhabalaşırdık;dersteyapılanresimleri,söylenenşarkılarıtekrarlarlardı.Bendekendimibiryabancıgibihissederdimamaşiirezberlemeseanslarına,takvimoluşturmafaaliyetlerinekatılır,millîbayramhazırlığıheyecanlarınaortakolurdum.Küçükkenböyleetkinliklerherkesinhoşunagiderdi.Zamangeçti,ortaokulunsonlarınadoğru,bazıöğrencilerinbenimleyaşıthattabendendahabüyükolduklarınıöğrendim.Biznormalsınıflardaliseyegeçişsınavıiçintelaşederkenzamanosınıftadonmuştu.Çünküözelçocuklarilkokuldengindeeğitimalıyorlardıvetakvimhazırlıklarıherdönemtekrarediyordu.Sonra,bazıdersöğretmenlerinin,küçükkenbenimdesürekliuğradığımbusınıfadersvermektenkaçındığınıöğrendim.Resim,müzik,bedeneğitimigibiderslerinonlarınhayatlarınanasılbirdeğerkattığınıbilmiyorlarmıydı?Benivearkadaşlarımıgördüklerindeyüzündegülücükleraçançocuklarındiğerbirçoköğrencitarafındandışlandığınıfarkettim.İlkokulveortaokulsınıflarınönündengeçerkentakındıklarıoçekingentavradahaöncedikkatetmemişolabilirmiydim?Kısacası,özelçocuklarlailişkimi,gözlemlerimi,fikirveduyarlılıkkırıntısıolarakortaokuldansonraanlayabildim.Özellikleookuldanmezunolupdışdünyadaengellibireylerinhayatakatılımlarınıgözlemlemek,benimiçinfarklıbiruyanışolmuştu.Aralarındabulunmakveözeldurumlarınatanıkolmanınyanısıra,okulunonlarınhayatla,toplumlamücadelelerindenekadarönemliolduğunuanlamak,benisokaktabaşınıçevireninsanlardanfarklıyapmıştı.Bugün,engellibirbireyinyaşadıklarınıanlatan“Geçmişolsun”,“Allahkorusun”başlıklı,dokunaklıcümlelerbenipeketkilemiyor.Çünküsosyalmedyapaylaşımlarıyla,toplumunbuçoközelvekalabalıkparçasınauzaktanbakaraküzülmek,acımak,onlaradestekolmakonusundayeterliveyararlıbulduğumbiryaklaşımdeğil.Birokuldaözelçocuklarlasekizsenegeçirmek,onlarınveaileleriningerçekhikayelerinigörmemi,enazındanküçükçocukaklımlasezmemisağladı.Engellilergünündeanasınıfıöğrencilerianneminsınıfıylaortaketkinlikleryapardı.Böylecedönemboyukoridordakarşılaşanbuçocuklarbirbirlerinitanırlar,kendiküçüksınıflarınındışındanbirileriyleiletişimkurabilirlerdi.Biryılsonugösterisindeoynadıklarıdramanınailelerindeyarattığısevinçvenormalsınıföğrencilerininşaşkınlığıdaaklımdançıkmayanbiranı.Bunlargibibirçokolay,toplumunduyarlılığıvedesteğisayesinde,engellibireylerin“eksiklikvekusurlarının”farklılıklaradönüşebileceğini,hayatlarınıngüzelleşebileceğinigösteriyor.Benbunuherzamandüşünmüşgibiyim,çünküuzunzamandıronlarlayım.Arkadaşlarımlateneffüslerdetakıldığımızözelöğrenciler,sınıfımıntamamıtarafındankabullenilipkucaklanmamıştı.Ancakdeğişenbirkaçbakış,onlarınhayatındaönemlibirfarkyaratmıştı.Belkideokul,bahsettiğimempati,duyarlılıkvefarkındalıksahneleriniiyigözlemleyebileceğimizbiryerdi.Tanıştıklarıanaokuluöğrencileriiçinde3Kasımlarınunutulmazbirgünolduğunutahminediyorum.Benkendideneyimlerimioeski,büyükvesoğukokulunbahçesindegeçengüzelanılarolarakhatırlıyorumvebumekânın,özelçocuklarındiğerleritarafındantanınmasıvekabuledilmesiiçinözelbirmisyonuveetkisiolabileceğinidüşünüyorum.Geleceğintoplumsalyargılarınıvebakışaçısınıoluşturacakolanküçükinsanların,hergünberaberoldukları/olacaklarıengellibireylerianlamalarıbüyükdeğişimlerinparçasıolabilir.Normalolmayanoöğrenciyleilişkim,onuanlamaçabam,birilkokulöğrencisininsamimiçabasısadeceonuniçinbirmutlulukkaynağıdeğildi.Benimkişiliğimioluşturacaktaşlardanbiri,insanlıkdeğerlerimarasındasayacağımbirduyarlılıkvebirikimoluşmuştu.Birçokküçükinsanınhayatlarınınerkenaşamalarındabudurumudeneyimlemeleriniisterim.Böylecetoplumdanayrıtutulanvetuhafhikayelerbaşlığınagirenengellibireyleri,gerçekinsanlarıdahaiyianlayabileceğimiz,sorunlarınaçareolabileceğimizgünlergelecek.Yeninesillerindahaaçık,vicdanlıvehoşgörülüolmalarınınherkesinhayatınıgüzelleştirebileceğinegerçekteninanıyorum.Fitzgerald,F.Scott.BirYazarınÖğledenSonrası.İstanbul:DoğanKitap,2017.Kadir Can Çelik 21300841 - 37 YİNE O CANAVAR “Dişini kurcalamaktan vazgeçip, hiç kıpırdamadan oturdu; sorumsuz bir gücün yapabileceği çeşitli şeyleri kavramaya çalıştı.” (Golding, 2001, s.195) Issız bir adaya düşen çocukların nasıl “büyüdüğüyle” ilgili bir roman. Büyümekten kastım bedensel bir büyüme değil. Büyümek! Küçülmekle de ilgili biraz zihince. İnsanın kendine ve her şeye yabancılaşarak, körden daha kör olarak ve insan tanımını bir kuytuya sıkıştırıp üzerinde belli yobaz çizgileri kesiştirerek, sınırlanarak örülen duvarlardan kurulmuş karanlık bir şehir kurmak gibi büyümekten bahsediyorum. Bir uçak kazasının insanlığın varlığından bu yana inşa ettiği medeniyetsizlik tarihinde silbaştan ve görece masum yüzüyle bile nasıl yeni bir medeniyetsizlik daha oluşturabileceğinin kanıtıdır kitapta yazılı her cümle. Kişiler arasındaki büyük duvarların, egoizmin, narsizmin her türlü şekillenmesini ve insanın gelişme sürecinden bugüne nasıl bu duyguları içten bir arzuyla beslediğini fark edip kendimizden tiksinebiliriz bu kitabın ilerleyen cümleleriyle. Doğaya ve insana karşı olan modern vahşiliğimizin kökenini sorgulayabiliriz. Bilinmez olan şeylere dokunmanın korkusunu ve hazzını, içimizdeki vahşetin çağrısını, yabancılaşmayı, üstün olma arzusunu, çevremizden korkarken nasıl 1 Kadir Can Çelik 21300841 - 37 çevremizi korkuttuğumuzu ve talan ettiğimizi farkına varamayacak kadar gözümüzün vahşetle dönmüş olmasını, insanlığımızı maskeleyişimizi göreceksiniz adaya düşen çocukların gittikçe kirlenen yüzlerinde. “Dünyanın en pis şeyi nedir?” (Golding, 2001, s. 106) Nedir en pis şey? Diğer çocuklardan biraz mantıklı konuşan bir çocuğu kendine tehdit görüp domuzcuk ilan eden biri midir en pis şey? Yoksa insancıllığımızın kana susamışlığıyla yakıp yıkmadan geçen birkaç dakika mıdır en pis şey? Biraz içimize bakabilsek içinde köleleştiğimiz sistemin her gün kirlettiği o varlığı görebiliriz. Eskiden adı biraz da olsa insandı. Şimdilerde, insanlıktan uzaklaşmış, bir vampire dönmüş, dişlerini ezebildiği her şeye geçiren bir yaratık o içimizde. Sürekli bizi doyumsuzluğa iten bir varlık... Sonsuz çeşit insanlıktan uzaklığı ile bu kapitalist düzende üstün olmanın avantajlarını kazanmak için birbirimizin gözlerini oydurtabilecek dürtüleri damarlarımıza salan o serin kanlı kan emici... Doyumsuzluklarımızın bizi yönetişi bu olsa gerek. “Korkuyorum. Bizden korkuyorum.” (Golding, 2001, 192) Belki içlerinden gelen sebeplerle, bir süre sonra adada günden güne gerilen çocukların sinirleri ayrışmalara ve birbirini boğmalara sebep olur. Saf doğayı ve güçsüzlüğü kontrol edebileceğinin baskınlığını hisseden birkaç kişinin eline geçirdiği iktidarla, kendilerinin ve yaşadıkları adanın yanıp kül oluşunu çiziyor romanında Golding. Roman; kurduğumuz siyasi yapıların ciddi bir eleştirisi, insancıl hırslarımızı yerden yere vuruluşlarıyla insanın tanımını yeniden yapıyor. İnsandır korkulması gereken ve onun hırsları. Bu noktaya gelişimizin kökenleriyle içimizin vahşiliğini kesiştirmiş ve bu noktaya da insanlığı yitirmek adını vermiş romanında. “Demek istediğim şu… Bizden başka canavar yok belki…” (Golding, 2001, s. 105) Adada bir grup çocuk yüzlerini boyayıp sürekli ava çıkıyor etle beslenmek için. Yüzlerinin, kimliklerinin gizlenmesi onlara daha çok cesaret veriyor öldürürken, yakarken, yıkarken. Domuzun üstüne atlayıp bıçağını daha cesaretli ve kolay saplayabiliyorlar. İnsan oluşumuzun doğasıyla mı ilgili bilmem ama belli noktalarda özelleşmiş kişiliklerimizden kurtulup doğaya ve çevreye karşı yalın insanlar olduğumuzda, yani maskeler takıp yüzümüzü siyahlara boyadığımızda, birçok kişiliksiz ve zalim gibi vahşice ve zalimce siyasetler üretebilir, kolayca tetiklere basabilir veya bastırabilir, kendinden olmayan düşüncelerin kafasını kesip futbol topu olarak kullanabilir ve yine kendinden olmayan düşünceleri iki bin odalı sarayların dışında aç ve zulüm içerisinde tutarken kendinden olanların karnını okşayabilir bir insan modeli ile sarmaş dolaşız. Golding’in romanı devam etseydi eğer çocuklar daha medeniyetsiz bir toplum daha yaratacaklardı şüphesiz. Birbirini yok eden gruplar sonra birbirini yiyecekti ve ölüm her yerde. Yine... 2 Kadir Can Çelik 21300841 - 37 “Hangisi daha iyi? Düzen ve kurtuluş mu, yoksa ava çıkıp her şeyi berbat etmek mi?” (Golding, 2001, s. 221) Hangi düzen doğru olanı insan için? Ütopyalarını kitaplaştırdığımız hangi düzeni kurabildik, hangi resmi çizebildik veya hangi anlayışa erişebildik ihtiraslarımıza yenik düşmeden? Sürekli birbirimizi kesmeye mecbur bırakıyor içimizdeki yabancıl besleme. Bu sistemin bir çocuğu o yaratık. Bu kitabı hiç eskimeyecek, küçümsenmeyecek, derin bir kitap kılan yanı; düzeni kuruşumuzun ve içimizin mide bulandırıcı eleştirisi belki de. Ordular kuralım, birbirimizi öldürmek için. Domuz avlamamız gerek. Açlıktan öleceğiz. Her şeye sahip olmalıyız. Güçsüzü yok edip her şeye el koymamız gerek! “Ama gene de bir ordu gerek. Avlanmak için bir ordu. Domuzları avlamak için.” (Golding, 2001, s. 34) *Golding, William. “Sineklerin Tanrısı” Türkiye İş Bankası Kültür Yayınları, 25. Baskı, 2001. Çeviri: Mina Urgan. 3 9 Aralık 2014 BURUK BİR KEDER Çoğu zaman istenmediğim yerde durmam diye düşünüyordu. Ama başını alıp ne zaman gitmeye kalksa arkasında bir parçasını bırakıyormuş gibi de hissediyordu. Olabildiğince gitmemeye çalışıyordu bu yüzden. Belki de biraz detaylarda olma sevgisinden. Gizlenmeyi, saklanmayı, en beklenmedik yerlerden çıkmayı seviyordu. Korkmalarına sebep oluyordu insanların aniden karşılarına çıkarak belki de. Ne yapsın ama? Elinde değil ki! Yaratılışını nasıl değiştirsin? Nasıl olmadığı bir şey gibi davransın? Diğer insanlar gibi etrafını aldatmak için sahte bir maske, bir gülümseme mi koysun suratına? Üzülen bir kişiyi teselli etmek için o klişe her şey geçecek laflarını mı kullansın? Olmaz efendim, yo yoo. Bu kadarı da fazla, kaldıramaz ikiyüzlü olmayı. Dayanamaz sıradanlaşmaya. Seveceklerse öyle sevsinler onu. Olduğu gibi kabul etsinler. Yanında bulunduğu kızın elindeki kitaba bir göz atıveriyor düşüncelerinden kurtulmak için. Gözüne çarpan ilk satırlar gülümsetiyor onu. “Babasının yoluk kirpikleri Cemil’i birden acayip kederlendiriyor çünkü keder hep en olmadık yerlere gizlenir.” (Bıçakçı, 2011:6). İçinden evet diyor kendi kendine, evet olmadık yerlere gizleniyorum hep. Kafanı çevirdiğinde bulmayı beklediğin yerde olmuyorum çoğu zaman. Derin bir yaraya gizlenmektense kâğıt kesiğinde gelmeyi tercih ediyorum. Zaten en çok acıtan da kâğıt kesikleri değil mi? Başını yavaşça kızın omzuna koyuyor, üşüyen kızın içini de üşütmek için. Saatlerce burada kalabilirim diyor, hakkımda başka neler yazmış o Barış Bıçakçı denen adam görmek için. Atıp tutuyorlar ama tanımıyorlar ki beni, ne istiyorlar benden? Bir daha bakıveriyor kitaba. “Kötü anılar nedense hep kol mesafesinde durur. Oradadırlar.” (2011:9). Bakmaz olsaydım diye düşünerek fırlayıp kalkıyor yataktan. Pencereden yavaşça süzülmeden önce kalan son parçalarını da topluyor kızın üzerinden. Zaten böyle lanet bir yazara denk geldiğine göre bana hiç ihtiyaç yok diye düşünüyor, arkasına bir kez bile bakmadan koşarcasına uzaklaşıyor. Yolda söylenmeye devam ediyor kendi kendine, kim sanıyorlar ki kendilerini ben kötü biri değilim diye düşünerek. Fark etmiyor kalabalık caddede evlerine ulaşmak için çabalayan insanları. Çarpıyor yanından geçen her birine, kiminin omuzuna dokunuyor, kiminin eline. Ve attığı her adımda daha da grileşiyor sokak. Düşüyor suratları insanların. Ondan aldıkları parçaları evlerine götürüyorlar. Evlerine yayıyorlar minik kederleri. Kederin kederi, mahvediyor yakınında olan insanları. Bir buruk keder, bitiriyor bir insanlığı. 9 Aralık 2014 Kız penceresinin pervazından sarkarken bir cümle fısıldıyor karanlığa: “Bir kez daha geliyor, Cemil’i üzen yanlış bir telaffuz gibi sonbahar.” (Bıçakçı, 2011:157). Nefesi bir rüzgârı oluşturuyor, kuvvetlice esen Keder’in arkasından. Neler olduğunu anlamayan Keder arkasını dönüyor ve eski dostu ile karşılaşıyor, Sonbahar. Belki de kederin en çok yakıştığı mevsim. En çok sevdiği olduğu kesin. Sarılmak için uzanıyorlar birbirlerine ama son anda vazgeçip gülümsemekle yetiniyorlar. Konuşmaya Sonbahar başlıyor, eski günler diyor, önceki kederli sonbaharlar. Daha da başka bir şey demesine gerek kalmıyor anlıyorlar birbirlerini, bir banka oturuyorlar, koyu bir sohbete dalıyorlar. “Geçmişten konuştular, sular çekilince geride hatıralar kalmıştı.” (2011:101). Birbirlerine bakıp konuşulmamışların bile anlaşıldığını düşündüler sonra, konuştukları her kelime de birer anı olmuş dökülmüştü sokaklara ve bunları görebilen o az sayıda yetişkin ve her bir çocuk; oluşmuş anı göllerin içine girmiş zıplıyorlardı. Onlara bakıp gülümsediler, Keder’in gülüşüyle biraz daha aydınlandı ortalık. Sonbahar lafa giriyor sonra ve bir açıklama yapman gerekiyor sanki bana diyor. Keder “Birilerine açıklama borçluysanız borcunuzu daima kendi dilinizi harcayarak ödersiniz.” (2011:27) diye geçiriyor içinden. Ardından gelen ay bu nasıl edebi bir cümle oldu, hiç benim söyleyeceğim bir lafa benzemiyor düşüncesi ile birlikte. Kendine şaşırıyor ama dönüp Sonbahar’a cevap veriyor, açıklanacak bir şey yok, herkes arada sırada üzülür, buna ben de dâhilim. Hayır diyor Sonbahar, sen üzülemezsin, içimizde en dirayetli olması gereken sensin. En önemli görevi olan da sensin. Bir sonbahar yağmurunun verdiği huzur gelip geçicidir ama bir sevginin getirdiği keder terk edip gidemez bizi. Kimse fark etmiyor belki ama kederdir bizi ayakta tutan, bir şeyler yapmaya iten. Geçmişin anısı, elden kaçanların derinliği, terk edenlerin hüznü ve hepsinin birleştiği o gri, yapışkan keder. Ondan kurtulmak, geride bırakmak için ayağa kalkıyoruz, yeniden yürüyoruz. O yüzden kalk ve silkelen, gün daha yeni başlıyor. DAMLA TANOL TURK 102-10 Kaynakça: 9 Aralık 2014 Bıçakçı, Barış. Sinek Isırıklarının Müellifi. İstanbul: İletişim Yayınları, 2011. AY IŞIĞI Mustafa BAYRAKTAR Eski tanrıların en gizemlisi, gecenin aydınlatıcısı, hüznün ve kederin ortağı, huzurun karanlık hâli… Var olan bir şeyin bu kadar çok anlamının olması, başka bir deyişle yaşayan her bir canlı için farklı anlamlar ifade etmesi nasıl mümkün olabilir? Bazıları kul olup önünde eğilirken, bazılarının karşısına geçip ışığında aydınlanıp düşüncelere dalması, bazısınınsa sadece geceleri yolunu bulmak için kullanması… Günümüzde, dünyanın uydusu gibi ucuz bir tanıma sahip olsa da varlığını ve hissettirdiklerinin yoğunluğunu kelimelerin sahip olduğu anlamlar karşılayamaz. Herkesin kulağına mutlaka ulaşmıştır Ludwig van Beethoven'in Ayışığı Sonatı. Kimisine bir reklam filminden, kimisine bir alışveriş merkezinde dolaşırken, kimisine de hüzünlü bir film sahnesinde, birçok zaman da televizyoncuların şu arayı ne ile doldursak acaba diye düşündüğü değersiz sahnelerin arka fonlarında. Film sahnesinde ne olduğu, alışveriş merkezinin ne kadar kalabalık olduğu veya reklam filminin ne kadar saçma olduğu tabii ki bu sonatın kişinin kulağına ulaştığında anlatmak istediğini anlatmasını engelleyemez. Daha önce ay ışığını hiç görmemiş kör bir kıza, ay ışığını anlatmak nasıl mümkün olur? Notaların ahengi, görmekle eş değer olabilir mi? Beethoven'ı etkileyecek kadar iyi piyano çalan kör bir kızın isteği; ay ışığını anlamak. Bence ay ışığını anlamaktansa, anlatmak daha zor olsa gerek. Hele ki anlatılacak kişi daha önce hiç görmediyse. Genel rivayetlere bakarak Beethovenın bu sonatı bu kız için yazdığını varsayarsak daha iyi bir sonuç çıkamazdı herhalde. Eğer ki Beethoven ay ışığını sıradan bir insana anlatmaya çalışmış olsaydı kesinlikle bu kadar güzel bir sonuç çıkamazdı. Dedim ya herkeste farklı hisler uyandırır diye, kıza resmen nasıl hissettirdiğini anlatmamış al kendin bak demiş notalarıyla. Ay ışığı herkeste farklı hisler uyandırmasına rağmen, Ay Işığı Sonatı'nı dinleyen herkeste ay ışığında hissettiği hisler oluşur. Ay ışığı sonatının en etkileyici yanı da bence budur, sıradan bir eserin asla ulaşamayacağı tarafı. Kimisi huzuru, kimisi korkuyu, kimisi sakinliği bulur onda. Her biri de farklı tarif eder hissettiklerini. Ben ise birçok şeyi hissediyorum, birçok çelişkili şeyi.Umudu hissediyorum, zifiri karanlıkta parlayan tek büyük noktayı, karda açmış bir çiçeği, hiçliğin ortasındaki varoluşu. İmkânsızı hissediyorum, olmayanı ve olmayacağı.Neredeyse dinlediğim bütün müzik eserlerini ilk dinlediğim anları ve o anhissettiğim duyguları hatırlarım ancak maalesef Ay Işığı Sonatı bu eserlerden biri değil. Genelde bunu söylediğimde insanlar bunun Ay Işığı Sonatı’nın çok yaygın bir eser olduğundan dolayı böyle olduğunu düşünür ancak bence bunun nedeni bebekliğimizden itibaren gördüğümüz ay ışığını ilk kez dinlediğimizde bunun herhangi yeni bir his oluşturmamasıdır. Annemizin kucağında, odamızın camında ay ışığını izlediğimiz andan itibaren ay ışığının büyüsü bizi etkisi altınaalır ve sanki o hep varmışcasına olan tanıdık hissi her ay ışığında hissederiz. Herdolunayda gelen ayı ışığının uğultusunu. Bir uğultu ki herkese farklı şeyler fısıldamayı başaran, bir uğultu ki çocukluğumuzdan beri kulaklarımıza her akşam ulaşan. Ay yüzeyine kurulmuş bir piyano ve hiç durmaksızın her gece o sonatı çalan bir piyanistin ürünü ancak bu kadar güzel bir uğultu oluşturup kulaklarımıza ulaştırabilir hüznü, kederi, huzuru, sakinliği ve bazen korkuyu. Bir arada ve ayrı ayrı. İnsanın içine işleyebilecek kadar güçlü ve sakin tonlarla, sıradan bir insanın üretemeyeceği kadar yaratıcı notalarla. Sadece bir ışık… Bir ışık insana nasıl bunca şey hissettirebilir ki?AD SOYAD: CEVAHİR KÖPRÜLÜ ÖĞRETMEN: ALİ TURAN GÖRGÜ ÖĞRENCİ NO: 21601791 DERS: TURK 101 - 004 KORKAKLIĞIN UTANCIYLA Birbiri hakkında söylenen, kimin oluşturduğundan bihaber olduğu normların içine sıkıştırmaya çalıştığı kişiliğini başkasını yargılayabilmek için sebep gösteren, iradesini teslim etmiş insanlarız. Kendimizce belirlediğimiz doğrular sınıflaşmış, yazısız kurallarla şekillenmiş sosyal hayatın bize sunduklarından öte değil aslında. Sebepsiz “günaydın”lar, “merhaba”lar, “buyrun”lar, ”rica ederim”ler gündelikleşiyor, birazdan kıracağımız bir kalbe teşekkür edebiliyoruz, kovduğumuz birine gülümseyebiliyoruz; dürüst olmayı kabalık olarak zihinlere sokmuşuz. Gerçeklerle yüzleşemiyoruz, bilsek de sessiz kalıyoruz, dile getirsek de alkışlar arasında köreliyor anlık ayağa kalkışımız. Mekanikleşmiş toplumun içinde birimiz güzel cilalanmış pistonken, öbürümüz paslanmış cıvata. Ama herkese tek bir komut verilmiş makinede: işleyişe uy. Cansız ruhların parçalanmış suratlarına, pozitif olma yalanıyla zoraki bir çekicilik katma uğraşında makinist. Yeter ki tren rayında kalsın. Vagon devrilecek diye korkulu bakışlar oyuna durmaksızın devam ediyor. Her sahnede ayrı bir yıldız, çevresindekilerin idolü, başarı timsali. Gözlerde abartılmış parıltılar hareketlerini takip ediyor yıldızımızın, kıskançlık içinde ama bastırılmış duygularını tüm gücüyle kontrol etmeyi ihmal etmeden alkışlıyor, başrol tökezleyene kadar. Perde kapanıyor, oyuncular ve dekor değişiyor, senaryoya dokunan yok. Kendini kendinden saklamanın getirdiği çekingenlik işleyişe müdahaleyi imkânsız kılıyor. Ansızın biri atlıyor sahneye, şaşkınlık içinde kalmış bakışlarda oyunun içinde olup olmadıkları sorusu. Yavanlaşmış oyunu bölmenin coşkusuyla yerinde duramıyor, içindekileri döküyor umursamazca ama yalnız. İçi boşalmış bütünlük çatladıkça dürtüsel bir eğilimle hayvansallaşıyor, “taşkınlığın” yaraladığı “değerler” ürkütüyor oyuncuları. En ufak kıpırtıda bulunmamalarına rağmen utanç duygusuyla yüzler kızarıyor, belki de korkaklığını ifade edememenin getirdiği bir utanç bu. Sonunda “aklı başında” biri çıkageliyor, camı açıyor ve yersiz karakteri köprüden aşağı atıyor. Kafalarda fikirler berraklaşmamışken makinistimiz trenin kornasıyla dikkatleri üzerine topluyor ve yavaşlayarak durakta duruyor. Başkalarının hayatına hapsolmuş, yaşamaya cesaret edemeyenler yığını sahneye çıkıp dâhil olduğu trajediden aynı şekilde ayrılıyor, sessizce ve iz bırakmadan. Sizi bilmem ama ben her sabah aynada gördüğüm yüzü akşam tanıyamıyorum. Kendimi tamamen bulmuş olamamamın getirdiği yabancılık her gün döngüseleşmiş bir biçimde gözümün önünde tekrarlanıyor. Repliklere vereceğim cevaplar dürüstlük ve tepeden inmiş normlarla harmanlanarak ortaya çıkıyor; kendimden bir parçayı korumaya çalışırken, bana ait olmayan bir rolü üstleniyorum. Kendimce bilinmedik bir uçurumun içine düşmeden boynuzlar üstünde duran dünyada kenarlarda yürüyorum. Viyana sokaklarında başı havada dolanan sınıfının sevilen burjuvazisi ise hayatını değiştiren geceye kadar benden beter durumda sürünüyor aslında. Elinde olmadan kaybettiği kontrolü onu bambaşka bir kişiliğe, verilen rolün dışına sürüklüyor. Ne kadar aşağıda veya yukarıda olduğunu düşünmez hale gelince hiç tatmadığı bir canlılığın içinde buluyor kendini. Çoğumuzun kurbanı olduğu “ideal” kimliğe 1 ulaşma güdüsünün dayatılmasıyla geçirdiği çocukluğu tüm anlamını yitiriyor. Kendi kendini boğazladığı gerçeği yüzüne çarpınca, umarsızca bir cevap arıyor korkaklığına. Hâlbuki çok açık her şey, kendini kandırarak iradesi dışında döndüğüne inandığı dünya canlı bir akışın parçası aslında. Göz bağını çözüp oyunun dışına çıkan, varlığının farkına varıp kendini başkalarına açan yükseklerden derinlere, derinlerden yükseklere yol alıyor. Dümdüz ilerlediği yıllardan uyanıp en alaşağı olmuş lağımlarla yücelmiş duyguların arasında gidip gelebiliyor artık. Amaçsızlaşmış eleştirilerimiz, kalıplara boğulmuş ve tekdüzeleşmiş bir sesle farklılıklara müdahil olmak dünyamızı daraltmanın ötesine gitmiyor. Gurur meselesi yaparak sahiplendiğimiz değerlerin bizi bizden sakındığını anlayana kadar gerçek anlamda doğamayacağız. “Bir kez kendini bulmuş olan kişinin bu yeryüzünde yitirecek bir şeyi yoktur artık. Ve bir kez kendi içindeki insanı anlamış olan bütün insanları anlar.” (Zweig, Stefan, 69) Olağanüstü Bir Gece’nin radikal kararlar almam, sözlerin ve kendimi kandırmamın ötesine geçip içten olmayı bütünsel olarak benimsemem gerektiğini kabullendiriyor, çünkü ne zamanki birbirimizi sarsarak bu deli rüyadan uyanacağız o zaman bütünlüğün farkına varıp birbirimizle barışacağız. 2 Farklılıklarımızla Güzeliz Ayrışma ve çarpışma ve bu ikisinin beraberinde getirdiği önyargılar yaşadığımız hayatın her anında hissedebileceğimiz boyutlarda, apaçık bir şekilde yanı başımızda durmakta. Kendinden olmayanın haksız olduğu düşüncesi ve onun herhangi bir konudaki başarısızlığı ve hatasına sevinme içgüdüsü ile kendimizi pohpohluyoruz çoğu zaman. En basitinden ortak bir hedef için başkalarıyla biraradayken bile karşıdakini bu zaten ancak böyle düşünür diyerek fikrini önemsememek çok büyük bir hatadır. Aslında bu noktada ilk cevaplamamız gereken soru şu olmalı: Acaba ben bu kişinin bu yönde düşüneceğini varsayarak kendimin de hep ideolojim yönünde düşünce belirten ve karar veren biri olduğumu mu söylemiş oluyorum? Hayata tek bir görüş çerçevesinden at gözlükleriyle bakmak ve insanları ve onların düşüncelerini sınıflandırmak bize zarardan başka bir şey getirmeyecektir. Karşınızdaki kişi sadece insan olduğu için bile dinlenilmeyi ve en azından anlamaya çalışılmayı hak eder çünkü. Bunun söylediği laftan zaten ne fayda gelir diyerek insanlarının düşüncelerini sınıflandırmak ve onlara önemsiz gözüyle bakmak elbette ki bizi bir çatışma ortamından başka bir yere götürmeyecektir. “Söyleyene değil söylenene bakınız”. Hoşgörü timsali olarak bilinen Hz. Ali’nin bu sözü ve insanlara karşı yaklaşımı bütün insanlığa bir ders olacak niteliktedir zannımca. İnsan fikirleriyle var olur ve fikirleri için yaşar, farklılıklarımızı bizden çekip alalım ve hiçbirimizin robotlardan bir farkı kalmayacaktır. Bu sebeple karşıdaki insanı ötekileştirme ve her şeyden önce onun da bizim gibi etten tırnaktan bir insan olduğu gerçeğini görmezden gelerek ona değersiz bir yaratık olmak hiçbirimizin haddine değil. Yakın zamanda okuduğum Kemal Sayar’ın Kayıp Arkadaş adlı kitabı bunu daha iyi görmemi sağladı ve yeni bir ufuk açtı. “Konuşmak kendimizin ve ötekinin kör noktalarını keşfedebilmemizi sağlar. Karşımızdaki insanın korku ve ihtiyaçlarını anlayabilmemizi, kendimizi onun üzerinden okuyabilmemizi sağlar.”(Sayar, 113). Empati dediğimiz şey de bu değil miydi zaten? Başkalarının endişesini taşıyıp hislerine bir noktada ortak olmak, ben bu durumda olsam ne olurdu diyebilmek. Aslında bizim düşman olarak tanımladığımız kişi, Kemal Sayar’a göre “kayıp arkadaştır”. O bize farklılığı, çeşitliliği ve empatiyi öğretendir çünkü. Bu durumda onu düşman olarak tanımlamak bize yaptığı yardımları göz ardı etmek haksızlık etmek değil midir bu kayıp arkadaşa? Şu dünyayı paylaşan yaratıklar olarak hepimizin çok önemli bir ortak özelliği var: insan olmak. Birbirimizi ötekileştirirken bile hepimizin en başta insan olduğunu kabul ederiz. Bu da şöyle bir insan, zaten ne beklenir derken bile kabul ederiz bunu. Farklı bir çevrede aslında kendimizin de o nefret ettiğimiz, ötekileştirdiğimiz ve kimi zaman insan olarak bile saymadığımız kişiye dönüşebilme ihtimalini göz ardı ederiz hep. Hiçbirimiz annemizin karnındayken bir fikrin veya akımın destekçisi olarak doğmadık çünkü, hayat bir noktada bizi buraya evriltti evet ancak eğer Doğu’da, Batı’da veya dünyanın herhangi bir yerinde yaşamınızı geçirmiş olsaydınız şu anda aynı insan olacağınızın garantisini kim verebilir ki size? “İnsanlar hangi dünyaya kulak kesildiyse öbürüne sağır”(Sayar,18). Yazarın da belirttiği gibi kendi dünyamızın dışına çıkmaktan korktuğumuzdan mıdır nedir başkalarının hayatlarına, düşüncelerine, inançlarına bakmaktan ve hatta fısıltısını duymaktan bile korkarız kimi zaman. İnsanlık olarak tanımladığımız kavramı da birçoklarımız bizim gibi olanların hak ettiği düşüncesine sahip. Kendimizin de bir gün o insanlardan biri olabileceği gerçeğini görmezden gelerek. Sözlerimi yazarın şu sözleriyle bitirmek istiyorum: “Oysa kökten bir empati, sadece bize benzeyeni değil, bize benzemeyeni de anlayabilmeyi gerektirir. Asıl erdem, benim gibi olmayan için duyduğum merhamettir.”(Sayar ,170) Kaynakça Sayar, Kemal. Kayıp Arkadaş. İstanbul: Kapı Yayınları,2016. Baskı. MEHMET ALPEREN ERTAŞ Yalnızlık Çubuğu Birinci Çoğul Şarkı adlı kitabı okurken insanları incelemeyi sevmemden kaynaklı olarak bu soğuk günlerde de insanların davranışlarının ve kitabın anlattıklarının benim düşüncelerimle örtüştüğü fark ettim. Peki neydi bu düşünceler ? İnsanları yalnızlaştırma operasyonu. Herkesin yalnızlıktan yakındığı şu sıralarda sadece telefonla ilgilenip duruyoruz her iki dakikada bir mesaj gelmiş mi yeni fotoğraf paylaşılmış mı diye bakıyoruz sadece. Teknolojinin nimetleri çok fazla deyip gerçekten kaçımız gerçek anlamda kullanıyoruz ki zaten. Daha lüks kaliteli kameralar çıkıyor zengini fakiri fark etmeden daha iyisini almak için uğraşıyor da uğraşıyor kimisi birinin taksidini daha ödemeden yenisini almayı planlıyor, çoluğunun çocuğunun rızkını heba ediyor. Ne yapıyoruz biz cidden beynimizi kullanamaz hâle geliyoruz yavaş yavaş sanki. Teknoloji ise sadece bizi yalnızlaştırmaktan başka bir şeye yaramıyor aslında. Örnek mi dersiniz? Çok basit. Daha çok olmadı aslında yabancılarda selfie türkçe de öz çekim denilen bir şey çıktı. Amacı neydi bunun peki? Amacı insanları tekleştirmek, birisiyle konuşmasının birisinden bir şey rica etmenin gerek olmadığını inandırmak. Artık kimse benim fotoğrafımı çeker misin demiyor alıyor ön kamerasını doğrultuyor kendine çekiyor istediği kadar. Artık kalmıyor insanlarla tanışmak için bir yol belki bir bahane. İnsanlar ağlıyor üniversitelerin sır paylaşım sayfalarında, anonim olarak yazıyor arkadaşım yok, okulu sevmiyorum, alışamadım diye bence bu da çok büyük etkenlerden biri. Kendi kendini öz çekim yapmaktan dolayı değil elbette teknolojiden dolayı iletişime geçememek den dolayı aslında. Daha ilginç olanı ise geçenlerde çıktı ismi de öz çekim çubuğu yani demek oluyor ki artık kolunuz yetişmiyorsa manzarayı almaya ya da arkadaşlarınızla toplu bir ortamda ön kameraya tam sığamıyorsanız bağla telefonunu çek fotoğrafını. İletişim nerde? Yok elimizde kalmadı. Ben eminim ki şu blog ödevinde birçok kişi yalnızlık, sevmek, sevilmek kavramları üzerinden binlerce şey yazmıştır benim gibi. Sonra geçip ben neden yalnızım demiştir. Kulüplere yazılmıştır yine olmamıştır etkinliklere gitmiştir ama yine yine arkadaşsızlıktan yakınmıştır çünkü sen ne kadar kulübe gidersen git yine o telefonunla ilgileniyorsun anı yaşayamadan başkaların ne yaşadığıyla ilgileniyorsun yine iletişime geçmiyorsun. Peki sadece yalnızlığa iten teknoloji mi oldu bizi. Mesela basit bir çay da örnek olarak verilebilir yalnızlığa. Çay dediğin demlik olur hep beraber içilir kalkılır ben şahsen öyle severim. Şimdi ise poşet çaylar var herkes istediği zaman suyunu kaynatıp içiyor ailecek toplanılmıyor bile. Her odada bir televizyon var herkesin kendi sevdiği dizisi ailenleyken bile yalnızlığa itiyor bu durum seni . Ya da grupla çalışma ödevlerini düşünelim. Hoca grupları belirliyor gruptakiler hemen aralarında bir Whatsapp grubu oluşturulup görev dağılımı yapılıyor sonra herkes kafasına göre. Nerde iletişim bunun burasında? Nerde grup çalışması? Şahsen Türkçe ödevlerinin de evden yapılmasına karşı biriyim ben zaten. Türkçe dersinin amacı sadece yazı yazmayı mı öğretmektir bu okulda. İngilizce dersinin devamsızlık sınırının bu kadar az olduğu bir okulda Türkçe ye verilen değer üzüntü veriyor diğer derslere verilen krediyle karşılaştırıldığında daha da üzücü bir hal alıyor doğrusu. İngilizce dil bilgisi hatalarına Türkçeden daha az dikkat eden bir nesil bu okulda yetişiyor ve kitapta da dediği gibi sonu nasıl iletişim e geçeceğini bilmeyen bir grup Türkiye vatandaşı yetişiyor. Neden Türk vatandaşı dediğimi sorarsanız dikkat edin okuldaki yabancı öğrencilerin bizden nasıl daha rahat iletişime geçtiğine. Bunun nedeni öz dillerinde verilen eğitimin daha iyi olması değil de nedir? Dokuz Tahtından İnilir mi? Üniversitelerin açılması ile birlikte birçok kişi çocukluk arkadaşlarını yeniden görme fırsatı buldu. Bazıları kreşteki sümüklü çocuğu görürken bazıları da lise aşkıyla tekrar görüşmüş oldu. Genel olarak söylemek gerekirse birçok yeni öğrenci sınırın güneyinde tanıştığı insanlarla güneşin batısında tekrar buluştu. Ve bu kişilerin birçoğu o eski arkadaşına olabilecek en samimi şekilde selam verip, tekrar görüşmek üzere anlaştı. Belki gerçekten buluştular ya da Murakami’nin anlattığı gibi taraflardan biri umutsuzca bekledi ve karşı taraftan beklediği tavrı göremedi. Zaten hep böyle olmaz mı? Sınırın güneyindeyken insanlar daha sevimli, daha arkadaş canlısı görünmez mi göze? Yıllarca “Şimdi karşılaşsam ne yaparım?” diye düşündüğünüz lise aşkınızı gördüğünüzde hiç de hoşlanmayacağınız bir tipe dönüştüğünüzü fark etmez misiniz? Belki değişmiş olan kendi zevkleriniz, hayat görüşünüzdür ya da belki o eskiden tanıdığınız insan bambaşka birine dönüşmüştür. Bir zamanlar insan olan tanıdığınız belki de dönüşümünden sonra Kafka’nın hamam böceğinden başkası olmamıştır. İyi niyetle ona yardım etmeye çalışırsınız, görüşmeye çalışırsınız ama o sizle pek bir şey paylaşamaz. Sadece rutin hareketlerini görebilirsiniz. Hacime’ nin; Şimamoto’nun bara geldiği saati, gelmek için tercih ettiği günleri ya da en sevdiği içkiyi bildiği gibi. Bazen de Murakami’nin anlattığı gibi geçmişten izler ararsınız. Mesela Şimamoto’ nun aksayan sol bacağı gibi ve yine onu olduğu gibi bulamazsınız. Karşınızdaki insanda hatırladığınız sevilesi, nazik tavırlardan eser kalmamıştır. Tepeden tırnağa hatta size karşı olan tutumuna kadar değişmiştir o lise aşkınız. Ya da artık umurunda değilsinizdir. İnsan ilişkileri işte... Belki de bazı konularda kedilerin adı bir kere dokuza çıkmıştır ve o dokuz tahtına insanlar sırf bu yüzden oturamıyordur. Belki de kedileri nankörlükle suçlarken kendi nankörlüğümüzü göz ardı ediyoruzdur. Kim bilir? Bir diğer senaryo ise Murakami’nin hikayesinin başka bir kısmı: Siz o insanı, eskiden dostum dediğiniz insanı, tekrar görürsünüz, birkaç kez görüşür sonra çevrenize onla görüşmek için yalan söyler ve belki de kendi hayatınızı altüst etme riskini göze alırsınız. Hatta uçakla nedenini bile bilmeden ülkenin öbür ucuna uçarsınız ve sabah kalktığınızda o eski dostunuzu bulamaz bir daha da haber alamazsınız. Bu örnek biraz fazla abartı bir senaryo belki ama işte o zaman o dokuz tahtında kurulmuş, patilerini yalayan kedinin usulca aşağı atladığını gördüğünüz andır. Beklemezsiniz ondan. Birlikte bir günü daha paylaşacağınızı düşünürken ayak izleri çoktan kaybolmuştur. Belki de biraz kullanılmış hissedersiniz, “Yaptığım o kadar şeyin karşılığı bu muydu?” diye düşünürsünüz ama iş işten çoktan geçmiştir. Eskiden dostum dediğiniz insan size bir not bile bırakmadan çekip gitmiştir. Ya da bu hikayeye biraz daha metaforik bir anlam yüklersek kırk yıl önce tanıştığımız ve sadece bu sebeple çok iyi tanıdığımızı düşündüğümüz bir insanın değişmiş ve artık güneşin batısında kendi hayatını çoktan kurmuş olduğunu fark edemeyiz. Belki de gerçeği içten içe çok iyi biliriz de düşünmek istemez, kırk yıl önce nasıl davranıyorsak yine öyle davranmaya devam ederiz. Haliyle aynı karşılığı alamazsak önümüze hayal kırıklığından başka bir şeyin çıkmasını bekleyemez ve kabullenmekten başka çare bulamayız. İşte bazen eski bir dostu görmenin heyecanından mı yoksa boş hayallerin peşinden koşmanın verdiği hazdan mı bilemem ama ilkokulda aynı sırayı paylaştığı arkadaşını görüp selam verdiği halde karşılık alamayan iyi kalpli insanların olduğu biraz acımasız ve son derece değişken bir dünyada yaşadığımızı fark ederiz. O an belki komik gelir ya da hiç umurumuzda olmaz, “Bana ne ki bundan?” diye düşünürüz ama sonradan aklımıza geldiğinde küçük bir burukluk olur içimizde çünkü kendimizi o tatlı insanın yerine koyduğumuzda pek de hoş bir durum olmadığını anlarız. Yapacak pek de bir şey yoktur. Sadece yelkovan ve akrep arasındaki fark değişirken insanların da aynı kalmadığını hatırlamak gerekir. Eren Gözde Anıl Kaynakça Kafka, F. (2016). Dönüşüm. İstanbul: Siyah Beyaz. Murakami, H. (2015). Sınırın Güneyinde Güneşin Batısında. İstanbul: Doğan Kitap. Engin Esen Beton Ağaca Karşı Araştırmalara göre son 13 yılda yeryüzündeki ormanların %7’si yok edilmiş. Ormanlar bu hızda yok edilmeye devam ederse önümüzdeki 60 yıl içerisinde 15-20 ülke ormanlarını tamamen kaybetmiş olacak (Last Frontiers of Wilderness, 2017). Kâğıt üstündeki istatistiklere bakıldığında bunun ne kadar zararlı olabileceği sonucuna varmak zor olsa da, topraklarında bir tane bile ağaç kalmamış bir ülkeyi zihnimizde şöyle bir canlandırdığımızda durumun ciddiyetinin son zamanlarda iyice arttığını anlamak mümkün. Son yıllarda şehrin havasının giderek daha da rahatsız edici olduğunu, nefesinizi alırken verdiğiniz nefesten daha kirli bir havayı içinize çektiğinizi düşündünüz mü? Ben son zamanlarda bunu daha çok hissetmeye başladım. Havayı her gün daha da fazla kirletiyoruz ve ne yazık ki okulda öğrendiğimiz gibi ağaçlar yardımımıza koşamıyor. Yine de birçok kişi bu durumu farklı bahaneleri ileri sürerek görmezden geliyor veya fark etmiyor. Bu durum doğal olarak bazı sorular sormayı gerektiriyor. Ne zamandan beri ormanları yok edip yerlerine bina yapmak daha cazip oldu? Gelecek nesillere yaşanabilir, temiz bir dünya bırakmak için gereken çabayı gösteriyor muyuz? Bence bunun cevabını verebilmek için çevremize bakmamız yeterli. Çevremize baktığımızda birçok ev ve iş yerinde birkaç tane süs bitkisi ve birkaç metre çim yeşil alan olarak görülüyor. Bu sahte yeşil alanlar ise oksijen üretimi bakımından kendilerine ancak yetiyorlar. Gerçek anlamda orman kavramı sadece Türkiye’de değil, bütün dünyada çok hızlı bir azalışa geçti. Doğal olarak hava kirliliği inanılmaz derecede yükselmeye başladı. Buna rağmen hâlâ şehrin ortasında kalan küçük