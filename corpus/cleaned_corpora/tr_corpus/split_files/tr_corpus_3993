veya membranı mekanik olarak ana kapakçığa eşleyerek etkinleştirir. Sarmal bobinlerden çamaşır makinelerinin akışı ve makinedeki su miktarını kontrol ettiği günlük ev işlerinde de yararlanılmaktadır. İletken sarmal bobinler otomatik iletkenlik boyunca akışkan akımı kontrol ederler ve genellikle iletken kapakçık gövdesinde yüklüdürler. Bir araba ya da kamyonun içinde, sarmal bobin başlatıcısı otomobil başlangıç sisteminin bir parçasıdır. Sarmal bobin başlatıcısı arabanın aküsünden büyük bir elektrik akımını ve ateşleme tuşundan küçük bir elektrik akımını alır. Ateşleme tuşu kapandığında (örneğin anahtar arabayı çalıştırmaya başladığında) küçük elektrik akımı sarmal bobin başlatıcısını bir çift güçlü teması kapatmak için zorlar. Böylece büyük elektrik akımı başlangıç motorunun yerini alır. Başlatıcı sarmal bobinler başlatıcının kendi içine kurulabilir, genellikle başlatıcının dışında görünürler. Eğer bir başlatıcı sarmal bobin güç kaynağından yetersiz güç alırsa, motor başlamayacaktır ve takır tıkır sesler yapabilir. Bu durum kablodaki aşınma veya bağlantı kaybından, düşük veya ölü bir güç kaynağından ve güç kaynağındaki bozulmuş veya zarar görmüş artı (kırmızı) kablodan kaynaklanabilir. Bunlardan herhangi biri sarmal bobine az miktardaki güç aktarımı sağlayabilir, fakat bu güçlü bağlantıları kapalı tutmak için yeterli değildir. Bu yüzden başlatıcı motor kendi kendini asla çevirmez ve motor çalışmaya başlamaz https://en.wikipedia.org/w/index.php?title=Solenoid&action=edit Yusuf Kenan DoÄŸan Yusuf Kenan Doğan (9 Ocak 1944, Malatya - 19 Aralık 2015, Ankara), Türk siyasetçi. İstanbul Üniversitesi Hukuk Fakültesi'nden 1966 yılında mezun oldu. Malatya'da hakim adayı olarak mesleğe başlayan Doğan, sırasıyla Derik, Akdağmadeni Hakimliği, Yüksek Hakimler Kurulu Müfettiş Hakimliği, Adalet Müfettişliği ve Başmüfettişliği, Adalet Bakanlığı Müsteşarlığı (1992-1996), Basın İlan Kurulu Üyeliği ve Yönetim Kurulu Başkanlığı ile Adalet Bakanlığı Yüksek Müşavirliği (1996) görevlerinde bulundu. 28 Mayıs 1996'da Yargıtay üyeliğine seçildi, Yargıtay 2. Ceza Dairesi Üyesi olarak görevini sürdürmekte iken 2006'da Yargıtay Büyük Genel Kurulu'nca 3. Ceza Dairesi Başkanlığı'na seçildi. Doğan, evli ve iki çocuk babasıdır. Ayrıca 2002 Türkiye genel seçimleri'nde Yeni Türkiye Partisi Malatya milletvekili adayı olmuş seçilemeyince Yargıtay'a dönmüştür. 2007 Türkiye genel seçimleri'nde Yargıtay'dan emekli olup CHP Malatya 2. sıra adayı olduysa da milletvekili seçilememiştir. 2008-2010 yılları arasında CHP Parti Meclisi üyeliği görevini yürütmüştür. 19 Aralık 2015 tarihinde Ankara'da solunum yetmezliği nedeniyle vefat etmiştir. Malatya ili Yazıhan İlçesi Karaca Köyünde dedelerinin yanında toprağa verilmiştir.. Maksut Mete Maksut Mete, (d. 1953, İyidere, Rize), Türk bürokrat. İstanbul Üniversitesi Hukuk Fakültesi'nden mezun olduktan sonra 1979 yılında hakim adayı olarak görevine başladı. Çeşitli görevlerin ardından Adalet Bakanlığı Müsteşar Yardımcılığı(2003-2007) görevini vekaleten yürüttü. Abdullah Gül'ün Cumhurbaşkanı olmasından sonra 2007 yılında bu göreve asaleten atandı. 2008 yılında Adalet Bakanlığı Yüksek Müşavirliği, 2009 yılının Ocak ayında Başbakanlık Müsteşar Yardımcılığı görevine getirildi. 2009 yılı Ekim ayında da, Gümrük Müsteşarı olarak atandı, 2010 yılının ağustos ayında müsteşarlık görevinden istifa etti ayrıca Çaykur Yönetim Kurulu üyeliği görevini de 2011 yılına kadar sürdürmüştür. Toplumsal sözleşme Toplumsal sözleşme veya sosyal sözleşme; bireylerin karşılıklı uzlaşma, bazı kurallara uymak üzerinde anlaşma ve birbirlerini şiddet, sahtekarlık veya dikkatsizlikten korumak için birleştirdiğini varsayan bir kavramdır. İnsanlar arasındaki kullanımı, insanların bir devlete ya da otoriteye bağımsızlıklarının bir kısmından hukukun üstünlüğü anlayışı ile vazgeçmeleridir. Yönetilenler tarafından, bir takım bazı kurallar ile yönetilme üzerine anlaşma olarak da düşünülebilir. Toplumsal sözleşme kuramı, meşru devlet otoritesinin yönetilenlerin izni ile oluşması gerektiğinin önemli bir destekçisi olmuştur. Bu tür teorilerin genel olarak başlangıç noktasını, sosyal düzenin hiç olmadığı bir ortamdaki insanın doğasının incelenmesi oluşturur. Bu durumda bireyin davranışları sadece kendi kişisel gücüne ve bilincine dayalıdır. Bu başlangıç noktasından itibaren, toplumsal sözleşme kuramcıları, neden bir bireyin politik ve ekonomik düzenlilikten faydalanmak için kendi rasyonel çıkarlarından ve doğal özgürlüklerinden gönüllü olarak vazgeçtiğini ispatlamaya çalışırlar. Thomas Hobbes (1651) ve Jean-Jacques Rousseau (1762) toplumsal sözleşme kuramının en ünlü filozoflarıdır. Bu filozofların teorik çalışmaları anayasal monarşi, liberal demokrasi ve cumhuriyetçiliğin temelini hazırlamıştır. Genellikle Plato'nun Crito yazıları, toplumsal sözleşme kuramının bir Yunan yorumu olduğu söylenir. Bu yazılara göre Sokrates idam cezasından kurtulmak için hapisten kaçmayı reddeder. Sokrates'e göre kendisi başka yerlere yerleşme fırsatı olmasına rağmen gönüllü olarak Atina'da kalmış ve toplumsal bir sözleşmeyi kabul etmiştir. Yani yerel yasaların sonuçlarını kabul etmiş ve kendi çıkarlarına aykırı olmasına rağmen bu yasaları çiğnememesi gerekmektedir. Epikür de toplumsal sözleşmeyi oldukça benimsemiş bir filozoftu. Kendisi insan ve hayvanlar arasındaki fark olarak insanların birbirlerine zarar vermemek için anlaşabilmesini vurguluyordu. Ayrıntılı bir biçimde toplumsal sözleşme kuramını açıklayan ilk modern filozof, "Leviathan" adlı eseriyle Thomas Hobbes'tir. Hobbes'e göre, doğal hallerinde bireylerin yaşamı bireysel çıkar üzerine kurulu, haklar ve sosyal düzenden yoksundu. Hayat liderlikten ve bağımsızlık konseptinden yoksundu. Doğal hallerinde bireyler apolitikti ve asosyaldi. Bu doğal hali toplumsal sözleşmeler takip etti. Toplumsal sözleşme, bireylerin bir araya gelmesi ve bazı haklarından vazgeçmeleri ile ortaya çıktı. Örneğin bir birey ikinci bir bireyi öldürmek hakkından, ikinci bireyin de kendisini öldürme hakkından vazgeçmesi şartı ile vazgeçecekti. Bu toplumların oluşmasını, sonrasında genişleyerek devletlerin oluşmasını sağladı. Böylece ortaya sosyal etkileşimleri düzenleyen yeni hakların korunması sağlandı. Toplum artık anarşik bir durumda değildi. Fakat toplumsal sözleşmeden ortaya çıkan devlet hala anarşikti. Doğal hallerinde insanların tam bağımsızlığı ve kendi bireysel çıkarlarının peşinde koşmaları gibi devletler de kendi aralarında anarşist bir rekabet içerisindeydiler. Devletlerin üzerinde çatışmaları engelleyen, toplumsal sözleşme sağlayan bağımsız bir yapı yoktu. Hobbes'in bu fikirleri uluslararası ilişkilerde realist teorilerin temelini oluşturmuştur. Jean-Jacques Rousseau, 1762 tarihinde "Toplumsal Sözleşme" kitabıyla toplumsal sözleşme kuramını popüler bağımsızlık üzerine kurmuştur. Rousseau'ya göre özgürlük ancak insanlar yasamada doğrudan yönetime sahip olduklarında var olabilir. Vatandaşlar, en azından bazı durumlarda, kendilerini yöneten temel kuralları seçebilmeli ve bunları ihtiyaç duyduklarında değiştirebilmelidirler. Rousseau'ya göre bir vatandaş bireyci olmayı ve kendi çıkarlarını toplumsal çıkarların önüne koymayı tercih edebilir. Ama toplumsal bir yapının parçası olarak, bir vatandaş bireyciliği bir yana koyarak toplumsal bir irade yaratmaya çalışacaktır. Bu nedenle hukuk bütün olarak neyin toplum için faydalı olduğuna karar vermeli ve bireyler buna razı olmalı ya da zorla razı edilmelidir. I'm Into You "I'm Into You", Amerikalı şarkıcı ve oyuncu Jennifer Lopez'in şarkısıdır. 1 Nisan 2011 tarihinde şarkıcının yedinci stüdyo albümü Love?'ın ikinci single'ı olarak yayınlandı. Şarkı orta tempolu pop ve r&b özellikleri taşımaktadır. Şarkının sözleri Taio Cruz, Mikkel Eriksen, Tor Hermansen, Dwayne Carter tarafından yazılmıştır. Lopez'e şarkıda en sevdiği rapçi Lil Wayne'de eşlik etmiştir. Şarkıya ilk yorumlar, şarkının akılda kalıcı ve eğlenceli sözlerinin olduğu söylenmiş genel olarak da olumlu yorumlar almıştır. Şarkının ilk hali Lopez'in Facebook sayfasında yayınlanmış ve orijinal versiyonu ise 5 Nisan 2011'de yayınlanmıştır. Lopez, 30 Mart 2011 günü Ryan Seacrest'ın radyo programı On Air with Ryan Seacrest'da yer aldı. Orada yakında çıkacak olan yedinci stüdyo albümü "Love?" hakkında konuştu ve "I'm Into You" şarkısını tanıttı. Daha sonra, aynı gün şarkının bir versiyonu Rap-Up dergisinin web sitesi ve blogosphere'de online olarak sızdırılmıştır. Şarkı Lopez'in resmi Facebook sayfasında tanıtım olarak kullanıldı ve beğenildi. Böylece şarkı iTunes Store'da planlanandan dört gün önce 1 Nisan'da satışlara sunuldu. Lopez şarkıya eşlik etmesi için şimdiki favori rapçi ve MC(Seremoni Ustası) olarak gördüğü Lil Wayne'i seçtiğini söyledi. Lopez klibi çekmek için 2 Nisan 2011 tarihinde Meksika'daki Chichen Itza'ya gitti. Lopez sosyal ağ sitesi Twitter aracılığıyla video çekiminden birden fazla fotoğraf paylaştı. Şarkının video klibi ise 2 Mayıs'ta yayınlanmıştır. Meclis başkanı Meclis başkanı, herhangi bir meclise başkanlık eden kişidir. Şu anlamlara gelebilir; Martin Buber Martin Buber (; 8 Şubat 1878 – 13 Haziran 1965), Avusturya-Macaristan İmparatorluğu doğumlu Yahudi filozoftur. Ben-sen ve ben-o ilişkileri arasındaki fark merkezli bir tür dinsel varoluşçuluk üzerine kurduğu diyalog felsefesi ile ünlüdür. Viyana'da, dindar Ortodoks Yahudilik mensubu aileden gelmiştir ve Yahudilik geleneklerine hayatı boyunca bağlı kalmış fakat dindar olmayıp felsefe hakkında dünyevi çalışmalar yapmıştır. 1902 yılında Die Welt dergisinin editörü olmuştur. 1923 yılında varoluşçuluk hakkında ünlü Ich und Du (Almanca: Ben ve Sen) makalesini yayınlamıştır. Buber’in ben-sen ilişkisi, gerçekliğin doğasını kişisel diyaloğun nasıl tanımlayabileceğini tasvir etmesiyle, bir diyalog felsefesidir. Martin Buber, “Ben-Sen (Ich-Du)” ilişkisini “Ben-O (Ich-Es)” ilişkisinden ayırır; ki bu ayrım, varoluşçuluğun en önemli problemini oluşturur. Bir başka ifadeyle, insanın bir nesne olmayıp, bir şahıs olduğunu ifade edilebilme imkânları aranır. Ľubiša Ľubiša, Slovakya'nın Prešov Bölgesi'ndeki Humenné İlçesi'nde bir köy ve belde. Tarihsel belgelerde ilk olarak 1410 yılında geçmektedir. Yaklaşık 840 kişilik bir nüfusu vardır. Rakımı 174 m, yüzölçümü 10.021 km²'dir. Rauf Tamer Rauf Tamer (d. 1937, Sivas), Türk gazeteci, yazardır. Bursa Erkek Lisesi ve İstanbul Üniversitesi İktisat Fakültesinnden mezun oldu. Cumhuriyet gazetesi spor muhabirliğiyle başlayan gazeteciliğini Ekspres, Tasvir, Yeni İstanbul, Halka ve Olaylara Tercüman, Hürriyet, Bayram, Sabah, Star, Dünden Bugüne Tercüman, Bugün gazetelerinde sürdürdü. Halen Posta Gazetesi'nde yazarlığa devam etmektedir. 2010'da Burhan Felek Basın Hizmet Ödülüne layık görülen gazeteciler arasında yer almıştır. Klişe Klişe (Fransızca: Cliché) uzun süre çok fazla kullanılmış ve artık etkisini yitirmiş ifade, fikir ya da öğelerdir. Klişeler genellikle bazı olaylar sonrası beklenen veya tahmin edilebilen tepkilerdir. Klişeler her zaman yanlış bilgi ve fikirler içermez, bir klişe doğru olabilir veya olmayabilir. Bazı klişeler tamamen gerçektir. Çoğu zaman klişeler, kurgularda mizahi unsur olarak kullanılır. Günümüzde klişe olarak kabul edilen çoğu ifade, geçmişte oldukça etkili fakat çok fazla kullanıldığı için zamanla etkisini yitirmiş ifadelerdir. Bart the Genius "Bart the Genius", Amerikan animasyon televizyon dizisi "Simpsonlar"'ın birinci sezonunun ikinci bölümüdür ve ilk olarak 14 Ocak 1990 tarihinde Fox'ta yayınlandı. Jon Vitti tarafından yazılan ilk bölümdür. Ayrıca şovun başlık sekansının kullanıldığı ilk ve düzenli bölümdü. Bölümde Bart, bir zeka testinde kopya çeker ve bir dâhi ilan edilir, böylece yetenekli öğrencilerin olduğu bir okula gönderilir. Önceleri bir dâhi olarak muamele görmekten zevk alırken, sonrasında yeni hayatının olumsuz yönlerini görmeye başlar. Bart, ilk defa "Şortumu ye." ("Eat my shorts") tabirini bu bölümde kullanmaktadır. "Some Enchanted Evening" dizinin ilk üretilen, "Simpsons Roasting on an Open Fire" ise ilk yayınlanan bölümüydü ve animasyonun geleceği bu ikinci bölümde yakalayacağı başarıya bağlıydı. Animasyon daha kabul edilebilir olduğunu kanıtladı ve üretime devam etti. Bölüm, Bart'ı okuldaki zeka testine hazırlamak amacıyla Simpson ailesinin Scrabble oynamasıyla başlamaktadır. Bart oyunu ciddiye almayarak tüm karolarını sırasıyla tüm harfleriyle doldurur. Böylece "kwyjibo" kelimesini bulur ve anlamını, "çenesiz büyük, kel, budala bir tür Kuzey Amerika maymunu..." diye açıklarken Marge, "...ve çabuk öfkelenen." diyerek devamını getirir. Homer, "kwyjibo" kelimesinin tam olarak "kendisini" tanımladığını anlayarak Bart'ı evde kovalamaya başlar. Bart, zeka testinde başarısız olacağını anlayınca sınav kâğıdını Martin Prince'inkiyle gizlice değiştirir. Okul psikologu Dr. Pryor, Bart'ın sınav sonuçlarını analiz eder, onun bir deha olduğunu tanımlar ve üstün yetenekli çocuklar için yeni bir okula kaydolmasına karar verir. Ancak Lisa bu duruma kanmaz ve testin ne dediğinin önemli olmadığını Bart'ın hâlâ bir moron olduğu konusunda ısrarda bulunur. Üstün Yetenekli Çocuklar için Zenginleştirilmiş Öğrenme Merkezi'nde Bart, daha ileri akademik becerilere sahip diğer öğrenciler arasında kendini dışlanmış hisseder. Bu esnada Marge, kültür ile Bart'ın beynini teşvik etmek için operaya bilet alır. Sınıf arkadaşlarınca dışlanmış olan Bart, eski okulu Springfield İlköğretim Okulu'nu ziyaret eder fakat buradaki arkadaşları da onu reddeder. Ancak, Homer'ın dikkatini çekmekten zevk alır. Bart'ın kimya dersinde deney cihazlarının patlatmasından ve okulun yeşil bir madde ile dolmasından sonra Dr. Pryor'a Martin'in sınav kâğıdı ile kendinkini değiştirdiğini itiraf eder. Bart, eve döner ve Homer'a sınavda kopya çektiğini söyler ama şimdi babası ile her zamankinden daha yakın olduğu için bundan memnundur. Homer, bunu duyunca öfkelenir, Bart'ı evde kovalamaya başlar ve Lisa "Bence Bart yine aptal oldu anne." der. Bölümün konsepti, senarist Jon Vitti'nin dikkat çekme için Bart'ın yapabileceği olası sonuçları içeren kötü şeylerin uzun bir listesinden gelmektedir. İlginç bir bölüm konsept olarak geliştirilen tek fikir, Bart'ın bir IQ testinde kopya çekmesiydi. Bu fikir, bir dizi sınıf arkadaşının zeka testini ciddiye almaması ve bundan dolayı düşük bir akademik muameleye maruz kalan Vitti'nin çocukluğundaki bir olaya dayanmaktaydı. Bart'ın zaten zeki olmayışıyla Vitti, bölümü için sorunu tersine çevirdi. Vitti, ilkokuldaki davranışlarına ait tüm anılarını kullanarak yetmiş bir sayfalık bir senaryo taslağı oluşturdu, esasen bunun yaklaşık kırk beş sayfası gerekli uzunluktaydı. Bu, Vitti'nin otuz dakikalık bir program için yazdığı ilk senaryoydu. Bart'ın kullandığı "Şortumu ye" ("Eat my shorts") tabiri, TV'den duyduğu sloganların benimsemesinin yansıması olarak tasarlandı; yaratıcı ekip, Vitti'ye karakter için özgün sloganlarla gelmemesi gerektiğini söylemişti. Ailenin Scrabble oynadığı sahne, 1985 çizgi filmi "The Big Snit"'ten ilham alınarak oluşturuldu. Yönetmen David Silverman, Simpsonlar'ın çok basit kelimeler bulmayı başardığını ele alacak olan açılış sahnesi için okunabilir bir Scrabble tahtası oluşturmada zorluk çekti. Bart'ın gözünde canlandırdığı matematik probleminin tasarımı kısmen Saul Steinberg'ün sanatından esinlenilmiştir. Sayıların artan görünümü, benzer bir taktiği "The Adding Machine" oyunu için bir sahne tasarımı geliştirmek zorunda kalan Silverman'ın deneyimlerinden gelmektedir. Birbirini izleyen her başarılı sahne, bir öncekinden tam bir kare daha kısaydı. Bart'ın itirafını yazdığı sahne, bölümdeki herhangi bir yerinde kısa sahnelerle dengelenmesi için uzun çekildi. Amerika Birleşik Devletleri'nde Dan Haskett tarafından canlandırıldı. Bölümün bitirilmesi ile ilgili birkaç sorun mevcuttu. Koreli animatörler, muza yabancı olduklarından bölümün açılışındaki muz yanlış renge boyandı, ve dudak senkronları dahil olmak üzere finaldeki küvet sahnesi bilhassa sorunluydu. Yayınlanan bölümün versiyonu, yapılan birkaç denemenin en iyisiydi. Bölüm, kara tahta ve kanepe şakaları ile dizinin başlık sekansı ilk kez bu bölümle yayınlandı. Matt Groening, açılış sekansını her bölüm için canlandırma gerekliliğini azaltmak amacıyla geliştirdi fakat her hafta tekrarlanan malzeme için taviz olarak iki şakayı buldu. Çocukluğundan beri televizyona pek dikkat etmeyen Groening, o zamanlar böyle uzun başlıklı sekansların yaygın olmadığından bihaberdi. Bitirilen bölümlerin uzun gelmesiyle prodüksiyon ekibi, açılış sekansına izin vererek hikâyeyi kesmeye isteksizdi dolayısıyla açılış sekansının daha kısa versiyonu oluşturuldu. Bölüm ayrıca Martin Prince ile ailesini, Richard'ı, Bart'ın öğretmeni Edna Krabappel'i ve Dr. J Loren Pryor'ı takdim etti. Bölümün açılış sahnesinde, Maggie, bloklarıyla EMCSQU'yu hecelemektedir; bu, Albert Einstein'ın kütle-enerji denkliği denklemine bir göndermedir. Ayrıca Einstein'ın bir resmi, Dr. Pryor'un ofisinde görünür. Bölümün bir sahnesinde Homer, yanlışlıkla ampulün mucidi olarak Einstein'ı kasteder. Dr. Pryor, Bart'ın sıradan çocuklar arasında yapmayı önerdiği çalışmayı Jane Goodall'ın şempanzeler çalışmasıyla kıyaslar. Goodall, programa bir mektup göndererek bölümde anılmaktan memnun oldu ve Vitti'ye imzalı bir kitabını yolladı. Ailenin katıldığı opera şefinin adı Boris Csupowski idi; bu da animatör Gabor Csupo'ya bir referanstır. Ailenin gittiği operanın adı Carmen'dir, opera Fransız besteci Georges Bizet tarafından yazılmıştır; Bart'ın ise operada alay ettiği Toreador Song adlı ünlü bir aryadır. 1991 yılındaki bir röportajında Jon Vitti, "Bart the Genius" bölümünü, o ana kadar yazdıkları arasında favorisi olarak tanımladı.Orijinal ABD yayınında "Bart the Genius", 8 Ocak-14 Ocak 1990 haftasını 12.7 Nielsen reytingi alarak haftayı 47. sırada bitirdi. Bu sonuç, Fox'un o hafta aldığı en yüksek ikinci izlenme oranıydı. Scrabble oynarken Bart'ın uydurduğu "Kwyjibo" kelimesi, Melissa adındaki makro virüsün yaratıcısına ilham verdi. Silindirik koordinat sistemi Silindirik koordinat sistemi; referans olarak seçilmiş bir eksene göre uzaklığına, yönüne ve eksene dik bir referans düzlemine uzaklığına göre nokta konumunu gösteren üç boyutlu bir koordinat sistemidir. Referans düzlemine göre uzaklık, referans düzleminin hangi yüzünün noktaya baktığına göre pozitif ya da negatif bir değer alabilir. Sistemin orijini, bütün koordinatların sıfır olduğu noktadır. Bu nokta referans düzlemi ve ekseninin kesiştiği noktadır. Eksen genellikle, kutupsal eksenden ayırmak için silindirik eksen olarak adlandırılır. Remedy Entertainment Remedy Entertainment 1995 yılında Finlandiya'nın Espoo şehrinde kurulmuş olan Finlandiyalı bir bilgisayar oyunu geliştiricisidir. Şirket en çok "Max Payne" video oyunları serisi ile tanınmaktadır. 1997 yılında Remedy, "Final Reality" adında bir 3B karşılaştırma programı geliştirdi. Kasım 1997'de Remedy geliştirdiği 3B karşılaştırma programını yürütecek Futuremark adında bir şirket kurdu. İlgili program daha sonra video kartlarının performansını en son grafiklerle test ederek karşılaştırabilen popüler 3DMark programına dönüşecekti. Remedy'i kurmadan önce şirketin dört kurucu üyesinden üçü Future Crew adındaki demoscene grubunun bir üyesiydi. Eskiden Remedy'nin tümüyle Future Crew üyelerinden oluştuğuna dair bir söylenti vardı, ancak bu kısa bir süre sonra kardeş şirket 3D Realms şirketinden Joe Sigler tarafından yalanlandı. "Max Payne" oyunları serisi Max Payne karakterinin New York Şehrinde yaşadığı kabusları temel almaktadır. Payne, New York Polis Departmanı ve bir çete tarafından aranan kaçak bir sivil polistir. Max Payne serisi en çok bullet-time'ı bir video oyununda popülerleştirmesi ve film noir'den esinlenmesi ile bilinmektedir. Remedy, 2002 yılında Max Payne'in tüm haklarını Take-Two Interactive firmasına 10 milyon dolar ve 969.932 hisse senedi karşılığında sattı. Remedy "Alan Wake"'yi, 18 Mayıs 2010'da Xbox 360 için yayımlandı. Microsoft Game Studios tarafından yayımlanan oyunun ardından Remedy, 2011 yılında Death Rally oyununu iOS platformu için geliştirdi.Geliştirici 2012 yılında Alan Wake's American Nightmare'yı yayımlamıştır.Alan Wake evreninde geçen bu oyun farklı bir oynanış tarzı ile dikkat çekiyor. Remedy Entertaiment'in şu anda geliştirmekte olduğu en büyük proje olan, Quantum Break 5 Nisan 2016'da Xbox One ve Microsoft Windows için yayımlandı. Quantum Break'ten 3 yıl sonra Xbox One, Playstation 4 ve Microsoft Windows platformlarına Control adıyla çıkarttıkları oyunda Quantum Break'te bir yan karakteri canlandıran Courtney Hope adlı oyuncu bu kez oyunun ana karakteri olan Jesse Faden'ı canlandırdı. Control, Game Awards'ta 7 dalda aday olurken "Art Direction" dalında ödül kazandı. 2020 yılında çıkması planlanan CrossFire X'in henüz net bir çıkış tarihi bulunmuyor. 1998 yılında LucasArts, Remedy Entertainment'a ulaşarak firmanın logosunun üst kısmının LucasArts logosundan çalıntı olduğunu ve kendilerine dava açılacağı hususunda uyardı. Remedy o zamanlarda logolarını halihazırda yeniden tasarlıyordu ve eski logosunu önce web sitesinden kaldırdı, kısa bir süre sonra da yeni logoyu sitelerine ekledi. Bellek s覺z覺nt覺s覺 Bellek sızıntısı; bir bilgisayar yazılımının bellek harcarken kullandığı belleği işletim sistemine geri veremediği durumdur. Bu sorun ancak yazılımın kaynak kodlarına ulaşımı olan bir yazılımcı tarafından çözülebilir. Bellek sızıntısı başka bellek sorunlarına benzer belirtiler yaratır, bu nedenle bellek kullanımının artışı ile ilgili her sorunun kaynağı bellek sızıntısı olmayabilir. Bellek sızıntısı, sistemdeki fiziksel belleğin kısa veya uzun bir sürede dolmasına neden olur ve sistem takas dosyası yoluyla sanal belleğe yüklenmeye başlar ve sonunda çöker. Kişisel bilgisayarlarda bu sorunun belirtisi genellikle bilgisayar açıldıktan sonra sistemin zamanla yavaşlaması ve çökmesidir. Bellek sızıntısı, mevcut bellek miktarını azaltarak bilgisayar performansında düşüşe neden olabilir. En kötü durumda, bütün mevcut bellek dağıtılabilir ve bütün sistem veya cihaz doğru bir şekilde çalışmayı durdurabilir. Bellek sızıntıları bazen ciddi bir sorun olmayabilir, hatta bazen fark edilmeyebilir. Modern işletim sistemlerinde, bir uygulama kapandığı zaman kullandığı belleği geri vermektedir. Kısa süre çalışan bir programın yarattığı bellek sızıntısı fark edilmeyebilir ve hiçbir sorun yaratmayabilir. Sızıntıların çok daha ciddi sorunlar yarattığı bazı durumlar: Jon Seda Jonathan Seda (d. 14 Ekim 1970) Porto Riko kökenli Amerikalı oyuncu, NBC kanalında yayınlanan dizisindeki Dedektif Paul Falsone rolü ile tanınmıştır. Amatör boksör olan Seda'ya 1992 yılında Gladiator filminde rol verildi. Oyunculuğu benimseyen Seda, çeşitli filmlerde rol aldı. Jennifer Lopez ile oynadığı "Selena" adlı filmde Chris Perez'i canlandırdı. Çok sayıda televizyon dizisinde rol alan Seda, Tom Hanks ve Steven Spielberg'ün yapımcılığını yaptığı "The Pacific" dizisinde John Basilone'u canlandırmıştır. Yorulma Yorulma; malzeme biliminde bir malzemenin devirli olarak sürekli yüklemeye uğraması sonucu ilerlemeli ve yerel yapısal hasara uğramasıdır. Malzeme dereceli olarak arttırılan yükler altında denenip belirli bir sınırdaki gerilime geldiğinde kopmaktadır. Bu şekilde denenerek bulunan değere malzemenin statik dayanımı denir. Ancak aynı malzeme eğer geçmişte sürekli gerilmelere uğramışsa, kopma değeri bu statik dayanım değerinden daha düşük bir değerde olacaktır. Bunun nedeni malzemenin yorulmasıdır. Yorulma, bir malzeme sürekli yükleme ve boşaltmaya maruz kaldığında gerçekleşir. Eğer yüklemeler belirli bir düzeyin üzerindeyse, malzemenin yüzeyinde mikroskobik çatlaklar oluşmaya başlayacaktır. Zamanla bu çatlak kritik bir büyüklüğe ulaşacak ve yapıda çatlama gerçekleşecektir. Yapının şekli yorulma süresini önemli bir ölçüde etkilemektedir. Kare delikler veya keskin köşeler genellikle daha yüksek yorulmaya neden olurlar. Bu nedenle yuvarlak delikler ve yumuşak geçişler genellikle yorulmaya karşı alınan önlemlerdir. Özellikle metalik malzemelerin göçmesinin en önde gelen nedenlerinden biri yorulmadır. Yorulma kopmasına uğrayan parçalar olarak miller bağlantı çubukları ve dişliler gibi hareketli parçalar gösterilebilir. Makinelerdeki kopmaların yaklaşık %80'inin yorulma kopmalarından kaynaklandığı düşünülmektedir. Bu tür hasarlar polimer ve seramik malzemelerde de ortaya çıkabilmektedir. Yorulma olayı üç aşamada değerlendirilebilir: Çatlak başlangıcı genellikle yüksek gerilmelerin yığıldığı ya da hatalı üretim sonucu kristalleşmiş bölgelerde oluşur. Çatlak genellikle yüzeyden başlar ve kayarak orta kısımlara iletilir. Eğer malzeme içinde küçük çatlaklar varsa, yüzeydeki çatlaklar ilerlerken buralardan geçerek daha hızlanırlar. Uygulanan gerilme çatlağın ilerlemesi için yeterli değilse malzeme yorulmaz. Gerilme çatlağın ilerlemesini sağlayacak kadar büyük ise çatlak gevşek yerlerden ilerler. Böylece yıpranma yavaş yavaş tüm keside yayılır. Dışarıdan fark edilebilecek şekilde uzama veya büyüme görülmez. Yıpranma nedeniyle ayrışma yeterli derecede ilerledikten sonra kesidin geri kalan kısmı yükü taşıyamaz hale gelir ve malzeme aniden kopar. Yorulma olayı dışarıdan gözlemlenebilecek bir şekilde önemli bir şekil değişimi yapmadığından ve uyarı vermeden elastik limitin altındaki gerilmelerde malzemenin ani olarak göçmesi nedeniyle tehlikelidir. Bu tip gevrek kırılma olaylarına çelik köprülerde, kötü yolda giden arabalarda, uçak kanatlarında rastlanabilir. Bu nedenle çok sıkı önlem alınmalıdır. 10 Ocak 1954 tarihinde De Havilland Comet model uçak Roma-Londra seferini yaparken kalkıştan 20 dakika sonra metal yorgunluğu sebebiyle gövdesi parçalanmıştır. Efes (anlam ayrımı) Efes, aşağıdaki anlamlara gelebilir: Efes Konsili Efes Konsili aşağıdaki anlamlar gelebilir: Blue Blue İngilizcede mavi anlamına gelmektedir. Blue şu anlamlara da gelebilir: The Favour, the Watch and the Very Big Fish Bob Hoskins in oynadığı 1991 yapımı Amerikan komedi dizisidir. Filmi Ben Lewin yönetmiştir. imdb Ahmet Cemil YardÄ±m Ahmet Cemil Yardım (d. 1893, Siirt - ö. 8 Nisan 1966, Kudüs), Türk siyasetçi. İdadi mezunudur. Siirt Tahrirat Kalemi Resmi Mülazımlığı, Bitlis Maliye Muhasebeciliği, Siirt Maliye Tahsil Memurluğu ve İl Meclisi İdare Başkâtipliği, Daimî Encümen Kâtipliği, Siirt Özel Saymanlık Gelir Memurluğu, Tekirdağ Daimî Komisyonu Başkâtipliği, Tekirdağ Özel Saymanlık 2. Mümeyyizliği, Siirt Saymanlığı 1. Mümeyyizliği, Mahallî İdareler Kontrolörlüğü, TBMM IX. Dönem Siirt Milletvekilliği yapmıştır. Evli ve iki çocuk babasıdır. Şebeke suyunu Siirt'e bağlayarak insanların trahom gibi göz hastalıklarından korunmasını sağladı. Batman'ın belediye olması için uğraş verdi. Batman Rafinerisi'nin geliştirilmesine iktidar milletvekili olarak katkıda bulundu. Celal Bayar ve Adnan Menderes ile yakın dostluk kurdu. Cumhuriyet döneminde hacca giden ilk Türk milletvekili unvanını aldı. 1966 yılında ikinci defa gittiği haccın dönüşünde Kudüs'te vefat etti ve burada defnedildi. NoSQL (kavram) Bilgisayar bilimleri'nde NoSQL, klasik ilişkisel veritabanı yönetim sistemlerinden (İVTYS) bir şekilde farklı olan veritabanı yönetim sistemleri için kullanılan bir kavramdır. Bu veri depolarının sabit tabela düzenlerine ihtiyaçları olmayabilir, alışılagelmiş join işlemleri kullanılmaz, tipik olarak yatay ölçeklemeye gidilir. Akademisyenlerce ve makalelerde tipik olarak böyle veri depolarına "yapılanmış bellek (structured storage)" denir. Bu kavram klasik ilişkisel veritabanlarını altküme olarak görür. Bu kavram aynı zamanda SQL ve Daha Fazlası (Not Only SQL) olarak da adlandırılmaktadır. NoSQL kavramı 1998'de çıkarılan SQL arayüzü olmayan hafif bir açık kaynak ilişkisel veritabanı. Tasarımcısı Carlo Strozzi, NoSQL hareketi "ilişkisel modelden tamamen ayrılırken ona bundan dolayı daha uygun olarak "ilişkisel olmayan" anlamında 'NoREL' (İng. "no relation") veya benzeri bir ad vermek gerektiğini ileri sürer." Rackspace'ın bir çalışanı olan Eric Evans, NoSQL kavramını Last.fm'den Johan Oskarsson açık kaynak dağıtık veritabanlarının görüşüleceği bir toplantı plânlamak istediğinde 2009 başında tekrar kullanmaya başlandı. Bu adla artan sayıda ortaya çıkan ve ilişkisel olmayan ve çoğu zaman ACID garantisini vermeyi amaçlamayan dağıtık veri depolarına damgasını vurmak istemişti. ACID, IBM DB2, MySQL, Microsoft SQL Server, PostgreSQL, Oracle İVTYS, Informix gibi klasik ilişkisel veritabanı sistemlerinde sağlanan temel özelliklerdendir. 2009'da Atlanta'daki "no:sql(east)" konferansının NoSQL tartışması üzerinde derin etkileri oldu. Kendisini "ilişkisel olmayan veri depolarıyla ilgili bir konferansı" olarak görmekte olan ve sloganı ""eğlenceyi seç, ilişkisel=yanlış; olan gerçek Dünyâ'dan faydalan"" (İng. "select fun, profit from real_world where relational=false;") olan bu konferansın NoSQL tartışmasına etkisi olmuştur. Böylece "NoSQL" 'in en genel yorumu, anlamı anti-İVTYS olmayıp anahtar-değer depoları, belge veritabanları ve Graph veritabanlarının kullanımının altını çizmesine rağmen "ilişkisel olmayan"'dır . Tipik modern ilişkisel veritabanları çok sayıda belgeyi indeksleme, yoğun trafiği olan sunan Web sayfalarında ve streaming medya sağlama gibi kimi yoğun veri uygulamalarında yetersiz edim göstermişlerdir. Tipik İVTYS uygulamaları ya küçük fakat sıkça oku/yaz işlemleri ya da ender yazaz büyük komut listesi komut liste (İng. "batch") hareketleri (işlemleri) ayarlanır. Diğer taraftan NoSQL, yoğun oku/yaz hizmeti verir. Gerçek Dünya NoSQL yerleşimleri green badges (sosyal ağlarda başkalarınca değerlendirilen hikâyeleri gösteren belirleyiciler) için Digg'in 3 TB'lı çözümü, Facebook'un gelen postaları arama için 50 TB ve eBay'in bütün verileri için 2 PB. NoSQL mimarileri çoğu zaman sonunda tutarlı (İng. "eventual consistency") veya tek veri maddesiyle sınırlı işlemlerde zayıf tutarlılık garantisi verir. Fakat kimi sistemler, yardımcı özel yazılım tabakası ekleyerek bâzı oluşumlarda tam ACID garantisi verirler (mesela CloudTPS). Sütun depoları için şipşak yalıtım sağlayan iki sistem geliştirilmiştir. Bunlar Google'un BigTable'e dayanan Percolator sistemi ve Waterloo Üniversitesi'nde HBase için geliştirilmiş hareketsel sistem (İng. "transactional system"). Ayrı ayrı geliştirilmiş bu sistemler, benzer kavramlar şipşak yalıtım kullanarak veri yönetimi için fazladan işlemlere, ara yazılım yerleştirmesi (İng. "middleware system deployment") veya ara yazılım tabakasından kaynaklanan bakıma gerek duymadan altındaki sütun deposu için garantili çok satırlı dağıtık ACID işlemleri sağlar. Birçok NoSQL sistemi, verilerin farklı sunucularda yedeklemesini yapan dağıtık mimariyi kullanır. Bu saklamalar genelde dağıtık hash çizelgeleri ile yapılır. Böylece sistem kolayca yeni sunucular eklenerek büyütülebilir ve bir sunucunun arızalanmasına katlanılabilir. Kimi NoSQL savunucuları birleşik dizinler (İng. "associative array") veya anahtar-değer çiftleri gibi çok basit arayüzlerine ağırlık verir. Doğal XML veritabanları gibi diğer sistemler XQuery standardını destekler. CloudTPS gibi daha yeni sistemler ayrıca join sorgulamalarını da içermektedir. NoSQL uygulamalarını yapılışlarına göre sınıflamak mümkündür: Anahtar-değer depoları düzeni olmayan veri depoları olup uygulamaların verilerini saklamaya yararlar. Veri alışılageldiği şekilde seçilen programlama dilinin veri türünde veya bir nesnede saklanır. Böyece sâbit bir veri modeline gerek yoktur. Şu türler vardır: Vladimir Golubović Vladimir Golubović (d. 24 Şubat 1986), Karadağlı basketbolcudur. Unicaja Málaga'da pivot pozisyonunda oynamaktadır. Neccarzade Mustafa RÄ±za Efendi Osmanlı döneminde yaşamış sufi, şair, hattat ve mesnevihan. 1679'da Giresun'un Şebinkarahisar ilçesinde doğdu. Daha sonra ailesi ile İstanbul'un Üsküdar ilçesine göç etmişlerdir. Neccarzade lakabının sebebi babası İbrahim Efendi'nin köprü inşasındaki ustalığından kaynaklanmaktadır. İlk eğitimi Üsküdar'daki hocalardan almıştır. Aziz Mahmud Hüdai Âsitanesi şeyhi Yakub Afvî'nin tavsiyesiyle onun babası Odabaşı şeyhi Celvetiyye tarikatına mensup Mustafa Fenayi'nin derslerine ve sohbetlerine devam etmiş ve ondan ardıllık (halifelik) veya üstatlık icazeti almıştır. Beşiktaş Mevlevihânesi şeyhi Mesnevihan Mehmed Memiş Efendi'den (ö.1723) Mesnevi okumuş ve ondan da Mesnevi okutma icazetnamesi almıştır. Osmanlı-Rus savaşına da katılmış olan Rıza Efendi savaşın bitiminden sonra Edirne'ye gitmiştir. Edirne'de Arapzade Muhammed İlmi eliyle Nakşibendi tarikatının Müceddidiyye koluna bağlanmıştır ve ondan da Müceddidiye icazeti almıştır. Neccarzade Edirne'den İstanbul'a dönmüş ve Beşiktaş'ta Sinan Paşa Tekkesi/Neccarzade Tekkesinde postnişin olmuş. Günümüzde sadece Sinan Paşa Camisinin yerinde olduğu ve tekke kısmının yıkıldığı bu yerde tasavvufi eğitim vermeye devam etmiştir. 1744'te hastalanmış ve iki yıl süren hastalığı 1746'da vefatıyla neticelenmiştir. Mustafa Rıza Efendi Nakşibendi-Müceddidiye bağlı bir sufidir. Müntesibi olduğu yolda Muhyiddin Arabi yerine İmam Rabbani'nin Vahdet-i Şuhud görüşü ağırlıklı olarak benimsenmektedir. Ancak Mustafa Rıza Efendi dahil olduğu sufi yoldan farklı olarak Muhyiddin Arabi'nin vahdet-i vücud görüşünü benimsemiştir. Mustafa Rıza Efendi bir şiirinde bu bağlılığı Muhyiddin Arabi'yi kendi şeyhiyle birlikte zikrettiği şiirinde şu şekilde ifade etmiştir. İbnü’l-Arabî eriştiği şerefi bize miras bırakmıştır / Ondaki şey (şeref) Arap-zâde Şeyh Muhammed’e geçmiştir. Kuş kalçalı dinozorlar Kuş kalçalı dinozorlar ( veya "Predentata"), bir dinozor takımıdır. Eski Yunanca "ornitheos" ("ορνιθειος") 'kuşun' ve "ischion" ("ισχιον") kalça bağlantısı anlamlarına gelir. Abdullah-ı İlahi Abdullah-ı İlahi Osmanlı dönemi sufilerindendir. Abdullah-ı Simavi veya Şeyh İlahi isimleriyle de bilinir. Şiirlerinde İlahi mahlasını kullanmıştır. Abdullah-ı İlahi Kütahya'nın Simav İlçesine bağlı Tekellüf köyünde doğmuştur. Doğum tarihi bilinmemektedir. Fatih Sultan Mehmed'in davetiyle İstanbul'a gelip Zeyrek Medresesi'nde ders vermeye başlayan Alaaddin et-Tûsi'den zahiri ilimleri tahsil etmiştir. Ubeydullah Ahrar'ın halifesi, şair, vahdet-i vücud'u benimseyen sufilerden Abdurrahman Cami'den (ö.1492) faydalanmıştır. Horasan'da hocası Alaaddin et-Tûsi'nin yanında eğitimine devam ederken sufilerle tanışmış ve onların sohbet halkasına dahil olduktan sonra medrese tahsilini bırakmış ve Semerkant'a giderek dönemin en meşhur sufilerinden olan Nakşibendiye tarikatının Ahrariyye kolunun kurucusu olan Ubeydullah Ahrar'a intisap etmiştir. Vahdet-i vücud düşüncesini benimseyen ve eserlerinde sık sık Muhyiddin Arabi'yi anan şeyhi Ubeydullah Ahrar'ın yanında tasavvufi eğitimini tamamladıktan sonra yine onun önerisiyle Anadolu'ya ve doğduğu yer olan Simav'a geri dönmüş ve Nakşibendiliğin temsilcisi olarak dileyenlere tasavvufi eğitim vermeye başlamıştır. Hemşehrisi Simavnalı Şeyh Bedreddin'in eseri Varidat'a şerh (yorum) yazan Abdullah-ı İlahi, diğer eserlerinde de tasavvufi kavramları ve Vahdet-i Vücud'u anlatıp izah etmeye devam etmiştir. Abdullâh-ı İlâhî’ye göre Allah insan vasıtasıyla kendindeki ilahi isim ve sıfatları izhar eder yani görünür kılar. İnsan her iki alemin özelliklerini kendinde taşıdığı için mazhar-ı camii'dir. İlahi sırlar insanın özünde gizlidir. Tasavvuf vasıtasıyla insan kendindeki bu özü keşfeder. Eğer insanın kabiliyeti var ise ve gerçekten isterse Hakk’ın bütün sıfatlarını kendinde görebilir. İnsan nefsini yedi başlı bir ejderhaya benzeten İlahi'ye göre bir öğretmen veya doktor gibi olan mürşid vasıtasıyla nefsten kaynaklanan hastalıklara çare bulunması durumunda insan kendisinin asıl özüne nüfuz edebilir. Asıl mürşid-i kâmilin Allah olduğunu söyleyen İlahi bununla birlikte yalnız mecnunları vasıtasız olarak doğrudan eğittiğini ancak diğer insanların eğitimi için vasıtayı şart koştuğunu bu vasıtanın da mürşitler olduğunu söyler. LittleBigPlanet (seri) LittleBigPlanet, Media Molecule tarafından geliştirilen platform türündeki video oyunu serisi. 2008'de PlayStation 3 için yayınlanan "LittleBigPlanet" ile başlayan seri, 2009'da SCE Cambridge Studio ortaklığıyla PlayStation Portable için geliştirilen aynı isimli oyunla devam etti. Ocak 2011'de ise "LittleBigPlanet 2", PlayStation 3 platformu için piyasaya sürüldü. 6 Kasım 2011 tarihinde "LittleBigPlanet Karting", Playstation 3 platformu için piyasaya sürüldü. 18 Kasım 2014'te ise serinin 3. ve son oyunu olan "LittleBigPlanet 3", Playstation 3 ve Playstation 4 platformları için yayınlandı. "LittleBigPlanet 3", Sumo Digital tarafından geliştirilmiş olup, seride Media Molecule tarafından geliştirilmeyen tek oyundu. Serideki oyunların tümünde oyuncular, kendi bölümlerini tasarlayabilmekte ve PlayStation Network üzerinden bunları diğer oyuncularla paylaşabilmektedir. Bu özelliğinden dolayı serinin sloganı "Play. Create. Share." (Türkçe: Oyna. Yarat. Paylaş.) olmuştur. Genel olarak, yapılan eleştirilerden iyi notlar alan serinin oyunlarından ilkinin PSP sürümü Metacritic'ten %95, PlayStation 3 sürümü ise %87 ortalamaları aldı. Öte yandan PlayStation 3 oyunlarında yer alan kostüm, tema ve çıkartmaların geliştirilmesinde Tarsier Studios, Fireproof Studios ve Supermassive Games şirketlerinin de katkısı oldu. Sackboy (cinsiyetine göre "Sackgirl", cinsiyet ayrımı yapılmaksızın "Sackperson" veya "Sack Thing") serideki oyunlarda yer alan ana karakterdir. Tamer Kaptan Tamer Kaptan (25 Mayıs 1938, İstanbul - 23 Şubat 2003), Türk futbolcu ve teknik direktör. Fatih Karagümrük ve Kasımpaşa'nın eski futbolcularındandır. 23 Şubat 2003 tarihinde 63 yaşında akciğer kanseri sebebiyle vefat etmiştir. Son olarak G.Saray'ın altyapısında sorumlu olarak görev yapıyordu. 1950'lerde ve 1960'larda Fatih Karagümrük, Yeşildirek, Kasımpaşa ve Emniyet SK'da uzun seneler forma giymiştir. 1960'ların sonundan beri Türkiye profesyonel futbol liglerinde yardımcı antrenörlük ve teknik direktörlük yapan bir futbol adamıdır. Ocak 1968'de Kasımpaşa teknik direktörlüğüne getirildi. 1978-79 sezonunda Kayserispor'u ve 1986-87 sezonunda Karşıyaka'yı Süper Lig'e çıkarma başarısını gösterdi. James Burke (bilim tarihÃ§isi) James Burke (22 Aralık 1936 doğumlu), mizahla yoğurulmuş bir biçimde bilim ve teknoloji tarihi odaklı "Connections" (1978) televizyon belgesel dizisinin yanı sıra başka programlarıyla da bilinen İngiliz yayıncı, bilim tarihçisi, yazar ve televizyon programı yapımcısıdır. "Washington Post" onu "Batı dünyasının en etkileyici zihinlerinden biri" olarak adlandırmıştır. Burke, Derry, Kuzey İrlanda doğumludur. Maidstone Dilbilgisi Okulu'nda ve Ortaçağ İngilizcesi konusunda yüksek lisans derecesi aldığı Oxford Üniversitesi Jesus College'da eğitim almıştır. Daha sonra, diğer İngilizce okullarının yanı sıra Bologna ve Urbino üniversitelerinde ders verdiği İtalya'ya taşınmıştır. İtalya'da iken, bir İngilizce-İtalyanca sözlüğün ve bir sanat ansiklopedisinin hazırlanmasında görev almıştır. 1966 yılında, bir süre yayıncılık yaptıktan sonra, birkaç programın sunuculuğunu ve eş-sunuculuğunu üstlendiği BBC'nin Bilim ve Öğeleri Bölümü'ne katılmak üzere Londra'ya taşındı. Burada televizyonun, kitleleri, bilim ve teknoloji konusunda programlar yaparak eğitmek ve eğlendirmek konusundaki potansiyeline ilişkin olanaklardan büyülenmişti. Ayrıca Ramsgate'deki Regency Dil Okulu'nda İngilizce Yabancı Dil öğretmeni olarak bir süre çalıştı. Burke, ilk olarak "Tomorrow's World" (Yarın'ın Dünyası) adlı BBC bilim dizisinin muhabiri olarak isim yaptı. 1969'daki ilk Ay inişleri sırasındaki BBC haberlerinin baş sunucusu olması da dahil, Apollo Projesi görevleri konusunda BBC televizyonunun bilim haber sunucusu ve baş muhabiri idi. En önemli çalışmasını Mick Jackson ile birlikte hazırladı: İlk olarak BBC'de ve akabinde ABD'de PBS kanallarında yayınlanan ve çok beğenilen 10 bölümlük belgesel dizisi Connections (Bağlantılar) (1978). Dizide, her bölümde ayrı bir gelişim çizgisine odaklanarak ve genellikle kronolojik sırayı da takip ederek, çeşitli keşif ve icatların izlediği oluşum evrelerini, tarihteki karşılıklı ilişkileriyle birlikte takip ediyordu ve bu Burke için büyük bir başarıydı. Bu diziyi 20 bölümlük "Connections 2" (1994) ve 10 bölümlük "Connections 3" (1997) dizileri takip etti. Daha sonra, bu dizi 50'den fazla ülkede ve 350 civarında üniversite ve kolej müfredatında gösterildi. Ayrıca diziyi takip eden kitabı Atlantik'in her iki yakasında da çok satanlar listesine girdi. 1985 yılında Burke (Richard Reisz ve John Lynch ile birlikte) "The Day The Universe Changed" (1995'te düzenlenen) (Evrenin Değiştiği Gün) adlı diziyi yaptı. Bu dizide daha çok Batı kültüründeki bilimsel değişimin felsefi yönlerine odaklanır. SETI projesine danışman olarak hizmet etmenin yanı sıra "Scientific American" ve "Time" dergilerine düzenli olarak katkıda bulunmaktadır. Royal Television Society'den gümüş ve altın madalya ile ödüllendirilmiştir. 1998 yılında Society for Technical Communication (Teknik İletişim Derneği) tarafından kendisine fahri doktora verildi. "Connections" 'ın bitişinde bilişim ve iletişim teknolojilerinin giderek daha fazla bir grup elit uzmanın elinde olacağından endişelenmesine karşılık "The Day The Universe Changed" 'in bitiş bölümlerinde iletişim ve bilgisayar teknolojilerinde yaklaşmakta olan devrimin dünyanın her tarafındaki insanın fikir ve düşüncelerini anında paylaşabilmesine olanak sağlayacağını savunmuştur. İnternete erişimdeki hızlı yükseliş gibi daha sonraki olaylar, haklı olduğunu göstermiştir. Tarihin iç içe geçmiş bağlantılı yapısı konusundaki görüşleri de kaos/karmaşıklık/bağlantı kuramlarındaki yakın çalışmalar tarafından doğrulanmaktadır. Karmaşık sistemler ve 6 dereceli bağlantılar tezi hakkında örneklere bakınız. James Burke KnowledgeWeb Projesine öncülük yapmaktadır. Bu proje, kullanıcıların tarih boyunca gezerek kendi birleştirici bağlantılarını yapmalarına olanak sağlamaktadır ve bir nevi kendisinin kitap ve televizyon programlarının sayısal karşılığıdır. Siteye göre, burası en sonunda tarihsel kişiliklerin ve yerlerin sürükleyici sanal gerçeklik canlandırmalarının yaşadığı bir ortam olacaktır. James Burke tarafından yapılan televizyon dizileri ve belgeseller: BBC güncel komedi dizisi 'Not The Nine O'Clock News'te Griff Rhys-Jones bir skecinde, Burke'ü takliden, muzip bir şekilde nesir bir pasaj söyledikten sonra "So there we have it. It's all really very simple. And if it isn't, I make it up. So until then, goodbye. (Sahneyi terkeder ve aniden tekrar görünür) Hello again. Ha! That fooled you, didn't it. Or, did it?" der. Elektronik pop parçası "The Black Hit of Space"te (1970'lerin sonundaki ilk canlanmasında) Britanyalı grup The Human League, Burke'e son mısrada "Get James Burke on the case" diyerek gönderme yapar. "The Black Hit of Space" çalındığında uzay ve zamanı büken ve bütün dünyayı etkilemeye başlayan bir şarkıyı simgeler. Bu şarkı, Burke'nin algıyla ilgili sevilen dizisi "The Real Thing" yayınlandıktan sonra aynı yıl Mayıs 1980'de yayınlanan "Travelogue" adlı albümdedir. Ä°ddianame İddianame, ceza yargılamasında, hazırlık soruşturmasının kamu davasının açılması için yeterli düzeye eriştiğinin anlaşılması üzerine savcının dava açtığını bildiren yazılı belge. Türk Ceza Adaleti sistemi içinde kamu davası açan belgeye iddianame denir. İddianame tanzimi, adli yargıda cumhuriyet savcılarının, askerî yargıda ise askerî savcıların münhasır yetkisi dahilindedir. Ceza yasalarının suç olarak tanımladığı bir eylem ve faili hakkında yargılama yapılabilmesi, kamu davası açma tekelini elinde bulunduran savcının görevli ve yetkili mahkemeye hitaben bir iddianame düzenlemesiyle mümkündür. Bu münhasır yetki, adli soruşturmaların ne şekilde yürütüleceğine dair en temel yasal çerçeveyi oluşturan 5271 sayılı Ceza Muhakemesi Kanunu'nun 170. maddesi ilk fıkrasında şöyle ifade edilmiştir: "Kamu davasını açma görevi, Cumhuriyet savcısı tarafından yerine getirilir." Yaygın kanaatin aksine, soruşturma makamlarına yapılan bir ihbar veya şikayet kamu davası açılması sonucunu doğurmayıp yürütülecek soruşturma neticesinde elde edilecek deliller ve bu deliller ışında oluşacak hukuki kanaate göre iddianame tanzimi söz konusu olmaktadır. 5271 Sayılı CMK'nın 170/2 maddesinde bu keyfiyet, "soruşturma evresi sonunda toplanan deliller, suçun işlendiği hususunda yeterli şüphe oluşturuyorsa; Cumhuriyet savcısı, bir iddianame düzenler." ifadesiyle hüküm altına alınmıştır. Yani iddianeme tanzimi hususunda en önemli eşik yeterli şüpheye erişilmiş olmasıdır. Yeterli şüphenin ne olduğu yasal düzeyde bir hukuki açıklık taşımamakla birlikte uygulamada failin suç teşkil eden fiille ilişkilendirilebilmesini ortalama bir aklın makul ve mantıklı karşılamasına yetecek ölçüde delile ulaşmış olma şeklinde yorumlanmaktadır. Bu yorum ölçüsü her somut olay ve her bir soruşturma sürecinde farklılık taşıyabilmektedir. Görevli ve yetkili mahkemeye hitaben düzenlenen iddianame, şüphelinin açık kimliği, varsa müdafii, maktul, mağdur, müşteki, suçtan zarar gören ve/veya ihbar edenin kimliği, isnat olunan suç ve uygulanması istenen kanun maddeleri, lehte ve aleyhte elde edilen delilleri, suçun nerede ve ne zaman işlendiği gibi bir kısım zorunlu bilgileri içermek zorundadır. Keza yargılama konusu yapılmak istenen olay, mevcut delillerle ilişkilendirilerek adeta hikâye edilmek suretiyle anlatılır. Şu kadar ki bir hikâye yazarının kurgu ve anlatımında sınır hayalgücü iken iddianemede bu sınırı maddi olayın kendisi ve ulaşılan somut deliller belirler. Salt varsayıma dayalı çıkarımlar ile maddi vakıanın subjektif yorumuna kaçan kişisel değer yargılarının bir iddianeme metninde yeri olamaz. Pyrenees çoban köpeği "Pyrenees çoban köpeği", Fransız çoban köpeklerinin en eskisi olarak bilinir. Pyrenees bölgesinde ortaya çıkmış ve burada geliştirilmiştir. İlk kez 1921'de yapılan bir gösteride tanıtıldı. "Pyrenees çoban köpeği", orta büyüklükte bir köpektir. Yükseliği 40–50 cm arasındadır. Ağırlığı ise 20 kg'dır. Başı ayınınkine benzer; burnu siyah, gözleri kestane, göz kapakları siyah halkalı, kulakları dikeydir. Canlı ve neşeli bir yüzü, kaslı bacakları ve çok yassı oval bacakları vardır. Uzun ve kalın tüyleri özellikle sırtında yün yumak halindedir. Rengi, gri, gümüş rengi, beyaz ya da sarı olabilir. Burnunun üzerinde kısa tüyler olan bir tür Pyrenees çoban köpeği de vardır. "Pyrenees çoban köpeği", cesur, cüretli, neşeli ve zekidir. = Kullanımı = "Pyrenees çoban köpeği", asla hastalanmayan bir köpek olarak ün kazanmıştır. Sadece kötü hava koşullarına değil, distemper gibi hastalıklara karşı da dirençlidir. Ayrıca günlerce ot dışında bir şey yemeden yaşayabilir. Savaş sırasında yaralılara yardımcı olmak için kullanılmıştır. Günümüzde ise hem çoban köpeği hem de sadık, canlı, güvenilir bir ev köpeği olarak kullanılır. I. Nikiforos (patrik) I. Nikeforos (), 806 ile 815 yılları arasında Rum Ortodoks Patrikhanesi, 268. patriği olarak görev yapmıştır. Aslı Baş Aslı Baş (1978; Eskişehir - 21 Temmuz 2010; Bodrum, Muğla), Türk manken ve model. 13 yaşında Antalya'da bulunan "Esline Ajans" tarafından keşfedilen Aslı Baş katıldığı birçok yarışmada dereceler kazandı. 2003'te Antalya'da düzenlenen "Miss Model of the World" güzellik yarışmasında Türkiye adına yarışıp "Mankenler kraliçesi" seçilen Aslı Baş tatil için gittiği Bodrum'da iş adamı Ahmet Bayer'e ait kaldığı tatil köyünde balkondan düşerek yaşamını yitirdi. Cenazesi Antalya'da defnedildi. Bodrum ilçesi Yalıkavak beldesinde, 2003 yılı Miss Model Of The World kraliçesi Aslı Baş (32) Clup Flipper Tatil Köyü içinde bulunan turizmci Ahmet Bayer’e ait villanın 7.5 metre yüksekliğindeki balkonundan 21 Temmuz 2010 tarihinde saat 02.30 sıralarında, düşerek hayatını kaybetti. Olayın ardından yakınları, Baş’ın balkondan atıldığını ileri sürüp şikâyetçi oldu. Yürütülen soruşturma kapsamında hazırlanan bilirkişi raporunda Baş’ın intihar etmediği, balkondan atıldığı belirtildi. Ulusal Kriminal Büro tarafından hazırlanan bilirkişi raporunda, Aslı Baş ’ın ölümü ile ilgili olarak ’Kadın düşmüyor, atlamıyor, atılıyor’ ibaresi dikkat çekti. Olayda şüpheli olarak 2 veya 3 kişinin olabileceği belirtilen raporda ’görüntü deşifrelerinde olay anında 2 veya 3 kişinin olduğu, bu kişilerin olay yerine yardıma gelen genç şortlu kişi bayan ve diğer bayanlar tarafından bilinen tanınan kişilerdir, reddi mümkün değildir’ ifadelerine yer verildi. Aslı Baş'ın ölümüyle ilgili başlatılan soruşturma kapsamında Ulusal Kriminal Büro tarafından bilirkişi raporunda Baş’ın balkondan atıldığı yönünde Dava, 9,5 yıl sonra Ocak 2020'de karara bağlandı. 9,5 yılda 3 cumhuriyet savcısı ve 3 mahkeme başkanın değiştiği davada mahkeme heyeti, yüklenen suçun sanıklar tarafından işlediğinin sabit olmaması gerekçesiyle Ahmet Bayer, oğulları Hakan Bayer, Volkan Bayer ile Murat Umirov'un beraatlarına karar verdi. Ahmet Bayer oğulları hakkında 'kasten öldürme' suçundan ağırlaştırılmış müebbet, yanlarında çalışan Murat Umirov (43) hakkında da 'delilleri karartmak ve ortadan kaldırmak' suçundan 7,5 yıl hapis cezası istemiyle dava açılmıştı. Miskal Miskal, musikar, müştak Orta Asya'da kullanılan bir çeşit panflüttür. Çalgı, İran'da muştak adı ile bilinmektedir. Arap ülkelerinde Şu'aybiye olarak adlandırılır. Osmanlı döneminde 18. yüzyıl sonlarına kadar saray müziği, şehir eğlence müziği, sivil mehter topluluklarında ve müzikle tedavide kullanılmıştır. Azerbaycan'da günümüzde kullanılmaktadır. Efsanevi kuşun adını taşıyan bu müzik aletinin adına N. Gencevinin, M. Füzulinin eserlerində rastlanılır. Nizami musikarın güzel sesli olduğunu yazmıştır. Orta asırlda diğer vurmalı çalgılarla birlikte oyun havılarında kullanılmıştır. Sekiz borulu musikar kamış ve ağaçtan hazırlanırdı. Evliya Çelebi Mısıra yaptığı seyahatte kullanılan çalgılar arasında miskalide saymaktadır. Mıskal'ın yapısı hakkında ilk olarak Abdülkâdir Merâgî (1360-1435) Câmiü'l-Elhân (Nağmeler Derlemesi-1405) isimli müzik kitabında ayrıntılı bilgi vermiştir. Güzide Sabri Aygün Güzide Sabri Aygün (d. 1886, İstanbul - ö. 1946, Giresun), Türk yazar. Eğitimini çeşitli eğitmenlerden aldığı özel derslerle yaptı. Genellikle aşk romanları yazdı. Yaşadığı dönem içerisinde eserleri geniş bir okur kitlesince okundu. Sırpça ve Ermenice'ye çevrilen eserleri oldu. Kimi eserleri de gazetelerde tefrika şeklinde yayımlandı. Alexis Piron Alexis Piron (9 Temmuz 1689 - 21 Ocak 1773), Fransız şair ve oyun yazarı. Hicivleri ile çağının en ilgi çekici şair ve yazarlarından biri olmuştur. Yazmış olduğu müstehcen şiirlerle de ünlenmiştir. En bilinen eseri 1738'de yazdığı Le Métromanie'dir. 2011 TÃ¼rkiye Grand Prix 2011 Türkiye Grand Prix (resmi adıyla 2011 Formula 1 DHL Türkiye Grand Prix) 8 Mayıs 2011 tarihinde İstanbul'daki İstanbul Park pistinde yapılan ve 2011 Formula 1 sezonunun dördüncü yarışı olan Formula 1 yarışı. Türkiye Grand Prix aynı zamanda sezonun Avrupa kıtasındaki ilk mücadelesi oldu. İlk kez 'te yapılan Türkiye Grand Prix, 2011'de yedinci kez düzenlendi. Sıralama turlarında pol pozisyonunu kazanan, Red Bull pilotu, son şampiyon Sebastian Vettel, bitiş çizigisini de ilk sırada geçerken; takım arkadaşı Mark Webber ikinci, Ferrari'den Fernando Alonso ise üçüncü oldu. Alınan sonuçlarla Sürücüler Şampiyonası'nda lider olan Vettel, en yakın rakibi Lewis Hamilton ile arasındaki puan farkını 34'e çıkardı. Markalar'da ise İstanbul'da ilk iki sırayı alan Red Bull'un ikinci McLaren'le arasındaki puan farkı 43'e yükseldi. Üçüncü Ferrari bu ikiliden 40 puan daha geride kaldı. Notlar: Grigori Kozintsev Grigori Kozintsev (22 Mart 1905, Kiev - 11 Mayıs 1973, Sankt-Peterburg), Sovyet sinema yönetmeni. Tam adı Grigori Mikhailovich Kozintsev'dir. Leningrad Güzel Sanatlar Akademisi'ni bitirdi. Dekorcu olarak Moskova Operası'nda görev yaptı. Bazı sanatçı arkadaşlarıyla birlikte 1922 yılında bir oyunculuk eğitim okulu açtı. 1924'te Oktobrin'in Maceraları adında ilk kısa filmini çekti. Daha sonra 1926 yılında Trauberg ile birlikte Gogol'dan Palto adlı uyarlamayı hayata geçirdi. Aynı ikili 1929'da Yeni Babil adlı başyapıtlarını gerçekleştirdiler. İlk sesli filmini ise 1931'de Yalnız Kadın adıyla çekti. 1935-39 arasında üç filmlik seri olarak Maksim'i çekti. Bu film 1941 yılında Stalin Ödülü'nü aldı. İkinci Dünya Savaşı yıllarında tiyatro yönetmenliği yaptı. 1964'te yaptığı Hamlet uyarlaması Lenin Ödülü'nü kazandı. 1957'de Don Kişot ve 1970'te de Kral Lear uyarlamalarını gerçekleştirdi. Rostock-Laage HavalimanÄ± Rostock Havalimanı (Almanca: Flughafen Rostock-Laage) (IATA:RLG, ICAO:ETNL) Almanya'nın Rostock kentindedir. Bölgesel bir havalimanıdır. Sivil faaliyetlere ek olarak Alman Hava Kuvvetleri'nin Jagdgeschwader 73 birliği havalimanının askeri tarafında konuşludur. 10/28 doğrultusunda, 2500 metre uzunluğunda beton kaplamalı pisti bulunmaktadır. Rostock Tren İstasyonu'ndan havalimanına her gün üç otobüs vardır. Uzaklık 25 km'dir. BAB 19 otoyolu (Rostock-Berlin) havalimanının yakınlarındadır. Uppsala Genel Kataloğu Uppsala Genel Kataloğu ("Uppsala General Catalogue of Galaxies") (UGC), kuzey yarıküreden görülebilen 12921 gökadayı içeren katalog. İlk defa 1973 yılında yayımlanmıştır. Katalog, 1,0 yay-dakika ile sınırlı çaptaki ve 14,5 kadir sınırda büyüklükteki, kuzey yükselim -02°30' tüm gökadaları içerir. Verilerin ana kaynağı, Palomar Gözlemevi Gökyüzü Araştırması (POSS) mavi baskılarıdır. Ayrıca, Gökadalar ve Gökada Kümeleri Kataloğu'ndan (CGCG) 1,0 yay-dakika'dan daha küçük çaplı olan fakat 14,5 kadir'den daha parlak olan gökadaları içerir. Katalog, gökadalar ve çevrelerindeki alanla ilgili açıklamaların yanında basık gökadalar için geleneksel sistem sınıflandırmaları ve konum açılarını da ihtiva eder. UGCA olarak kısaltılan ek, Uppsala General Catalogue Addendum'dur. Ahmet Refik GÃ¼ran Ahmet Refik Güran, (d. 1873, İstanbul)- ö. 20 Şubat 1963, İstanbul), Türk doktor ve siyasetçi. 1885'te Beşiktaş Askeri Rüştiyesi'ni bitirerek Askeri Tıbbiye'ye girdi. 1894'te Mekteb-i Tıbbiye-i Şahane'den mezun oldu. Hıfzıssıhha Beşeri ve Hayvani Bakteriyoloji ve Sâri Hastalıkları (Bakteriyolog) uzmanıdır. Pastör Enstitüsü Prof.Dr.Maurice Nicolle’nin Yardımcılığı, Başyardımcılığı ve Enstitü Şefliği, Kırşehir Redif Alayı Tabîpliği, Bakteriyolojihanei Baytarî Müdürlüğü, Askerî Tıbbi-ye Bakteriyoloji, Yüksek Dişçilik ve Eczacılık Okulları Bakteriyoloji ve Hıfzıssıhha Öğretmenliği, Çatalca Ordusu Sahra Sıhhiye Müfettişliği Hastanesi Başhekimliği ve Kolordu Bakteriyologluğu oldu. 1904 yılında müdürlüğüne getirildiği Baktriyolojihane-i Baytari’de, barbon aşısı, şarbon aşısı, şarbon serumu, tavuk kolerası aşısı, kuru serum ile kültür besiyerlerinde kullanılmak üzere ilk Türk peptonunu da üretmiştir. 1911 yılında Bakteriyolojihane-i Osmani'de Paul-Louis Simond'un yanında ikinci müdür olarak atandı. Paul-Louis Simond'un 1914 yılında ayrılmasıyla bu kurumun başına geçti. 1926 yılında Türkiye'de ilk defa BCG aşısı Güran tarafından oral olarak uygulanmıştır. 1927 yılında Bursa'dan milletvekili seçildi. TBMM 3., 4., 5., 6. ve 7. dönem Bursa milletvekilliği yapmıştır. Ahmet Tezcan Ahmet Tezcan (d. 1957) TÃ¼rk gazeteci, sunucu. İlk ve orta okulu Kırıkkale'de, lise tahsilini Ankara'da, yüksek öğrenimini ise İstanbul'da tamamladı. İstanbul Üniversitesi Edebiyat Fakültesi Türkoloji bölümünden bitirdi. 1981'de Bulvar Gazetesi'nde muhabiri olarak 1986'da ise bu gazetede muhabir ve redaktör olarak çalıştı. Sırasıyla Yeni Haber, Günaydın Gazetesi, Gazete Gazetesi, Güneş Gazetesi, Yeni Şafak Gazetesi, Son Havadis Gazetesi, Yeni Sayfa Gazetesi ve Akşam Gazetesi gazetelerinde redaktör ve köşe yazarı olarak çalıştı. 1991 yılında Çağrışım adlı bir aylık dergi çıkardı. 1993 yılında TGRT'de haftalık yorumlar yaptı. Ertesi yıl Kanal 7 Televizyonu'nun kuruluşunda Haber Müdürü ve programcı olarak çalıştı. 12 Haziran 1995 tarhinde Dördüncü Kuvvet Medya adlı programda hazırladı ve sundu. Ayrıca TV dizi film senaryoları yazdı ve "Kurt Kapanı" adlı dizisinde rol aldı. Ahmet Tezcan Evli ve 4 çocuk babasıdır. Lübeck Havalimanı Lübeck Havalimanı (Almanca:Flughafen Lübeck Blankensee) (IATA:LBC, ICAO:EDHL) Almanya'nın Lübeck kentindedir. Lübeck'e uzaklığı 4.6 km, Hamburg'a uzaklığı ise 54 km olup kuzeydoğusundadır. Havalimanı, Hamburg Metropolitan Bölgesi'ne hizmet vermektedir ve Hamburg Havalimanı'ndan sonraki ikinci havalimanıdır. Mehmet Tezkan Mehmet Tezkan (d. 1960), Türk gazeteci, "T24" gazetesi yazarı. 1960 yılında İstanbul'da doğdu. Marmara Üniversitesi İktisadi ve İdari Bilimler Fakültesi'nden mezun oldu. Tezkan, gazeteciliğe 1979 yılında "Cumhuriyet" gazetesinin spor servisinde başladı. 1981 yılında spor editörü olan Tezkan, 1993 yılına kadar bu gazetede yazı işleri, gece müdürlüğü, politika servisi müdürlüğü gibi pek çok serviste çalıştı. "Yankı" dergisinde yazı işleri müdürlüğü yaptı. Show TV'de haber müdürlüğü, "Sabah" ve "Vatan" gazetelerinde köşe yazarlığı yaptı. 1996-1999 yılları arasında da Star TV'de Genel Yayın Koordinatörlüğü yaptı. 1999'da "Sabah" gazetesi Genel Yayın Müdür Yardımcılığı'na getirildi. Bu görevini sürdürmekteyken, 8 Nisan 2001'de aynı zamanda atv Genel Yayın Yönetmeni görevine getirildi. Ağustos 2004'te kanalın genel müdürlüğünü yapmaya başladı. 27 Şubat 2006'da ATV'den istifa etmiştir. Kendisinin ardından göreve Yılmaz Özdil getirilmiştir. 30 Ekim 2009'da "Vatan" gazetesinden istifa ederek "Milliyet"e geçmiştir. Burada uzun yıllar köşe yazarlığı yapan Tezkan, siyasete girme kararı almış ve 23 Mayıs 2018'de köşe yazarlığını bırakmıştır. Bir süre köşe yazarlığına ara verdikten sonra 8 Nisan 2019'da T24 gazetesinde yeniden yazmaya başlamıştır. 2017 Türkiye anayasa değişikliği referandumunun ardından yazdığı bir köşe yazısında, MHP'yi eleştirerek, Erzurum hariç MHP'nin güçlü olduğu bütün şehirlerde hayır çıktığını belirtmiştir. Bunun üzerine MHP Genel Başkanı Devlet Bahçeli, Tezkan'a hakaret ederek ‘"ezik, çürük, ahlaksız, kemiksiz"’ gibi ifadeler kullanmıştır. Evli ve iki çocuk babasıdır. 2018 Türkiye genel seçimleri'nde İyi Parti'den İzmir 1. bölge 3. sıradan milletvekili adayı olmuştur. Ancak seçilememiştir. Daha sonra verdiği bir röportajda siyasete girmenin kendisi için pişmanlık olduğunu söylemiştir. Yeni Turan Yeni Turan, Halide Edib Adıvar’ın 1912 yılında yayımlanan bir romanıdır. Türk edebiyatının ilk siyasal/ideolojik romanı kabul edilir II. Meşrutiyet döneminde geçen ütopik bir romandır. "Yeni Turan" adlı idealist bir partinin program ve çalışmaları anlatılır. Yazar, eserinde Türkiye’nin 1930’lu yıllarını tasarlamış ve "adem-i merkeziyet (federasyon)” biçimini savunmuştur. Romanda Türkçülük bilinci vurgulanmış; Türk olmak, kültürel birlik anlayışı ile açıklanmıştır. Romanı yazdığı yıllarda Türk Ocağı’nın çalışmalarına katılan ve Ziya Gökalp ile tanışma fırsatı bulan Halide Edip’in Türkçülük akımı etkisinde yazdığı tek eseridir. Eserde, Ziya Gökalp’in etkisi belirgin biçimde görülür TNT (Türkiye) tarafından yayınlanan programların listesi TNT'de daha önce yayınlanmış olan televizyon programlarının bir listesidir. Zeyno'nun OÄŸlu Zeyno’nun Oğlu, Halide Edib Adıvar’ın 1928 yılında yayımlanan bir romanıdır. Kalp Ağrısı adlı romanının bir devamı niteliğindedir. Cumhuriyet’in ilk yıllarında Doğu Anadolu’ya görevli giden Türk subayları ve eşlerinin gözlemlerini aktarır. Olaylar, gelişmekte olan bir Kürt isyanının öncesinde geçer; romanın ana kahramanı memur ve askerle yerli halk arasında köprü görevi gören “"Haso Çocuk"”’tur. Romanda, Kalp Ağrısı adlı aşk romanının kahramanı İstanbullu Zeyno’nun, eski sevgilisi Binbaşı Hasan ile birlikte doktor olan eşi Muhsin Bey’in görev yaptığı Diyarbakır’a gidişi; karargahın yanındaki konakta yaşayan Kürt Zeyno ve oğlu Haso (Hasan) Çocuk ile ilgilenmesi; Haso Çocuk’un, daha önce Diyarbakır’da görev yapan Binbaşı Hasan’ın o dönemde birlikte olduğu Kürt güzeli Zeyno ile ilişkisinden olma oğlu olduğunun öğrenilmesi ve Kürt Zeyno ile Binbaşı Hasan’ın evlenmesi şeklinde gelişen olaylar aktarılırken kaçakçılar, baskınlar, çatışmalar ve yöredeki isyan öncesi karışıklığına dair izlenimler yansıtılır. Özgün Duruş Özgün Duruş, Türkiye'de basılan ulusal haftalık gazetedir. Gazetenin yazarları Ramazan Kayan, Ali Bulaç, Altan Tan, Yıldız Ramazanoğlu, Ümit Aktaş, Abdulaziz Tantik, Turan Kışlakçı, Kenan Çamurcu ve Esan Gül'dür. Fiyatı 2 TL'dir. Siegerland HavalimanÄ± Siegerland Havaliman覺 (Almanca: "Flughafen Siegerland") (IATA:SGE, ICAO:EDGS) Almanya'n覺n Siegen kenti yak覺nlar覺ndaki Burbach kentindedir. Dizin Kataloğu Dizin Kataloğu (IC) —ayrıca Index Catalogue of Nebulae, Index Catalogue of Nebulae and Clusters of Stars, IC I, veya IC II olarak da bilinir— Yeni Genel Katalog'a ek olarak sunulan; gökadalar, bulutsular ve yıldız kümelerinin yer aldığı bir katalogdur. İlk defa 1895 yılında yayımlandı ve IC cisimleri olarak da bilinen 5.387 cisme ulaşılmış oldu. Katalog, Yeni Genel Kataloğa iki ek olarak (IC I& IC II), 1880'lerde J. L. E. Dreyer tarafından derlenerek yayımlanmıştır. 1888 ve 1907 yılları arasında keşfedilen gökadalar, kümeler ve bulutsular özetlenmiştir. Yeni Meram Yeni Meram, Türkiye'nin Konya şehrinde yayımlanan günlük yerel gazetedir. 28 Ağustos 1950'de yayımına başlamıştır. Gazetenin kurucusu merhum Ahmet Bahçıvan'dır. 1975'te vefatının ardından hâlen gazetenin başında olan oğlu Mustafa Y. Bahçıvan gelmiştir. Gazetenin yazarları arasında, Rıdvan Bülbül ve Cihat Yazıcı yer almaktadır. 2009-10 Ligue 1 Olympique de Marseille, topladığı 78 puanla Ligue 1 şampiyonu olmuştur. İkinci 72 puanla Olympique Lyonnais, Üçüncü 71 puanla AJ Auxerre'dir. Bu üç takımdan ilk iki sıradaki takımlar UEFA Şampiyonlar Ligi gruplarına direkt katılırken, 3. olan AJ Auxerre ise UEFA Şampiyonlar Ligi'ne Play-Off elemesinden katıldı. Dördüncü 70 puanla Lille OSC, Beşinci 69 puanla Montpellier HSC'dir. Bu takımlardan Lille OSC, UEFA Avrupa Ligi'ne Play-Off'tan katılırken, Montpellier HSC 3. ön elemeden katılmıştır. Paris Saint-Germain FC, ligi 47 puanla 13. sırada tamamlamasına rağmen Coupe de France'ı kazandığı için UEFA Avrupa Ligi'ne Play-Off'tan katılmıştır. Ligue 1'de gol kralı 18 golle şu anda Fenerbahçe'de oynayan eski Olympique de Marseille futbolcusu Senegalli Mamadou Niang olurken, Ligue 1'de asist kralı ise 11 asistle Olympique de Marseille'de oynayan Arjantinli futbolcu Lucho González'dir. Bulutsular Kataloğu Bulutsular Kataloğu ("Catalogue of Nebulae"), ilk defa 1786 yılında William Herschel tarafından yayımlanmıştır. Daha sonra, oğlu John Herschel tarafından "Bulutsular ve Kümeler Genel Kataloğu" ("General Catalogue of Nebulae and Clusters") olarak genişletilmiş ve daha sonra da, bugün de gökbilimciler tarafından yaygın olarak kullanılan ve referans olarak gösterilen J. L. E. Dreyer'in çalışması "Yeni Genel Katalog" (NGC) olarak genişletilmiştir. Hermesçi Bilimlere Giriş Hermesçi Bilimlere Giriş, "(Initiation Into Hermetics)" Franz Bardon'un pratik hermesçiliği anlatan eseri. İlk baskısı 1956 yılında Almanca olarak yapılmıştır. Çekoslovakyalı bir okültist olan Franz Bardon, bu kitabında hermesçiliği öğrenmek ve uygulamalı olarak gerçek dünyada etkilerini görmek isteyenlere dersler ve öğütler vermektedir. Kitapta çeşitli yöntemlerle ruhsal gelişimin nasıl sağlanacağı, ruhsal gelişimle birlikte bedensel gelişimin nasıl yürütüleceği ayrıntıları ile tarif edilmektedir. Kitapta ayrıca elementler, tarot, majikal yöntemler, durugörü, astral seyahat gibi konular üzerinde de durulmaktadır. Okültizmle ilgili kişi ve topluluklarca, bu alanda yazılmış önemli bir eser sayılmaktadır. Kitabın Türkçe çevirisi de bulunmaktadır. Coronado, Kaliforniya Coronado San Diego County'de, Kaliforniya eyaletinde bulunan bir ÅŸehirdir. Adanın uzunluğu 20 kilometre civarındadır. San Diego şehir merkezinin tam karşısında bulunur ve Coronado köprüsü ile bağlanır. Yarım adanın kuzeyinde II. Dünya Savaşı'ında kullanılmış olan deniz kuvvetleri bulunmaktadır. Amerika Birleşik Devletleri'nin en pahalı evlerinin bulunduğu bu yarımadada Coronado Oteli bulunmaktadır. Otel ile köprü arasında bulunan "Orange Avenue" mağazaların, restoranların bulunduğu bir caddedir. Haydi Ã‡alkala Haydi Çalkala (Özgün adı: "Shake It Up"), Disney Channel'da yayınlanan bir ABD sitkomu. Dizinin ilk bölümü Amerika Birleşik Devletleri'nde 7 Kasım 2010'da yayınlanmıştır. Türkiye'de 28 Ocak 2011'de 2 bölüm peş peşe yayınlanmıştır. Chris Thompson tarafından yaratılan ve başrollerini Bella Thorne ve Zendaya'nın paylaştığı dizi, "Göster Kendini Chicago" adlı yerel bir programda arka plan dansçıları olan CeCe Jones (Thorne) ve Rocky Blue (Zendaya) adlarındaki iki kızın maceralarını konu edinmektedir. Ayrıca içinde veya dışında oldukları terslikler ve yaşadıkları sorunlar ile okuldaki yükselen statüleri de kaydedilmektedir. Davis Cleveland, Roshon Fegan, Adam Irigoyen ve Kenton Duty dizinin başrolünü paylaşmaktadır. Dizinin orijinal konsepti Disney için oluşturulan, yalnızca dans yönü olan bir kız dost komedisiydi. Bu dans konsepti "The Famous Jett Jackson" ve "Sonny'nin Yıldızı"ndan sonra dizi içinde dizi formatını kullanan üçüncü Disney orijinal dizisidir. 16 Mart 2011'de, dizinin ikinci sezonunun olacağı duyurulmuştur. Dizinin 2. sezonunun ilk gösterimi ABD'de 18 Eylül 2011'de, Türkiye'de 25 Şubat Cumartesi saat 09.25'te Disney Channel'da başlamıştır. 2. Sezon finali ABD'de 17 Ağustos 2012'de yayınlanmıştır. Bölümün adı 90 dakikalık özel Shake It Up: Made In Japan bölümü idi. 3. Sezon ABD'de 14 Eylül 2012'de başlamıştır. Nielsen Media Research'e göre, "Haydi Çalkala"nın ilk gösterim] yaklaşık 6,2 milyon izleyici tarafından izlendi. Dizinin başlangıcı, Disney Channel'ın 27 senelik tarihinde "Hannah Montana"'nın 24 Mart 2006'daki ilk gösteriminin ardından ikinci en yüksek oranı yaptı. İlk gösterim 9-14 yaş aralığındaki nüfus istatistiklerine göre 11,0 reyting (2,7 milyon izleyici), 6-11 yaş aralığındaki nüfus istatistiklerine göre ise 10,6 reyting (2,6 milyon izleyici) aldı. Aynı zamanda 6-11 yaşındaki çocuklar ve 9-14 yaşındaki gençlerden oluşan izleyici kitlesiyle yayındaki bir orijinal dizi için kanalın en yüksek Pazar ilk gösterim oranı oldu. Bulutsular ve Kümeler Genel Kataloğu Bulutsular ve Kümeler Genel Kataloğu ("General Catalogue of Nebulae and Clusters"), 1864 yılında John Herschel tarafından hazırlanmış bir katalogdur. 1880'lerde J. L. E. Dreyer tarafından diğer gözlemlerle kombine edilerek Yeni Genel Katalog haline getirildi. Katalog içinde, yarısı kendisi tarafından ve diğer yarısı babası William Herschel tarafından gözlemlenmiş olan 5,079 nesne bilgisi yer alır. Ölümünden sonra, kataloğu tamamlayıcı bir baskı olan "General Catalogue of 10,300 Multiple and Double Stars" yayımlandı. Alois Eliáš Alois Eliáš (29 Eylül 1890, Prag - 19 Haziran 1942, Prag), Çekoslovak asker ve siyasetçi. 28 Eylül 1941 ile 27 Nisan 1939 tarihleri arasında Bohemya ve Moravya Protektorası Başbakanı olarak görev yaptı. Ferdi Başoda Ferdi Başoda, (d. 9 Ocak 1983, Ordu) Türk futbolcudur. Bölgesel Amatör Lig ekiplerinden İzmirspor'da oynamaktadır. Futbola Aksaray amatör küme ekiplerinden 68 Yeni Aksarayspor'un altyapısında başlayan Ferdi, daha sonra 2009 yılında 3. Lig ekiplerinden Aksarayspor'la profesyonelliğe geçiş mukavelesi imzalayarak as takıma alındı. Aksarayspor için ilk resmî karşılaşmasına 23 Mart 2003 tarihinde Eskişehir Şekerspor'a karşı oynanan 3. Lig karşılaşmasında çıktı. Burada ilk sezonunda fazla forma şansı bulamadı, fakat ikinci sezonunda genç yaşına rağmen ilk onbirde düzenli olarak oynamaya başladı. İki sezon burada görev aldıktan sonra 2005-2006 sezonunda 1. Lig ekiplerinden Sakaryaspor'a 80.000 TL karşılığında transfer oldu. İlk sezonunda uyum sorunu yaşadı ve sezonun ara transfer döneminde sezon sonuna kadar Şanlıurfa Belediyespor'a kiralık olarak verildi. Sakaryaspor'un Süper Lig'e yükselmesinden ötürü 2006-2007 sezonunda kadroda düşünülmedi ve kiralık olarak 1. Lig ekiplerinden Elazığspor'a yollandı. Elazığspor'da beklenenden daha iyi bir performans sergiledi ve 27 lig karşılaşmasında 14 gol kaydederek takımının en golcü futbolcusu ve lig gol krallığında 3. oldu. 2007-2008 sezonunda Süper Lig'den 1. Lig'e düşen Sakaryaspor'a geri döndü ve attığı 12 golle takımının 1. Lig play-off karşılaşmalarına kalmasında büyük katkıda bulundu. 2008-2009 sezonunda Süper Lig ekiplerinden Konyaspor'a transfer oldu. Burada verilen forma şansını iyi değerlendiremediği için sezonun ikinci devresine eski takımı Sakaryaspor'a kiralık verildi. 2009-2010 sezonunda 1. Lig'de mücadele eden Konyaspor'a geri döndü ve takımla Play-off Şampiyonluğu yaşayıp Süper Lig'e yükselmeyi başardı. 2010-2011 sezonun başında 1. Lig ekiplerinden Boluspor'a transfer oldu. Burada beklenen performansi gösteremediği için sezonun ara transfer döneminde takımdan ayrılarak 1. Lig'deki başka bir Karadeniz temsilcisi olan Giresunspor'la anlaştı. 2011-2012 sezonunun başında 1. Lig'in yeni ekiplerinden Elazığspor'a transfer oldu. Komünite Komünite, ekolojide iki veya daha fazla türe ait popülasyonun aynı bölgede yaşamasıdır. Popülasyonlar doğada diğer canlılardan bağımsız olarak yaşayamaz. Sürekli birbirleri ile iletişim halindedirler. Aynı alan içerisinde birbiriyle ilişkili tüm popülasyonların oluşturduğu topluluğa komünite denir. Bitkiler, hayvanlar, bakteri ve mantar gibi birçok organizma da komünite içinde yer alabilir.Bir komünite içinde başka komüniteler de bulunabilir. Örneğin bir gölde yaşayan su bitkileri, omurgasız ve omurgalı hayvanlar ile mikroorganizmalar komüniteyi oluşturur.Bu canlıların vücutlarının içinde yaşayan parazit organizmalar da ayrı bir komünite olarak kabul edilir Yaşama birliklerinde bulunan komünitelerin şekil ve büyüklüğü; komünitedeki canlı türlerinin çeşitliliği ve çevre şartlarının organizmalar üzerindeki etkilerine bağlıdır.Sıcaklık,nem,yağış ve besin gibi faktörler tür çeşitliliğini ve komünite büyüklüğünü etkiler. Dünyanın farklı bölgelerinde bulunan komüniteler,tür çeşitliliği yönüyle de farklılık gösterir.En az tür çeşitine sahip olan komüniteler,kutup bölgelerinde görülür.Tropikal bölgelerdeki komüniteler ise tür çeşitliliği yönüyle zengin olanlarıdır. Komüniteler bazen çok sayıda tür içerebilir ve bu canlılar yaşamlarını sürdürebilmek için coğrafi bir alana ihtiyaç duyarlar. Bu alana biyotop denir Bilinç akışı Bilinç akışı, aşağıdaki anlamlara gelebilir: Luiz Gustavo Bergamin Luiz Gustavo Bergamin (d. 3 Mayıs 1989, Espírito Santo, Brezilya) futbolcudur. Futbol altyapı eğitimini ülkesinde amatör küme ekiplerinden altyapılarında aldıktan sonra 2010-11 sezonun başında Isael Barbosa ve Cleyton Boka'yla beraber 1. Lig ekiplerinden Giresunspor'a transfer olmuştur. Giresunspor için ilk resmî karşılaşmasına 22 Eylül 2010 tarihinde Bandırmaspor'a karşı oynanan Türkiye Kupası karşılaşmasında çıktı. Agadir Agadir (Arapça: أغادير), Fas'ta bir şehirdir. Souss-Massa-Draâ bölgesinin başkentidir. Atlas Okyanusu kıyısında, Atlas Dağları'nın yakınında bulunur. 2004 yılı itibarıyla nüfusu 678,596'dır. Ekonomisi daha çok turizm ve balıkçılığa dayanır, şehrin etrafında tarımsal faaliyet bulunur. Şehir 15-17. yüzyıllarda Fas ile Avrupa arasındaki ticarette büyük öneme sahipti; ancak Suvayr limanıyla olan rekabet sebebiyle önemini yitirmeye başladı. 1950'den sonra büyük bir gelişim gösteren şehrin limanı büyütüldü, ihracat ile balıkçılığa önem verilmesi şehri geliştirdi. 1960 Agadir depremi şehre büyük hasar verip 15,000 kişiyi öldürdü. Şehir bu olaydan sonra tekrar inşa edildi ve önemini korudu. Agadir, sıcak yazlar ve ılıman kışlar ile yarı kurak iklim özellikleri gösterir. Atlas Okyanusu boyunca bulunan Agadir, sayesinde çok ılıman bir iklime sahiptir. Gündüz sıcaklığı genellikle 20'li °C'lerde kalır (70li °F), kışın ise 20.7 °C ulaşan (70 °F) sıcaklıklarla geçer. Agadir ekonomisi, turizm ve balıkçılığa dayalıdır. Şehir çevresindeki arazilerde tarım yapılmaktadır. Şehirde ayrıca Morocco Ciment'e (İtalyan İtalcimenti'nin yan kuruluşu) ait çimento fabrikası bulunmaktadır. Ayrıca sahip olduğu limanda tersane, Fas'ın tek deniz ticareti okuluna ve sanayi bölgesine evsahipliği yapar. Agadir'de bulunan Souk Lhed Fas'ın en büyük Souk'udur (Çarşısı). Cleyton Boka Cleyton Coelho dos Santos ya da kısaca Boka (d. 12 Mayıs 1988, Xinguara, Brezilya) 2010-11 sezonunda 1. Lig ekiplerinden Giresunspor'da oynadı. Kariyerine Atlético Goianiense'de başlamıştır. Daha sonra AE Canedense ve AA Anapolina 1 seneliğine kiralık oynamıştır 2010-11 sezonun başında Isael Barbosa ve Luiz Gustavo Bergamin'yla beraber 1. Lig ekiplerinden Giresunspor'a transfer olmuştur. Giresunspor için ilk resmî karşılaşmasına 7 Kasım 2010 tarihinde Diyarbakırspor'a karşı oynanan 1. Lig karşılaşmasında çıktı. Setüstü ocak Setüstü ocak, evlerde yemek pişirme ve ısıtmaya yarayan bir aygıt. Enerji kaynağı olarak doğalgaz, propan, bütan, LPG, uçucu gaz ve elektrik kullanır. Alaybozan Alaybozan, 16 ve 17. yüzyıllarda kullanılmış olan bir tür tüfektir. İspanyollar tarafından icat edildiği düşünülmektedir. Bir fitil yardımıyla ateşlenen tüfeğin namlusu dışa doğru koni biçiminde açık durumdadır, bu haliye bir borazanı andırır. Namludan çubukla doldurulan mermisi 40-60 gram ağırlığındadır. Tarih sahnesinde ilk kullanımı 1525 yılında Pavia Savaşı'nda İspanyollar tarafından olmuştur. Zaman içerisinde tüfeğin çapı 18 mm. de standartlaşmıştır. Osmanlı ordusunda da bir dönem kullanılmıştır. Zeki Doğan Zeki Doğan, (1895, İstanbul - 17 Mart 1961), Türk asker. 27 Ekim 1913 tarihinde Harp Okulu'na girdi. Harp Okulu'nun 2. sınıfında, 1914 yılında I. Dünya Savaşı çıkınca savaş şartları sebebiyle Süvari Asteğmen rütbesine terfi etti. 1914-1918 yılları arasında çeşitli süvari birliklerinde takım komutanlığı yaptı. Sina Cephesinde 4. Ordu emrinde iken 18 Eylül 1918 - 25 Mayıs 1919 tarihleri arasında esir düştü. Esaretten sonra İstanbul'a döndü. 1919 yılında Anadolu'ya geçerek Türk Kurtuluş Savaşı'na katıldı. Büyük Taarruz sırasında komutası altındaki 14. Süvari Alayı ile birlikte İzmir'e giren ilk Türk komutanlarından biri oldu. 15 Mayıs 1924 tarihinde hava sınıfına geçti. 1 Mayıs 1925 tarihine kadar havacılık tahsili gördü. 1940 yılında Tuğgeneral rütbesine terfi etti. Bu rütbede 1. Tayyare Tugay Komutanlığı, Millî Savunma Bakanlığı Hava Müsteşarlığı görevlerini yürüttü. 1942 yılında Tümgeneral rütbesine terfi etti. 4 Şubat 1944 tarihinde Türk Hava Kuvvetleri'nin ilk komutanı olarak atandı. Hava Kuvvetleri Komutanı iken 1945 yılında Korgeneral rütbesine, 1948 yılında Orgeneral rütbesine terfi etti. Bu görevden 7 Haziran 1950 tarihinde ayrılarak Yüksek Askerî Şûra üyeliği görevine atandı. Bu görevde iken 1 Ekim 1951 tarihinde emekliye ayrıldı. 17 Mart 1961 yılında hayatını kaybetti. Gümüş Liyakat Madalyası, Harp Madalyası, Alman Harp Madalyası, İftihar Madalyası, 5. Rütbeden Kılınçlı Mecidi Nişanı, 2. Rütbeden Alman Demir Haç, Kılıçlı İmtiyaz Madalyası ve Kırmızı şeritli İstiklâl Madalyası'na sahiptir. Doğan, İngilizce bilmekteydi ve ayrıca evli ve 2 çocuk babasıydı. MÃ­stico Luis Ignacio Urive Alvirde ya da bilinen adıyla: Místico (d. 22 Aralık 1982), Meksikalı maskeli profesyonel güreşçi. Şu anda Carístico ring adıyla Consejo Mundial de Lucha Libre'de güreşmektedir. Urive, Mart 2011'den Ekim 2013'e kadar, Sin Cara (İspanyolcada "Yüzsüz") ring adıyla WWE'de çalışmıştır. WWE'yi bıraktıktan sonra Sin Cara ring adını kullanmaya devam ederek Meksika'nın bağımsız promosyonlarında ve WWL'de çalışmıştır. Sonra Şubat 2014'te Asistencia Asesoría y Administración (AAA) ile anlaşmış ve Myzteziz ring adını kullanmaya başlamıştır. Ekim 2015'te AAA'dan ayrıldıktan sonra ring adını Carístico olarak değiştirmiştir. Urive, "Dr. Karonte" adıyla güreşen Manuel Almanza'nın oğludur. Kardeşleri Astro Boy, Argos, Argenis ve Mini Murder Clown da kendisi gibi güreşçidir. Yine profesyonel güreşçi olan Magnus'un kuzeni ve Tony Salazar'ın yeğenidir. Almanza profesyonel güreşteki ilk maçını 30 Nisan 1988 tarihinde, dayısı Tony Salazar'ın Booker'ı olduğu Consejo Mundial de Lucha Libre adlı federasyonda yaptı. Almanza o zamanlar sadece 15 yaşındaydı ve de Dr. Karontes, Jr adı altında güreşti. 2000 yılında ring adını Astro Boy olarak değiştirdi. Bunun sebebi ise İgnacio'nun abisi ölmüştü ve Astro Boy onun ringteki adıydı. Almanza onu ödüllendirmek için bunu yaptı. Daha sonraları İgnacio kardeşi Astro Boy II ile takım olarak bir süre takım maçlarında bulundu. 2003 yılında Sin, Japonya'ya gitti ve orada Mickinoku Pro Wrestling adlı federasyonda Komachi adı altında bir süre güreşti. 2004'te Almanza, Meksika'ya döndüğü zaman yeni bir Gimmick benimsedi ve adını değiştirdi. Ring adı artık Mistico'ydu. Almanza CMLL'de Debut'unu yapmadan önce Fray Tormento ile bir süre çalıştı ve de o zamanlar çok zorlandı. Çok ağır bir eğitimden geçti. CMLL 2004 yılında Mistico'yu El Sagrado ile bir hikâyeye sokacaklardı ama bazı sebeplerden dolayı bu olay iptal oldu.Debut'undan sonra Mistico Volador, Jr. ve Misterioso II ile takım olarak, 2. ve 3. maçını gerçekleştirdi. 6.kez düzenlenen Leyenda de Plata turnuvasına katılsa da ilk raundda elendi.2004'in sonraki zamanlarında Mistico El Hijo del Santo ile takım olarak Gran Alternative adlı turnuvayı kazarak adını duyurdu. Mistico bu turnuvayı kazandıktan sonra El Principe De Plata y Oro (Gümüş ve Altının Prensi) olarak tanınmaya başlandı. Mistico bu takma adı kıyafetlerine de yansıttı ve de gri ve sarı renkler kullanmaya başladı.Mistico'nun bu başarısından sonra Bookerlar onu bir süre Face kişiler ile takım yaparak Los Guerreros del Infierno ve La Furia del Norte. adlı Heel gruplara karşı dövüştürdüler. Mistico underdog stili ile ünlü olmaya başladı ve onun uçarak Arm-drag yaptığı hareket bütün Meksika tarafından tanındı. Wrestling Observer Mistico'yu 2006 yılında "Yılın En İyi Performansı","Şok Yaratan İsim" ve En İyi Flyer" seçtiler. Ayrıca PWI sitesinin en iyi 500 güreşçi listesine girdi. (2007 yılında) 2005 yılında, Sin Cara bir kez daha Face isimler ile takım olarak Heel gruplar ile dövüştü.İlk kemerini 11 Şubat'ta Averno adlı güreşçiyi yenerek kazandı. İlk kemeri NWA World Middleweight Championship 'di. Bu maçta fanlar Mistico'ya muhteşem bir tezahürat yaptılar. 2 hafta sonra, ilk ME maçına çıktı. Los Guerreros adlı Stable'ın lideri Ultimo Guerrero'yu yendi.