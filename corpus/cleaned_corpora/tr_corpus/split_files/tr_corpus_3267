Bayraktar. Perf. Kenan İmirzalıoğlu VE Cansu Dere. Ay Yapım. 2010. Dizi. Ömer ve Eyşan arasında geçen hapishane sahnesi; https://www.youtube.com/watch?v=gMdR52c8NDw Yeşim Uğurlu 1 21401690 Turk 102-007 Başak Berna Cordan Ödev No: 5 06.04.2015 IDEAL UĞRUNA YALNIZ HAYAT Sizce idealler insanın hayatını kurtarabilir mi? Bu hafta izlediğim R. J Kutler’ın yönetmenliğinde çekilmiş olan Eğer Kalırsam adlı filmde işte bu soruya bir cevap gördüm. Bu duygulu filmi izlerken bir yandan insanın zayıflığını bir yandan da ne kadar güçlü olduğunu gördüm, diyebilirim. İşlenen o kadar derin bir konu ki insan kendini ana karakterin yerine koyup bir seçim bile yapamıyor. Bizim yaşlarımızda yani üniversiteye yeni başlayan ya da başlayacak kişilerin çoğu, hiç olmazsa benim gözlemleyebildiğim kadarıyla ailelerine tamamen bağımlı bir hayat sürdürüyor. Her ne kadar hepimiz bir özgürleşme, bağlarımızı koparma çabasında olsak da aslında özgürlük kavramını yalnızlıkla bağlaştırmadan değerlendiriyoruz. Eğer Yaşarsam adlı dram türündeki film boyunca on yedi- on sekiz yaşlarında olan Mia’nın ailesini bir trafik kazasında kaybetmesiyle birlikte yaşam ve ölüm arasındaki ince çizgisi, Mia’nın vücuduyla bağlantısını kaybetmiş olan ruhuylaişleniyor. Mia başlarda kardeşinin yaşadığını düşünürken ona sahip çıkmak için hayatta kalması gerektiğine inanıyordu ancak onu da kaybettiğini anlayınca onu hayata bağlayan hiçbir şey kalmamıştı. Her ne kadar bizler de yedi-yirmi dört ailelerimizle olmasak, kimimiz farklı şehirlerde yaşasa da ailemizin varlığı bize hayata bağlayan çok güçlü bir unsur. Bize sonuna kadar destek olan, klişe bir tabirle her düştüğümüzde yine de elimizden tutmaya çaba gösteren bir sevgi simgesinin kaybının dayanılmazlığını düşünmek bile istemiyorum.Peki sizce bu sevgi simgesini kaybetmiş olanMia’nın durumunda ne yapılabilirdi? Her şeyi kaybettiğini düşünürken bir daha ailesinin şefkatini hissedemeyeceğini, bir daha asla kendini bu kadar hayata bağlı hissedemeyeceğini bilirken ne yapılabilirdi? Düşünmesi keyifli bir konu değil elbet, ama bence birçoğumuz onların yanına ölüme gitmeyi tercih edip bu zorlu hayatı sırtlamaya cesaret edemezdik. Peki, bir çocuğu sadece aile mi hayata bağlayabilir? İşte, film bizlere tam da bunun cevabını vermek için kurgulanmış. İdeallerin hayatımızı şekillendiğini üniversite seçimimizden, iş hayatımıza her alanda her gün görüyoruz. Mesela ben Bilkent mezunu bir ekonomist olmayı kendime ideal olarak bellemiş olmasam, boğazım ağrırken blog yazısı yazmıyor olabilirdim ama hepimiz idealleri, kendimize belirlediğimiz bir hayat çizgisi onun uğrunda yaptığımız fedakarlıklar, katlandığımız zorluklar var. Tabii bu filmde karşılaştığımız bu denli basit günübirlik zorluklara göğüs germe cesareti değil. Bir ideal uğruna uzun yıllar belki hayat boyu yalnızlığa göğüs germe, kayıpları kabullenip hayata devam edebilme cesareti. Mia’nın ideali olan çello ve bu konuda müthiş yetenekler yetiştiren Guliard üniversitesine gitme tutkusunun onu hayata bağlaması gerçekten göz doldurucu bir sahneydi. Mia’nın büyükbabasının dediği gibi ölüm isteği anlaşılabilir, oldukça makul bir istekti çünkü dışarıdan Mia’nın artık onu hayata bağlayabilecek hiçbir şeyi kalmamış gibi görünüyordu. Mia’nın tam da o meşhur beyaz ışığa yürüdüğü sırada, duyduğu çello parçasını dinlemek için bir süreliğine ölmekten vazgeçişi, ardından da okula kabulünü öğrenerek hayata geri dönmesi doğru ideallerin kişiyi hayata bağlayabilecek kadar güçlü olduğunu gözler önüne serdi. Uğurlu, 2 Bu sahneyi gördükten sonra kendime odaklandım, benim böyle bir idealim var mıydı? Belki duygusal bakış açımdan belki de gerçekten hayatta yanlış yerlere yöneldiğimden cevabım hayır. Açık konuşmak gerekirse ben böyle bir kayıp karşısında koyduğum bir hedefle bu zorlu hayata göğüs gerip geremeyeceğime emin değilim ancak dilerim ben de yeni özelliklerimi keşfettikçe beni hayata bağlayabilecek idealimi bulurum. Dilerim bu sorunun cevabını siz de düşünür hayatta istediğiniz yerde olup olmadığınızı anlarsınız. COHERENCE ­Anıl Karasaç­ Paralel evrenlerin var olması fikri her zaman ilgimi çekmiştir. Bizimkinden tamamen bağımsız bir evrende şu an yaşadıklarımızdan çok daha farklı olayların yaşandığını düşünmek bile büyüleyicidir benim için. Coherence da bu nedenle ilk fragmanıyla birlikte ilgimi çekmeyi başardı. Film bir bilim­kurgu filminden bekleyeceğinizin aksine büyük bir laboratuvar veya bir bilim tesisinde geçmiyor. Aksine bütün hikâye bir grup yetişkin arkadaşın keyifli bir akşam yemeği için toplandıkları bir evde şekilleniyor. Tabii ki bu akşam yemeği keyifli olmanın yakınından bile geçmiyor. Toplanmak için gizemli bir gök taşının dünyanın epey yakınından geçeceği bir geceyi seçen bu arkadaş grubu geçmişteki benzer bir göktaşı vakasından konuşurken birden evin elektrikleri kesiliyor ve bununla birlikte işler karışmaya başlıyor. Tuhaf yaralanmalar, kısa süreli "kaybolmalar", bulunan tuhaf eşyalar ve grup içindeki çatışmalar da bunun tuzu biberi oluyor. Filmi farklı kılan şeylerden biri de fiziksel ve olağandışı bir fenomendense bu fenomen durumunda insan ilişkilerinde gözlemlenebilecek değişimlere yoğunlaşmış olması. Örneğin bu filmi izleyerek bir insanın paralel evrenler arasında seyahat etmesi durumunda verebileceği psikolojik tepkiyi gözlemleyebilirsiniz. Bunun yanı sıra bu psikolojik tepkinin kişiler arası etkileşim üzerinde oluşturacağı etki üzerine fikir sahibi olabilirsiniz. Çünkü filmin yoğunlaştığı konu tam olarak bu. Ve bu o kadar güzel işleniyor ki olaylar ilerleyip karmaşıklaştıkça merakınız daha da artıyor. Örneğin Em isimli karakter birtakım olaylar sonucu paralel bir evrene atlamış bulunuyor ve az önce birlikte olduğu arkadaşlarını bambaşka ruh halleri içinde ve bambaşka tavırlar sergilerken buluyor. Ve siz durumun doğuracağı sonuçlar hakkında tahmin yürütmekte bile zorlanıyorsunuz. Yani film bir şekilde dikkatinizi üzerine toplamaya başarıyor. Sonuç olarak film bitiyor ve aklınızda tek bir soru kalıyor: "Ben ne yapardım?". Bu da beraberinde tonlarca soruyu getiriyor. Fark ediyorsunuz ki "paralel evren" fikri heyecan verici bir merak ve bilinmezlikten öte bir şey. Aynı zamanda umut. Ve düş kırıklığı. Sonsuz farklı olasılık, sonsuz farklı olay ve bu olayların sonsuz farklı sonucu. Her biri siz şu an bu yazıyı okurken gerçekleşiyor. Belki şu an bu evrenlerden birinde para içinde yüzüyorsunuz. Belki birinde ölüyorsunuz veya belki de hiç var olmadınız. Hatta belki bir paralel evrende insanlar dinozorlara biniyor ve yemek yemek yerine besin kapsülleri alıyorlar. Bu olasılıkların her biri sizi daha da meraklandırıyor. Ama yüzleşmeniz gereken acı bir gerçek var. O da bunlardan hiçbirine şu an tanık olamayacağınız. Daha da kötüsü belki de paralel evren diye bir şey yok. Coherence işte bu noktada gerçek bir başarı gösteriyor. Asla bilemeyeceğiniz bir konuda size bir nevi simülasyon yaşatıyor ve filmdeki bütün karakterler sizin gibi meraklara ve endişelere sahip kişiler. Uzun lafın kısası eğer kuantum fiziğinin en ilgi çekici konularından biri olan paralel evrenlerle ilgili, aynı konuyu işleyen diğer filmlerden farklı bir film arıyorsanız. Veya sadece deneysel bağımsız filmlerden hoşlanıyorsanız Coherence aradığınız film. Nurdan Yedikardeşler DENEME BİR – Kİ Öyle bir yaştayım ki hiçbir konuda kendimi “tam” hissedemiyorum. Bir şeyleri ne tam olarak biliyorum ne de hakkını vererek yapabiliyorum. Ne kendimi bir konuya tam manasıyla odaklanmış olarak bulabiliyorum, ne de elle tutulur bir uğraşım var. Çoğu zaman yanlış zamanda doğmuşum hissiyatına kapılıyorum. İnsanlar hoyrat, birbirinden uzak ve hep yarım yamalak. Herkes ya başkası olmaya çalışıyor ya da kendini kabullenmekten aciz. Eleştiriyoruz ve eleştiriliyoruz, durmadan, yılmadan. Üstelik birinin ya da birilerinin bizi eleştirmesi de illa ki şart değil. Aynaya baktığımızda dahi eleştirilecek pek çok şey bulabiliyoruz. Hatta bazılarımız sadece aynaya bakarak bir taraflarımızı eleştiriyor, başka kayda değer bir şey yapmıyoruz. Öyle düşmüşüz ki bu ‘eleştiri’ çukuruna, aynaya baktığımızda kendimizi bile görmüyoruz aslında, kendimizle yüzleşemiyoruz. Bir yandan da hep istiyoruz, durmadan sonsuz kere istiyoruz her şeyi. Birilerinin bize dayattığı biz olmaya çalışıyoruz. Aynaya baktığımızda gözlerimize değil bedenimize bakıyoruz. Başkaları bize ne gösteriyorsa onu görmek istiyoruz kendimizde. Televizyonlardaki reklamlarda, yollardaki panolarda bir şeyler görüyoruz; radyolarda bir şeyler dinliyoruz, gazetelerde yine benzer şeyler okuyoruz. “Ne bunlar?” diye sormayın ne olur, “bir şeyler” bunlar, birilerinin işine yararken bizi birbirimizden uzaklaştıran, ayıran. Hatta bizi kendimizden bile koparan, çoğu zaman da yok eden pek bir sevimsiz şeyler bunlar. Kanepeme oturdum ve aldım bilgisayarımı kucağıma. Öncesinde biraz ağlamıştım. Aynaya baktım gözlerimdeki rimel yanaklarımdan süzülmüş şeritler halinde. Yemek sipariş etmiştim, zil çaldı. Kapıyı açtım getiren kişi yüzüme baktı boş boş, anlam veremedi bu halime. Sorsa ben de anlam veremiyordum bu halime, cevap veremezdim kendisine. Zaten sormadı, sormazdı da. Çünkü biz dev bir iletişim çağının kocaman yalnız insanlarıyız. Dünyaya yalnız gelir yalnız gideriz belki ama dünyadayken bizi bu kocaman yalnızlığa iten şey nedir? Cevabını verebilmek mümkün değil. Neden mi? Çünkü bu durumun sorumlusu biziz yani insanoğlu. Doğa böyle değil, doğadaki diğer canlılar böyle değil. İnsanoğlunun farkı nedir? Bencilliği olsa gerek ya da sınırsız tatminsizlik duygusu. Hep daha fazlasını istemek bazen güzeldir gelişmenize ön ayak olur. Fakat belli bir çabanın sonunda elde edilen şeyin kıymetini bilmek gerekir. İnsanoğlu öyle bir yerden başlayıp öyle bir noktaya gelmiş ki, gelinen bu nokta bir son değil belki ama takdiri fazlaca hak ediyor. Oysa bizler, bu çağın insanları olarak, babasının dedesinden sınırsız miras kalmış şımarık torunlar gibiyiz. Sadece sömürüyoruz ya da bir şekilde sömürülüyoruz. Doğayı, bizim dışımızdaki canlıları ve gücümüzün yettiği her şeyi sömürüyoruz. Bir diğer yandan da, psikolojimiz, bedenimiz, duygularımız ya da isteklerimiz birileri tarafından sınırsız bir şekilde sömürülüyor. Dur diyemiyoruz, hatta bazılarımız farkına bile varamıyor. Kimimizin işine geliyor bu durum, kimimiz ise matah bir şey sanarak bize dayatılanları uyguluyor elde ettiklerimizi “gerçek” sanarak çocuklar gibi seviniyoruz. Farkında olup yine de karşı koyamayanlarımız ise kanepelerinde oturup sipariş beklerken nedensizce ama aslında bir o kadar çok geçerli neden veya nedenlerle ağlıyor, ağlıyoruz. Bu yazıyı yazmaya nasıl başladım bilmiyorum, yirmi dakika içerisinde döküldü kelimeler parmaklarımdan. İllaki okuduğum Hayal Kırıklıklarıma Teşekkür Ederim adlı kitabın ve düşündürdüklerinin etkisi olmuştur üzerimde. Ancak sebep her ne idiyse, bu yazı yaşadığım duygusal patlamanın ve birikimin bir ürünü olarak parmaklarımdan dökülüverdi. Muhtemelen bu yazım eleştiri alacak, belki de anlamsal bir bütünlük yakalayamadım. Ama yazdıklarımı sakinleşip tekrar okuduğumda silmeye de kıyamadım. Yazarken hissettiklerimi ve düşündüklerimi okuduktan sonra tekrar hissederek bir daha düşündüm, sordum ve sorguladım. Bir cevap alamadım ama durup yazdıklarım üzerine tekrar düşünmek dahi iyi geldi. Okuduğum denemenin etkisiyle belki de böyle bir yazı ortaya çıkmış oldu. Umarım okurken benim cevap bulamadıklarım sizin için önce soru sonra ışıklı bir cevap olur… Kaynakça: Akyüz, İbrahim Coşkun. Hayal Kırıklıklarıma Teşekkür Ederim. Epsilon Yayınları, 2014. eskipaper.com. tarih yok. Aralık 2016 <http://eskipaper.com/hipster-wallpaper-11.html#gal_post_40135_hipster-wallpaper-11.jpg>. Göktuğ Kahyaoğlu Ahzar Adam (Farrelly, 2018) İki adamın birbirine yaptığı öğüt dolu konuşmaların bir aile saadetine dönüşmesi benim için en umut var dostluğun sembolüdür. Peter Farrelly’nin direkte ettiği Nick Vallelonga’nıın yazmış olduğu “Yeşil Rehber” adlı film bana tam olarak nasıl dostluk kurulur onu gösterdi. 60’ların caz müziğinin oluşumunu, ırkçılığı, rüya ülkesi olan Amerika’ya hayatlarını kazanmak için illegal bir şekilde göç etmiş olan İtalyanları, sıradan bir şoförle ünlü fakat siyahi bir klasik piyanistin arasındaki geçen olaylarla aktaran bu muazzam film beni çocukluğuma götürmek yerine 20 yıl yaşlandırmış fakat 60 yıl geriye götürmüştü. Olgunlaşmak terimini tam anlamıyla içime işlemiş hayatın her türlü zorluğunu göstermiş olan bu film tam anlamıyla adı gibi bir rehber olmuştu bana. Bu filmde konusu geçen iki ana karakter “Tony Lip ve Dr. Donald Shirley” her bakımdan bambaşka karakterlerdi. Biri siyahi biri beyaz, biri İtalyan biri afro Amerikan, biri her zaman şık ve klas giyinen romantik bir müzisyenken diğeri kaz kafalı, standart giyimli bir adamdı. Bu iki zıt karakter aynı yolda birbirlerine eşlik ediyor ve birinin eksik kaldığı, hata yaptığı yerde bir diğeri eksikleri kapatıyor ya da hataları düzeltiyordu. Bu benim karakterimdi aslında. İçimde dolaşan iki farklı insan var diye düşünürdüm hep. Bu film ise benim bu iki insanı gerçek birer kimliğe büründürmeme yardım etti. Bir yandan kaz kafalı, standart, kaba bir adamken diğer yandan da oldukça romantik, kibar, naif bir kişiliğe sahiptim. Bu iki ben arasında sürekli sallanıp dururken aynı filmdeki Tony ve Donald karakterleri gibi aynı yolda bu iki benin birbirine eşlik ettiğini gördüm. Bir film sadece benim hayatımı anlatıyordu. Bedenim filmdeki yeşil arabaydı ve benimle birlikte hareket eden, kimi zaman kavga eden kimi zamanda oldukça eğlenen iki ben ise Tony ile Dr. Shirley’di. Bir ben sessiz kalmayı tercih ediyorken diğer bir ben kavgacı ve kaba olmayı tercih ediyor. Bir ben klasik müzikle uğraşırken diğer bir ben caz ya da blues müzik dinlemeyi yeğler. Ne kadar zıt karakterler olsa da, benlerden biri çok büyük bir yanlış yapınca diğeri hızla yanına koşup onu kurtarmaya gider. İşte hayatım bir filmdeki gibi. Bir beden fakat iki ben… Bu iki ben de filmi izledikten sonra kırklı yaşlara gelmişti. Sanki onca gençlik sorunları arkada kalmış da iki usta gibi karşı karşıya beyaz bir masaya oturmuşlar. Arkada caz müzik çalarken bir benin elinde şampanya; sarı, kareli bir ceket ve düz kahverengi bir gömlek, güzel bir kol saati… Diğer benin elinde sadece kola, siyah standart bir kumaş pantolon ve hiç kimsenin görmemesi gereken yeşillikte bir hırka… İkisi de birbirine “Ahzar” diye seslenip konuşmaya başlar, onca yılın yoğunluğu geride kalmıştır ve birbirleriyle gülerek sohbet ederler. Ne din ne dil ne de görünüş farkı vardır aralarında. Tamamen başka dünyaların insanı olan bu iki ben ya da filmdeki adlarıyla Tony Lip ve Dr. Donald Shirley ne kadar zıt karakterler olsalar da birbirlerine kanat gerebilecek kadar seviyorlar birbirlerini. Dostlar artık… Filmden sonra kafamda oluşan sahne de sonlanmaya başladığı anlarda iki ben de kahkaha atıyor ve sahne gittikçe ağırlaşıyor. Yavaş yavaş masadan uzaklaşan görüntü iki beni de geniş çapta kadraja alıyor ve mutluluğun, dostluğun resmini gösteriyor bana. İşte Yeşil Rehber ve iki dostun hikayesi… Kaynakça Farrelly, P. (Yöneten). (2018). Yeşil Rehber [Sinema Filmi]. İREM GÜL AYÇİÇEK KAÇIRDIĞIMIZ HİÇBİR ŞEY YOK Bizi hep bir şekilde ikilemde bırakan en büyük şey önümüze çıkan fırsatlar mıdır? Hep iki seçenek arasında kalırız çünkü her iki seçeneği de seçmeden önce incelememiz gerekir fakat incelediğimiz halde yine karar veremeyiz. Daima seçeneklerin en kusursuzunu ve bizim için en iyi olanı bulmaya çalışırız. Bu yüzden de ne vakit birini seçmeye yeltensek diğeri aklımızda kalır. İşte insanoğlunun en büyük kararsızlığı onun bu denli doyumsuz olmasından ileri gelir. İçinde bulunduğumuz çerçeveden çıkıp hayatımıza şöyle bir baktığımızda neden hep pişmalıklarımızı görürüz hiç düşündünüz mü? Hatırlamak için hafızamızı zorladığımız zaman hüsran dolu anılar, aklımıza en önce gelenlerdir. Kendimden örnek vermem gerekirse, iyi veya kötü olması belirtilmeksizin bana okul hayatımdaki unutamadığım bir olayı sorsalar, aklıma aldığım yüksek notlar yerine, zayıf not aldığım ders gelir. Hâlâ ne zaman bu olayı hatırlasam, keşke daha çok çalışsaydım da o dersten daha iyi bir not alsaydım diye düşünürüm. Benim gibi birçok insanın da aklına buna benzer bir anı geleceğine eminim. Her olayın kötü sonuçlarını görmeye odaklandığımız için, içinde bulunduğumuz pişmanlıktan ve umutsuzluktan bir türlü çıkamıyoruz. Hâlbuki birazcık düşünsek aslında her şeyin güzel yanını görebileceğiz ve böylece aklımızdaki ikilemlerden kurtulabileceğiz. Mesela o dersin sınavından kötü bir not almış olmam beni ilerdeki sınavlar için daha çok çalışmaya yönlendirmiş olabilir ama böyle zamanlarda yaşadığım pişmanlığa o kadar fazla odaklanmış oluyorum ki o olayın güzel yanını fark edebilmemin pek de imkânı kalmıyor. Kısacası bir şeylerin yanlış gittiği fikrine kendimi öylesine alıştırmışım ki böyle zamanlarda gözümün önünde olan bana ders verebilecek nitelikteki bir olayı göremeyecek kadar kör olabiliyorum. Yaşadığımız bir diğer yanılgı ise yaptığımız seçimlerden dolayı duyduğumuz tatminsizliktir. Ne zaman bir tercih yapsak, yapmadığımız tercihlerle ilgili kuşkuya düşeriz. Mesela en basitinden bir elbiseyi seçerken bile bunu yaşarım, her seferinde almadığım elbisede kalır aklım. Bunun gibi diğer olaylarda da buna benzer bir döngü sürer. Tercih ettiğim şeylerden çok etmediklerime odaklanırım ben de daima. Sanki tecrübe edemediğim fırsatlar, hayatım boyunca kaçırdığım en önemli şeylermiş gibi gelir. Örneğin, yaşadığım olaylardan ders çıkarmak yerine hep eğer zamanında daha farklı davranmış olsaydım bunlar başıma gelmezdi diye düşünürüm. Farkına varabildiğim kadarıyla bunu sadece ben değil, bütün insanlar yapıyor. Yaşadığımız şu ana odaklanıp onun tadını çıkarmak yerine hep kaçırdığımız fırsatları veya seçmediğimiz yolları düşünüp duruyoruz. “Bazen, belki de farkına vardığımızdan daha sık, yaşadığımız deneyimlerden ziyade yaşayamadığımız deneyimlerle ilgili bilgiye sahipmişiz gibi sürdürürüz hayatımızı” (Phillips, 2016, 99). Kitabı okurken yazarın bu sözü dikkatimi çekti. Aslında deneyimlemediğim ve hakkında hiçbir bilgiye sahip olmadığım bir olayı düşünmek için ne kadar fazla zaman harcadığımı ve hayatta, sadece kaçırdığım fırsatları düşünerek mutlu olamayacağımı fark ettim. Kaçırdıklarımdan çok yakaladığım fırsatlarla ilgili düşünmem gerektiğini anladım. Öte yandan farkına varmadan yakınıp durduğum bütün pişmanlıkların ve hüzünlerin, benim ben olmamda aslında ne kadar büyük bir etkisi olduğunu gördüm. Önüme çıkan olanakların ve yaptığım seçimlerin hayatımı ne denli şekillendirdiğini kavradım. Bu kitabı okuyana kadar yaşadığım şeylerin yalnızca kötü tarafını görürdüm ve sonuç her ne olursa olsun yaptığım seçimlerden dolayı her seferinde pişmanlık duyardım. Yazarın okuyuca yönelttiği sorular, beni kendim hakkında ve yaşadıklarım hakkında düşünmeye yönlendirdi ve bakış açımı değiştirdi. Sonuç olarak yazarın da okuyucularına öğütlediği gibi hayatta hep bir şeyler kaçıp gidiyormuş gibi düşünmek yerine elimize geçen imkânların kıymetini bilmeliyiz, tercihlerimizden pişmanlık duymak yerine onların hep arkasında durmalıyız. Böylece mutlu olmanın ne kadar kolay olduğunu ve aslında kaçırdıklarımız diye bir şey olmadığını kavrayabiliriz. KAYNAKÇA Adam Phillips. Kaçırdıklarımız: Yaşanmış Hayata Övgü. İstanbul: Metis Yayıncılık, 2016. İNSAN DOĞASINDAKİ BİR KUSUR İnsanların doyumsuz varlıklar olduğunu düşünüyorum. Sahip olduğu şeyler için minnettar olan ve daha fazlasını istemeyen biri ile daha önce hiç karşılaşmadım. Bu doyumsuzluk; konu aşk, sevgi, arkadaşlık olduğunda da etkisini göstermeye devam ediyor. İnsanlar hem paraya ve maddi şeylere, hem de sevgiye ve ilgiye açlar. Hem de bu bir türlü doyurulamayan bir açlık. Seçtiğim kitabı okurken sık sık az önce bahsettiğim doyumsuzluk ile ilgili örneklerle karşılaştım. Bunun yanında hayatlarımızın küçük tesadüflere göre şekillendiğini ve ne kadar kolay değiştiğini düşündüm. Kitabın ana karakteri ekonomik sıkıntılar yaşamaya başlamasaydı yeni bir iş arayışı içine girmeyecekti, tesadüf eseri girdiği iş yerine başka bir işe girseydi aşık olduğu kırmızı saçlı kadın ile tanışamayacaktı, kadının kocası bir iş nedeniyle evden ayrılmasaydı ana karakterimiz ile kadın birlikte olamayacaktı... Kendi hayatlarımızı düşündüğümüzde de bunlar gibi birçok örnek olduğunu görebiliriz. Örneğin ben üniversite sınavına hazırlandığım sene okulumdan evime giderken rastgele bir kitap mağazasına girip bir yazarın yeni bir eserini görmemiş olsaydım, sınavın edebiyat aşamasında karşıma çıkan ilgili soruyu yapamayacaktım, bu da daha az puan almama yok açacaktı ve belki şu hayatım bambaşka olacaktı. Bazen A yolundan gitmek yerine B yolundan gitmek bile hayatımızda büyük değişiklikler olmasına neden olabilir. Ve eminim hepimiz "acaba" ya da "keşke" gibi kelimeler kullanıp, A yolun değil de B yolunu seçsek ne olurdu diye düşünmüşüzdür. Belki de kaçırdığımız fırsatlar doyumsuz varlıklar olmamızın nedenlerinden biri. Aynı durum arkadaşlık ilişkileri ya da romantik ilişkiler için de geçerli. Günümüzde birçok ilişkinin ve evliliklerin ayrılıkla sonuçlanmasının sebebinin de bu olduğunu düşünüyorum. İnsanlar başta yaptıkları seçimden memnun olsalar bile zamanla kaçırdıkları fırsatları düşündükçe pişmanlık duyabiliyor. Daha iyisini yaşama şansı varken sahip oldukları ile yetinmeyi çoğu kişi beceremiyor. Bu yazım için ele aldığım kitapta da bu tür ikili ilişkilere dair örnekler var. Ek olarak kitabın bana genel olarak hatırlattığı doyumsuzluk özelliğini günlük hayata da uyarlayabiliriz. Aklıma ilk gelen örneklerden biri günümüzdeki telefon piyasası. Elimizde olan, sorunsuz şekilde kullandığımız telefonları sırf bir üst modeli piyasaya sürüldü diye istemiyoruz, yeni modeli alıyoruz. Hatta geçen senelerde bir arkadaşımdan duymuştum, sırf yeni model bir telefonu alabilmek için böbreğini satan bir adam varmış Afrika'da. İlişkiler konusuna tekrar değinecek olursak, durumun sadece geçmişteki fırsatları kaçırmaktan ibaret olmadığını görebiliriz. İkili ilişkilerde insanların birbirine gösterdiği ilgi karşı taraf için çoğunlukla yeterli olmuyor. Halk arasında "fazla yüz vermek" olarak adlandırılan durum gerçekleştiği zaman bazı 2 insanlar ilgiye, zamana, hediyeye vs. doyumsuz hale gelebiliyor. Bana kalırsa bu özellik hem insanın kendisi hem de çevresindekiler için olumsuz durumlara yol açabilir. Karşısındaki insandan hep daha fazlasını beklemek bir kenarda dursun, karşısındakini artık hiçbir şekilde yeterli görmeyip başka seçenek arayışlarına giren insanlar da var. Burada seçimlerin yapılmasında “güzellik” ya da “yakışıklılık” algısı büyük pay sahibi. Ek olarak daha önce hiç tatmadığımız duygusal tatminleri deneyimlemek gibi artıları da olabiliyor. Bu gibi artılar saymaya devam edebilirim ama bu durumu asıl bağlamak istediğim nokta şu ki insanlar daha iyisi, daha yenisi, daha heyecanlısı uğruna hayatlarında büyük pay sahibi olan insanlardan vazgeçebiliyor. Hayatımızı olumsuz yönde etkileyen pek çok şey var. Bir kitap okumak ya da bir film izlemek gibi basit şeyler bile bize üzerine düşünmeye açık uçsuz bucaksız konu çeşitliliği sağlıyor. Bu yazımda da en son okuduğum kitapta gözlemlediğim durumların birinden bahsettim. Umarım ki insanlar olarak elimizdeki şeylerin kıymetini bilmeyi öğreniriz. Anne Ben Böcek Oldum! / Berkay Biçer"En büyük hayalin nedir?" diye soran olursa "Bir sabah böcek olarak uyanmak." derim kuşkusuz. Böcek olmanın sevilecek ne yanı olabilir ki diye düşünüyorsun, anlıyorum. Aslına bakarsan ben de bu kitabı okuyana kadar böyle düşünüyordum hatta kitabı okumadan önce "Ne kötü şey düşünsene bir sabah uyanmışsın ve tüm hayatın değişmiş, bir böcek oluvermişsin." demiştim. Fakat, kitabı okuduktan sonra böcek olmanın ne denli güzel bir şey olduğunu anladım, sadece hayal edilebilecek güzellikte bir düşünce. Gregor Samsa, kitabımızın başkahramını ailesinin borcunu ödemek için istemediği bir işte çalışan normal bir adamdır. Ailesine baktığı için çalışmayan babası, küçük kızkardeşi ve annesi tarafından çok sevilir. Özellikle kız kardeşi ile Samsa arasında çok özel bir bağ vardır. Samsa'nın hayali yeterince para biriktirip kardeşini üniversiteye yollamaktır. Bir sabah Gregor tüm zorunluluklardan uzakta uyanır hayata. Artık o bir böcektir. Nasıl olur da işe gidip ailesine bakabilir? Böcek olmanın değerini ilkin kavrayamasa da sonraları fark eder. Artık istemediği şeyleri yapmak zorunda değildir. Toplum kurallarına uyması gerekmez artık ve başkaları tarafından yapılması istenen şeyleri yapmak zorunda değildir çünkü o artık bir böcektir. İnsan gibi düşünen fakat böcek gibi yaşayan biri olmanın en güzel yanı bu olmalı. İnsanlar için olan kurallara uymak zorunda değilsindir artık, ne de olsa onlar insanlar içindir: insan gibi düşünenler için değil, sadece insan gibi görünenler için. İnsan olarak yaşamaktan anladığımız başkalarının çizdiği bir çerçevenin içinde yaşamaya benziyor. Onca kural içerisinde kendimize özgür olduğumuzu inandırarak, mutlu olmaya çabalıyoruz. Oysa asıl mutluluk, böcek olabilmekte, deli olabilmekte, kısacası sistem için işe yaramaz olabilmekte. Çünkü sistem seni yalnızca işe yaramaz olduğunda rahat bırakıyor. Fakat bu rahat bırakma lafı seni umutlandırmasın, işe yaramaz birinin sistemde kabulu olmadığı gibi dünyada da yeri yok diyerek bir süre sonra yaşama imkanını elinden alıyor diğerleri, tıpkı Gregor'un hayatına son vermesi gibi. Kitapta beni etkileyen öteki konu ise farklılaşmanın yarattığı yabancılaşma olgusu. Gregor'un çalıştığı, evine baktığı bölümde ailesi ve patronu tarafından ne kadar çok sevildiğine şahit oluyoruz. Fakat, böcek olduktan sonra hala aynı şekilde hissedip, düşünmesine rağmen çevresindeki herkesin ona bakışı değişiyor. Aslında bunun yalnızca farklılaşmaktan kaynaklandığını düşünmüyorum. Eğer Gregor böcek olarak hala çalışabiliyor olsa, çevresindekiler ona aynı sevgiyi gösterirdi. Bana göre asıl mesele faydasızlaşma. Faydasızlaştığın anda sahip olduğun her şey elinden kayıp düşüyor, tıpkı bir gece yarısı zifiri karanlıkta sahip olduğun tek ışık kaynağı olan mumun sönmesi gibi. Mum söndükten sonra hiç kimse onun hala değeri olduğunu düşünmüyor ve öylece öteye fırlatılıyor. Aynı durum biz insanlar için de geçerli, bulunduğumuz koşullarda sağladığımız fayda bir nedenden ötürü yok olursa, yabancılaşma sonumuzun varacağı tek yer. En çok sevdiğimiz, inandığımız insanlar bile yabancılaşmamıza katkıda bulunur böylesi bir durumda. Gregor'un annesi bile artık oğluna bakamaz olmuştur, ondan iğrenmektedir, oysa hala aynı adamdır, aynı duygulara ve düşüncelere sahiptir. Fakat, artık işlevsizdir, kimsenin onu sevmesine ihtiyaç yoktur çünkü kimsenin ondan sağlayabileceği bir fayda kalmamıştır. Bana göre Kafka'nın bu öyküsünde dönüşüme uğrayan Gregor Samsa değil, onun çevresidir. Annesi, babası, kız kardeşi, patronu ve hatta hizmetçisidir. Çünkü dönüşüm ile kastedilen şey fiziken değişim değildir, düşüncelerin ve duyguların değişimidir. Düşüncelerimi kökten değiştirmiş olan bu kitap için şunu açıkça söyleyebilirim, Dönüşüm benim için bir dönüşümün başlangıcıdır. Saatlerin Dünyasında Birkaç Küçük Tuval Bugünlerde şehrimizin öksüren ihtiyar semtlerinden Sıhhiye’nin ortasında bir sergi var, Cermodern’in ev sahipliğini yaptığı Eren Eyüboğlu sergisi. Bir haftasonu aktivitesi olmanın ötesinde bu sergi insanı üzerinde bulunduğu ülkenin farklı bir yorumuyla boyanmış, keyifli bir yolculuğa davet ediyor. Balıkçısı, neyzeni, Karagöz’ü, Hacivat’ı, kadını, erkeği, eşi, çocuğu ve kendi suretiyle selamlıyor bizi Eyüboğlu. Eren Eyüboğlu günlük hayatın her sahnesine fırçasını dokundurmuş bir ressam. Bir oda, odanın içinde bir kadın, kadının önünde bir masa, masanın üstünde bir saksı, saksının içinde bir çiçek, çiçeğin üstünde bir bakış... Yalnız fotoğraf çekmek değil onun yaptığı; var olanı yalnız göze hitap edecek şekilde aktarmak değil tuvale. Amacı bir neyzeni ney çalarken göstermek değil de neyin sesini dinletmek ve hatta neyzenin hislerine ortak etmek bizi. Bir balıkçı tezgahında çırpınan balıklar değil onun düşünü kurduğu; kanatlarını çırpan, birbirlerinin altından üstünden süzülerek raks eden bir deli balık topluluğu. Zamanın diktesi altında yaşıyoruz. Nerede ne zaman bulunacağımıza, ne yapacağımıza ve ne kadar yapacağımıza akrep ve yelkovan hükmediyor. Hatta bugünlerde akrep ve yelkovan da kalmadı, rakamların yönettiği bir hayatın içine hapsolduk. Uzun yıllar önce ‘zaman’ bi insanların kendisine aitti. Eğer bir zorbanın hükmü altında yaşamıyorsak uyandığımız saatler, uğraştığımız meşgaleler, keyif aldığımız etkinlikler bize aitti. Hafta içi ve hafta sonu diye kavramlar yoktu. Dakik olmak, bir yere zamanında gitmek özünde ve sadece bir nezaket göstergesiydi; aksi takdirde cezalandırılacağımız bir kural değil. Gün gibi gece de bize aitti, gece çalışmak zorunda değildik hiçbirimiz; geceleri uyumuyorsak ya mum ışığı altında kitaplara gömülü olurduk, ya bir içki meclisinde, ya da benliğimizi tatmin edecek bir yapıtın inşasında. Bugünse başkalarının işinin daha verimli görülmesini sağlamak için fareler gibi çalışıyoruz. Öyle bir dünya ki bu, doğanın dingin sessizliğiyle bizi kucakladığı o huzur anlarını bile bizden çaldı. Yetmedi, daha da verimli olabilmemiz için iş kollarına ayrıldık; herkesin her şeyi bilmek istemesi hoş görülmüyor artık. Hoşumuza gidenleri değil de işimize yarayanları yapmamızı öğütleyen bir annenin kucağına doğduk hepimiz. Paylaşmamız değil de rekabet etmemiz öğretildi; bir gün bile daha iyi olmak için çabalamayı bıraktığımızda kayıp düşeceğimiz ve kimsenin bizi umursamayacağı, sevmeyeceği söylendi çocukluğumuzun her uykusuz gecesinde ninni olarak. Yüksek notlar ve yüksek dereceler süsledi rüyamızı. Artan terfiler, rütbeler, kıdemlerle heyecanlandık. Sıraya dizildik; sıraya dizmeyi öğrendik. Verimliliğin en temel gaye, hırsın en büyük erdem ve rekabetin en kutsal ahengi temsil ettiği dünyamızda ben bir birey olarak verdiğim kararların kendime ait olup olmadığını sorgulama noktasındayım. Gerçekten bu üniversitede, bu bölümde bu dersleri sevdiğim için mi oluyorum? Derslere gerçekten saygımdan dolayı mı zamanında gidiyorum? Geceleri gerçekten keyif aldığım için mi açıp bir makaleyi okuyorum? Hatta grip olmamak için uğraşmamın sebebi gerçekten kendimi fiziksel olarak iyi hissetmek istemem mi? Bu sorulara eskiden olduğu gibi kesin cevaplar veremiyorum. Kararlarımızın ve eylemlerimizin üstündeki hakimiyetimizi daha konforlu bir yaşam karşılığında takas ettik. Bunu yani moderniteyi iyi ya da kötü diyerek tartışacak halim yok, şu veya bu şekilde değiştirecek gücüm de; içine doğduğum bu dünyanın yansımalarına bakarak şaşırmakla, heyecanlanmakla yetiniyorum. Eren Eyüboğlu’nun resimlerine bakarken de beni heyecanlandıran işte bu yansıma. Zamanın ve rakamların egemenliğindeki dünyamızda bize kendi iradesini dayatmayan, bizden bir şey beklemeyen, şu veya bu tarafa bakmamızı istemeyen belki de tek şey sanat. Bu sergideki resimlerin hiçbiri tamamlanmış bütünler değil, hiçbiri bize bir şeyin doğrusunu, ‘optimalini’ göstermeye çalışmıyor. Bu resimlerin her biri ancak biz onlara baktığımızda tamamlanmış olacak; sanatçının sunduğu yapıt gözlemcinin algısıyla harmanlanıp kişiye özgün bir deneyim ortaya çıkardığında ancak bir sanat eseri halini alacak. Her birimizi ayrı ayrı yolculuklara çıkaran, bize kendi anlam ve çağrışımlarımızı inşa etme imkanı veren, bize söz hakkı tanıyan bu resimler bana adeta soluk aldırdı. Fazla yavaş buldukları yaşlı dünyamızı kendi ayakları altında döndüren insanlardan uzak, şehrimizin eski bir semtinde oturan anneannemin kucağında öğle uykusuna dalmaktı Eren Eyüboğlu’nu ziyaret etmek. Hikmet Can Çakan 21502623 Salih Pekacar Olağanüstü Bir Gece İnsanlar hayatlarında hep bir düzen içerisinde yaşarlar. Bu düzende aslında herkeste aynı olmayan kişilerin yaşantılarındaki tecrübeleriyle şekillenmiştir. Bazı insanlar bu kendi düzenlerinden memnun olamıyor ne yazık ki. Heyecan ve adrenalin onları düzenlerini bozmaya itiyor ve çizgilerinden çıkıp o heyecan arayışıyla bu maceraya dalıyorlar. Bu heyecan peşindeki koşuşturmaca kişilerin hayatlarının devamında iyi veya kötü sonuçlar getirebileceği ise muamma. Olağanüstü Bir Gece adlı eserdeki kahramanımız da bu serüvenin peşine takılıyor. Kitaptaki kahramanımız ilk başlarda her şeyden zevk alan, yaptığı en ufacık şeyden mutluluk duyan, aynı zamanda hem hareketli hem de hiçbir şekilde yaşamında sarsıntıya yer vermeyen ve bu hayattan gittikçe daha fazla zevk almaya başlayan bir kişiliğe sahip. Ancak kahramanımız daha sonralarında birdenbire içinde bulunmuş olduğu yaşamdan bir türlü zevk alamayan bir kişiliğe dönüşüveriyor. İnsanoğlunun her isteklerinin yerine gelmesi ne kadar da kötü bir şey değil mi? Her ne kadar istesek bile bazen hayatta bazen elde edemeyeceğimiz şeyler vardır. Ancak bazı insanlar vardır ki onlar her istedikleri şeylere sahiptirler. Tıpkı kahramanımızda olduğu gibi… Aylardır belki de yıllardır kendime şu soruyu sormadan geçemiyorum; gerçekten kendi istediğimiz gibi bir hayat, bizi ciddi anlamda mutlu eden bir hayat mı yaşıyoruz yoksa etrafımızda bulunan insanları mutlu eden bir hayatı mı? Aslında bu kişiden kişiye, ülkeden ülkeye, coğrafyadan coğrafyaya değişen bir durum. Ancak bana göre bunun tek bir cevabı var. Aslında bizler etrafımızda bulunan insanları mutlu etmek için elimizden gelen her şeyi yapıyoruz. Biz karşımızdaki insanları elimizden geldiği kadar mutlu etmek için çabalıyoruz ancak onlar bizim için neler yapıyor? Onlar bizi gerçekten mutlu edebiliyor mu? Daha doğrusu onlar bizi mutlu etmek için ellerinden geleni ardına koyuyor mu? Yaptığımız her hareket, yaptığımız her espri aslında hep etrafımızda bulunan insanları mutlu etmek için. Yaptığımız her şey aslında insanların taktirini kazanabilmek için. Peki bizleri önemsemeyen, bizleri mutlu etmeye çalışmayan insanlarla hala neden arkadaşlık kuruyoruz ya da neden hala onların taktirini kazanmaya çalışıyoruz? Yoksa yalnız kalma duygusundan mı korkuyoruz? Ya da amacımız sadece o anı yaşamak mı? Aslında genel olarak yalnız kalma duygusundan çok korkuyoruz. En azından ben çok korkuyorum. Üstelik hemen hemen hepimiz sadece anı yaşıyoruz. Mesela bir olay üzerine bir arkadaşımla beraber çok gülmüştük. Ancak o olay geçtikten hemen sonra ya da aradan birkaç hafta sonra hemen hemen o olay üzerine hiç gülmemiştik. Çünkü sadece o anı yaşamıştık. Geride kalan her şey unutulup gitmişti… Peki ya yapmış olduğumuz hatalar? Hata diye değerlendirdiğimiz şeyler gerçekten bizim için bir hata mı? Gerçekten yapmış olduğumuz hataların farkında mıyız? Eğer ki kendi adıma konuşacak olursam ben bu yaşıma kadar yapmış olduğum hatalardan dolayı hep pişman olmuşumdur. Ancak nedense hemen hemen yapmış olduğum hataların hiç farkında olmadım diyebilirim. Neden mi? Cevabı aslında çok basit... İnsanlara güvendiğim için… Bir diğer husus ise çevremizdeki faktörler… Çevremizdeki faktörler bizleri o kadar derinden etkiliyor ki genellikle farkında bile olamıyoruz. Belki de farkında olamadığımız için aşırı derecede etkileniyoruz. Çevremizdeki faktörlerin etkisi sürekli olarak hem Olağanüstü Bir Gece adlı eserdeki kahramanın hem de benim karşıma çıktı. Bana göre bu iki şeyin üstesinden gelebilmek çok önemli. İnsanlara aşırı derecede güvenmemek ve çevremizdeki faktörlerden elimizden geldiği kadar kurtulmaya çalışmak bence çok önemli. Ancak günümüz dünyasında görüldüğü kadar kolay değil gibi gözüküyor… Bünyamin Çolak 21301851 TURK102 Şube 5 16.12.2014 Adımlar 1969 yılında Edward Lorenz ilginç bir teori ortaya atmıştır: Kelebek etkisi. Bu teoriye göre en ufak olay bir başka olayı, o da bir diğerini tetikleyerek çok büyük sonuçlar doğurmaktadır. Lorenz bu teoriye örnek olarak bir kelebeğin kanat çırpışının bir kasırgaya yol açabileceğini söylemiştir. İlk duyduğumda bana da ilginç gelmişti, hatta biraz da abartı. Son zamanlarda başıma gelen olaylar sonucu bu teorinin doğru olduğunu kendim de yaşamış oldum. Across The Universe aslında 2007 yılında ünlü gurup The Beatles’ın şarkıları ile oluşturulmuş bir müzikal. Lemur Sanat, bu müzikali uzun uğraşları sonucu tiyatro sahnesine aktarıp biz sevenleri ile buluşturmuştur. Peki, nereden geliyor bu kelebek etkisi? Bu müzikalin gerçekleşmesi gerçekten de ufak bir olay sonucu ya da bir kişinin verdiği rastgele bir karar sonucu mu ortaya çıktı? Aslında gerçekten de öyle. Bu projenin yapımcıları Bulutay Güneş ve Bengi Çiftçi ikilisi filmi izledikleri akşam bu film yerine başka bir filmi izleyebilirlerdi. Filmin gerçek yapımcıları yapacakları film için The Beatles’ın müziklerini seçmeyebilirlerdi ve film bu kadar tutmayabilirdi. Beatles’ın iki kurucu üyesi 1957 senesinde ortak bulundukları partide birbirleri ile karşılaşmayabilirlerdi. John Lennon partiye katılması için davet edildiğinde görmezden gelebilirdi ve Beatles hiç var olmayıp bu müzikal hiç gerçekleşmeyebilirdi. Sadece müzikal değil, benim müzikale katılmam bile bir anlık düşünülmeden verilmiş bir karar sonucu ortaya çıkmış bir olay. Arkadaşımın ertesi güne çok önemli bir ödevi olmasaydı bana o gün yemek yedikten sonra kütüphaneye uğramayı önermeyebilirdi. Bana önerdiğinde ben onu reddedip hayatıma bu müzikalin varlığından habersiz devam edebilirdim. Kütüphanede arkadaşım sinema biletini çıkartmak için gişeye gitmeyebilirdi. O telefonuna bakarken ben şans eseri bu müzikali görmeyebilirdim. Müzikalin olduğu gün sağanak yağmurdan dolayı başlamadan önce ucu ucuna yetişemeyip giremeyebilirdim bile salona. Hayat bu kadar tesadüfler, dış etkenler ile dolu iken nasıl oluyor da her şeyin istediğimiz gibi gitmesini bekliyoruz? Verdiğimiz en ufak karar bile dünyayı değiştirme potansiyeline sahip iken niye kararlarımızı bu kadar acele veriyoruz? Yemeği yemek için yer seçerken bile dünyada bir şeyi artık geri getirilemez bir şekilde değiştiriyoruz. Belki etkisi John Lennon ile Paul McCartney’in tanışması kadar büyük olmayabilir ama nereden bilebilirsiniz ki? Belki de hayatınızın aşkı ile o kafeteryada karşılaşacaksınız. Belki de oradan dönerken sizden yardım isteyecek kişi ömrünüzün sonuna kadar en iyi arkadaşınız olacak. Pek çoğumuz bu gerçeği düşünmeden yaşıyoruz ki bence doğru olan da bu. İstediğimiz her şeyi elde edemeyiz. Yazdıklarımın doğal bir sonucu denebilir bu aslında. Her şey birbirinden bağımsız gerçekleşirken buz dağının altından birbirine en sağlam bağlar ile bağlı olması her şeyin bir kişiyi mutlu edecek bir biçimde olmasını engelliyor. Bu durumda her şeyin istediğimiz gibi gitmesini ummamız da saçma geliyor kulağa. Pek çok üzüntümüz, hayal kırıklığımız da bu beklenti nedeni ile oluşmakta. Hayatta bazı şeylerin yanlış gidebileceğini, hatta bazı dönemlerde dibi görebileceğimizi de kabullenmemiz gerekiyor. Sonuç olarak yaptığımız her şeyin, ne kadar küçük olsa, bir sonucu var. Bu sonuç başka bir olayı tetikler, o bir diğerini, o da bir diğerini… Biz de bitmeyen sürece hayat adını veririz. Yaptığımız her hareket, her karar hayatın bir sonraki adımına götürür bizi. Bu adımher zaman hoşumuza gitmez ama ne yaparsak yapalım hayat devam ediyor ve bir sonraki adıma da devam edecek. Ayşenur BOYAN BENİ BAŞKA SEV Aşk nedir? Emek mi? Sabır mı? Çılgınlık mı? Tamamlanmak mı biriyle? Ya da aslında bölünmek mi daha fazla? Yüzyıllardır üzerine kitaplar, şiirler yazılan aşkı düşünelim şimdi. Herkesin en azından bir küçük fikri olduğu bu sırrı çözülmemiş soruları. Kime sorsan anlatır uzun uzadıya. Bir sihir gibi bahseder bazıları. Bazıları ise ızdırapmışcasına. Sahi nedir aşkı hem bu kadar vazgeçilmez ama bir o kadar da uzlaşılmaz yapan? Hep biriyle değişme ya da birilerini değiştirme isteğimiz mi? Umutsuz da olmaz ama umut etmek yetmiyor felsefemiz mi? Birileri olunca yaramız, çözümü yara bandında aramamız mı yoksa tamamlanayım derken eksilmemiz, eksiltmemiz mi? Peki şimdi de kendimize sormaktan korktuklarımızı cevaplandıralım. Önce vitrine bakmadan, hesap kitap yapmadan, almadan vermem demeden bulamaz mıyız aşkı? Ya içimizde ki kelebeklerin de ömrü bir günse? O da aşktan sayılır mı? Hayatımızda kaç kere engelleri olan bir aşka tutulduk biraz düşünelim. Bu engel her şey olabilir önemli olan ne kadar cesaretimiz olduğu.. Bana sorarsanız ben yanından bile geçmedim o kadar büyük engebeleri olan bir aşkın. Ama cesaretsizliğimden değil, karşıma çıkmadığından diyelim. Peki ya siz? Sizde mi rastlamadınız ya da rastladınız ama yolunuzu mu değiştirdiniz? 2016 yılında vizyona giren ve yönetmenliğini Thea Sharrock'un üstlendiğ i Senden Önce Ben filmi, o ancak filmlerde olur dediğimiz türden bir aşkı konu almış. Günümüzün vitrin aşklarının aksine, adeta içine dokunmuş aşkın. Sahi görmeden sesine aşık yaşayabilecek onlarca kadın, dokunmadan hissedebilecek onlarca adam yüzyıllar öncesinde, belki de eski mektupların gözyaşıyla sulanmış silik satırlarında mı kaldı? Ben bunu ister yeni olsun ister yıllarca sürsün, ilişkilerinde gördükleri ilk engelde '' ben yapamayacağım sanırım '' diyen arkadaşlarımdan, tanıdıklarımdan gördüm. Ve ne yazık ki dışarıdan gördüklerini içeride hissedeceklerinden daha mühim olduğunu zanneden birçok insan tanıdım. En kötüsü de henüz kitaplardan, filmlerden başka bir yerde içimi ısıtacak bir aşka rastlamamış olmam.Sanırım aşk dediğimiz şeyin anlamı çok değişmiş ve ben de o kadar yüzyıl içerisinde bu döneme denk gelmişim. Ne acı.. Hayatta her zaman bir şeyleri başka şeylere tercih ederiz. Yaşamak istediğimiz hayatı hep son tercihlerimiz etkiler. Onu bir sonraki ve onu da sonraki.. Aşk da öyledir, bir şeyler muhakkak başka şeylerden daha mühimdir. Hayalimizde birini çizeriz. Her şeyiyle kusursuz ve olabildiğince mükemmel. Ama hangimiz bulur öylesini? Hiçbirimiz. Çünkü hep yüzünü hayal ederiz. Kaşı nasıl olmalı düz mü yoksa kavisli mi? Ya dudakları? Elmacık kemikleri belirgin olmalı çünkü öyle severiz. Kalbi nasıl olmalı peki bunu düşünür müyüz? Burnunun mükemmel düzlüğüne bakarken unuttuğumuz bir kalp mevzusu vardır hâlbuki. İşte bu yüzdendir her duyduğumuz, okuduğumuz ya da izlediğimiz o aşklara '' Gerçek değildir canım! '' demelerimiz. Hem özeniriz Louisa olmaya hem de korkarız William'ı sevmeye.. Her seferinde benzersiz bir aşk hikâyesi yazdığımızı zanneder, hikâyesi sonunda da '' Mutlu sonla bitse aşk olmazdı zaten? '' der kendimizi avuturuz. Bir sayfa daha çevirirken tekrarlarız; bir daha atacak kalbimiz, bir kez daha atacak,o kalp o kanı pompalayacak,o akıl tutulması bir daha yaşanacak.. Ama hep aynı yerde takılacak. Aşkın hayalini kurarken değil, aklımızdan bile geçmediği bir anda karşımıza çıktığını öğrenmedikçe olmayacak şeyleri oldurmaya devam edecek, başka marka yara bantları aramaya mahkûm olacağız. Aşkın kalpten geldiğini bilip, kalbe dokunmayı unuttukça yolumuza saçtığımız can kırıklarına basarak yaşayacağız. Bir kalbi sevmenin bin türlü çiçek açtırdığını göremeden geçeceğiz birilerinin hayatlarından. Ta ki biri gelip temiz toprak atana kadar nadasa bırakılmış yorgun kalbimize.. İnanın bana! Bu sefer sadece filmlerde olmayacak.. KAYNAKÇA; Sharrock, Thea, director. Me Before You. 2016. Alper Topuz 21402267 Turk-101 Section :20 Başak Berna Cordan 11.11.2014 Kaptan Amerika Fury, Türkçe adıyla “Öfke” 24 Ekim’de vizyona girdi. Filmin yönetmeni ve senaristi David Ayer. Oyuncular arasında Logan Lerman,Shia LaBeouf, Brad Pitt gibi isimler yer alıyor1. Film kısaca savaşın son yıllarında çok önemli bir görev ile vazifelendirilen beş kişilik bir ekibin başından geçen olayları anlatıyor. Bu beş kişilik ekip, sıradan 2. Dünya Savaşı filimlerinendeki gibi bir komando timi ya da özel bir birlik değil aksine sıradan bir tank ekibi. Filmin başından sonuna kadar filimden eksik olmayanfilme ismini de veren aslında başrol oyuncusu da diyebileceğimiz tankın ismi Fury yani öfke. Filmin konusu oldukça sıradan. Açıkçası diğer savaş filimlerinden bir farkını göremedim. Film bazı kısımlarında insanı oldukça sıkıyor. Amerikalıların savaş filmi yapmaktaki ustalıklarını asla inkâr etmem fakat artık şu tek başına bir orduyu deviren kahraman Amerikan askerlerinden bıktım doğrusu. Filimdeki patlamalar, aksiyon sahneleri oldukça başarılı fakat aksiyon ya da savaş filmi izleyenlere bu filmi asla tavsiye etmiyorum çünkü bu sıradan bir Amerikan filminden başka bir şey değil. Cüneyt Arkın ya da Tarkan filmlerini abartılı bulan ve gülen biriyseniz ve bu filmi ağızınızdan sular akarak izliyorsanız çok tutarsız bir insan olduğunuzu belirtrmem gerekir. Zira özellikle filmin son kısmında beş kişinin bir Alman birliğini tek başına alt etmesi ile Cüney Arkın’ın tek başına bir kaleyi fethetmesi arasında bir fark göremiyorum. Film tabii ki sadece aksiyon sahnelerinden oluşmuyor. Konuyu biraz daha açmak gerekirse aslında filmin başında dört kişi var bu dörtlüye “yanlışlıkla” bir katip katılıyor. Film boyunca önce bu dörtlünün yabancıyı aralarına kabul etmesini ardından hep birlikte koca bir Alman birliğini alt etmesini izliyorsunuz. Filmin aksiyon kısımları daha önceden belirttiğim gibi oldukça sıradan. Buna rağmen bu dörtlünün aralarına gelen bu yabancıyı kabul etmelerini ve tek yürek olmalarını filim oldukça güzel anlatmış Ayrıca filim her ne kadar aksiyon sahneleri ile öne çıksa da savaşın, savaşanlar üzerinde olan etkisini oldukça güzel anlatmış. Filmin arasına serpiştirilen bu psikolojik sahneler aslında bize savaşın gerçeğini anlatıyor. Savaşın ve şavaşmanın çok kötü bir şey olduğunu düşünüyorum ve savaş filimleri ya da bilgisayar oyunları olsun bu platformlarda savaşın kötü yüzünün sık sık vurgulanması kanaatindeyim. Bence bu tarz filimlerde ya da oyunlarda savaşın kazananının olmadığı gösterilmeli. Topuz,2 Filmin başrol oyuncuları arasında Brad Pitt, Shia Belouf2 gibi oyunculuklarını çok beğendiğim isimler var. Bunlar gerçekten işlerinin haklarını vermişler. Ayrıca bu tank ekibini oluşturan insanlar Amerika’nın her yerinden gelmiş insanlardan oluşuyor hatta bir Meksikalı bile var. Ben oyuncuların bu iş için uygun olduklarını ve tipleri iyi temsil ettiklerini düşünüyorum. Filmin yapılmasındaki bir amaç da Amerikan halkı arasındaki birlikteliği ve bütünlüğü yeniden canlandırmak olabileceği kanatindeyim ve bu tip amaçlar için televizyon dizilerinden daha uzun süre etki yapan filimleri daha uygun buluyorum. Filim de bu amacı taşıyor ve her Amerikan savaş filimlerinde olduğu gibi karşı tarafı canavar kendinini de kahraman gösteriyor. Tabii ki bu kahraman da ancak Amerikan halkı arasında birliktelik ve beraberlik sağlandığında ortaya çıkıyor. Bu zamana kadar çıkan 2. Dünya Savaşı filimlerin hepsinde bir antinazi ya da antijapon propagandası var aslında. Bu açıdan filimlerin gerçekleri çok yansıttığını düşünmüyorum. Fury de bu filimlerden bir tanesi. Açıkçası Amerikan ya da Avrupa sinemasından ümüdimi kestim artık Almanların ya da Japonların gerçekte neler olduğuna dair bir filim yapmalarını bekliyorum. Cephe hattında yaşananlardan ziyade cephe gerisini konu alan ama cepheyi anlatmaktan geri durmayan karanlıkta kalmış olayları anlatan filmleri ve sinema izleyicisinin de benim kadar istediğini düşünüyorum. 1) ) "Fury (2014)." http://www.imdb.com/title/tt2713180/. IMDB, 1 Oct. 2014. Web. 5 Oct. 2014. 2) "Fury (2014)." http://www.imdb.com/title/tt2713180/. IMDB, 1 Oct. 2014. Web. 5 Oct. 2014. KONUŞMAK YA DA SUSMAK Konuşmanın hayatımızdaki yeri ve önemi nedir ya da konuşmayı başarabilmenin? Veya şöyle de sorulabilir tabii: Konuşamamanın eksiklikleri nedir insan hayatında? Konuşmak insanların birbirinin anlayabilmesinin ilk adımıdır. Dertler, sıkıntılar, mutluluklar, heyecanlar hep konuşmak ve iletişim kurmak ile paylaşılır. Kendimizi, düşüncelerimizi ve duygularımızı konuşarak anlatabilir, karşımızdakini de bu şekilde anlayabiliriz. Yani hayatın temelinde yer alan bir şeydir iletişim. Peki, bütün bunlara rağmen neden başaramıyoruz konuşmayı? Neden bu kadar zor iletişime geçebilmek? Bunları sorguladığım ve bana bunların cevaplarını arattıran bir kitap oldu Konuşmanın İmkânsızlığı Üzerine bir Diyalog. Kitapta konuşamamanın nedeni olarak insanların egoları ile oluşturdukları sert kabuklara dikkat çekilmiş. Evet, aslında bunun doğru olduğunu görebiliriz. Örneğin, kavga eden iki insan barışmak için hep karşı taraftan beklemez mi ilk adımı ya da konuşmayı başlatanın karşı taraf olmasını istemez mi? Neden böyle düşünür insanlar? Çünkü konuşmayı başlatmayı hatanın kendilerinde olduğunu gösterecek bir şeymiş gibi algılarlar bence. Hâlbuki durum böyle değildir. Aksine konuşmak için ilk adımı atmak karşındaki insanı anlamak istemenin ve anlaşmazlığı çözmeye çalışmanın bir göstergesidir. Kabuklar bir kırılabilse, insanlar konuşabilse her şey çözülecek aslında çünkü konuşmak insanları daha hoşgörülü, daha sevgi dolu ve daha mutlu yapacaktır. İnsanlar daha hoşgörülü olabileceklerdir çünkü karşılarındaki insanları anlayabilecekler, empati kurabileceklerdir ve onlara karşı beslenecek sevgi, bu hoşgörü ve empatiden gelecek ve içte beslenecek sevgi de en büyük mutluluk kaynağı olacaktır bence. İnsanların birbirini anlaması, anlaşmazlıkların oluşturduğu kapalı kapıların bir anahtarıdır ve bu anahtarın açamayacağı kapı yoktur. Konuşmanın İmkânsızlığı Üzerine bir Diyalog kitabını okuma fırsatı buldunuz mu hiç bilmiyorum ama insan bu kitabı okurken kendi konuşma becerisini de gözden geçiriyor aslında ve bu beceriyi kendisinde bulamayan insanlara da bir kapı açıyor bence bu gerçeği onlara göstererek. Küslükler, kavgalar, kin, nefret, öfke... Bunların hepsinin temeli değil midir konuşamamak. Öyledir, çünkü insan konuşmazsa hiçbir şey halledemez, hiçbir sorun düzelmez ve mutluluk elde edilemez bence. Bazen düşünüyorum da konuşmayı ve karşı tarafla iletişim kurmayı bu kadar zorlaştıran biziz aslında çünkü gözümüzde çok büyütüyoruz ve çok zor bir olaymış gibi yaklaşıyoruz. Hâlbuki birbirine dolanmış iplerin oluşturduğu düğüm bu düğümü açmakla nasıl karışıklığından kurtulacaksa anlaşmazlıkların oluşturduğu düğümü çözecek olan da konuşmak olacaktır ve tek bir adım bunun için yeterlidir çünkü ilk adımı takip etmeyi bekleyen diğer bir adımın karşı tarafta hep var olacağını düşünüyorum. Bu yüzden konuşmaya çok zor bir olaymış gibi yaklaşmamalıyız bence arkadan gelecek bu adımları düşünerek. Konuşmak ve susmak kavramlarının birbirine ne kadar uzak olduğunu ve ateş ile su gibi birbirinin zıttı olduğunu düşündüm kitap boyunca. Susmak ve adım atamamak konuşma isteğini yani küçük bir adımı, bir kıvılcımı söndüren bir suya büründü gözümde. Ve düşümdüm ki, susarak yani karşımızdakinin bizi anlamasına ve bizim de onu anlamamıza fırsat vermeyerek konuşmayı biz imkânsız hale getiriyoruz aslında. Bunu yapmayalım, egolarımız devreye girip susmamıza neden olmasın, kıralım kabuklarımızı ve konuşmaktan bir zarar gelmeyeceğini anlayalım artık. Atılan her adımın bizi çevremizdeki insanlara yaklaştıracağını düşünelim hep. Bu adımlar hayatı güzelleştiren ve ona anlam veren mutlulukları doğurmaz mı? Mükemmel arkadaşlıklar, dostluklar, aile ilişkileri ve aşk gibi mesela. Karşımıza çıkan iki yoldan seçtiğimiz susmak değil konuşmak olsun ve hayatımıza katacağımız iletişim ve konuşma becerisi ile hayat yeniden anlam bulsun. Berfin Nur SARIOĞLU 21501317 YERALTI ADAMI Dostoyevski’nin okumaya çalıştığım ilk kitabı Suç ve Ceza adlı eseriydi. Okumaya çalıştığım diye tanımladım çünkü kitabı bitiremedim. Psikolojik tahlilleri o kadar ağır gelmişti ki henüz 8. Sınıfta okuyan bir öğrenci için anlaşılamaz noktalar içeriyordu. Ben de Suç ve Ceza’yı elimden bırakmıştım ta ki 17 yaşıma basana kadar. 17 yaşıma geldiğimde kütüphanemin tozlu raflarında bulunan Suç ve Ceza, tekrar elime geçti ve bu sefer kararlı bir şekilde okumaya başladım. Raskolnikov’un dışarıdaki renkli yaşamı büsbütün yadsıması, ürkek bir kaplumbağa gibi her şeyden kaçarak kendi kabuğuna çekilmesi beni tepeden tırnağa etkilemişti. Suç ve Ceza bittiğinde, abartısısz, o güne kadar okuduğum en büyük yazarın Dostoyevski olduğuna kanaat getirdim. Dostoyevski, sadece rus değil, dünya edebiyatının en zirvedeki isimlerinden biri. Geçen hafta Dostoyevski’nin Yeraltından Notlar’ını okudum. Bazı kitapları okumayı bıraksanız da onlar sizin yakanızı bırakmaz. Yeraltından Notlar, ara verseniz de, bitirseniz de daima aklınızı kurcalayan, sizi o ‘karanlık yeraltı’na çeken bir kitap. Kitabı ve Dostoyevski’yi anlayabilmek için ilk olarak kitabımızın ana karakterinden bahsetmek istiyorum. Ana karakterimiz, 40 yaşına gelmiş ve dış dünyadan tamamen bağımsız olarak yaşayan biri. Kendini hiç kimseye benzetmiyor, dış dünyadan soyutluyor. Bazen küstah bazense alçaklık duygusunu şiddetli biçimde yaşamakta olan karakterimiz, Dostoyevski aracılığıyla yeraltındaki duygu dengesizliğini yer üstüne taşıyor. Dostoyevski, bu kitabı yazarken 40 yaşındaymış. Kitaptaki ana karakterin Dostoyevski ile çok fazla ortak yönü olduğunu ve Dostoyevski’nin aslında kendi hayatından çok fazla ipucu verdiğini hatta otobiyografisini yazdığını düşünüyorum. Ana karakterimizi tanıdıktan sonra kitabın en önemli noktası olan girizgahı inceleyelim. Girizgah bizi daha kitaba başlarken kıskıvrak yakalıyor: “Ben mızmız, asabi, hastalık hastası, keçi gibi inatçı biriyim.” (Dostoyevski, 7) Daha ilk cümleden Dostoyevski’nin ‘yerüstü’nde yaşayan insanlara karşı bir sitemini dile getirdiğini düşünüyorum. Çünkü yerüstündeki insanlar onu görmezden gelmiş, o da yıllarca ‘yeraltı’ndan onları takip etmiş, karanlık odasından onları dinlemiş ve gözlemlemiştir. Zararsız ve uydurulmuş bir ‘yalan’ olarak kendini hasta gibi göstermeye çalışmış ve dışarıdaki dünyanın ilgisini çekmeye çalışmıştır. Nitekim kitabı okumaya devam ettiğinizde kahramanımızın hasta olmadığını kendiniz farkedeceksiniz. Satır aralarındaki duygularıyla, inişli çıkışlı psikolojik travmalarıyla kahramanımızın hasta olmadığı açıktır. Bu hastalığı kendisi bile ‘hastalık hastalığı’ olarak tanımlamıştır. İkinci bölümün başında ‘bir böcek bile olamadığından’ yakınan ana karakter hastalığını kendisi icat etmiştir. Böcek bile olmadığından bahsedince aklıma Kafka’nın Dönüşüm’ü geliyor hemen. Kafka’nın Dostoyevski’den ne kadar etkilendiğini anlayabiliyorsunuz. Dönüşüm’deki seyyar satıcı Samsa, bir sabah hamam böceği olarak uyanır ve ailesi hiç şaşırmaz hatta tiksinirler. Sonunda Samsa ölür. Bu olay anlaşılamayan insanların kaçınılmaz sonu değilmidir zaten? Yeraltından Notlar’daki ‘Yeraltı Adamı’ da aynı dertten muzdariptir. Etrafı tarafından anlaşılamaz ve bu dertlerini hep içine atarak kendisine zarar verir. ‘Yeraltı Adamı’ sürekli kendini merkeze almaktadır, kendisine özel bir ilgi duymaktadır. Sizce de burada biraz narsistlik kokmuyor mu? Narsistlerde bulunan ilgi ve şefkat ihtiyacı ana kahramanımızda da fazlasıyla hissedilmiyor mu? Fakat, Yeraltı Adamı’nın eğilimi sadece ve sadece ilgi ve şefkate değildir. Yeraltı Adamı, içindeki duygusal gerilimi dışarıya boşaltamaz, sinirlendiği kişilere-örneğin subaya- zarar veremez ve sürekli kendi içine atar duygularını. Bu bağlamda, evet, Yeraltı Adamı narsist bir kişilik sergilemektedir fakat narsizmde kendine yönelme doyum sağlamaz, aksine ciddi sorunlar meydana getirir. Bundan dolayı Yeraltı Adamı çarpık bir karakter sergilemektedir benim gözümde. Son olarak, kitaplar ve düşünceler paylaştıkça çoğalır. Yeraltından Notlar’ı daha önceden okumadığım için sürekli pişmanlık duyuyorum. Fakat, Dostoyevski bu kitapta bir karakterin temelini hazırlamıştır, düşüncesini yaratmıştır. Suç ve Ceza’da ise bu karakter Raskolnikov ile eyleme dönüşmüştür. Bundan dolayı bu kitapların, Dostoyevski’nin bir bütünleyici olduğunu düşünüyorum ve diğer kitaplarıyla birlikte değerlendirilmesi gerektiğini düşünüyorum. Kaynakça  Dostoyevski, Mihailoviç. Yeraltından Notlar. İskele Yayıncılık, Temmuz 2005. Aşk Dışında Kötü Melek Yoktur Aşk tanıdıktır. Aşk şeytandır. Aşk dışında kötü melek yoktur. William Shakespeare (Aşkın Çabası Boşuna) Bir an gelir birini seversiniz. O iyi olduğu ya da kötü, fakir ya da zengin olduğu için hissetmezsiniz bunu. Yaptığınız tek şey sevmektir. Bu sonsuza dek birlikte olacağınız anlamına gelmez. Sevginize sonuna kadar sadık olacağınız ya da birbirinizi hiç incitmeyeceğiniz anlamına da gelmez. Siz yalnızca seversiniz. Bazen olduğu kişiye rağmen, bazense sırf olduğu kişi yüzünden seversiniz. Peki, onun da sizi sevdiğinden, sizin için her şeyden vazgeçeceğinden nasıl emin olabilirsiniz? Keşke cevabı bilseydim. Ne yazık ki, cevabını bilmediğim ama öğrenmeyi kalpten istediğim tek soru bu değildi. Yıllar boyunca Catherine’i (Earnshaw) Heathcliff’in aşkına karşılık vermediği, onun aşkına sahip olmak yerine daha fazlasını istediği için suçlamıştım. Heathcliff’i kaderin kurbanı olarak görmüştüm. En kızgın olduğum anlar, kendimi hatalı bulduğum zamanlardır. Onu bu kadar kolay yargılamama kim izin vermişti? Hiç kimse. Nasıl bu kadar sığ davranıp onun hislerini küçümseyebilmiştim? Acaba romanın akışında gözden kaçırmış olabileceğim önemli noktalar olabilir miydi? Pek tabii, sevgili Watson. Doğruluğun, eşitliğin ve güvenilir bir hayatın adaletin gerçek sisteminde yer almadığı, bunların yerine para, güç ve şansın daha geçerli olduğu bir dönemde yaşadığınızı hayal edin. Çünkü -hiç de şaşırtıcı olmayan bir şekilde- Uğultulu Tepeler bu üç unsurun ya da yanınızda mutlaka sistemin bir parçası olan “soylu” birinin bulunması gereken bir dönemde geçiyor. Şimdi de kendinizi Catherine’in yerine koymayı deneyin. Heathcliff’in aşkına vereceğiniz karşılık nasıl olurdu? Cevabınızı aklınızın bir köşesinde tutun. Olayların geçtiği dönemi ve insanların yaşayış biçimlerini göz önüne alacak olursak bu soruya cevap vermeden önce kendimize şunu sormamız daha doğru olur. Aşk, tek başına her şeyin üstesinden gelmek için yeterli midir? Açıklığa kavuşturmak gerekirse Catherine, Heathcliff’i seviyordu. Heathciff de onu seviyordu. Bundan kesinlikle emindi. Emin olmadığı tek şey, aşkın yeterli olup olmayacağıydı. Ne yazık ki, eğer onunla yaşayacaksa asla yeterli olmazdı. Adil olsun veya olmasın Catherine bununla baş edemezdi. O gece tüm bunları iyice düşündükten sonra Heathcliff’ten Linton’a kaçtı. Onu uzakta tutmak için Linton’u bir kalkan gibi kullandı. Mantıklı davranmayı tercih ettiği için Catherine’i gerçekten suçlayabilir miydim? Tabii ki hayır. Ayrıca kim ölmüştü de birileri beni hem yargıç, hem jüri, hem de cellât ilan etmişti? Tekrar, hiç kimse. Yedi yıl önce Uğultulu Tepeler’i ilk okuduğumda Catherine’in kendi mutluluğunu bilerek mahvetmeyi seçtiği için aptalca davrandığını düşünürdüm. Önce Heathcliff’le çıksaydı, ona bir şans verseydi ayrıcalıklı tuttuğu kalp onunki olurdu. Eğer birbirlerine olan yakınlıklarıyla savaşmasaydı Linton’a dönüp bakmazdı derdim. Sonunda fark ettim ki her şeyin değiştiği bu dünyada ben de yedi yıl önce bu kitabı okuyanla aynı kişi değilim. Peki, yedi yıl önce bunları düşünen kişiye ne oldu? Dediğinizi duyar gibiyim. Sürpriz! Bir yetişkin oldu. Bütün peri masalları, aşk kitapları, pembe diziler… Artık hepsinin koca bir yalan olduğunu biliyorum. Her şeyi bildiğimi iddia etmiyorum tabii. On sekiz yaşındayken her şeyi bildiğimi sanırdım. Hiçbir şeyi bilmediğimi anlamam iki yılımı aldı. Ama şu bir gerçek ki, aşk her şeyin üstesinden gelmiyor. Bunu anlamam için Einstein olmama gerek yok. İnsanlar kendilerine sürekli aşkın ne olduğunu soruyorlar ya da âşık olup olmadıklarını. Ancak asıl sormaları gereken aşkın ne kadar yeterli olacağı olmalıdır. Eğer bir şeyleri değiştirecekse artık “birlikte sonsuza dek mutlu yaşadılar” kısmına pek inanmıyorum. Onun yerine “birlikteyken hiç olmadıkları kadar mutluydular” kısmı daha inandırıcı geliyor. Enes Evren Türkiye'de ve Dünyada Dilenciler Okumak için kitap seçerken kitabın adı beni çok etkiledi. O yüzden bu kitabı seçtim.Yazar dilencilerin tarihini ve bugününü incelemiş ve dilenciliği tarihin en eski mesleklerinden biri olarak görmüş. Dünyanın her tarafında, özellikle geri kalmış ya da gelişmekte olan ülkelerde bulunan dilenciler, hiçbir mesleği olmayan, vasıfsız insanlar olarak görülmüşlerdir. Dilenciliğe iten sebepler yoksulluk, din ve aile geleneği olarak sıralanabilir. Diğer faktörler ise kast sistemi, çocuk ve engellileri dilendiren mafya çeteleridir. Tabi ki her yoksul dilenmez, çünkü dilencilerin alt tabaka insanlar olduğunu düşünürler. Örneğin Hindistan'da çok fazla dilenci bulunmaktadır ve bunlar toplumdan dışlanmaktadır. Bildiğimiz gibi Hindistan'da kast sistemi vardır. Aynı şekilde Pakistan'da da belli kastlara mensup olanlar dilenmektedir. Yine bu kitaptan Etiyopya'da Müslüman olmayanların da cuma günleri camilerin önünde dilendiklerini öğrendim. Bildiğim kadarıyla Türkiye'de ve Doğu ülkelerinde dilenen insanlar dualar ederek dileniyor. Batıda ise dilencilerin herhangi bir sanat gösterisiyle dilendiğini filmlerde ve romanlarda görüyoruz. Benim gördüğüm kadarıyla insanlarımızın çoğu dilencilere para vermek istemiyor çünkü haberlerde gördüğümüz yakalanan dilencilerin üzerinden çok miktarda para çıkması hatta evlerinin tapularının çıkması bu insanların yoksul olduğuna inanmamızı zorlaştırıyor. Aslında engelli olmayan dilencilerin engelli gibi görünerek duygu sömürüsü yapmaları onlardan uzak durmamıza sebep oluyor. Benim tanık olduğum çocukların ve kadınların daha çok dilendikleri gerçeği kitapta da bir veri olarak yer almış. Çok küçük yaştan beri ailemden ve çevremden duyduğum çocukları kaçırarak dilendiren çetelerin bulunduğunu bu kitapta tekrar gördüm. Ülkemizde dilenciliğin engellenmeye çalışıldığını biliyordum ama Osmanlı İmparatorluğu döneminde de çok çaba gösterildiğini yine bu kitaptan öğrendim. Osmanlı kentlerinde yoksulların ve dilencilerin ayrı olduğunu, yoksullar için hayır işleri, dilenciler için ise düzenleme ve denetimlerin bulunması beni şaşırttı. Örneğin dilencilerin esnaf gibi görülmesi, dilenecekleri yerleri kiralamaları, loncalara bağlı olmaları ve başbuğa, yani lidere, bağlı olmaları benim ilgi ile okuduğum bölümdü. Cer kağıdı adlı bir izinle çalışıyorlar, bu izni almayanlar ya hapis cezasına çarptırılıyorlar ya da memleketlerine geri yollanıyorlardı. Devlet ile dilenciler arasında aracılık işleri yürüten dilenciler kethüdası (devlet büyüklerinin buyruğunda çalışan kimse) bulunması bana ilginç geldi. Osmanlı döneminde büyük şehirlere girişin izne bağlanması dilencilerle mücadeleye yönelik bir uygulamaydı. Zamanımızda ise yoksullara, engellilere ve engelliye bakanlara maaş bağlanmasının ve sokak çocuklarının korunmaya alınmasının dilenciliğin önlenmesi için atılan önemli adımlar olarak görüyorum. Fakat bunlara rağmen dilenciliğin kolay kolay engellenemeyeceğini düşünüyorum çünkü çalışmadan kolay para kazanma yolu olarak görülüyor. Ülkemizdeki dilenciliğin azalması şöyle dursun, ülkemize Suriye ve Irak'tan gelen dilenciler dilencilerin sayısını arttırıyor. Ancak kitapta bahsedilen mendil vb. satan kişilerin dilenci sayılması da bana haksızlık gibi geldi. Onlar karşılıksız para almak yerine küçük ve ucuz nesneler satarak geçimlerini sağlamaya çalışıyorlar. Bana göre onlar dilenci değil. Son beş, altı yıldır Ankara'nın çeşitli semtlerinde gördüğümüz Avrupa ülkelerinden gelmiş ya da ülkemizde bulunan Romanların müzik aletleri çalarak dilenmeleri bana değişik gelmişti, şimdi alıştım. Günümüzde Suriye, Irak ve bazı Avrupa ülkelerinden gelen dilenciler, okuduğum kadarıyla yeni değilmiş. Osmanlı döneminde de Afrikalı dilenciler İstanbul'a gelmiş, Osmanlı'dan Avrupa ve Amerika'ya dilenmeye gidenler olmuş. Kendi ülkelerinden kaçmak ve başka ülkelere sığınmak zorunda olan insanların eğer bir meslekleri yoksa dilenmek zorunda kalmaları dilencilerin çoğalmasına ve yayılmasına sebep oluyor. Bunlar için yeni çözümler getirmek hem hükümetlere hem de sivil toplum kuruluşlarına düşüyor. Özellikle çocukların iyi eğitilmesi ve dilenmenin kötü bir şey olduğunun öğretilmesi umarım dilenciliği yok edebilir. Yusuf KARASAYAR KORKULARIMIN EN BÜYÜĞÜ: ÖZLEMEYİ ÖZLEMEK Sevdiklerimiz, uğruna ölmeyi göze alacak kadar çok sevdiklerimiz, dostlarımız, akrabalarımız, kediler, köpekler, kuşlar, bahçeler, çiçekler; bazen haz etmediğimiz, özlenmeyi hiç hak etmeyen insanlar, alışkanlıklar, hepsi hayatımızdan çıkaramadığımız özlem duygusunun her gün farklı bir yüzüyle kapımızı çalmasıyla gelir önümüze. Çok kötü geçen bir günün ardından dünyanın en güzel ve karşılıksız seveni anneye sarılmayı özler bazen insan. Sevgiliye duyulur özlem, uzaklarda okuyan, kokusunu unutma korkusuyla geçmek bilmeyen, saniyeleri saatlere, günleri aylara dönüştüren amansız beklemelerin en büyük tetikleyicisidir. Her ne kadar özlemek, çok zamanlar canımızı yaksa da özlemlerin en acısı, en vahimi özlemeyi özlemek olacaktır. Bir mesaj uzaklıktayken bile özlenen o insanların artık hayatımızda olmaması en ağır cezalardan biri olacaktır. Bazen ölüm, bazen söylenen ağır sözler, bazense kavgalar ayırır insanları. İşte bu ayrılıklar, sindirilemeyecek kadar ağır gelecektir insana. Sonunda kavuşma olan özlemeleri özleyecek; zamanında problem olarak gördüğü mesafeleri, her kilometresini yürüyebilecek kadar çok özlese de gidemeyecektir sevdiğine. Bu tarif edilemez acıyla defalarca başa çıkmak zorunda kalan biri olmanın beni olgunlaştırdığını düşünsem de bu acıyı hiç yaşamamış olmayı o kadar çok isterdim ki… Küçük yaşlarımda kaybettiğim, benimle, anneannemin ve annemin tepkilerine rağmen evin ortasında top oynamak için can atan dedeme, parmağımda durmamayı kendine ilke edinen Cankuş’a, beni her duyduğunda kendisine seslendiğimi düşünüp dünya güzeli sesiyle beni karşılayan Civciv’ime sarılıp koklamayı öyle özledim ki… En az bu acılar kadar büyük olan, çok sevdiklerimin canını yakan olaylar… Hayatın acı tecrübelerle dolu olduğunu bilsem de hiç alışmak istemiyorum özlemeyi özlemeye. Her sabah sesiyle uyandığı, hasta olduğunda yanında olan, canından bir parça olanı kaybediyor insanlar. Her ne kadar unutamasalar da alışıyorlar bu duruma ve bazen akıllarına bile gelmiyor; özlemeyi özlüyor insanlar. Çok sevdiğim, belki de abartılı bir şekilde değer verdiğim ve bir kez olsun pişman olmadığım sevdiklerim var benim hayatımda. Okula gelince özlediğim annem, İstanbul’a gidince aklımdan çıkaramadığım arkadaşım, her gördüğüm hayvanda aklıma gelen kedilerim var. Ne yaparsam yapayım ne kadar üzersem üzeyim sevdiklerimi, gitmezler değil mi onlar? Ne kadar ince giyinirsem giyineyim, kızıp gitmez değil mi annem? Yaptığım büyük bir hatadan dolayı bırakıp gitmez değil mi arkadaşım? Kucağımda fazla tuttuğum, göbeğini öptüğüm için bana kızıp gitmez değil mi Tarçın? Gitmediler şimdiye kadar, hiç gitmesinler çünkü bu ceza çok büyük, özlemeyi özlemek çok ağır. Biliyorum, daha da ağırları var. Hatta bu korkum, bu isteğim şımarıklık olarak geliyor bazen. Benim yaşadığım sıradan günlerin bile hayalini kuran insanlar var bu dünyada, savaşın ortasında büyüyen ve onu öldürmek üzere olan açlığından dolayı ölen annesini düşünemeyen, özleyemeyen çocuklar var. Hiç görmediği annesinin fotoğraflarına bakıp hayal kuranlar, özleyecek kadar değer verecek dostları olmayanlar var. Sevdiklerini düşünerek, onları özleyerek geçen her saniyenin değerini bilmeli insan. Onların değerini kaybettiğinde değil, onlara en sıkı sarıldığı, onların gözlerini güldürebildiği anlarda anlamalı, bilmeli insan. Bir de kimseye onsuz yapamayacak kadar değer vermeyin diyen, gereğinden fazla tecrübe sahibi insanlar olur hep etrafımızda. Belki de onlara bunu söyleten, özlemeyi özletecek kadar çok canlarını yakan olaylardır ama insanlar, bu dünyaya makineler olarak değil de duygu dolu canlılar olarak geldiyse, her güldürdüğü yüzde mutluluğu, huzuru buluyorsa onlardan bunu hayatlarından çıkarmalarını istemek büyük bir haksızlık olacaktır. Tabii ki insan sevmeli, özlemeli, düşünmeli hatta üzülmeli, hayatı dolu dolu yaşamalı. Fakat, her ne kadar gerçekçi bir hayal olmadığını bilsem de, bu dünyada kimse özlemeyi özleyecek kadar ağır bir bedel ödememeli. İNSAN VE KAHRAMANI SANAT Sanata düşkünlüğü ile tanıdığım bir arkadaşımın davetiyle geçenlerde bir kitap sergisine katıldım. İçinde yüzlerce eserin yer aldığı bu sanat yuvasının bu kadar güzel ve etkileyici olabileceğini önceden bilmiyordum. “Sanatın asıl kurtarıcı tarafı, bizi varlığımızdan şüpheye düşürmesidir.” başlığı ile kurulan bu sergi, bana sanatın sahip olduğu nasihat gücünün ne denli çok olduğunu hatırlatmakla kalmayıp sanatsız yaşayan bir toplum insanının, yaşamın getirdiği değişim ve yenilenmelerden faydalanamayacağını fark ettirdi. Her yeni günü bir öncesi gün gibi yaşıyoruz maalesef günümüzde. Kimimiz işiyle, kimimiz okuluyla boğuşurken yenileniyoruz da aslında. Her ne kadar bizler bunun farkında olmasak da. Yaptığımız işler ve aktiviteler birbirini yinelese de her güne değişmiş bir kişilik ile başladığımızı düşünüyorum. Bu değişimin kendi elimizde olduğunu anlamamı sağlayan bu sergide şunun farkına vardım ki sanatın yardımıyla bizleri oyalayan günlük alışkanlıklardan ve sorumluluklardan sıyrılıp kendi benliğimizi olumlu yönde geliştirebiliriz. Ruhumuzu, bedenimizi, duygularımızı sanatın ışığı ile yoğurduğumuz zaman kendi varlığımızın ne yönde gelişme göstereceğinde söz sahibi konuma gelebiliriz. Fakat üzücüdür ki değişimine önem verdiğimiz şeyler, kendi benliğimiz ve karakterimizden ziyade günümüzün gereksiz uğraşlarından öteye geçemiyor bugünlerde. Mesela bilgisayarlar, telefonlar, tabletler her geçen gün güncelleniyor ve gelişiyor günümüz toplumunda. Aynı şekilde ben, biz insanların da bu değişimin benzerini geçirdiğimizi düşünüyorum. Var olmanın temel kuralıdır zaten değişim ve adaptasyon bana kalırsa. Gününün şartlarına ayak uyduramayan her zaman geride kalmak zorundadır. Bu elektronik alet de olabilir insan da olabilir. Ondandır ki günümüz işlerinden ve uğraşlarından ziyade geçirdiğimiz değişim ve yenilenmelerin farkına varmak, kanımca sanatla mümkün olacaktır. Genel anlamda gündelik yaşama atıfta bulunan eserlerin yer aldığı bu sergide sanatçıların eserlerinde işledikleri genel tema, kanımca toplumumuzun içinde bulunduğu kargaşa ve monotonluktur. Farklı farklı şekillerde ve türlerde eserler bulunan bu sergi sayesinde insanın kendi varlığının özünü sanat ile kolaylıkla bulabileceğini bir kez daha görmüş oldum. Günümüzde insanlara işlerle, sorumluluklarla ve görevlerle monoton bir hayatın dayatıldığını düşünüyorum. Uyumaktan ve çalışmaktan arta kalan saatlerini boş alışkanlıklara kaptıran bu insanların hayatlarında eğlencenin ve neşenin pek yer edindiğini düşünmüyorum. Hâlbuki bu arta kalan zamanlarında müzikle, resimle, dansla kısaca sanatın bir dalı ile uğraşsalar; kanımca daha aktif ve keyifli bir yaşantıya sahip olurlar. Yarın bana gelip sorsalar, hayatınızı eğlenceli kılan şeyler nelerdir deseler muhtemelen vereceğim cevap, arkadaşlarım ve karakalem çalışmalarım olurdu. Beni karakaleme yönlendiren lise öğretmenime çok şey borçluyum. Çünkü ne zaman canım sıkılsa veya üzgün olsam, kendimi kâğıdın kalemle buluştuğu zaman ortaya çıkardığı o rahatlatıcı mırıltılara bırakırım kendimi. Çektiğim sıkıntıları ve yaşadığım duygu değişimlerimi resmettiğim bu sanat dalı, sanatın sahip olduğu yaşam potansiyelini ve hevesini hissetmemi sağladığını düşünüyorum. Gittiğim bu serginin ardından şunu diyebilirim ki etkileyiciliği ve güzelliği ile bizi varlığımızdan şüpheye düşüren ve tökezlediğimiz zaman elimizden tutarcasına bize sahip çıkan bu kahramana, biz insanlar “sanat” ismini vermişiz. Kimine göre resimlerin yığıldığı ve insanların para kazandığı pazarlar olarak düşünülseler de bana kalırsa sergiler, yokuşta yuvarlanan bir top gibi durmak bilmeden ilerleyen yaşantımızın frenleri olabilirler. Farkında olmadan atladığımız veya unuttuğumuz hususları bize hatırlatan, eksik yönlerimizi tamamlayan, zorda kaldığımızda bize yardımını esirgemeyen bu sanat dalı; bana kalırsa bir pazardan ziyade bir rehabilitasyon merkezi. Gerek bireysel gerekse toplumsal konuları ele alan eserlerin bulunduğu bu sergiden eminim herkes farklı manalar çıkarabilir. Fakat şu bir gerçektir ki sanat öyle iki taraflı bir şifadır ki bir yandan sanatçısının hislerini ve duygularını sergileyip onu rahatlatırken bir yandan da ona bakan, onu okuyan ve izleyen kişinin hislerine ve duygularına tercüman olup onu rahatlatan bir ayna niteliğindedir kanımca. Böyle bir lütfa sahip olduğumuz için ne kadar şükretsek azdır. Çağatay MEMİŞ KeşkeNaz KaplanEvinden uzakta olmak, tanımadığın ve alışık olmadığın bir düzende kendine geçici, sözde, bir hayat kurmak bir insan için yaşanmadan anlaşılamayacak bir zorlukta olsa gerek. Ben bir hafta bile evimden ayrı kalsam, “Evim güzel evim!” gibi bir rahatlama, mutluluk ifadesi kullanırken, bu ayrılığı yıllarca yaşayan insanlar için hem çok üzgün hem de malesef çok çaresiz hissediyorum şu günlerde. Hayatın adaletini, daha doğrusu tam olarak var olmayan bu kavramı ve bundan nasibini almış insanları düşünüyorum. Günümüzde bunun örnekleriyle çok fazla karşılaşıyoruz malesef. Suriye’de süregelen savaş nedeniyle evlerini, ülkelerini terk edip, bizim ülkemiz de dahil olmak üzere komşu ülkelerde sürgün hayatı yaşayan milyonlarca mülteci her geçen gün aynı şeyleri sorgulamama sebep oluyor. Biz evlerimizde “zor” bir günün ardından annelerimizin hazırladığı sıcak çorbayı içip, battaniyelerimiz üstümüzde televizyonlarımızdan eğlence programları izlerken, Suriyelilerin evlerinden uzakta, bir çadırda, ülkelerinde kaç kişinin öldüğü haberini almalarının sebebini sorguluyorum.Kendimi daha iyi açıklamak için bir örnek vermek isterim.Geçtiğimiz yaz, Hatay’da yaşayan bir arkadaşımın misafiri olmuştum bir haftalığına. Gittiğimde kendi şehrim olan İzmir’den daha fazla karşılaştım mülteci hayatı yaşayan Suriyelilerle. Arkadaşımın bu konunun daha çok içinde olduğunu ve mültecilere yardım eden bir topluluğun üyesini olduğunu bildiğim için ona bu konuyu açtım ve bir şeyler yapmak istediğimi söyledim. En azından yaşadıkları hayatı daha yakından görmek, tanımak, ve bir kişi de olsa elimden geldiği kadar maddi veya manevi yardımda bulunmak istiyordum. Bana mülteci aileleri her iki haftada bir ziyaret ettiklerini, istersem onunla beraber gidebileceğimi söyledi. Kabul ettim tabii ki ve o haftasonu pazar günü Suriyeli bir ailenin misafiri olduk.Keşke gittikten sonra biraz daha mutlu ayrıldığımı, sorguladığım şeylerin biraz daha azaldığını söyleyebilseydim. Gerçekten çok zor bir hayat yaşadıklarını bir kez daha anladım. Pre-fabrik, küçük bir yapının içerisinde sözde eğitim alan çocuklar; günlük bir hayatın, bir işin parçası olmayan anneyle baba ve ev sıcaklığından uzak bir yapı olarak betimlenebilecek bir tabloydu gördüğüm.Suriyeli mülteci çocukların eğitim aldığı yerlerden birkare.En kötüsüyse, bu düzensiz ve aidiyet hissinden uzak hayatlarının ne kadar daha süreceğini bilmediklerini ve bunun onları çok korkuttuğunu söylemeleri oldu. Küçük erkek çocuklarıyla gidip oyun oynamak istediğimde, günümüz jenerasyonunun aksine, silah, bıçak veya onlar gibi savaşla ilgili herhangi bir şeyi oynadığı oyunlara dahil etmediği çekti ilgimi. Fakat durumun buruk tarafıysa, bu tanıştığım ufaklık, Suriyeli çocuklar içerisinde şanslı olanlardan, çünkü en azından ailesine sahip. Küçücük çocuklar, ülkelerinde ailelerini kaybedip hayatla tek başınasavaşmak zorunda kalıyorlar. Birçoğu kayıp çocuklar oluyor, kimisi başka aileler tarafından sahipleniyorlar.Bu yüzdendir ki, belki de en derinden etkilenen aile bireyi çocuklar oluyor bence. Bu da adaletsizlik konusunda beni