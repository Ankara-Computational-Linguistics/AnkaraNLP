ortaçağ enstrümanlarının, yaylıların, arpların ve synthesizerların kullanıldığı bir konsept albümüydü. Albüm, hiç yapılmamış bir filmin müziği olarak tanıtıldı ancak bu albümdeki öykünün takip edilebilirliğini azalttı. Plak şirketinin yaptığı ilk dinletimlerden sonra alınan negatif geri bildirimler nedeniyle grup, birçok ülkede single olarak düşündükleri "The Oath" ve "A World Without Heroes" şarkılarını albümde daha üst sıralara koydular. Ancak bu da albümün öyküsünü daha da karmaşıklaştıran hareketlerden biri oldu. Yayınlandıktan sonra albüm dinleyiciler tarafından da ilgi görmedi. Altın plak alamayan albüm, Billboard listesinde ise 75. sıraya çıkabildi. Grup, albümün tanıtımı için sadece iki kez sahne aldı. Bunlar ABC'nın gece programı "Fridays" ve uydu yayınıyla katılıp playback yaptıkları İtalya'daki Sanremo Müzik Festivali oldu. Ayrıca "I" ve "A World Without Heroes" şarkılarını "Solid Gold" programında seslendirdiler. Bu dönemde Frehley, Kiss'in yeni müzik anlayışından memnun değildi ve son albümün yapım aşamasına fazla katkıda bulunmayan gitarist sadece "Dark Light" şarkısına vokal yaptı. Albümün gitarlarını Wilton'daki ev stüdyosunda kaydeden Frehley, bunları postayla Ezrin'e göndermişti. New York'taki Studio 54'te verilen özel bir konsere katılmayan Frehley, Kiss'i üç kişi çalmak zorunda bıraktı. Frehley'nin bir diğer problemi de Criss'in gruptan ayrılmasıyla. Eric Carr'a grup kararlarında söz hakkı verilmemesiyle, Frehley grup içi oylamalarda 2'ye 1 kalıp, fikirlerini gerçekleştiremiyordu. Haziran 1982'de Frehley ve grup ayrılık konusunda bir anlaşma yolu bulmaya çalıştı ancak Frehley, Aralık sonuna kadar resmi olarak grup elemanı kaldı ve 1985'e kadar Simmons ve Stanley ile iş ortaklığına devam etti. Frehley'nin gruptan ayrılmasının kesinleşmesi ile gitarist arayan Kiss'e Eddie Van Halen dahil olmak istedi. O dönem Eddie, kısa sonra gruptan ayrılacak David Lee Roth ile yaşadığı kavgalar nedeniyle Van Halen'ı dağıtmak istiyordu. Ancak Simmons ve Eddie'nin kardeşi Alex Van Halen, Eddie'yi Van Halen ile devam etmesi konusunda ikna ettiler. Bu dönem grup Angel'dan Punky Meadows, Whitesnake ve Dio'dan Doug Aldrich, Bon Jovi'den Richie Sambora ve Yngwie Malmsteen gibi kişilerle provalar yaptı. Kısa bir süre sonra Kiss, iş anlaşmalarında büyük değişikliklere gitti ve en önemlisi dokuz yıllık menajerleri Aucoin ile bağlarını kopardı. Frehley ise gruptan ayrılmaya karar vermesine rağmen 1982 tarihli toplama albüm "Killers" ve aynı yıl çıkan stüdyo albümü "Creatures of the Night"'ın kapaklarında yer aldı. Ancak iki albüme de katkıda bulunmadı. 13 Ekim 1982'de çıkan "Creatures of the Night," Kiss tarihinin o döneme kadar olan en sert albümüydü. Bir önce albüme göre daha başarılı olsa da listelerde 45. sıraya kadar çıkan albüm, 1994 yılında altın plak kazandı. Frehley'nin yokluğunda Kiss albümde birçok gitarist ile çalıştı. Bunlardan biri de Vinnie Vincent'tı. Frehley'in uzun bir süre grupla son göründüğü videonun çekildiği "I Love It Loud" single'ının yazarlarından biri Vincent'tı. Vincent, 1982 Aralık'ında resmen Frehley'nin yerine geçti. Vincent, gruba katıdığında Vincent John Cusano olan gerçek adını kullanmak istemişti ancak bu fikir Simmons tarafından reddedildi. Vincent'ın önerdiği "Mick Fury" ismi de reddedildikten sonra Simmons, gitariste "Vinnie Vincent" adını verdi. Vincent'ın makyajını Stanley dizaynladı ve bir eski Mısır sembolü olan ankh'ın yer aldığı bu makyaja "sihirbaz" ya da "Mısır savaşçısı" adı verildi. 1982-1983 arasındaki bu kadro, Kiss'in orijinal makyajlı döneminin son kadrosu oldu Vincent'ın kişilik Stanley ve Simmons ile uyuşmayınca, albümün turnesinden sonra Vincent gruptan kovuldu. Ancak yeni albüme başlamadan kısa süre kala Simmons ve Stanley yeni bir gitarist bulamayacaklarını anlayınca "Lick It Up" kayıtları başlamadan Vincent gruba tekrar alındı. Albüm kapağında ilk kez yer alan gitaristin adı da albümün içinde belirtildi. Vincent ayrıca albümdeki on şarkının sekizinin yazımına katkıda bulundu. Ancak anlaşmazlıklar yeniden su yüzüne çıkınca turne devam ederken Quebec'te verilen bir konser sırasında sololarını uzun tutan Vincent gruptan tekrar konuldu. Vincent'ın yeri Mark St. John ile dolduruldu. Vincent'ın "Creatures of the Night"'taki katkısı ise ancak albümün 1997'deki yeniden basımında belirtildi. Vincent daha sonra Kiss'in 1992 tarihli "Revenge" albümünde şarkı yazarı olarak tekrar grup ile çalıştı ve "Unholy", "Tough Love", "Heart of Chrome" ve "I Just Wanna" şarkılarını yazdı. Ancak kısa süre sonra Vincent, üçüncü kez yollarını Simmons ve Stanley ile ayırdı. Bir değişime ihtiyaç duyduklarını hisseden Kiss, makyaj ve kostümlerinden uzaklaşma kararı aldı. Grup makyajsız olarak ilk kez "Lick It Up"'ın yayınlanmasından hemen sonra 18 Eylül 1983'te MTV'de yayınlanan bir programda hayranlarının karşısına çıktılar. Yeni albüm ve grubun makyajsız halini tanıtan turne 11 Ekim 1983'te Lizbon, Portekiz'de başladı. "Lick It Up", Kiss'in üç yıl sonra ilk kez altın plak almasına neden olsa da bilet satışları bir öncekinden de düşüktü. Simmons ve Stanley ile anlaşamayan Vincent, Mart 1984'te gruptan ayrılınca bir stüdyo gitaristi ve gitar öğretmeni olan St. John gruba dahil oldu. St. John'lu Kiss 13 Eylül 1984'te yeni albümü "Animalize"'ı yayınladı. Bu albüm bir önceki albümün başarısını takip etti ve "Heaven's on Fire" şarkısının bolca MTV'de yayınlanmasının da etkisiyle iki milyondan fazla kopya ile 80'li yılların en çok satan Kiss albümü oldu. Albümün ve takip eden turnenin getirdiği başarı ile Kiss, eski günlerine dönüşün sinyallerini verdi. Ancak fiziksel sıkıntılar çeken St. John, turnede bazı konserleri kaçırmaya başladı. Aralık 1984'te gruptan ayrılan St. John'un yeri Bruce Kulick ile dolduruldu. Kulick, Kiss'in üç sene içindeki dördüncü gitaristi olsa da grup ile 12 yıl boyunca müzik yapmayı başardı. Simmons ve Stanley'den sonra grupta en uzun süre yer alan Kulick hiçbir zaman Kiss'in efsane makyajını giymemişti. Kulick'in ilk konserlerinden biri Detroit'teki Michigan's Cobo Hall'da verildi. Bu konser MTV için "Animalize Live" adıyla gösrerildi. Bu kayıt daha sonra "Animalize Live Uncensored" adıyla grubun ilk konser videosu olarak yayınlandı. Stanley, Simmons, Carr ve Kulick'ten oluşan Kiss kadrosu, orijinal kadrodan sonraki en istikrarlı kadro oldu ve 1980'ların geri kalanında da devam etti. Bu dönem Kiss, platin plak kazanan albümleri üst üste yayınladı. Bunlar 1985 tarihli "Asylum", 1987 tarihli "Crazy Nights" ve 1988 tarihli toplama albüm "Smashes, Thrashes & Hits" oldu. "Crazy Nights," Kiss'in yurtdışnda en çok satan albümlerinden biriydi. Albümün singlelarından "Crazy Crazy Night", İngiltere single listelerinde dört numaraya çıkarak, Kiss'in bu ülkedeki en büyük single başarısı oldu. Kiss, 80'leri Ekim 1989'da çıkardıkları "Hot in the Shade" ile bitirdi. Albüm platin plak alamasa da Michael Bolton ile yazılmış hit single "Forever"ı içeriyordu. ABD'de sekiz numaraya çıkan single, grubun "Beth"ten sonraki en başarılı single'ı ve grubun ikinci Top 10 başarısı oldu. Bu dönem Kiss içinde de değişiklikler yaşanıyordu. Mesela Simmons, aktörlük gibi grup dışı planlara daha fazla zaman ayırırken grup ile ilgili kararları daha çok Stanley almaya başlamştı. Ocak 1991, grup bir kez daha Ezrin ile çalışmaya karar verdi. Ancak yeni albüm kayıtları başlamadan önce Mart 1991'de Carr'ın kalbinde tümör tespit edildi. Buradaki tümörleri ameliyatla alınsa da kısa süre sonra akciğerinde de tümörler keşfedildi. Kemoterapiye başlayan Carr'ın kanserden kurtulduğu Temmuz ayında açıklandı. Ancak Eylül ayında sanatçı bir beyin kanaması geçirdi. 24 Kasım 1991, 41 yaşındaki Carr hayatını kaybetti. Aynı gün Freddie Mercury de hayatını kaybetmişti. Uzun süredir grupta çalan Carr'ın beklenmeyen ölümü sonrasında grup, tecrübeli davulcu Eric Singer'ı gruba dahil etti Singer daha önce Paul Stanley ile sanatçının 1989 tarihi solo turnesinde çalmıştı. Singer, ayrıca Black Sabbath, Gary Moore, Lita Ford, Badlands ve Alice Cooper ile çalışmıştı. 19 Mayıs 1992'de Kiss, "Revenge" albümünü yayınladı. Daha sert bir sound'a sahip olan albüm "Unholy" single'ı ile tanıtıldı. Bu albümde Kiss, eski üyeleri Vincent'tan şarkı yazımında destek almıştı. İlk 10'a giren albüm, altın plak aldı. 1992 ilkbaharında ABD'de kısa bir turneye çıkan grup, Eylül 1992'de ise daha uzun süren bir turneye başladı. Bu turnede çaldıkları şarkılardan oluşan "Alive III", 14 Mayıs 1993'te yayınlandı. Dört gün sonra Kiss Hollywood's RockWalk'a dahil edildi. Bu dönem Kiss'e duyulan nostaljik ilgide bir artış yaşandı. Haziran 1994'te dönemin ünlü şarkılarının kendi tarzlarında yorumladıkları Kiss şarkılarından oluşan albüm "" yayınlandı. Farklı tarzlara yer veren albümde Lenny Kravitz'in funk tarzında yorumladığı ve Stevie Wonder'ın armonikasıyla eşlik ettiği "Deuce", the Mighty Mighty Bosstones'un ska punk tarzında yorumladığı "Detroit Rock City" ve Kiss'in de katkıda bulunduğu Garth Brooks'un "Hard Luck Woman" yorumu gibi şarkılar yer almaktaydı. 1995'te grup, tarihini anlattığı 440 sayfalık, 4.1 kiloluk "Kisstory" kitabını yayınladı. Aynı sene grup dünyanın farklı yerlerinde özel Kiss programları yapmaya başladı. Tüm gün süren bu aktivitelerde Kiss'in sahne kıyafetleri ve enstrümanları sergilendi, Kiss şarkıları yorumlayan gruplar sahne aldı ve Kiss'in farklı dönemlerine dair ürün satışları yapıldı. Kiss de bu toplantılarda soru-cevap aktivitelerine katıldılar, imza dağıttılar ve dinleyicilerden gelen istekleri çaldıkları iki saat süren akustik konserler verdiler. 17 Haziran 1995'te ABD'de düzenlenen toplantıların ilkinde Criss, grupla beraber sahneye çıktı ve "Hard Luck Woman" ve "Nothin' to Lose" şarkılarını yorumladı. Criss böylece 16 yıl sonra ilk kez grup ile sahne almış oldu. 9 Ağustos 1995'te Kiss, "MTV Unplugged"'da konser veren şarkıcılar arasına girdi. Grup, Criss ve Frehley'i de bu konserlere konuk sanatçı olarak davet etti. İkisi de konserin sonunda Kiss'e sahnede eşlik etti ve "Beth", "2000 Man", "Nothin' to Lose" ve "Rock and Roll All Nite" şarkılarını çaldılar. Bu konser sonrası Kiss'in orijinal kadrosu ile tekrar bir araya gelme dedikoduları ve beklentileri arttı. Ancak kısa süre sonra grubun Kulick ve Singer'lı kadrosu yeni bir albüm için stüyoya girdi. "," Şubat 1996'da tamamlandı ancak piyasaya sürülmesi neredeyse iki sene boyunca ertelendi. Bu sırada ise albümün korsan kayıtları grubun hayranları tarafından elde ele dolaştırıldı. Kiss, müzik hayatına Simmons, Stanley, Kulick ve Singer olarak devam ederken, bir yandan da orijinal grubun yeniden bir araya gelmesi için çalışmalar yürütülüyordu. Bu konuşmalar başarıyla sonuçlanınca, 1983'te grubun MTV'de makyajsız olarak sahneye çıkması gibi dikkat çekecek halka açık bir tören düzenlenmesine karar verildi. 28 Şubat 1996'da düzenlenen 38. Grammy Ödülleri'nde Tupac Shakur'un sunumuyla makyajlı ve Love Gun dönemi kıyafetlerini giymiş Kiss'in orijinal kadrosu tekrar bir araya geldi. 16 Nisan'da New York'ta düzenledikleri bir basın toplantısıyla grup, yeni menajerleri Doc McGhee'nin desteğiyle turneye çıkacaklarını açıkladı. Conan O'Brien'ın moderatörlüğünü yaptığı konferans 58 ülkede yayınlandı. 20 Nisan'da satışa çıkarılan turnenin ilk konserinin biletlerinin tamamı 47 dakikada tükendi. Grubun tekrar bir araya gelen orijinal kadrosu ilk konserini 15 Haziran'da Irvine'da bir saatlik bir ısınma konseri olarak verdi. 28 Haziran'da the Kiss Alive/Worldwide turnesi Detroit'teki Tiger Stadium'da 39,867 kişi önünde başladı. Bir yıl içinde 192 konser veren grup, 43.6 milyon dolar kazanarak Kiss'in 1996'da en iyi konser geliri getiren grup olmasını sağladı. Bir konserde ortalama 13,737 kişiye çalan grup da kendi rekorunu kırdı. Eylül 1998'de grup "Psycho Circus'ı" yayınladı. Bu albüm 1979'dan sonra grubun ilk kadrosuyla çıkan ilk albüm olsa da Frehley ve Criss'in albüme katkısı sınırlıydı. Frehley ve Criss'in fotoğrafları albüm kapağında ve kitapçığında sıkça yer alsa da, daha sonra albümdeki gitarların çoğunun daha sonra Kiss gitaristi olacak Tommy Thayer tarafından çalındığı açıklandı. Grubun eski elemanı Kulick de "Within" şarkısının girişinde yer aldı. Davulların çoğunu ise stüdyo müzisyeni Kevin Valentine çaldı. Bu tartışmalı duruma rağmen, albüm listelere üçüncü sıradan girdi ve bu da Kiss'in albüm listelerinde o zamana kadarki en başarılı performansı oldu. "Psycho Circus" şarkısı Grammy'lerde "En iyi Hard Rock performansı" dalında aday gösterildi. The Psycho Circus turnesi 1998'de Los Angeles'taki Dodger Stadyumu'nda başladı ve ABD radyolarında da naklen yayınlandı. Sahne şovlarına 3D görüntüleri ilk ekleyen grup olan Kiss, bu turnede de büyük bir başarı kazandılar. 11 Ağustos 1999'da grup Hollywood Walk of Fame'e dahil edildi. İki gün sonra da Detroit'teki bir Kiss konserine katılmak için çabalayan dört gencin hikâyesini anlatan ve Edward Furlong'un baş rolünde olduğu "Detroit Rock City" gösterime girdi. Bir ay sonra grup World Championship Wrestling ile "The Demon" adlı ve Simmons'ın makyajına benzer bir makyaja sahip bir güreşçinin yaratımı konusunda anlaştı. Bu karakterin ilk gösterisinde grup güreş sahnesinde "God of Thunder"ı çaldı ve bir şarkılık performans için 500,000 dolar aldı. Ancak bu karakterin ömrü kısa sürdü ve WCW başkanı Eric Bischoff'un görevden ayrılmasıyla Kiss'in WCW ile anlaşması sonlandırıldı. Kiss, 2000'lerin başında bir veda turnesi düzenleyeceğini açıkladı ve 12 Mart 2000'de turneye başladı. Aynı sene "" adlı çizgi romandan uyarlanan bilgisayar oyunu "" yayınlandı. 31 Ocak 2001'de veda turnesinin Japonya ve Avustralya ayaklarının başlamasından kısa bir süre önce, maaşı konusunda grupla anlaşamayan Criss bir kez daha gruptan ayrıldı. Criss'in yeri eski davulcu Singer ile dolduruldu. Ancak daha önce grupla makyajlı bulunmamış Singer'ın Criss'in "kedi" makyajını yapmaya başlaması dinleyiciler arasında bir huzursuzluk yarattı. 2001 yılının başında müzikten emekli olmayı planlayan grup, bütün dönemlerini içeren "The Box Set" isimli bir toplama ürünü çıkarmaya karar verdi ve beş CD'den oluşan bu ürün Kasım ayında piyasaya sürüldü. O yaz, Kiss'in en çok tartışılan ürünlerinden biri olan Kiss tabutu da satışı çıkarıldı. 4 Aralık 2001'de Kiss, National Academy of Recording Arts and Sciences tarafından özel bir onur ödülü kazandı. Bunun dışında sakin geçen bir yıldan sonra, 2002 yılı Kiss için hızlı başladı. Şubat 2002'de Salt Lake City'de düzenlenen 2002 Kış Olimpiyatları kapanış töreninde konser verdiler. Bu konser Frehley'nin Kiss elemanı olarak verdiği son konser oldu. 6 Mart 2002'de Kiss, Jamaika'da özel bir konser verdi. Grup ile konratı biten Frehley, bu konserde sahne almadı. Onun yerine gruba dahil edilen Tommy Thayer, Kiss ile ilk konserine Frehley'nin makyajını ve sahne kıyafetlerini giyerek çıktı. Aynı ay Thayer'li Kiss, Amerikan dizisi "That '70s Show"'un çekimlerine katıldı ve "That '70s Kiss Show" adlı bölüm Ağustos ayında gösterildi. Şubat 2003'te Kiss, Avustralya'ya gidip Melbourne'daki Etihad Stadyumu'nda Melbourne Senfoni Orkestrası ile "" albümünü kaydetti. Bu konserde gitarda Thayer yer alırken davulcu Criss ise bir kez daha gruba dönmüştü. Grubun emeklilik kararı bu dönem rafa kaldırıldı ve 2003 yılında grubun Aerosmith ile bir turne yapacağı açıklandı. Frehley, bu turne öncesi gruptan tamamen ayrıldığını açıkladı ve yaptığı açıklamada bir önceki turnenin gerçekten veda turnesi olduğunu sandığını ve Aerosmith'in alt grubu olarak sahneye çıkmayacağını belirtti. Criss ile çıkılan bu turnede grup 64 milyondan fazla para kazandıve yılın finansal açıdan en başarılı yedinci turnesi oldu. Mart 2004'te Simmons ve Stanley, Criss'in biten kontratını yenilemedi ve Singer ile devam etme kararını verdi. 2004 yazında Kiss, Poison ile birlikte Rock the Nation 2004 adlı bir dünya turnesine çıktı. Turne Ağustos ayında Mexico City'deki biletleri tükenmiş bir konserle sonlandırıldı. Bu konserden görüntüler "Rock the Nation Live!" adlı bir DVD'de 13 Aralık 2005'te yayınlandı. Bu turne sonrası Kiss, düzensiz aralıklarla konserler verdi. Bu dönemde Stanley, bir sağlık sorunu geçirdi. Bu nedenle 27 Temmuz 2007'de verilen bir konserde grup 1982'den sonra ilk kez üç kişi sahne aldı. Bu konser Stanley'nin 34 yıllık grup kariyerinde kaçırdığı ilk konser oldu. 31 Ekim 2006'da grup "" adlı daha önce yayınlanmamış konser görüntüleri ve röportajlar bulunan bir toplama yayınladı. 14 Ağustos 2007'de bu toplamanın 1978-1991 arasını kapsayan ikinci, 18 Aralık 2007'de ise 1992-2000 yıllarını kapsayan üçüncü bölümü yayınlandı. Nisan 2007'de grubun eski gitaristlerinden St. John, 51 yaşında beyin kanamasından hayatını kaybetti. 1984'te Kiss'ten kovulan St. John, kısa bir süre müzik yapan glam metal grubu White Tiger'ı kurmuştu. 1990'da Criss ile the Keep adlı sadece bir konser veren bir grupta yer almıştı. St. John, daha sonraki yıllarda piyasada fazla gözükmese de ender olarak Kiss hayranları buluşmalarına katılmıştı. 2008 yılında grubun çalışmaları bir kez daha hız kazandı ve son on senedeki en ciddi Avrupa turnesini düzenlediler. Kiss Alive/35 adlı turne sadece Avrupa'yı değil, Avustralya ve Yeni Zelanda'yı da içeriyordu. 2008 yazında Kiss, kendi konserleri ve katıldıkları festivaller dahil olmak üzere 400,000 kişiye çaldılar. Eylül 2008'de Simmons ve Stanley, bu turnenin Kuzey ve Güney Amerika'da da devam edeceğini açıkladı. 10 yıldan fazla bir süredir albüm yapmayan Kiss'te Simmons ve Stanley fikirlerini değiştirdi ve yeni şarkılardan oluşan bir albüm kaydetme kararı aldı. Temmuz 2009'da Stanley, yeni albümün "Sonic Boom" adında olduğunu ve Ekim ayında yayınlanacağını açıkladı. Albüm yeni şarkılar yanında, eski şarkıların yeni kayıtları ve Buenos Aires'te kaydedilmiş bir konser DVD'si içermekteydi. 19 Ağustos 2009'da ilk single "Modern Day Delilah" piyasaya sürüldü. Şarkı, Kiss'in 1970'lerdeki çalışmalarına benzetildi. Albümü yanıtmak amaçlı Kiss, "Late Show with David Letterman" ve "Jimmy Kimmel Live!" programlarına katıldıl "Sonic Boom," albüm listelerine ikinci sıradan girerek Kiss'in albüm listelerindeki en iyi başarısı oldu ve çıktığı ilk hafta 108,000 kopya sattı. Sonic Boom'un Avrupa ve ABD turnelerinden bittikten sonra 13 Nisan 2011'de Kiss yeni albüm kayıtlarına başladı. 21 Ağustos 2011'de grubun websitesinden yeni albümün "Monster" adında olacağı açıklandı. Albümün 2011 sonbaharında çıkacağı açıklansa da çıkış tarihi daha sonra Ekim 2012'ye ertelendi. Mart 2012'de KISS by Monster Mini Golf adlı golf sahası Kiss'in katılımıyla Las Vegas'ta açıldı. 2 Temmuz 2012'de yeni single "Hell or Hallelujah" yayınlandı. Single, ABD'de üç numaraya çıkarken birçok ülkede de ilk 10'a girmişti. Albümün turnesi 7 Kasım 2012'de Buenos Aires'te başladı. 16 Ekim 2013'te Kiss, Rock and Roll Hall of Fame'e aday gösterildi ve 17 Aralık'ta bu onur ödülüne kavuştular. Grubun Hall of Fame'e katılma töreni 10 Nisan 2014'te düzenlendi. Grup, bu törende sahne almasa da grubun dört orijinal elemanı (Simmons, Stanley, Frehley ve Criss) Brooklyn'deki törende yer aldı. Aynı gün grup, 41 yıllık tarihinde ilk kez Rolling Stone dergisinin kapağında yer aldı. 15 Ağustos 2013'te Kiss, 2014'te Anaheim'daki Honda Center'da kurulacak bir ABD salon futbolu takımı hisselerinden satın aldı. Simmons, Stanley ve menajer McGhee'nin sahip olduğu takımın adı Los Angeles Kiss oldu. Bu takım 2016'ya kadar salon futbolu liginde yer aldı. 17 Mart 2014'te Kiss, Def Leppard ile turneye çıkacağını açıkladı. Bu turne 23 Haziran - 31 Ağustos arasında düzenlendi ve gruplar 42 şehir ziyaret etti. 28 Ocak 2015'te Kiss, Japon kız grubu Momoiro Clover Z ile "Yume no Ukiyo ni Saite Mi na" adlı bir single yayınladı. Bu Kiss'in başka bir sanatçı ile düet yaptığı ilk parça oldu. Single Japonya'da iki farklı versiyon olarak yayınlandı.. Kiss'in müziği genellikle hard rock, shock rock ve heavy metal olarak adlandırıldı. 70'lerde çıkardıkları albümlerin çoğu, özellikle 1974 ve 1977 arasında çıkan ilk altı albümü, ve 1982 tarihli "Creatures of the Night", hard rock ya da geleneksel heavy metal tarzına sahipti. 1979 tarihli "Dynasty" ve 1980 tarihli "Unmasked" disko/pop rock tarzına daha yakınken 1981 tarihli "Music from "The Elder"" grubun progresif rock denemelerini içeriyordu. 1983'te "Lick It Up" ile başlayan makyajsız dönemde ise grup, müzikleri ve imajlarına glam metal elementleri eklemeye başladı. Daha sonra, 1990'ların başında, tarzları tekrar sertleşti ve glam metal'den uzaklaştı. 1990'ların ortalarında ise orijinal tarzlarına döndüler. Kiss, 1983-1996 arası dışında kurulduklarından beri çizgi roman karakterlerine benzemek için kendi tasarımları olan makyajlarla sahne aldı. Bu karakterler the Starchild (yıldız çocuk - Stanley), the Demon (şeytan - Gene Simmons), the Spaceman (uzay adamı - Frehley) ve the Catman (kedi adam - Criss) isimlerini taşıyordu. Gruba daha sonra dahil olan Eric Carr ve Vinnie Vincent da sırasıyla the Fox (tilki) ve the Ankh Warrior (ankh savaşçısı) isimlerini ve makyajlarını kullandılar. Daha sonra Tommy Thayer, the Spaceman, Eric Singer ise the Catman karakterlerini sahiplendiler. St. John ve Kulick ise Kiss'in makyajsız döneminde grupla çalmışlardı. Dört orijinal makyaj tasarımının mülkiyet ve kiralama hakkı Simmons ve Stanley'e ait olmak üzere tasarımlar ABD Patent ve Ticari Marka Ofisi'ne kaydettirildi. Spaceman makyajı Simmons ve Stanley'e Ace Frehley tarafından kiralanmıştır. Adi ardıç Adi ardıç ("Juniperus communis"), servigiller (Cupressaceae) familyasından 15 m'ye değin boylanabilen, çoğu kez de çalı halinde olan ardıç türü. Kabuk kırmızımsı kahverengi, ince kâğıt gibi parçalara ayrılır ve dökülür. İğne yapraklar 1,5 cm uzunluğunda dipleri geniş, uçlara doğru daralmaktadır. Uçları sivri ve batıcıdır. Sürgünlere geniş bir açı ile üçlü çevrel olarak dizilmişlerdir. Üst yüzlerinde tek bir stoma çizgisi bulunur. Oysa bu sayı "Juniperus oxycedrus'"’ta iki adettir. Çiçekler çoğunlukla iki evciklidir. 5–6 mm çapında üzümsü kozalak mavimsi siyah, 2-3 yılda olgunlaşır. İlk sene yeşil, ikinci yılda ise mavimsi siyah olur. Kozalak kısa saplı olup, 3 adet tohum içerir. Üzümsü kozalaklarından içki sanayiinde yan ürün olarak yararlanılır. Odunu ise diri kısmı sarı, özodunu koyu renkli olup, tornacılıkta kullanılır. Doğal olarak Kuzey Amerika, Avrupa, Akdeniz, Batı Himalaya ve Japonya’da yayılış yapar. Türkiye'de iki varyete bulunmaktadır. Dugdamme Dugdamme, yaşamı hakkında fazla bir bilgi bulunmaz,doğum tarihi bilinmemektedir, Assur'a karşı yaptığı 2.sefer sırasında MÖ.640'larda öldüğü tahmin edilir.Kimmerler'in önderidir. Dugdamme, korkusuz ve cesur bir savaşçı olarak Kimmerler arasında bir efsane olmuştur. Sıradan bir askerken diğer askerlerin onu seçmesiyle önder olmuştur. Çok iyi kılıç kullandığı, ok atmada ve balta kullanmada usta olduğu, Kimmerler üzerinde çok etkili bir önder olduğu, onların çok sevdiği uğrunda canlarını bile vermekten sakınmadıkları bir komutan olduğu bilinir. Kimmerlere uzun bir süre önderlik yapmıştır. Kimmerler, Dugdammenin komutasında Friglerin üzerine saldırdılar. MÖ 696'da Frig başkenti Gordion’u yağmalarlar. Kimmerler Asur’lu Asarhaddon tarafından MÖ 679 yılında Hubuşna (Ereğli) mevkiinde bozguna uğratıldılar. Bozgundan sonra batıya yönelerek Lidya'yı tehdide başladılar. Lidya Kralı Gyges, Asur Kralı Asurbanipal’ le diplomatik ilişkiler kurup ondan sağladığı yardımla Kimmerleri MÖ 657'de büyük bir yenilgiye uğrattı. Ama Kimmerler bir süre sonra yeniden Lidya’ya saldırıp, başkentleri Sardes’i aldılar. Gyges savaş alanında öldü. Sardes’ i yakıp yıkan Kimmerler orada kalmayarak hızla Orta Anadolu’ya döndüler.Bir bölümü kuzeybatıya doğru çıkarak Balıkesir'in Edremit ilçesine bağlı Altınoluk beldesinde, Antandros kenti çevresine yerleşti. Gyges’ten sonra Lidya tahtına oğlu Ardys geçti. Ardys ülkesini Kimmer saldırılarının yarattığı güç durumdan kurtarmak amacıyla yeniden Asurlulardan yardım istedi. Ama Kimmerler kuzeybatıdan Boğazlar üzerinden gelen soydaşları Trerler ile birleşip yeniden Lidya’ya saldırdılar ve MÖ 638'de Sardis'i krallık sarayının bulunduğu Akropolis dışında, bir kez daha istila ettiler. Bununla da yetinmeyip Ege denizi kıyısındaki kentlerden Ephesos, Menderes Magnesiası, Myos, Priene, Lebedos, Melia ve (bir olasılıkla) Miletos’u yağmaladılar. Sonra Büyük Menderes vadisi boyunca doğuya yönelerek, o dönemlerde yurt edinmiş oldukları Kapadokya bölgesine döndüler. (MÖ 630) Düzenli bir devlet örgütleri bulunmayan Kimmerler zaman içinde güçlerini yitirmeye başladılar. MÖ 640'larda Assur üzerine yapılan ikinci seferde Dugdamme’nin ölmesi,onların Anadolu’daki etkinliklerine son verdi.Önderleri Dugdammenin ölümünden sonra yerine oğlu Şandakşatru geldi.Kimmerler bir daha toparlanamadılar. Guido Cavalcanti Guido Cavalcanti (d. 1255, Floransa - ö. 29 Ağustos 1300, Floransa), İtalyan şair. Dolce Stil Nuovo (Tatlı Yeni Üslup) akımının önde gelen şairlerindendir. Günümüze 52 şiiri ulaşmıştır. 13. yüzyıl İtalyan Edebiyatının Dante'den sonra en önemli şairi kabul edilir. Guido Cavalcanti (y. 1255-1300), Floransalı varlıklı, seçkin ve siyasal açıdan etkili bir ailenin oğlu olarak dünyaya geldi; Ortaçağ İtalyan siyasetindeki katı Guelfo-Ghibellino kutuplaşması, yaşamını belirleyen en önemli etmenlerden biri oldu. 1260 yılındaki Montaperti yenilgisi üzerine, önde gelen Guelfolar (bu arada Guido’nun babası Cavalcante de' Cavalcanti) Floransa’dan sürüldü; 1266’da imparatorluk güçleri Benevento’da bozguna uğrayınca, bu kez Ghibellinolar Floransa’dan sürüldü. Yeni bir hükümet kuran Guelfolar, kısmen evlilikler aracılığıyla, karşıt grupları uzlaştırma işini üstlendiler; Cavalcanti'nin 1267’de, ünlü Ghibellino önderi Farinata degli Uberti’nin (ö. 1264) kızı Beatrice'yle evlenmesi bu çabanın bir sonucudur. Nüfus kayıtlarından, Beatrice’nin Tancia ve Andrea adlarında iki çocuk dünyaya getirdiği biliniyor. Cavalcanti, 1284 yılında, tarihçi Dino Compagni ve Brunetto Latini’nin de yer aldığı Floransa Komünü Genel Meclisi üyeliğine atandı. 13. yüzyılın sonunda Guelfolar da iki karşıt gruba ayrıldılar: Ghibellinolarla ittifaka giden Beyaz Guelfolar ile yayılmacı papalık politikasını destekleyen Siyah Guelfolar. Compagni’nin anlattığı bir olay, bu karşıtlığın ilginç bir örneğini oluşturur: Guido Cavalcanti, Ortaçağ’ın ünlü hac merkezlerinden İspanya’daki Santiago de Compostela’ya giderken, karşıt gruptan Donati onu öldürtmeye kalkışır, ama başarılı olamaz. Floransa’ya dönüşünde olayı öğrenen Cavalcanti, yolda karşılaştığı Donati’ye elindeki kargıyı fırlatır, ancak isabet ettiremez; bunun üzerine çıkan kavgada elinden yaralanır. Guido’nun hac yolculuğunu yarıda bırakarak Nîmes’de noktaladığı ve Toulouse’da bir süre geçirdiği (29 ve 30 nolu şiirler) hemen hemen kesindir; şiirlerinden Toulouse’da La Daurade kilisesine gittiği ve Mandetta adını verdiği soylu bir kadınla ilişki kurduğu sonucu çıkar. 1300 yılında Siyahlar ile Beyazlar arasındaki bir çatışma, iki grubun önde gelenlerinin sürülmesiyle sonuçlanır, Guido Cavalcanti’nin de aralarında bulunduğu bir grup Floransalı, Sarzana’ya sürülür; sürgüne gönderilenler, kısa bir süre sonra, bulundukları yerin sağlıksız olması nedeniyle geri çağrılırlar. Guido, Sarzana’dan hasta döner; olasılıkla orada yakalandığı bir hastalıktan ötürü bir süre sonra (29 Ağustos 1300) yaşamını yitirir. Gerek çağdaşları, gerek sonraki kuşaklar, Cavalcanti’den hırslı, ancak büyük entelektüel yetenekleri olan bir insan olarak söz ederler. Dino Compagni’ye göre: Giovanni Villani’ye göre: Boccaccio'ya göre (Decameron’da): Cavalcanti şiirinin üç ana kaynağı olduğu söylenebilir: Cavalcanti şiirlerinin modern basımlarındaki 27 nolu şiir, genellikle "Donna me prega" ("Kadınım emrettiği için bana") olarak bilinen "canzone"'dir. Şiir şu dizelerle başlar: Kadınım emrettiği için bana, bir ârazdan söz edeceğim, çoğu zaman dizginlenemez o, ve öyle yücedir ki aşk derler adına: inkÃ¢r eden, hakikatini hissedebilse! Bu dizeler, bir bakıma, şiirin konusunu da açıklar: Aşkın ne olduğu. Cavalcanti'nin şiirinde bu temayı şu sekiz soru çerçevesinde irdelediği söylenebilir: Cavalcanti’nin şiirlerinin önemli bir bölümü aşk hakkındadır: Aşkın gizemli başlayışı, yüceltilişi, yarattığı çeşitli ruh halleri ve yol açtığı acı çekiş ile yakınma. Bu niteliğiyle Cavalcanti’nin şiirleri, Ortaçağ Provans Şiiri'ne özgü büyük konu çeşitliliğinin kapsamının daraltılmasını gösterir; bu, öteki Tatlı Yeni Üslup şairleri üzerinde etkisini göstermiş, daha sonra Petrarca ve onun izinden giden sayısız şair, şiirlerinde aşk konusunu işlemeye devam etmiştir. Cavalcanti’nin günümüze ulaşan şiirlerinde de farklı temaları içerenleri olmakla birlikte, yapıtın temelini aşk hakkındaki şiirler oluşturur. İlk dört şiirine bakacak olursak, Cavalcanti'nin aşka yaklaşımını açıkça görebiliriz: Güzel bir kadın belirir; şair bunun yarattığı hayranlık, şaşkınlık ve coşkuyu dile getirir. Ne var ki, bu hayranlık yerini derin düşünmeye ("contemplatio") bırakır; deneyimin yerini düşünme, kuşku, yeni bir niteliğe bürünen duygu-heyecanlar alır. Cavalcanti’yi asıl ilgilendiren, aşkın neden olduğu çeşitli ruh halleridir: Karşılık görme umudu, yakarma, değersizlik duygusu (acı çekme, umutsuzluk), kuşkucu bir yaklaşım ve neredeyse bilimsel bir gözlemcinin incelediği nesneye olan uzaklığı. Cavalcanti şiirinin düşünsel kaynakları arasında, büyük bir olasılıkla Galenos’un tıp konusundaki görüşleri, Arap kültürü, klasik mitlerle karakterler ve Andreas Capellanus’un saraylı aşkı kavramının manifestosu kabul edilen "De Amore"'si (Aşk Üzerine) vardır. Keza, şiirlerinde sıkça rastladığımız tin ("spirito") ya da küçük tin / tincik ("spiritello") kavramı, Aristoteles’ten ve zihin-beden etkileşimini, dışsal dünyaya ilişkin algılamaların nasıl içselleştirildiğini açıklamaya çalışan Ortaçağ tıp fizyolojisinden alınmıştır. Cavalcanti şiirinde aşkla ilgili iki temel organın, kalp ile gözün merkezi bir yeri vardır: Cavalcanti, aşkın özünü keşfetmek amacıyla, aşk deneyimini, âşık olma adını verdiğimiz o gizemli anda askıda tutuyor gibidir. Araştırdığı gizemlerden biri, bu sürecin nasıl kaçınılmaz olarak beden ile ruhu işin içine kattığı, görülen fiziksel imgenin nasıl zihinsel bir imgeye dönüştüğü, bir varlığın nasıl bir arzu nesnesi haline geldiğidir. Daha sonraki Petrarca tarzında, güzel imgenin doğrudan gözlerden geçip, kalpteki yerini bulmasıyla, süreç hızlandırılıp basitleştirilmiş olacaktır. Buna karşılık, Cavalcanti âşık olma sürecindeki her evreyi tek tek ele alır, inceden inceye işler. Versa, bir dizedeki belirli hece sayısıdır. İtalyancada, bir dizenin adı, son vurgulu heceye kadar hecelerin sayılması ve buna bir eklenmesi yoluyla belirlenir. Örneğin: İtalyan şiirinde hecelerin sayılmasında bu dile özgü bazı özellikler vardır. Diftonglar tek hece sayılır; örneğin, "maestro" sözcüğündeki "ae" diftongtur, bu yüzden sözcük iki heceli kabul edilir. Hece sayımını etkileyen diğer unsurlar şunlardır: elisione (son ünlü düşmesi), sinalefe (hece kaynaşması) ve dieresi (ikilenme). Elisione, bir sözcüğün ünlüyle bitmesi ve bir sonraki sözcüğün ünlüyle başlaması durumunda, ses açısından ilk sözcüğün sonundaki ünlünün kaldırılması işlemidir; örneğin: Sinalefe, bir sözcüğün sonundaki bir ünlüyle bir sonraki sözcüğün başındaki ünlünün birleştirilmesidir. Son ünlü düşmesinden farklı olmakla birlikte, sonuç aynıdır: İki ünlü tek ünlü sayılır; örneğin: Dieresi, bir diftongtan iki hece yapmaktır. Örneğin: İtalyan dize türleri iki heceden on iki heceye çeşitlilik gösterir. Hece sayısına göre bunlar, sırasıyla şöyle adlandırılır: Dante "endecasillabo"'yu dizelerin en soylu, en güzel ve en verimli olanı olarak görmüştür. Bu on bir heceli dize, bir "ternario", bir "quaternario" veya bir "quinario" ile eşleştirilen bir "settenario"'dan oluşur (eşleştirmeyi, son ünlü düşmesi, hece eklemesi uygulanması veya hecelerin olduğu gibi korunması belirler). Yedi heceli dizeyle eşleştirilen üç daha küçük dizeden her birinin ayrı bir vurgu düzeni olduğundan; "endecasillabo" daha kısa, ritmi belirli dizelere oranla daha geniş bir anlatım olanağı ve ritim çeşitlemesi içerir. Cavalcanti, "sonetto"'larını, "canzone"'lerini ve "ballata"'larından bazılarını "endecasillabo" ile yazmış; öteki "ballata"'larında ve "stanza isolata"'larında, döneminin geleneğine uyarak, "quinario", "settenario" ve "novenario"'yu kullanmıştır. "Mottetto"'su farklı dizelerden oluşan bir düzen sergiler. Strofa, bir uyak düzeniyle birbirine bağlı belli sayıda dizeden oluşur. Bilindiği gibi uyak, iki sözcüğün ünlülerinin ve ünsütlerinin eşleştirilmesidir. Sözgelimi: En yalın "strofa", iki uyaklı dizeden oluşan "distico"'dur. "Distico"'nun uyak düzeni AA BB CC DD’dir. İtalyanlar bu düzene "rima baciata" adını verirler. "Terzina", üç dizeden oluşan "strofa"'dır. Birinci dizenin üçüncü dizeyle uyaklı olduğu kıtaya "rima incatenata" denir. Bu kıtanın uyak düzeni ABA BCB CDC DED’dir. "Quartina", dört uyaklı dizeden oluşur. Uyak düzeni ABBA ("rima incrociata") veya ABAB'dir ("rima alternata"). Bir "sonetto"’nun ilk iki "strofa"'sında, iki eşleşen "quartina" kullanılır. "Strofa"'nın dize sayısı, aynı zamanda adını belirler: Sonetto, on dört dizeli bir şiirdir; iki "quartina" ile iki "terzina"'dan oluşur. Bununla birlikte, bu biçim kesin değildir. Soneyi, bir "ottava" ile bir "sestina"'dan oluşmuş olarak da düşünebiliriz. "Quartina"'ların iki değişik uyak kalıbı olabilir: ABAB ABAB veya ABBA ABBA. İki "terzina"'nın uyak düzeninde daha büyük bir çeşitlilik görülür: CDE CDE; CDE DCD; CDD CDD; CDE CDE veya CDE EDC ("rima invertita"). Ayrıca, sonenin, "sonetto caudato" adı verilen bir biçimi daha vardır; "sonetto caudato", kurallı bir soneye bir "distico"'nun eklenmesiyle oluşur, bu yüzden toplam dize sayısı on altıdır. Bir başka sone biçimi "sonetto doppio" veya "sonetto rinterzato"'dur. Guido Orlandi’nin Cavalcanti’ye yanıtında kullandığı bu biçim (48b), düzenli bir sonenin içine yerleştirilen bir "sestina"'dan oluşur, ancak Orlandi 6 yerine 8 dize ekleyerek bu biçimi süsler: AaBAaB AaBAaB (b)CcDdC (c)DdCcD. "Canzone", Dante'ye göre bütün şiir biçimlerinin en soylusudur. Cavalcanti bu biçimi aşk üzerine iki “felsefî” sorgulamasında kullanır: "Io non pensava che lo cor giammai" (9) ile "Donna me prega" (27). "Canzone", "stanza" adı verilen bir dizi "strofa"'dan oluşur. "Donna me prega"'da olduğu gibi bazı "canzone"'ler, "commiato" veya "congedo" adı verilen tek bir "strofa" içerebilir. Kıtalar yapısal değişiklikler gösterseler de, her zaman iki kısımdan oluşurlar: İki "piede"'ye bölünen bir "fronte" ile iki "volta"'ya bölünen bir "sirma". "Fronte" ile "sirma", "chiave" veya "diesis" adı verilen ve "fronte"'nin son dizesiyle uyaklı tek bir dizeyle birbirine bağlanabilir, ancak Cavalcanti bu tekniği kullanmamıştır. "Io non pensava che lo cor giammai" (9) şu örüntüyü izler: "Fronte"'nin iki "piede"'sinde ABBC BAAC; "sirma"'nın iki "volta"'sında ise DeD FeF. Bu şiirde, "Donna me prega"'nın aksine "congedo" yoktur. "Ballata", "ripresa" adı verilen kısa bir "strofa" ile başlar; bunu, "mutazione" adı verilen iki eşit kıta izler, onların ardından bir "volta" ya da "sirma" gelir. "Ripresa"'nın son dizesi, "volta"'nın son dizesiyle uyaklıdır. "Ripresa"'nın çeşitli adları vardır: Tamamen teknik adlandırmalar olan bu adların "ballata"'nın estetik değerine ilişkin herhangi bir ön yargıyı göstermediğine dikkat edilmelidir. Ortaçağ şiiri müzikle yakından bağlantılı olmakla birlikte, müzikle sergilenebilecek tek İtalyan şiir biçimi "ballata"'dır. Bir solocu "stanza"'ları söylerken, koro bir halka halinde onun çevresinde dans eder ve her "stanza"'nın sonunda "ripresa"'yı söylerdi. Boccaccio'nun Decameron'undaki öykülerden birinde (6. Gün, 9. Öykü) Cavalcanti’den söz edilir. Calvino'nun "Amerika Dersleri"'nde belirttiği gibi, Boccaccio şairi bize, "bir kilisenin önündeki mermer mezarlar arasında dolaşan, derin düşüncelere dalmış, ağırbaşlı bir filozof olarak sunar. Floransa’nın zengin ve şık gençleri atlarıyla şehirde dolaşıyor, kendilerine hep yeni davet imkânları yaratma peşinde, toplu halde bir eğlenceden ötekine gidiyorlardı. Bu gençler, Cavalcanti’den pek hoşlanmıyorlardı; çünkü zengin ve zarif bir kişi olmasına karşın, onlarla yiyip içip eğlenmeyi asla kabul etmiyordu. Ondan hoşlanmamalarının ikinci bir nedeni de, gizemli felsefesinin tanrıtanımaz olduğu yolundaki kuşkulardı": Gene Calvino yukarıda sözünü ettiğimiz yapıtında, buradaki jesti Cavalcanti'nin İbn Rüştçü felsefesine bağlar; Cavalcanti, gençlere şöyle demek istiyor gibidir: Cavalcanti'nin şiirleri iki dilli bir basımla (İtalyanca metinler ile Türkçe çevirileri) Türkçeye çevrilmiştir: Jérôme Lejeune Jérôme Jean Louis Marie Lejeune (26 Haziran 1926, Montrouge - 3 Nisan 1994), kromozom anomalilerinin hastalıklara neden olduğunu bulmasıyla tanınan Fransız pediatrist ve genetikçi. Karyotipi geliştirmiş ve folik asitin gebe kadınlardaki nöral tüp defektiyle bağlantısını bulmuştur. Lejeune, kariyerini Down sendromlu çocukların davranışlarını bulmaya özelleştirmiş ve Albert Levan'ın keşfi olan insan kromozomlarının tartışıldığı Kopenhag toplantısına katılmıştır. Sonradan Down sendromlu hastalarındaki kromozom sayısını kontorl etmiştir. Hastalarındna deri biyopsisi örneği aldıktan sonra Lejeune, ödünç aldığı malzemelerle yaptığı çalşımada Down sendromlu çocukların trizomi 21 olarak bilinen fazladan bir 21. kromozoma daha sahip olduğunu bulmuştur. Hayatının geri kalan zamanını Down sendromlu çocukları iyileştirmeye çalışarak harcamıştır. "Down sendromunun iyileştirilmesini bulmak, aya adam göndermekten biraz daha az yorucu' demiştir. Ayrıca 1963'te 5p delesyonu olan Cri du chat sendromununun ilk basamağını tanımlamıştır. Lejeune, Papa John Paul II'un arkadaşlarından biriydi. Roma'da bir genetik toplantısı için bulunurken, Pope'ın 13 Mayıs 1981'deki suikast girişimden birkaç saat önce görüşmüşler ve ahlak ilmini tartışmışlardır. Ä°rvin Yakovlev İvan Yakovleviç Yakovlev, 15 Nisan 1848'de Simbirsk bölgesinin Buinsk ile Kınna Kuşki köyünde (Tataristan - Tetüş) dünyaya gelmiştir, 1930 yılında Moskova'da ölmüştür. 1875 yılında Kazan Üniversitesi Tarih Filoloji Fakültesini bitiren ilk Çuvaştır. Lise yıllarında, 1868 senelerinde gayret ve çabalarıyla, dostlarının da yardımıyla Çuvaş Okulu açmıştır. Açılışından üç yıl sonra bu okul devlet bünyesine girmiştir. Daha sonralardan bu okul Çuvaş halkının kültür ve eğitim merkezi haline getirilmiştir. Mezunlar arasında ünlü Çuvaş yazarları, köy öğretmenleri ve Çuvaş için çalışan birçok eğitimci, ressam ve bilimci vardır. Bu okul Çarlık Rusyası'nın ilk Çuvaş Milli Okulu, Sovyet döneminde ilk yüksekokul olmuştur. Yakovlev, üniversiteden mezun olduktan sonra Çuvaş okullarında müfettişlik yapmış; daha sonra Çuvaş Öğretmen Okulu'na müdürlük yapmıştır. Yakovlev, Çuvaş çocukları için anadilde yeni bir alfabe, ders kitabı ve okuma kitapları yazma konusunda yardımcı temel atmıştır. Çuvaş folklörünü yayınlaştırmaya çalışmıştır. Yazdığı hikâyeler halen Çuvaş okullarında okutulmaktadır. Çuvaş Edebiyatı'nın gelişimi için gerek tercümeler, gerek araştırmalarla oluşumuna yardımcı olmuştur. Elli yıl kadar süren çalışmaları olmuştur. Gelecek nesiller için "İ. Y. Yakovlev Vasiyetnamesi"'ni bırakmıştır. Yakovlev, dünya çapında bir şahsiyettir. Çarlık Rusya'sında adı geçen birisi olmuş; halk meselelerinde kendisine danışılarak görüşleri alınmıştır. Yakovlev, dünyada gerçekten de adını duyurmuş; "İncil" adında bir cemiyetin onur üyesi olmuştur. "Çuvaş Halkının Aydını" olarak bilinir. Kendisiyle ilgili birçok bilgi Macaristan ve Fransa arşivlerinde mevcuttur. Kendisiyle ilgili yine Çuvaşça yazılan kitaplar mevcuttur. Tarih Dünyası Tarih ve Kültür Dergisi - Sayı 148 - Nisan 1999 Sinan Güzel, "Çuvaş Türklerinin Kimlik İnşasında İvan Yakovleviç Yakovlev Etkisi", Milliyetlerin Kesişme Nokltası: İdil-Ural Çalıştayı 12-13 Nisan 2014 MantÄ±ksal Cebir Mantıksal cebir, cebirden farklı olarak, lojik değişmeleri sembol eden bir metottur. Yalnız iki yönüyle farklıdır: Ã–rnek olarak: Bir anahtar devresi açık veya kapalıdır. Basit olarak bir cümle ya doğru, ya yanlıştır. Basit bir mantığa sahiptir. Her mantıksal değişkenin tek değeri vardır. Doğru ve yanlış eş zamanlıdır. Herhangi bir doğru değişkeni, diğer bir doğruyla eşleşir. Yine herhangi bir yanlış değişkeni, diğer bir yanlışla eşleşir. Yani doğru değişken yanlış değişkene eşlemez. Ve ikisinden sadece birisi söz konusudur. Mantıksal cebirde, lojik devrelerin durumlarını ifade edilirken alfabetik harfler kullanılır. Örnek olarak; X harfinde bir değişken ele alalım. Bu doğru veya yanlış olabilir. Yani eksiden artıya, artıdan eksiye herhangi bir değer gösterebilir. Bunun tersi ele aldığımız ilk harfin barı, yani değilidir. Bar, X üzerinde sadece X'i kapsayan bir düz çizgiyle ifade edilir. Yani X değeri doğru iken; X'in barı yanlış, X değeri yanlış iken; X'in barı doğrudur. Deminde ifade ettiğim gibi değili, yani tersidir. Bazı devrelerde doğru; H, bazılarınca T olarak gösterilir. H, İngilizcede yüksek manasına gelen High sözcüğünden, T ise doğru manasına gelen True sözcüğünden gelmektedir. Yanlış içinse; L veya F harfleri kullanılır. L, ingilizcede düşük manasına gelen Low sözcüğünden; F harfi ise ingilizcede yanlış manasına gelen False sözcüğünden gelir. Ayrıca T-F (True- False) programlama dillerinde özellikle döngülerde çok sık kullanılan terimlerdir. İkilik sayı sistemi olan Binary sayı sistemi kolaylık açısından kullanılabilir. 0 değeri false, yani yanlış, 1 değeri true, yani doğrudur. Cullinan (elmas) Cullinan, dünyanın en büyük elması. 26 Ocak 1905'te Güney Afrika'da bulundu. 3106 karat olan elmastan 105 parça kesildi. 530.2 karatlık en büyüğüne Afrika yıldızı, 317 karatlık ikincisine ise Cullinan 2 adları verildi. Bu iki elmas İngiliz Kraliyet tacında bulunuyor. 86 karatlık Kaşıkçı Elması'ndan 200 kat daha büyüktür. Bernard-Soulier sendromu Bernard Soulier Sendromu hafif dereceli trombositopeni, periferde dev trombositlerle karakterli otozomal resesif kalıtılan trombosit fonksiyon bozukluğudur. Ayrıca bir membran reseptör proteini olan glukoprotein 1b (GPIB) anomalisi ve kalitatif trombosit bozukluğu da görülür. Purpura'da orta ve şiddetli kanamalar görülebilir. Daha çok pediyatrik hastalarda görülür. KÃ¶rfez SK Körfez SK ya da tam adıyla Körfez Spor Kulübü, Kocaeli kentini 3. Lig'de temsil eden Türk futbol kulübü. Kulüp, 2000 ve 2002 yılları arasında 3. Lig'de oynayarak yer almış, 2006-07 sezonunda tekrar 3. Lig'e düşmüştür. 2007-08 sezonunda, 3. Lig 4. Grup üçüncüsü olarak 2. Lig'e yükselmiştir. Eski adı Körfez Belediyespor olan kulübün adı Körfezspor olarak değiştirilmiştir. 25 Haziran 2011 tarihindeki olağanüstü genel kurulda ise kulüp ismi bir kez daha değişmiş ve Kocaeli Futbol Kulübü adını alması kararlaştırılmıştır. Fakat bu isim TFF'nin yönetmelikleri ile çakışınca kulüp isminin Körfez Futbol Kulübü olması ve yeşil, siyah, kırmızı renkleri alması kararlaştırılmıştır. 2014-15 sezonu öncesinde kurulan Kocaeli Birlik Sportif Hizmetleri Anonim Şirketi, Körfez Futbol Kulübünü devralmıştır. Devir sonrası ise kulübün ismi Kocaeli Birlik Spor Kulübü olarak değiştirilmiş olup renkler sabit kalmış ve logoda ise ufak değişiklikler yapılmıştır. Logo üzerindeki Körfez FK yazısı yerine Kocaeli Birlik SK yazısı gelmiş ve 4 olan yıldız sayısı 5'e çıkartılmıştır. Kocaelispor'un yaşatılması için başlatılan Körfez FK projesinde armaya, Kocaelispor'u kuran 3 kulüp ve Körfez Belediyespor'u temsilen eklenen 4 yıldız Körfez FK'yı temsilen eklenen yeni yıldız ile 5'e çıkmıştır. 2018 yılı Şubat ayında Erhan Yılmaz kulübü Hamit Maden'e sattı. 2017-18 sezonunu kırmızı grubu 13 puanla 17. sırada tamamlayan Kocaeli Birlik 10 sezon aradan sonra 3. Lig'e düştü. 2018-19 sezonu öncesinde 3. Lig'e düşen Kocaeli Birlik SK adını Körfez Spor Kulübü olarak değiştirdi. Bu değişim sonrasında logosunda da değişikliğe gidildi. Kulübün yeni renkleri de kırmızı beyaz oldu. Bu değişimin hemen ardından kulübün teknik direktörlük görevine Deniz Kolgu getirildi. 2018-19 3. Lig 1. grupta yer alan Körfez SK Deniz Kolgu ile başladığı sezonda 1. haftanın ardından Gökhan Terci, 4. haftanın ardından Ömer Faruk Uzuner yönetiminde ligde mücadele etti. 32 maçta 1 galibiyet, 5 beraberlik ve 26 mağlubiyet aldı. 8 puan toplayarak grubunu 17. tamamlayan Körfez SK 12 sezonun ardından profesyonel liglere veda ederek Bölgesel Amatör Lige düştü. Takımı destekleyen Kocabeyler adında bir taraftar grubu da mevcuttur. Kocalar ve Karılar Kocalar ve Karılar 1992 ABD yapımı romantik dramatik filmdir. Özgün adı Husbands and Wives olan film 23 Haziran 1993'te Türkiye'de sinemalarda gösterime girmiş, ertesi yıl da SİYAD tarafından "Yılın en iyi 10 yabancı filmi" arasında seçilerek bir toplu gösterimle tekrar seyirciye sunulmuştu. Woody Allen'ın senaryosunu yazdığı, yönettiği ve başrolünü oynadığı filmin diğer önemli rollerinde Mia Farrow, Judy Davis, Sydney Pollack, Juliette Lewis ve Liam Neeson oynamışlardır. Adeta bir belgesel havasında çekilmiş bu filmde Woody Allen evlilik kurumu, kadın erkek ilişkileri, aşk, bağlılık gibi kavramları sorgular. Bir çözüm önermese de görüşlerini ve endişelerini fazlası ile gerçekçi bir şekilde ortaya koyar. En İyi Yardımcı Kadın Oyuncu ve En İyi Özgün Senaryo dallarında Oscar'a aday gösterilen film Woody Allen'a BAFTA En İyi Orijinal Senaryo Ödülü'nü getirdi. Tıpkı Türkiye'de olduğu gibi ABD'de de birçok kentin "sinema yazarları dernekleri" nin ödüllerini kazandı. New York, Manhattan'da oturan orta-üst sınıftan Jack (Sydney Pollack) ve Sally (Judy Davis)'nin boşanacakları haberi, en iyi arkadaşları olan Gabe (Woody Allen) ve Judy (Mia Farrow) için beklemedikleri bir şok olur. Bu ayrılık kararına şiddetle karşı çıkmalarına rağmen kendi ilişkileri de o kadar iyi gitmemektedir. Çiftler kendi ilişkilerini gözden geçirirlerken bu arada başkaları ile flört ilişkilerine başlarlar. Anakonda Anakonda, yeşil anakonda, Iguaçu anakondası, nehir anakondası vb. türlerden oluşup, Venezuela, Brezilya gibi yerlerde yaşayan yılandır. Boyu 8-10 metre olabilir. Dünyanın en büyük ve en uzun yılanıdır. Genellikle timsah, geyik, memeliler, veya başka anakondalar ile beslenir.İnsan yediği hakkında bir bilgi yoktur. Avı bir timsah ise avını enlemesine sarar ve sıkar, avı boğularak ölür ve yem olur. Sadece karada değil suda da tehlikeli bir hayvandır. Genellikle çiftleşme mevsiminde suda yaşar. Diğer yılan türlerinden farklı olarak suda doğum yaparak ürerler. Tek seferde 80 yılan doğurabilir ve bebek anakondaların boyları yaklaşık 1 metre kadardır. Ağaçlara tırmanabilirler. Kendi türlerinden olan ağaç boa yılanı, deri rengi yeşil olduğundan çok kolay ağaç tepelerinde adaptasyon olabilmiştir. Tıpkı boa yılanı gibi avının boğarak öldürür. Genellikle tüm anakondalar vücut sıcaklıklarını tropikal ormanlarda yükseltebilmek için ağaç tepelerine ya da nehir kenarlarında bulunurlar. Dördüncü Çağ Dördüncü Çağ ve sonraki çağlar, J. R. R. Tolkien Orta Dünya evreninde bir zaman dilimidir. Dördüncü Çağ ve sonrasına dair Tolkien çok az şey yazmıştır. Tolkien’in çoğu çalışması Üçüncü Çağ ve ondan önceki çağlarla ilgilidir. Dördüncü Çağ, bazılarının sandığının aksine Yüzüktaşıyıcılarının Valinor’a gitmek için Orta Dünya’dan ayrılması ile değil, Hükmeden Yüzük’ün yok edilmesi ve Sauron’un kesin olarak yenilmesi ile başlamıştır. Çağın ilk asırlarında yaşanan bazı olaylar Ekler’den ve aşağıdaki açıklamalardan öğrenilebilir. Elessar ve sonrasında Eldarion’un çalışmalarıyla, sürgündeki Númenorean krallıkları olan Arnor ve Gondor tekrar eski günlerine kavuştu ve İnsanların krallıkları zenginleşti. İnsan ırkından olan düşman halklar ile kesin barış kuruldu. En azından Haradrim ve Easterlingler ile ittifak kuruldu ve hatta bazıları Yeni Birleşik Arnor ve Gondor Krallığı’na katıldılar. Ekler’de anlatıldığı üzere, Éomer Eorl’ün yemini tazeledi ve Elessar ile beraber Rhûn denizinin ötesindeki ve Harad’ın içlerindeki topraklarda savaşlar yapmaya gittiler. Demek ki, geçmişte Sauron ile beraber savaş yapmış ve hala barış yapmayan halklar vardı. Sauron’un kölelerinin çoğu özgür bırakıldı ve Mordor’daki Núrnen denizi etrafında kendilerine bağımsız topraklar verildi. En başından beri müttefik olan Rohan ve Esgaroth krallıkları da parlak günlerine döndü. Doğal olarak zarar görmeden Dördüncü Çağ’a ulaşmış olan Shire ve Drúedain ülkelerine de bağımsızlık verildi. Lórien elfleri Yüzük Savaşı esnasında Dol Guldur’dan gelen üç saldırıyı geri püskürttükten sonra, Kuyutorman’ı her türlü kötülükten temizlemeye başladı (bu kötülüklerin birçoğu Dol Guldur’daydı). Rivayet edilir ki, Celeborn birçok elfle birlikte kayıklara binerek savaşa hazırlıklı bir halde Anduin’in karşı tarafına geçti. Bu esnada Galadriel, Dol Guldur’un surlarını yıkıyordu ve çukurlarını ortaya çıkarıyordu. Orman bu şekilde temizlendi. Daha sonra Thranduil ve Celeborn, ormanın ortasında buluştular ve ormana Eryn Lasgalen dediler. Eryn Lasgalen’deki Silvan krallıkları (Celeborn’un "Doğu Lórien"’i ve Thranduil’in krallığı), elflerin çoğu batıya gitmesine rağmen eskisine göre biraz daha genişlemiş oldu. Gri Limanlar ve Lindon toprakları, bir süre daha geride kalacak olan Círdan ve diğer elflerin kullanımına ayrıldı. En azından Legolas’ın komuta ettiği bir topluluk Ithilien’de bir süre kalmaya devam etti. Durin’in Halkı cüceler Erebor’da zenginleşti ve Gimli’nin yönettiği bir grup Aglarond’a yerleşti. Khazad-dûm’a madenci grupları yollandı ve tekrar çıkarılmaya başlanan mithril ile Minas Tirith’in kapıları tamir edildi. Khazad-dûm hemen eski günlerine dönüp kalabalıklaşmadı. Bununla beraber, Son Durin’in çalışmalarıyla Durin’in Halkı tekrar anavatanına dönmeye başladı. Dördüncü Çağ’ın sonlarına doğru, cüceler azalmaya başladı. Çünkü, cüce adamları zanaatlarına o kadar düşkün oldular ki, ne evlenmek ne de çocuk yapmak gibi bir dertleri yoktu ayrıca Moria savasından sonra cucelerin sayısı oldukça azalmıstı Tam olarak akıbetleri bilinmiyor.. Orklar ve troller uzak doğuya gitti ve asla kendilerini toparlayamadılar ve eski günlerine dönemediler.Entlere yasam veren su gittikce azaldı. Aragorn, bir zamanlar yayılmış oldukları Eriador’a doğru Fangorn’u tekrar genişletmeleri için onlara izin verdi ve onlara bağımsızlık verdi. Ağaçsakal buna teşekkür etti ve fakat entlerin asla eskisi gibi çoğalamayacaklarına ağıt yaktı. Entler gitgide ağaçlaştı ve bir daha diğer ırkların işlerine dahil olduklarına hiç rastlanmadı (Ağaçlaşmış ve iletişimi kesmiş bir entin “ölü” sayılıp sayılamayacağı veya bugünlere kadar herhangi bir duyuları sağlam kalarak ulaşıp ulaşmadıkları tartışmalıdır). Yüzük Kardeşliği’nin geri kalan üyelerinden Sam, Shire’ın belediye başkanı ve Kral Elessar’ın danışmanlarından birisi oldu. Kızı Elanor ise, Arwen’in en büyük yardımcılarından biri oldu. Hayatının sonuna doğru, Círdan’ın son gemilerinden birisine binerek Sam’in Valinor’a doğru yola çıktığı söylenir. Merry Erdiyarı’nın Başkanı oldu ve Pippin Shire’da Yaşlıer ve Took sülalelerinin reisi oldu. İkisi de Rohan ve Gondor’un kraliyet aileleriyle dostluklarını sürdürdü. Çok yaşlandıklarında Rohan ve Gondor ziyaretleri için yola çıktılar ikisi de D.Ç. 64 civarında öldüler. Rath Dínen’e gömüldüler. Legolas’ın bir gemi yaptığı ve Valinor’a yelken açtığı söylenir. Gimli’nin de gayri ihtiyari Galadriel’i görme arzusuyla Legolas ile beraber gittiği söylenir. Tolkien’in yazılarında, bu çağın ilk birkaç yüzyılının ötesine dair bilgi bulunmuyor. Bu yüzden çağın ne zaman bittiği bilinmiyor. Bilinen bir gerçek şu ki Dördüncü Çağ, egemenliğin insanlara geçtiği ve Elflerin Zayıflaması’nın başladığı çağ oldu.Çünkü birçok elf gri limanlardan uzağa yelken açtı ve sayıları azaldı.İnsanlar diğer ırkların önüne geçerek tek egemen Ä±rk haline geldiler. Tolkien’in bir tahminine göre Üçüncü Çağ’ın sonu ile MS 20. yy’ın başlangıcı arasında yaklaşık 6000 sene var ve eğer Dördüncü Çağ ile Beşinci Çağ aynen İkinci Çağ ve Üçüncü Çağ arasında olduğu gibi uzunluk açısından benzeşiyorsa, Beşinci Çağ’ın bitiş senesi MS 1958 olabilir. Ayrıca Tolkien, çağların hızlanmaya başladığını düşündüğünü ve buna göre Altıncı Çağ’ın sonlarında olduğumuzu ve Yedinci Çağ’a doğru zamanın ilerlediğini belirtmiştir. Tolkien, Orta Dünya evrenini gerçek dünya tarihinin erken dönemleri olarak betimlemiş ise de daha sonraları düzeltme yaparak mitolojik bir çehreye büründürmüştür. Bu sayede Orta Dünya mitolojisindeki olayların gerçek dünya tarihindeki bazı gerçeklerle çatışma ihtimalini ortadan kaldırmayı amaçlamıştır. İçinde bulunduğumuz zamanı Beşinci Çağ olarak belirlemek, Tolkien takvimini günümüz tarih sistemiyle bağlamaya çalışanlar için önemli bir nokta teşkil ediyor. Tolkien Cemiyeti’nin yayın organı Mallorn’un 42 no.lu sayısında çıkan bir makalede Tolkien’in verdiği tüm bilgiler incelenerek yapılan bir tahlilde Güneş Yılları’nın başlangıcı MÖ 25 Mart 10160 senesine, İkinci Çağ’ın başlangıcı MÖ 26 Aralık 9564 senesine, Üçüncü Çağ’ın başlangıcı MÖ 24 Aralık 6123 senesine, Dördüncü Çağ’ın başlangıcı ise MÖ 18 Mart 3102 senesine denk gelmektedir. Çıkarılan bu şemaya göre Miladî takvim sisteminin birinci senesi ile Beşinci Çağ’ın başlangıcı eşit hale gelmektedir Dördüncü Çağ 1 Shire hesabıyla Dördüncü Çağ başladı. 2 Sam'in oğlu Frodo Gardner doğar. Adelard Took ölür. 4 Sam'in kızı Rose Gamgee'nin doğumu. 6 Kral Elessar insanların Shire'a girmesini yasaklayan bir kanun çıkarır ve Shire'ı Kuzey asasının koruması altında bir Özgür Ülke ilan eder. Will Nebzeayak belediye başkanlığını bırakır. Sam Gamgee Belediye Başkanı seçilir. Ponto Baggins Baggins ailesinin başı olur. Sam'in oğlu Merry Gamgee'nin doğumu. Peregrin Took, Elmas ile evlenir. 7 Gaffer Gamgee ölür. 8 Sam'in oğlu Pippin Gamgee'nin doğumu. 9 Pippin'in oğlu Faramir Took dünyaya gelir. Merimac Brandybuck ölür 10 Sam'in kızı Altınbukle doğar. Odovacar Bolger ölür. 11 Saradoc Brandybuck ölür. Merry Brandybuck Erdiyar'ın Lordu olur. Sam'in oğlu Hamfast Gamgee doğar. 12 Sam'in kızı Daisy Gamgee doğar. 13 Paladin Took II ölür. Pippin Took Reis olur. Sam Gamgee tekrar Belediye Başkanı olur. Kral Elessar Peregrin'i ve Merry'yi danışman yapar. 14 Sam'in kızı Primrose Gamgee doğar. Odo Ayağıkibirli ölür 15 Kral Elessar kuzeye gider ve bir süre Evendim Gölü kıyısında kalır. Brendibadesi köprüsüne gelerek dostlarıyla buluşur. Dunedain Yıldızı'nı Efendi Samwise'a verir ve Elanor Kraliçe Arwen'in şeref nedimesi olur. Sam'in oğlu Bilbo Gamgee’nin doğumu. Gloin’in ölümü. 17 Sam'in kızı Ruby Gamgee doğar. 19 Sam'in oğlu Robin Gamgee doğar. Çiftçi Pamuk ölür. 20 Efendi Samwise üçüncü kez Belediye Başkanı seçilir. 21 Efendi Samwise, karısı ve Elanor Gondor'a giderek bir yıl orada kalırlar. Yokluğunda Samwise'a Efendi Tolman Pamuk vekâlet eder. Sam'in oğlu Tom Gamgee'nin doğumu. 22 Filibert Bolger ölür 27 Efendi Samwise dördüncü kez Belediye Başkanı seçilir. 30 Elanor, Irak Yaylalar'da, Greenholm'lÃ¼ Fastred ile evlenir. 31 Irak Yaylalar'dan Kule Tepeleri'ne (Emyn Beraid) kadar olan kısım Kral tarafından Shire'a hediye edilir. Birçok hobbit bu bölgeye yerleşir. 33 Elanor ile Fastred'in oğlu Elfstan Fairbairn doğar. 34 Prens Imrahil'in ölümü.Imrahil'in oğlu Elphir prensliği devralır. Efendi Samwise beşinci kez Belediye Başkanı seçilir. Onun ricasıyla, Reis, Fastred'i Batısınıra Vekilharcı yapar. Fastred ve Elanor, Kule Tepeleri'ndeki Altınkuleler'e yerleşirler. Çocukları ve torunları Kulelerin Fairbairn'leri olarak nesiller boyu burada yaşarlar. 41 Efendi Samwise altıncı kez Belediye Başkanı seçilir. Frodo Gardner'ın oğlu Holfast Gardner'ın doğumu. 42 Faramir Took, Samwise'覺n k覺z覺 Alt覺nbukle ile evlenir. 43 Bu tarihlerde Eldarion dünyaya gelmiş olabilir.(Bazı kaynaklara göre 20. yılında) 48 Efendi Samwise yedinci ve son kez Belediye Başkanı seçilir. Görev süresi 1476'da(Shire yılları hesabı), 96 yaşındayken sona erer. 55 Sam'ın başkanlıkta son senesi. 57 Prens Elphir ölür. Alphros Dol Amroth Prensi olur. 61 Yılortası gününde, Efendi Samwise'ın karısı Gül Hanım ölür. Eylül 22: Efendi Samwise Çıkın Çıkmazı'ndan ayrılarak Kule Dağları'na gider. Onu son kez gören Elanor olur. Elanor'a Kırmızı Kitap'ı verir ve kitap bundan sonra Fairbairn'lerin gözetiminde kalır. Elanor'un anlattığına göre Samwise Kuleleri geçerek Gri Limanlar'a gider; son Yüzük Taşıyıcısı da böylece denize açılır. 63 Baharda Rohan'dan Erdiyarı'na Kral Eomer'in Efendi Holdwine'ı görmek istediği haberi gelir. Meriadoc o sırada yaşlı (102) fakat hâlâ sağlıklıdır. Dostu Reis ile görüştükten sonra, görevlerini ve mallarını oğullarına devreder, Sarn Sığlığı'na doğru uzaklaşırlar; Shire'da onları bir daha gören olmaz. Efendi Meriadoc'un Edoras'a gittiği ve o sonbahar Kral Eomer ölürken yanında olduğu duyulur. Elfwine Rohan'ın on dokuzuncu kralı olur. Merry ve Pippin Gondor'a gider. Pippin Kırmızı Kitap'ın bir kopyasını Minas Tirith Kütüphanesine bırakır. Sonra Peregrin ve Merry son yıllarını Gondor'da geçirirler; öldüklerinde Gondor'un ulularının yanına, Rath Dinen'e gömülürler. 73 Eomer'in eşi ve Elfwine'in annesi Lothiriel'in ölümü. 80 Tepe'li Harding doÄŸar. 82 Faramir ölür. Elboron Gondor Vekilharcı ve Ithilien Prensi olur. 91 Dwalin’in ölümü. 95 Prens Alphros ölür. 103 Eomer'in oğlu Rohan kralı Elfwine'in ölümü. 120 Kral Elessar ölür. Eldarion Yeniden Birleşmiş Krallık Arnor ve Gondor'un kralı olur. Legolas Ithilien'de gri bir gemi yapmış Anduin'den aşağı, Deniz'in ötesine yelken açmış; denir ki, cüce Gimli de yanındaymış. Ve o gemi de gittiğinde Orta Dünya'da Yüzük Kardeşliği'nden kimse kalmamış. 121 Kış: Arwen Cerin Amroth'a gider ve orada ölür. 150 Khazad Dum VII Durin tarafından alınır. 172 Reis'in Kitabı tamamlanır. 185 Samwise'ın varisi Tepeli Harding'in ölümü. 220 Kral Eldarion'un hükümdarlığı bu zamana kadar sürmüş olduğu söylene gelir. 2004 A Lyga 2004 Litvanya A Ligi sezonunun puan durumu bulunmaktadÄ±r. Povilas Lukšys (Ekranas Panevėžys takımından) 19 gol ile gol kralı olmuştur. KaynakÃ§a wildstat.com VentrikÃ¼ler sistem Ventriküler sistem, medulla spinalis içindeki santral kanal ile devam eden, beyin omurilik sıvısı ile dolu, beyindeki bir grup yapıdan oluşur. Sistem dört ventrikülü kapsar: Bu ventriküllerden başlayan birkaç ara bağlantı kanalı vardır fakat genelde bunlardan yalnızca ilk ikisi ventriküler sistemin bir parçası olarak kabul edilir: Her ventrikül, beyin omurilik sıvısı üreten pleksus koroideus içerir. Liquor cerebrospinalis, kendilerini sınırlayan kemik yapının içindeki beyin ile omurliği çevreleyen ve bir yastıkçık gibi koruma görevi yapan sıvıdır. Dört adet beyin ventrikülü vardır: sağda ve solda bir çift ventriculus lateralis, orta hatta ise ventriculus tertius ve ventriculus quartus. Cerebrum içinde yer alan şekil itibarıyla C harfine benzeyen lateral ventriküller, diğer ventriküllere göre daha büyüktür ve basal ganglionların dorsal yüzünü sararlar. Lateral ventiküller cornu frontale (anterior), cornu temporale (inferior) ve cornu occipitale (posterior) aracılığıyla sırasıyla beynin frontal, occipital ve temporal loblarına uzanırlar.İki lateral ventrikül, interventriküler foramen aracılığıyla, diencephalon'un ortasında bulunan üçüncü ventrikül (ventriculus tertius) ile bağlıdır. Üçüncü ventrikül de aquaduktus serebri aracılığıyla, rhombencephalonda bulunan dördüncü ventrikül ile bağlantılıdır. Subarachnoid boşluğa açılarak ventriküllerde üretilen beyin-omurilik sıvısının beyincik ve beyin korteksini kuşatmasını sağlayan üç delik dördüncü ventrikülde bulunur. Dördüncü ventrikül, omurilikteki santral kanal ile devam eder ve beyin-omurilik sıvısının omuriliğin iç yüzüne de akmasına izin verir. Cemal Tollu Cemal Sait Tollu (d. 19 Nisan 1899, İstanbul - ö. 26 Temmuz 1968, İstanbul) Türk ressam. 1930 kuşağının önde gelen temsilcilerindendir. Resimlerinde yerel konuları kübist bir anlayışla işleyen Tollu, D Grubu sanatçılarındandır. Eserleri İstanbul Resim ve Heykel Müzesi’nde, Millî Kütüphane Koleksiyonu’nda ve daha birçok resmî ve özel koleksiyonda yer alır. 19 Nisan 1899 tarihinde İstanbul’da dünyaya geldi. Beş çocuklu bir ailenin en büyük evladıydı . Babası mühendis Sait Bey, annesi Hayriyet Hanım’dır. Çocukluk yıllarının babasının işi nedeniyle Şam ve Diyarbakır’da geçirdi. Hicaz Demiryolları’nda çırak olarak çalıştı. İlk resim derslerini bu yıllarda emekli bir kolağasından aldı. 1919’da İstanbul’a döndü. Sanatçı, İstanbul’a dönüşünde Sanayi-i Nefise Mektebi (Güzel Sanatlar Akademisi)' ne kayıt yaptırdı ancak İstanbul’un düşman işgaline uğraması üzerine okuluna ara vermek zorunda kalarak Ankara'da Zabit Namzetleri Talimgahına katıldı. Burada aldığı askeri eğitimden sonra 1921’de süvari teğmen rütbesiyle Konya'daki süvari alayına gönderildi. 1923 yılında ordudan terhis oldu ve 1923-1925 arasında Edirne’de vagon tamircisi olarak çalıştı. Türk Kurtuluş Savaşı’nın sonuçlanmasının ardından 1926'da İstanbul'a döndü ve eğitimine kaldığı yerden devam etti. Ortaokul resim öğretmeni olarak okulunu tamamlayan Cemal Sait, 1929’a kadar Elazığ ve Erzincan'da öğretmenlik yaptıktan sonra sanatını geliştirmek için ailesinin desteğiyle Münih ve Paris'e gitti. 1931-1932 arasında bir yılını geçirdiği Avrupa’da Andre Lhote, Hans Hoffmann, Fernand Leger ve Marcel Gromaire gibi ünlü sanatçıların yanında çalıştı. Paris’te iken Müstakil Ressamlar ve Heykeltıraşlar Birliğinin dördüncü sergisine, bir kadın portresiyle katıldı. Paris dönüşünde Erzincan Askeri Ortaokulu’na öğretmen olarak atanan sanatçı, bu görevi 1935’e kadar sürdürdü. Cemal Sait, Türkiye'ye döndükten sonra ilk sergisini 1932’de Elazığ'da açtı. 1933'te D Grubu kurucuları arasında bulundu. Grup, ilk sergisini Tollu’nun akrabası olan Beyoğlu Kaymakamı’nın ayarladğı mekanda, Narmanlı Han’daki Mimoza Şapka Mağazası’nda açtı. Cemal Tollu, grubun bütün yurt içi ve yurt dışı sergilerine katıldı. 1935’te Anadolu Medeniyetleri Müzesi'nde (eski adı: Ankara Arkeoloji Müzesi) yöneticilik yaptı. Bu dönemde Hitit kabartmalarının kunt formlarından etkilendi. 1937 yılında Güzel Sanatlar Akademisi’ne Leopold Levy'nin asistanı olarak atandı ve İstanbul'a gitti. Aynı yıl evlendi. Akademide mitoloji öğretmenliği ve resim bölümü şefi olarak çalıştı. Akademide öğrenci iken kendisine Ahmet Haşim tarafından aşılanan mitoloji ilgisi, onu 1957'de "Mitoloji" adlı bir kitap yayınlamaya kadar götürdü. 1938'den itibaren CHP tarafından düzenlenen ‘Yurt Gezileri’ kapsamında, Antalya ve Burdur yörelerinde çalışmış olmasının etkisiyle manzara resimlerine yöneldi. 1939 yılında ikinci kez Paris’e gitti ve Paris görünümleri çizdi. O yıllarda düzenlenmeye başlanan Devlet Resim Heykel Sergilerine de katıldı. II.Devlet Resim Heykel Sergisi’nde “"Kompozisyon"” adlı çalışmasıyla ikincilik ödülü, 21. Devlet Resim Heykel Sergisi’nde ise “"Hasat"” adlı yapıtıyla resim birincilik ödülünü aldı. 1954 yılında Yapı Kredi Bankası’nın 10. Kuruluş yıldönümü nedeniyle düzenlediği “"İstihsal"” konulu resim yarışmasında altıncılık ödülü aldı. 1937’de göreve başladığı akademide 1964’e kadar hocalık ve bölüm başkanlığı yaptı. 1964 yılında Devlet Güzel Sanatlar Akademisi' nden emekli oldu. Ressamlığının yanı sıra heykel sanatçısıydı ancak bu alanda birkaç büst dışında eser vermedi. Ne var ki heykel sanatına duyduðu ilgi resimlerini etkiledi, resim üslûbunun oluşmasında rol oynadı. Tollu, heykel etkisi bırakan “"Ana ve Çocuk"”, “"Hatay’da Portakal Bahçesi"”, “"Ankara Keçileri ve Hasat"” gibi tablolarında Anadolu’ya özgü konuları kübist-yapımcı bir tarzda işlemişti. Yayınladığı yazılarıyla sanat yazarlığı da yapan Tollu, "Yunan Mitolojisi" (ders kitabı) ve "Şeker Ahmet Paşa" (monografi) kitaplarının yanında başta "Yeni Sabah" gazetesi başta olmak üzere değişik yayın organlarında sanat üzerine görüşlerini yazdı. Sanatçının son yapıtları arasında ""Pancar Tarlası"" (1963, İstanbul Resim ve Heykel Müzesi), ""Tımar"" (1964, Ahmet Tollu' da), ""Manisa Yangını"" (1964, Seyman Erkılıç koll.), ""Pamuk Toplayanlar I, II"" (1964 - 65), ""Pastırmacılar"" (1965, Nevhız Pak koll.), ""Köylüler ve Koyunlar"" (1965, Akbank koll.), ""Natürmortlu Bodrum"" (1966, Ahmet Tollu' da) adlı tabloları sayılabilir. Eserleri İstanbul Resim ve Heykel Müzesi’nde, Millî Kütüphane Koleksiyonu’nda ve daha birçok resmî ve özel koleksiyonda yer alır. Cemal Tollu, 26 Temmuz 1968 tarihinde İstanbul’da hayatını yitirdi. Cemal Tollu resimleri, Sanatgalerisi.com sitesi YalnÄ±z ve Cesur Yalnız ve Cesur 1962 ABD yapımı dramatik western filmdir. Özgün adı Lonely Are the Brave dir. Edward Abbey'in 1956 yılında yayımladığı "Brave Cowboy" (Cesur Kovboy) adlı romanından senaryosunu Dalton Trumbo'nun uyarlayıp yazdığı filmi David Miller yönetmiş, önemli rollerinde Kirk Douglas, Gena Rowlands, Walter Matthau ve George Kennedy oynamışlardır. Filmin müziği Jerry Goldsmith'e aittir. Film geçici işçi,sığır çobanı John W. "Jack" Burns (Kirk Douglas) 'ün hikâyesini anlatır."Asi kovboyların sonuncusu" olan Burns,modern yaşantıya ayak uydurmayı redederken eski kovboy gelenek ve alışkanlıklarını inatla sürdürmeye çalışmaktadır.Ama dünya artık eski zaman kovboylarının dünyası değildir.Sevdiği bir arkadaşının (Paul Bondi - Michael Kane) yasadışı göçmenlere yardım ettiği gerekçesi ile hapiste olduğunu öğrendiğinde onu kurtarmak için kendi de hapse girmeyi göze alacak kadar cesurdur.Ama farklılaşan dünyada atla kaçan bir kovboyun peşindeki telsizli helikopterlerli takipçileri karşısında ne kadar şansı olabilir. Olmaz Olmaz Deme "Olmaz olmaz deme", sözleri Ülkü Aker'e, müziği Selmi Andak'a, düzenlemesi Murat Uncuoğlu ile Aytekin Kurt'a ait olan şarkıdır. Nil Burak tarafından söylenmiştir. Ayrıca Zeynep Değirmencioğlu tarafından Hayat Sevince Güzel olarak yorumlanmıştır. 2000'lerde Avrupa Yakası adlı dizide Şahika Koçarslanlı karakteri tarafından bolca söylenmiştir. Yaykın, Simav Yaykın, Kütahya'nın Simav ilçesinin bir beldesidir. Nüfusu 2048 kişidir. Manisa İli Demirci İlçesi Yarbasan Bucağı’na bağlı yerleşim daha sonra Simav merkeze bağlanmıştır. Yaykın, 1998 yılında köy statüsünden Belde Belediye statüsüne geçmiştir. 2012 yılında çıkarılan 6360 sayılı kanun uyarınca belde teşkilatının kapatılması kararlaştırılmıştır. Yaykın, Türk yerleşim yeri olarak 670-800 yıllık bir geçmişe sahiptir. Halen bulunduğu yerde Hacılar Köy odasının yanında bir kara ardıç ağacı bulunmaktadır. BÃ¼lent Eken Bülent Eken (26 Ekim 1923, Mersin - 25 Temmuz 2016, İstanbul), Türk eski millî futbolcu ve teknik direktör. Galatasaray'ın eski futbolcularındandır. Galatasaraylı eski futbolculardan Danyal Vuran ile Reha Eken'in kardeşidir. 1942'de Galatasaray'da futbola başladı. 1950'de Salernitana daha sonra da Palermo'da oynayacağı İtalya'ya gitti. 1953'teki dönüşünde yine Galatasaray forması giydi. Millî formayı 13 kez giydi. 1948 Londra Olimpiyatları ve 1954 FIFA Dünya Kupası finallerine katılan kadroda yer aldı. Futbola vedasından sonra teknik direktörlük yapmaya başladı. 1963 yılında Türkiye millî futbol takımını çalıştıran Bülent Eken başta Galatasaray, Karagümrük, İzmirspor, Karşıyaka, Adanaspor, Altay ve Göztepe olmak üzere birçok takımın teknik direktörlüğünü üstlendi. 1970-71 sezonunda Adanaspor ile 1. Lig'i 1. sırada tamamlayıp Süper Lige yükselmeyi başarmıştır. NOT:"Evsahibi olarak Türkiye baz alınmıştır." Kapok Kapok ("Ceiba pentandra"), pamuk gibi bitki tohumundan elde edilen bir elyaf türü. Kapok ağacı; Hindistan, Cava Adası, Sumatra, Afrika gibi tropik iklimin hakim olduğu bölgelerde yetişir. Sarı renkli, yumuşak ve dayanıksız bir elyaftır. Ancak yatak ve yastık yapımında ve dolgu maddesi olarak kullanılır. Elyaf, yapısındaki delikler yüzünden iyi bir hava izolasyonu sağlar. Suda ıslanmaz. Nem ve su çekme özelliği olmadığından can yeleklerinde kullanılır. 1 kg kapok, 35 kg'lık bir ağırlığı rahatça su üzerinde tutar. Şükrü Ersoy Şükrü Ersoy (1 Aralık 1931, İstanbul), Türk eski millî futbolcu ve teknik direktör. Fenerbahçe'nın eski futbolcularındandır. Futbola Fenerbahçe genç takımında başladı. Vefa'da kalecilik yaptıktan sonra Fenerbahçe'ye döndü. 2 İstanbul Ligi, 2 de Türkiye Ligi şampiyonluğu yaşadı. 1954 FIFA Dünya Kupası'ndaki ikinci Almanya maçında millî takımın kalesini korudu. Daha sonra Avusturya'nın Salzburg takımına transfer oldu. 10 kez millî takımlara çağrılan Şükrü Ersoy, 1 kez Türkiye U-21, 1 kez Türkiye B ve 8 kez de Türkiye forması olmak üzere toplam 10 kez millî formayı giymiştir. 1954 FIFA Dünya Kupası finallerine katılan kadroda yer aldı. Futbola vedasından sonra teknik direktör yapmaya karar verdi ve 1967-1968 Sezonunda ilk antrenörlük deneyimi Balıkesirspor'da olmuştur. Fenerbahçe, Trabzonspor, Altay ve Denizlispor gibi takımları çalıştırdı. Mustafa Ertan Mustafa Ertan (21 Nisan 1926, Ankara - 17 Aralık 2005, Bursa), Türk eski millî futbolcu, teknik direktör. Beşiktaş ve PTT Spor'un eski futbolcularındandır. 1954 FIFA Dünya Kupası finallerine katılan kadroda yer aldı. ""Beton Mustafa"" lakabıyla tanındı. 17 Aralık 2005 tarihinde Bursa'daki evinde yaşamını yitirdi. Ankara Karagücü, Harp Okulu, Muhafızgücü ve Ordu millî takımında oynadı, kaptanlık yaptı. 1960'ta Beşiktaş'a transfer oldu. ""Beton Mustafa"" lakabıyla tanındı. A Millî formayı 29 kez giydi. Trabzonspor ve Bursaspor'da teknik direktörlük yaptı. 38 kez millî takımlara çağrılan Mustafa Ertan, 2 kez Türkiye U-21, 4 kez Türkiye Amatör, 3 kez Türkiye B ve 29 kez de Türkiye forması olmak üzere toplam 38 kez millî formayı giymiştir. 1952'de Olimpiyat Oyunları'na giden ilk Türkiye millî futbol takımında görev yaptı. 1954 FIFA Dünya Kupası finallerine katılan kadroda yer aldı. Futbola vedasının ardından teknik direktörlük yapmaya karar verdi ve ilk teknik direktörlük deneyımı olarak 1961-62 sezonunda eski takımı olan PTT'yı çalıştırdı ve sezonu 10. sırada tamamlamayı başardı. 1964-65 Türkiye 1. Futbol Ligi sezonunda aynı ekibi çalıştırmaya başladı ve sezonu 7. sırada bitirmeyi başardı. Yeni sezonda bir başka Ankara takımı olan Hacettepe'de teknik direktörlük yapt. Daha sonra Şekerspor, MKE Ankaragücü ve Bursaspor'da teknik direktörlük yaptı. 1968-69 sezonunda MKE Ankaragücü'nü 1. Lig şampiyonu yaparak Süper Lig'e yükselmesini sağladı. Mira (antik kent) Myra, günümüz Türkiye'sinde Antalya İli'nin Kale (Demre) ilçesinin yer aldığı bölgede bulunan antik bir Likya kentidir. Alacadağ, Akdağlar (Massikytos) ve Ege Denizi arasında Demre Çayı (Myros) tarafından taşınan toprakla oluşmuş verimli alüvyon ovasına kurulmuştur. Myra Kazıları 2009 yılında Nevzat Çevik başkanlığında başlamış ve devam etmektedir. 2010 yılında, kazı ekibi tarafından kapsamlı bir kitap yayınlanmıştır. Çevik'e göre Myra'nın erken adı Muri'dir. Bazı araştırmacılar Myra'nın Arzawa'nın Mira'sı ile aynı yerleşim yeri olduğunu düşünse de kanıtlanmış böyle bir bağlantı yok. Myra Likya ittifakının (MÖ 168 – 43) bir üyesi olmadan önce Myra ile ilgili ele geçirilmişdem yazılı bir kaynak yoktur; Strabo'ya (14:665) göre ittifakın en büyük kentlerinden biriydi. Yunan halk kentin koruyucu tanrıçası olan Artemis Eleutheria'ya tapmışlardır. Zeus, Athena ve Tike'ye de tapılmıştır. Likya ve Roma dönemlerine ait olan kentin harabelerinin çoğu alüvyon tortuların altındadır. Antik tiyatronun üstündeki dağda bulunan akropol büyük ölçüde tahrip olmuştur. Tiyatronun yakınında hamam ve bazilika olabilecek geç dönem kalıntıları görülmektedir. Açıkhava tiyatrosu 141 yılında deprem ile yıkılmış fakat daha sonra tekrar yapılmıştır. Myra’da iki Likya nekropolü vardır, bunlar tiyatronun üzerindeki kayalıkta ve onun doğusunda nehir nekropolü olarak adlandırılan bölgede toplanmıştır. Kaya mezarlarının çoğu uzaktan büyük bir ev gibi görünürler, bazıları da tapınak şeklindedir. Nehir nekropolünün en dikkat çeken mezarı gezgin Charles Fellows'ın 1840 yılında kaya mezarlarını gördüğü zaman hala kırmızı, sarı, mavi ve mor renkleri seçebildiğini söylediği “Resimli Mezar”dır, günümüzde bu renkler görülemez sadece kırmızı ve mavi renklerden izler vardır. Bu mezarda diğer bir dikkat çeken şey gerçek ölçülerde kabartma şeklinde yapılmış on bir insan figürüdür. Myralılar limanları Andriake'yi korsanların baskınlarına karşı korumak için nehrin ağzına zincir germişlerdi. Bu zincir MÖ 42'de Marcus Junius Brutus tarafından para toplamak amacıyla Myra'ya gönderilen komutan Lentulus Spinther tarafından şehre girilirken kırılmıştır. Hıristiyanlığın ilk zamanlarında Myra Likya'nın metropolüydü. Aziz Pavlus MS 60'ta Roma'ya giderken limanında gemi değiştirir. Günümüzde Noel Baba olarak da bilinen Aziz Nicholaos 4. yüzyılda Myra'nın piskoposluğunu yapıyordu. 408 ile 450 yılları arasında imparatorluğun başında olan II. Teodosius zamanında Aziz Nicholaos'ın Myra'da başpiskoposluk yaptığı ve Myra'nın Likya'nın başkenti olduğu bilinmektedir. 809 yılındaki kuşatmanın ardından Myra Abbasi halifesi Harun Reşid'in emri altındaki birlikler tarafından ele geçirildi. Bu olayı takip eden yıllarda kent gerileme dönemine girdi. 1034 yılında Araplar tarafından denizden yapılan saldırılar sonucu Noel Baba Kilisesi zarar görmüştür. I. Aleksios döneminin (1081 - 1118) başlarında, Myra bu kez Selçuklular tarafından ele geçirildi. Kargaşadan faydalanan Bari'li denizciler kilisedeki rahiplerin itirazlarına rağmen Aziz Nicholaos'nın kemiklerini 20 Nisan 1087 tarihinde alıp 9 Mayıs 1087 tarihinde Bari'ye getirdiler. Myra'da Aziz Nikolaos Kilisesi ilk olarak 6. yüzyılda Aziz Nikolaos'ın ölümü üzerine yapılmıştır. Günümüzdeki kilise temel olarak 8. yüzyıldan itibaren inşa edilmiştir; 11. yüzyılın ikinci yarısında bir manastır ilave edilmiştir. 1863 yılında Rus Çarı II. Aleksandr binayı ve çevresindeki bölgeyi Osmanlı Devleti'nden satın aldı ve restorasyon çalışmalarına başladı fakat daha sonra Osmanlı Devleti bölgeyi ve kiliseyi geri alıp Ruslara sadece restorasyon yapma izni vermiştir. Restorasyon çalışmaları kilisenin aslını bozacak kadar kötü yapılmıştır ve 1876'da bugün de görülebilen çan kulesi ilave edilmiştir. 1963 yılında kilisenin doğu ve batı kısımları toprak altından çıkartıldı. 1968 yılında Aziz Nikolaos'ın 1087 yılında tahrip edilen lahiti ortaya çıkarıldı. Myra Andriake Kazıları Resmi İnternet Sayfası Abaka (bitki) Abaka "(Musa textilis)", muzgiller (Musaceae) familyasından Filipinler'de görülen bir muz türü. 8-20 yıl yaşayan tropik bir bitkidir. Dünya üretiminin %94'ünü Filipinler karşılar. Yarım ay şeklindeki yapraklarında kın içerisinde lif demetleri bulunur. Bitkinin çiçeklenme zamanından önce yaprak kınları eğri olarak kesilir. Bıçak veya makine ile yaprakların etli kısımları lifli bölgeden ayrılır. Kuruyan lifler su ile havuzlanır. Makine veya bıçakla çırpma suretiyle lif demetleri ayrılır. Beyazdan kahverengiye kadar giden renklerde parlak ve sağlam bir lif elde edilir. Manila keneviri, liflerinin sağlamlığı ve nem çekici özelliğinin azlığından dolayı yelken bezleri, gemici halatları ve gemici eşyası yapımında kullanılır. Åžahika Koko elyafı Koko elyafı, hindistancevizi meyvesinin üstünü örten lifli tabakadan elde dilen bir elyaf türü. Seylan, Hindistan ve Pakistan'da yetiştirilir. Elyafın üretimi için hindistancevizi kabukları nehirlerde