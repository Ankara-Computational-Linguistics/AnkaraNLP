başa bağ, bahçe ve âbıhayat suları aşağı şehre akar. 40-50 kadar bağ evleri vardır. Gayri ya­ pılardan iz belirti yoktur. Tüm halkı aşağı şehre göçüp bu kale bağlar olmuş, aşağı şehri bir acayip mamur, bakımlı, süslü bü­ yük işlek, eski taht merkezi şehirdir. M anisa şehrinin şekli ve yapıları İlk yapıcısı Kaydefa'dır. İsmine Latincede Nişa derler, yani büyük demektir. Bu şehre Latin kavmi Nişa derlerdi. Fetih­ ten sonra Muğnisa dediler, yani Kâfir karısı şehri demek olur. Muğ nişa iken mimin zammesini fethaya, gaynı ayna ve şîni sîne çevirip Ma'nisa diye söyleyip bu şehrin ismi oldu. Şehri, kale olduğu Pus Dağı'nm eteğinde doğudan batıya uzunlamasına Bursa Şehri gibi kurulmuş süslü bir şehirdir. Ve tamamı 60 mahalle ve 6.666 güzel hanedir. Yüksek sa­ raylarla süslenmiş, baştan başa kiremit ile örtülü hoş ve temiz, iki katlı ve tek katlı güzel yapılardır ki birbiri üzerine kale da­ ğına yapışmış hanelerdir. Yüzleri, pencere ve şahnişinleri tama76 men şehrin kuzey tarafındaki ova içinde akan Gediz Nehri'ne nazır evlerdir. O uçsuz bucaksız ova bağ, bostan, reyhan, gül ve gülistanlı mamur ve şenlikli köylerle donanmış verimli ovadır. Her hane penceresinden bu sahra seyredildikçe insan hayran olur. Bu şehir toplam 500 mihraptır. Ve (—) selâtin, vezir ve ayan camidir. Evvelâ eski cami, Sarhan [Saruhan] Bey Camii, vilâyetin fa­ tihidir. Daha önce bu cami kilise imiş. Sanatlı kubbeleri vardır ve kubbeleri baştan başa kiremit ile kırmızı horasani kireç ile örtü­ lü mamur bir camidir. Mihrap üzerinde olan büyük kubbe kur­ şun ile örtülüdür. Avlusunun etrafında ibretlik 6 mermer sütun üzeri kubbelerdir. Avlusunun ortasında bir abdest havuzu var­ dır. Dört tarafından berrak suları akmaktadır. Bu avlunun üç tarafında medrese hücreleri vardır. Fethi­ ye Medresesi adıyla âlimler arasında meşhurdur. Ve pâyede de yüksektir. Bu medrese kapısı önünde gölgeli büyük çınarları var. Murad Camii, aydınlık bir cami­ dir ki misli meğer İstanbul'da Eyyub Sultan yakınında Zâl Paşa Camii'dir. Gerçekten de bu Zâl Paşa bu cami şeklinde aynen ya­ pılmıştır. Ancak bu selâtin camii olduğundan daha geniş ve süslücedir. İçi ve dışı yaldızlı, halkârî ve bukalemun nakışlıdır. İki minaresi var ki her biri göklere yükselmiş şeşhane mina­ relerdir. Kadehleri öyle sanatlıdır ki mermer ustası buna var gü­ cünü sarf edip ustalığını göstermiştir. Ta zirvesinde bulunan al­ tın yaldızlı alemleri 5 saatlik yerden gözükür. Dikkatle bakıldı­ ğında insanın gözbebekleri kamaşır ve âlemi aydınlatan güneş yeryüzüne ışıklarını saldığında bu minarelerin abbasî alemleri­ ne aksi vurunca bu iki alemin parıltısı Manisa şehrini ve onunla birlikte ovayı aydınlatır. Büyük kubbesi üzerinde olan altın yaldızlı aleminin boyu 40 melikî ziradır, derler. Ve 40 bin saf altın ile yaldızlanmış, diye halk arasında söylenir. Gerçekten de yine öyle olmak ihtimali vardır. Zira bunun da ışığı öğle vaktinde parlayınca insan bir an bile bak­ maya dayanamaz. Ta bu derece parlak ve yaldızlı alemdir. Camiin minberi, mihrabı, şeyh kürsüleri, dört tarafındaki tabakaları, maksureleri, müezzinler mahfili, diğer avizeler, as­ 77 kıları, çeşit çeşit hüsn-i hatları, dört tarafında olan pencereleri, billur, Necef ve moran camları ve diğer eserlerinin özelliklerini birer birer anlatıp yazsak bir kitapçık olur. Ama taşra sofasında 6 adet yüksek mermer sütun üzerinde 5 ters dönmüş kâse gibi bukalemun nakışlı kubbeler vardır ki her birinin övgüsünde ka­ lem kısa kalır. Avlusu içinde olan gölgelik ağaçların altında, tam avlunun ortasında bir Hanefî havuzu var, içinde kat kadehler üzere fıski­ yelerden insan boynu kalınlığında beyaz billur gibi âbıhayat fış­ kırmaktadır. Bu avlunun 3 tarafı 50 adet medrese odaları ve bir yüksek kubbe dershanesi ile bezenmiş geniş ve iç açıcı avludur. Bu eser­ ler baştan başa mavi kurşun örtülü yapılardır. Camiin kıble ka­ pısının üzerinde tezhipli celî hatla tarihi böyle yazılıdır Takarraba ile'l-azameti ve'l-ceberûti'r-mhmâniyye, ve tarakkaba ilâ âlemi rabbi'l-mülki ve'l-melekûti's-sultaniyye, halifetü's-sültanu'la'zam, malikü memaliki fi'l-âlem , zıllullâhu alâ kâffeti'l-ümem, mevlâ m ülûkü'l-Arabi ve'l-Acem, es-sultan ibnus-sultan es-sultan, Ebü'lmuzaffer es-Sultan M urad Han, ibn Sultan Selim Han ibn Sultan Sü­ leyman Han, hullide mülkühu ve ubbide saltanatuhu ilâ nihâyeti'ddevrân, essese hâze'l-camial-bünyân, er-rafî'a ve kâfet ve'l-bidâyetü, ilâ şehri muharremi'l-harâm, li-sene ihdâ ve seb'în ve tis'a mie [971] yazılmıştır. Yine bu cami kapısının iki tarafında yine beyaz mermerler üzerinde hüsn-i hat ile yazılan tarihtir Mâlik-i feyz-i bahr-i gevher-cûd Şâh-ı mülk-i Hicâz [u] Rum [u] Irak Câmi-i cümle-i kemal oldur Yapdı bir cami-i bülend âfâk Geldi bir ehl-i dil ziyaret içün Dedi tarihi ka'betü'l-uşşâk. Sene 994 Bundan sonra Valide Sultan Camii. Süleyman Han'ın anne­ sidir. Silâhdar ağaya Trabzon Eyaleti'ni rica ettiğinden dolayı silâhdara Rumeli'de bir sancak ve annesine Manisa'yı hâs ola­ 78 rak verip sürgünle ebedi Manisa'da kalır. Sonra bu ibretlik camii inşa eder. Bunun da 2 minaresi birer tabakalı benzersiz minare­ lerdir. Camii de benzersiz kat kat, yüksek kubbeleri baştan başa kurşun örtülü büyük yapılardır. Mihrabı ve minberi yine ibret­ liktir ki dillerle anlatılıp kalemlerle yazılmaz. Bu avlusu bir beyaz ova gibi cilâlı vadidir ki her taşında in­ sanın yüz rengi bellidir. Ve bu avlunun ortasında büyük havuzlu bir abdest şadırvanı vardır. Dört tarafı göklere yükselmiş çınar ve yemyeşil serviler ile süslü bir avludur. Bu camiin kapısı üzere müzehhep celî hatla bu tarih yazılmıştır. Ümmus-sultân Süleyman el-malikîn, Kad benet lillâhi beyte's-sâcidîn, Mâ mislülıü kad câe târihuhu Hüve câmiul-müttekîne'l-hâmidîn. Sene 898 Küçük Valide Sultan Camii. Bu da selâtin camiidir ki Şehzâde Sultan Şehinşah'm annesinin yapısıdır. Tahıl Pazarı içinde ka­ labalık cemaate malik eski bir camidir. Ve bir eski tarz kurşun kubbeli, düzgün bir minareli ve bir güzel avlulu eski mabettir. Kıble kapısı üzere celî hatla yazılan tarihi budur Mebdeehâ Allâhu bitûli'l-bekâh, li-ya'leme'n-nâzır tarihahu ve rahha'l-hakka bi-hayril-binâ. Sene 896 Tahtakalede Çâşnigirbaşı Camii, eski tarzdır ve bir minare­ lidir. [707] Cemaati gayet çoktur. Sağlam yapılmış bir kurşunlu cami­ dir. Timurtaş oğlu Ali Bey Camii, şehrin kıblesinde bir yüksek yerde, eski yapı, sağlam cihannüma bir mabettir. Avlusunda can bahşeden bir âbıhayat çeşmesi var. Avlusuna asla güneş tesir et­ mez koyah gölgeliktir. Namazdan sonra tüm insanlar avlunun etrafında sofalarda oturup edip şehir seyrederler. Bir yüksek ca­ midir ki bütün ve uçsuz bucaksız ova görünür. Camiye bu avluda iki taraftan divanhane merdivenleri gibi 79 taş merdiven ile camie çıkılır. Ve yazılan âbıhayat çeşme mer­ diven altından üçer lüle çeşmelerdir. Her bir gözden akan sular adam bileği kalınlığında olup saf ve buz gibi sulardır. Bu avlu­ ya da yine iki taraftan 15'er basamak taş merdiven ile çıkılır. Kı­ sacası zarifler ve vefalı dostlar yeri bir nazargâh avludur. Bütün yapıları baştan başa kurşun ile örtülü bir meşhur camidir. Sene 978 Şehrin doğu tarafı sonunda Dilküşâ Hanım Camii. Cemaa­ ti azdır, ama kubbeleri kârgirdir ve tamamen kiremit örtülüdür. Ve kapısı üzere tarihi Hatice Hâtûn kad benet [li'Js-sâlihîn, Mescide bi'l-avni Rabbi'l-âlemin, Kâle Abdullâhifî tarihihi, Hüve camiun li'l-müttakîne's-sâlikîn. Küçük Taşlı Camii de kârgir kubbe ve kurşunludur. Serâbâd Camii, toloz kubbelidir. Ama üstad buna bir çeşit kiremit örtmüş ki övgüsünde dil kısadır. İbrahim Çelebi Camii, yüksek kubbeli ve kurşunludur. Hamza Efendi Camii, kiremitlidir. Ayn-ı Ali Sultan Camii, kurşunludur. Hacı Hüseyin Camii, kiremitlidir. İki Lüleli Camii, kârgir kubbe ve kurşunludur. Karaköy'de Ece Camii, eski tarz toprak örtülü camidir. Çaybaşı Camii, kurşunludur, kapısı üzerinde tarihi var, ama yazısı gayet karışık olduğundan yazılmadı. Lala Paşa Camii, kurşunlu yüksek kubbedir. Velioğlu Camii ve Hâkî Baba Camii. Bunların ikisi de mina­ resiz ve kiremit örtülüdür. Ve nice yüz tarihli imaretler çoktur, ama yazı uzun olup seyahate engel olmasın diye yazılmayıp bu kadarla yetindik. Bu yazılan camilerden başka diğerleri (—) adet mamur ve 80 mükellef mescitlerdir. Genellikle kurşunlu mescitlerdir. Ve bü­ tün mescitlerin yüz suyu ve sanatlı yapılısı Alaybeyi Mescidi, kapısı üzere tarihi budur Küntü ercû minke Rabbenar-rızâ Bin-nebiyyİl-M ustafa ve'l-miirselîn, Ferhâd Ağa-yı muhibbü'l-âbidîn, Kad benâ beyten makâma'r-râki'în, Kale Fethııllâhfî tarihihi, Mescidün li'l-müstakîme's-sâcidîn. Sene 979 Ferhad Ağa Çeşmesi/n in tarihidir Hâdimî dedi anın tarihini Nûş edin Allâh içün mâ-i hayât. Sene 979 Hünkâr Bahçesi'nin yakınında Vezir Süleyman Paşa kardeşi O—) Bey Çeşmesi'nin tarihidir Bârekallâh ey emîr-i menba'-ı kân-ı kerem Çokdur âsâr-ı cemîlin add olunmaz vûyden Dedi bu ayn-ı safâ-bahşın Şifâyî tarihin Âb-ı safî akdi Şahâ çeşme-i dilcûydan. Sene 1061 G ülfâm Hatun hayat çeşmesinin tarihidir Bu hakîre dedi Gülfâm Hâtûn Müyesser eylesün Hak ana Kevser Eyitdi Camiî bu hayra tarih İçin Allâh yoluna âb-ı Kevser. Sene 946 Bu şehir içinde toplam 3.040 çeşme vardır. Ve her hanede birer âbıhayat akması mukarrerdir. Ve toplam (—) medresedir. Ama meşhuru ve mamuru bun­ lardır ki zikrolunur. Evvelâ Muradiye Medresesi, 2 Sultaniye medreseleri ve Ulu Medrese. 81 Sultaniye Dârışifası'nda Dârışifa Medresesi, tıp ilmi görü­ lür. Fazilet ehli hekimbaşısı vardır. Haftada iki gün ders oku­ nur ve haftada iki gün Salâdır bütün dertlilere deyip çeşit çe­ şit macunlar, ilaçlar, içecekler ve yiyecekler dağıtılır. Saruhan Bey Medresesi. Kâfirler zamanında da papaz ve ruhbanlar için medrese imiş. Hâlâ yine bu medresede kalan ta­ lebeler mahrum olmayıp müfessir, muhaddis ve musannif ol­ muştur. Hatta İbn Melek burada ilim tahsil etmiştir. Halkın zi­ yaret ettiği bir odası vardır. Zira bu medrese bir yüksek ve açık yerde olmakla suyu ve havası güzelliğinden insan zeki tabiat­ lı olur. Bu medresenin alt katlarında da nice cazibe sahibi der­ viş, ârif kimseler var ki kanaat ehli olarak yalnızlık köşesini seç­ miş canlardır. Sinan Bey Medresesi. Hâriç pâyesile yüksek medresedir. Kârgir kubbeleri tamamen kırmızı kiremit ile örtülüdür. İbrahim Çelebi Medresesi. Bu da dâhil medresedir. Pekmez Pazarı Medresesi ve Ayn-ı Ali Medresesi. Daha önce Bektaşi tek­ kesi idi. Hâlâ hâriç medresesi oldu. Ama inşaallah yine tekke olur. Bu medreseler ve başka imaretler, bu şehir içinde 760 kur­ şunlu büyük yapılar vardır. Ve 600 adet sıbyan mektebi vardır. Her birinde 100'er 150'şer Kur'ân hâfızı talebeler Hafz, İbn Kesîr, Seb'a ve Aşere ve Takrîb kıraatları okurlar. Ama Türkistan olmakla harflerin mahreçlerine dikkat etmezler. Suyu ve havasının tesirinden halkı ve çocukları gayet an­ layışlı, akıllı ve zeki olduklarından Erkek, kadın ve çocuklar­ dan 3 bin insan Kur'ân hâfızı vardır diye şehir ayanı övünürler. Gerçekten de zeki olduklarından Gelibolulu Yazıcızâde Mehmed Efendi'nin eseri manzum Muhammedi'ye kitabını nice bin adam ezberlemiştir. Muhaddis dersiamları vardır. Ve tamamı (—) adet büyük hanlardır. Evvelâ Tahıl Pazarı Hanı, kurşunlu kale gibi 40 ocaklı ve 40 kubbeli büyük handır, bütün Arap ve Acem bezirgânları orada kalırlar, ismine Hatuni82 ye Hanı derler. Ve Ali Ağa Hanı, Acemler Hanı, Kuyumcu Mah­ mud Ağa Hanı, Ali Bey Vakfı Eski Han, Karaköy'de Bekir Ağa Hanı, Çaybaşı'nda Hacı Ali Ağa Hanı ve isimlerini bilmediğimiz nice yüz hanlar vardır. Ama kurşunlu kale gibi kârgir eski yapı olan hanlar bunlardır. Evvelâ Sultan Murad İmare­ ti, Sultaniye İmareti, Hatuniye İmareti, Ali Bey İmareti ve Timurtaş Paşa İmareti. Bu imaretlerin gece gündüz nimetleri ve minnetsiz sofraları birer has ekmekle ile gelen geçen yolculara bol­ dur. Bu imaretler baştan başa kurşunlu büyük yapılardır. Bazısı­ nın kapısı üzerinde Yemeği yedirirler [Kur'ân, İnsan, 8] âyetleri yazılmıştır. Bu hayır eserlerinin vakıflarını ve tarihlerini olduğu gibi yazsak sözü uzatmış oluruz. Şehrin doğu tarafında bir yüksek mesiregâh yerde bir Hazret-i Mevlânâ Tekkesi var, acayip dinlenme ve gezinti yeri mevlevîhanedir. Semahanesi ve pek çok derviş odaları ile ma­ murdur. Eski zamanda kilise imiş. Suyu ve havası güzel İrem Bağı gibi bir dervişler ocağıdır. Bütün şehir oradan görünür. Ka­ pısı üzerinde tarihi budur Emera bi-îmareti hâzihi'z-zaviyeti'l-mübâreketi'l-İshâkıyyeti elemîrü'l-âdilü'l-muzafferü'l-mansûr İshâk ibrı îlyas. Sene seb'în ve seb'a mie [yyo]. Bu tarihin altında Ve âmiruhu el-abdü'l-fakîr ilallâhil-ganî, el-Hâc Osman bin Emetüllâh diye yazılmıştır. Bü Mevlevihane Tekkesi'nden başka diğer tarikatların 70 adet tekkeleri vardır. Tarikat mensubu dervişler ile dolu Müslü­ man tekkeleridir. Bu şehirde 70 yerde mesire, gezinti ve dinlenme yeri vardır. Ama meşhur olan bunlardır ki yazılır. Evvelâ Uluca Pınar, Ulu­ ca Çınar, Mersinli Alanı, Tabakhane Köşkü, Çelebi Pınarı, Ağa Bahçesi ve Mevlevihane Bağı. Bu mesiregâhlar tamamen Karaköy tarafmdadır. Hamza Efendi Camii tarafında olan mesiregâhlar bunlardır. Evvelâ Beş Çınar, Bey Köşkü, Mevlevihane yakınında Salıncaklı Dokuz Bmar ve Sovucak Pınarbaşı. Bu mesiregâhlardan fazla görülmeye değer Hünkâr 83 Bahçesi'dir. Şehrin aşağı kuzey tarafında lâlezar ovada yapılmış dört tarafı kale gibi tuğladan yapılma dört köşe sağlam bir bina­ dır. Batıya bakar bir tahta kapısı var, çepçevre büyüklüğü 3.300 adımdır. Ve Âsitane tarafından bostancıbaşısı ve 200 sarı külâhlı bostancıları vardır. Daima bu İrem Bağinm bakımını yapıp ora­ da olan geçmiş sultanların halılarını, diğer eşyalarını, altın ve gümüş cinsi kap kacak, gümüş ve altın lüleleri, fıskiye ve kadeh­ leri tamamen onların tasarrufu altındadır. Bütün maksureleri, köşkleri ve diğer yapıların kurşunlarını ve altın yaldızlı alem­ lerini gözetip bu İrem Bağinm bakım ve onarımı ile uğraşırlar. Gelirlerini de masraf çıktıktan sonra İstanbul'da terekecibaşıya gönderirler. Senelik 7 yük akçe mahsulünden hâsıl olur. Neferle­ rinin maaşları cizyedendir. Bu Rıdvan cenneti bahçesi öyle bir hıyâbân yerdir ki insan maksurelerinde oturduğunda çiçeklerinin güzel kokularından insanın beyni kokulanır. Cenâb-ı Bârî yeryüzünde sanatını gös­ termek için ne kadar yüz bin renkte ve çeşitte otlar ve güzel ko­ kulu çiçekler yaratmışsa hepsi bu İrem Bağı'nda mevcuttur. Geç­ mişin akıllı insanları bu bağı satranç nakşı gibi tarh edip çırpı ile sıralı nice yüz bin meyve ağaçlarını ve meyvesiz ağaçlardan çınarları, kavak, servi ve salkımsöğütleri ve diğer güzel ağaçla­ rı sıra sıra dizmişlerdir. Böyle bir gölgeli, koyah, hıyâbân sultan bahçesidir ki övgüsünde dil susar. Bu bahçeye bitişik yol aşırı bir namazgâh vardır, ova gibi düz bir vadidir. Dört tarafı alçak kârgir duvarlı yerdir. İçine 50 bin adam girse yine bir tarafı boş olur. İçinde havuzları ve fıs­ kiyeleri fışkırıp akmadadır. Başka hizmetçileri vardır, yeşilliği­ ni koruyup gözetirler. Bu Manisa Şehri, Duman Dağı eteğinde doğudan batı­ ya uzunlamasına kurulmuştur. Hanelerinin yarısı dağa arka vermiş havadar evlerdir. Yüzleri tamamen kuzeye nazırdır. Ve yarısı aşağı düzde kurulmuş büyük şehir ve eski beldedir. Batı tarafında Karaköy Tapısı'ndan ta doğu tarafında Turgutlu Mahallesine kadar bu şehrin boyu tam 7 bin adımdır. Ve geniş­ liği bazı yerde 3 bin adım ve bazı yerde 4 bin ve bazen de 5 bin adım olur. Ve Sultaniye Cam iinin önünden kıble tarafına yokuş yukarı Ulu Cami önünden iç kaleyle kadar 4 bin adımdır. 84 Bu İrem şehirde toplam (—) adet hamamdır Karaköy Ha­ mamı, Çaybaşı Hamamı, Tahtakale Hamamı. Ancak suyu, ha­ vası, yapısı, hizmetçileri ve esvapları temiz, hoş, geniş, gönül açıcı, güzel yapı ve hoş hamam Sultan Hamamidır. Görülme­ ye değer bir camekana ve bir orta sofaya sahiptir ki dengi meğer İstanbul'da Fatih'in Çukur Hamamı ola. Bu hamam 8 adet Kisra Kemeri gibi kemer üzerine oturtulmuş, ters çevrilmiş kâseye benzer göklere doğru uzanmış kubbeye sahiptir. Ustad mühen­ dislerin anlattıklarına göre bu camekân kubbesi İstanbul'da Ya­ vuz Sultan Selim Han Camii'nin kubbesi büyüklüğündedir, der­ ler. Dört köşesinde dört aydın­ lık halveti vardır. Öyle beyaz ham mermerler ile döşenmiştir ki insanın yüz rengi bellidir. Kubbesinin ortasındaki mermer sofa bir harman büyüklüğünde bir seyredilecek nakışlı sofadır. Bir şadırvanı kubbeye fışkırıp akmaktadır. Yüksek kubbesi 300 adet necef, billur ve moran ve talk camlar ile süslüdür. Her cam şam­ dan sofrası büyüklüğündedir ki merhume valide kasıtlı olarak Venedik moranmdan getirtmiştir. Benzeri gezip gördüğümüz diyar hamamlarının birinde yoktur. Kısacası Manisa Şehri'nin övülen yapılarından biri de bu hamamdır ki şehrin yüzü suyudur. Suyu ve havası kadar hoş­ tur ki adam bir gün otursa sıkıntı olmayıp asla ve kata hararet vermez. Zira dört tarafının duvarlarının kerpici ve cibisi gülsu­ yu, safran ve lâden ile yoğrulmuştur. Duvarlarının kokusundan içinde-yıkanan insanların dimağları kokulanır. Böyle bir aydın­ lık hamamdır. Bundan başka hamamları iyi değildir. Bu şehir içinde 3.030 berrak sulu çeşme var. Ve her hanede birer akarsu mevcuttur. Bu şehirde ve Karaköy'de toplam 3.360 altmış dükkân var­ dır. Ve kârgir yapı kubbeli bedesten vardır. Birinin yarısını cami etmişler, Bedesten Camii derler. Diğer yarısı da gazzazlar bedes­ tenidir. Ana yolunda ibrişim dokurlar. Eski Bedesten demekle bi­ linir. Eski yapı olmakla yapıcısını kimse bilmemektedir. Biri de, Yeni Bedesten derler, eski yapı ve yüksek kubbeler­ le mamur binadır. Bütün değerli kumaşlar, eşyalar, giyecekler ve diğer ihtiyaçlar bol bol bulunur. 85 Eski hamam yakınında bedesten gibi iki başı kapılı bir cad­ denin iki tarafı 100 kadar kârgir dükkânlardır. Burada Sipah Pa­ zarı olup savaş aletlerine ve değerli giysilere dair metalar satılır. Tahtakale'de 50 adet dükkânlı ve iki başı kapılı küçük çar­ şıdır, ama kârgir değildir. Bunda ilaçlar ve uşşakî macunlar sa­ tılıp dilber lebi macunu pazar olur. Bir muhabbet pazarıdır ki âşıklardan hâlî değil, zarifler yeri ve dostlar çarşısıdır. Tahıl Pazarı meydanında han gibi 8 sütün üzerine kiremit ile örtülü bir meydan vardır. Hafta pazarı olunca buğday, un ve tüm tahıllar burada satılır. Muhtesib kantarı bundadır. Her yiye­ cek tahılından öşr-i sultanî alır. Bu Tahtakale Pazarı meydanında tek katlı ve iki katlı, ha­ vadar ve ferah kahvehaneler var ki her biri fıskiye, havuz ve şa­ dırvanlar ile süslü kahvelerdir. Bütün vilâyet ileri gelenlerinin ve tüm maarif erbabının birbirleriyle tanışıp görüşecekleri yer­ lerdir ki her birinde dörder mahfil yapılmıştır. Birinde hanende ve sâzendeler, birinde genç rakkaslar, birinde kıssahan ve med­ dahlar, birinde gazelhan şairler olup âriflerin toplantı yeri kah­ velerdir. Ama Tahtakale kahvelerinden daha hoş Karaköy'deki kah­ venin benzeri yeryüzünde yoktur. İrem Bağlı ve kuşları bol bir kahvedir ki misli Haleb'de Arslan Dede kahvesi veya Şam'da Sinaniye kahvesi yahut Mısır'da Harabâbâd kahvesi ola. Ama bunlardan sanatlı kahvedir. Daima insanlarla dolu olduğundan her gün birer kantar kahve sürülüp günlük beşer yüz hizmet­ çileri var. Her köşesinde düşkün âşıklar birbirleri ile can sohbe­ ti ederler. Böyle bir büyük toplantı yeri kahvehanedir. Dört ta­ rafındaki gül ü gülistan ve reyhan bağı içinde nice bin kuşların ve bülbüllerin hazin sesleri ve hanende ve sâzendelerin birbir­ lerine hasımca fasılları zevkinden hissedar olan insanlar hayran olur. Kısacası Manisa Şehri'nin yüz suyundan olup şöhret veren bu safâ yeri güzel kahvelerdir. Bu şehir bir kumsal yere kurulmuş olmakla her tarafı taş döşeli kaldırım değildir, ancak bedesten semtleri ve Saraçhane ve Kavafhane çarşıları, Tahtakale ve Çaşnigirbaşı Camii tarafla­ rı ve diğer çarşılar baştan başa sanatlı beyaz taş ile döşenmiş pâk kaldırımlardır. 86 Halkı gayet pâk, temiz ve zarif olduklarından çarşı paza­ rı her an hizmetçileri temizleyip sulayıp serinletirler, herkes dükkânlarında tozsuz topraksız alışveriş ederler. Ve gül, süm­ bül, zerrin, reyhan, erguvan, zambak ve katmerli gül mevsimin­ de çini bardaklar ile bütün dükkânları bu yazılan çiçekler süsle­ yip yoldan geçen adamların dimağı kokulanır. Her çarşı yolları içi çınar, salkımsöğüt, kavak ve asma ağaçla­ rı ile bezenmiş sokaklardır ki koyah gölgeliklerdir. Suyu ve havasının hoşluğundan mahbûb ve mahbûbesi bol­ dur. Gerçi Etrak diyarıdır ama eski taht merkezi ve büyük şehir olduğundan halkı gayet söz anlar mirkelâm, maarif erbabı şair­ leri çoktur. Evvelâ Ânî, Vanî, Kânî, Âbî, Zülâlî, Lâlî, La'lî, Lâkî ve Vâlî adlı şairleri fasih ve beliğ, düzgün ifadeli divan sahibi kimselerdir. Lâlî Çelebi daha önce şirin söz söyleyen, fasih konuşmada kanat çırpan ve hoş sözle fazıl kimse imiş. Sonra ağrı hastalığına yakalanıp Allah'ın hikmeti diline tutukluk gelince Lâlî mahlası­ nı alır. Daha önce Le'âlî imiş. Hâlâ dilsizdir, kimse ile konuşma­ ya mecali yoktur. Ama cevher kalemini ele alıp kalemi ucundan tashihsiz nice beyt, kaside ve tarihler eder kim Hassan ve İmrülkays gibi tasavvufâne inci taneleri yazar. Hâlâ bir toplanmış di­ vanı vardır, hüsniyat ve hicivleri de beğenilir. Nîmî Çelebi de Lâlî Çelebi'ye ayaktaştır. Nîmî mahlasını al­ masının aslı felçli olmasıdır. Belinden aşağı ayaklarına kadar felç­ li olup ayakta duramadığından Nîmî mahlasını kullanır. Lâlî ile Nîmî birbirleriyle ayaktaş olmaları o yöndendir. Ama gerçek­ ten ikisi de fazıl ve kâmil ustalardır. Gerçi bu Nîmî felçlidir, ama Cenâb-ı Bârî buna bir dil açıklığı vermiş ki bununla akranı şairler değil belki başka âlimler de ilim konuşmaları ve tartışmaları ya­ pamazlar. Zira Aristo akıllı bir çelebidir. Ama gece gündüz hal­ kı yerip hakaret edip kuduz it gibi dalamadadır. Ama her hicvi Nef'î'nin Sihâm-ı Kaza 'sına denktir. Müftü Mahmud Efendi de zamanın fazıllarından ve âlimlerinden iyi şair ve zamanın yegânesi çelebidir. Musiki il­ minde çok usta olup kavl-i edvar üzere tahriratında sihir edip din­ leyenin deveran etmesi mukarrerdir. Kısacası bu şehirde 17 divan sahibi şair vardır. 87 Âlim, salih, imam, hatip ve şeyhlerine sınır yoktur. Cenâb-ı Bârî'nin nazarının değdiği büyük bir şehirdir Vilâyet halkının çoğu tüccar, hiref ehli, âlim, zanaat ve ka­ naat, ibadet ve ziyaret ehlidir. Genellikle halkı çuka ferace, serhaddî, kontuş ve nazik bo­ ğası elvan bez giyerler. Nice bin fukaraları Mevlânâ muhibbi ol­ makla Mevlevi külâhı üzere Muhammedi sarık sararlar. Kadınları siyah, mavi, kırmızı muhayyer ve çuka feraceler giyip gayet edeplice hareket eder hatunlardır. Halkının kâr ü kisbleri genellikle Manisa alacası işleyip kâr ederler. Ve beledî yastıkları da beğenilir. Yiyecek ve içeceklerinin meşhuru beyaz nohutlu çöreği, ba­ harlı mekik böreği, Arap gevreği, beyaz tandır kirdesi, türlü türlü buzlu vişne hoşafı, üzüm şerbeti, lezzetli Manisa paludesi [peltesi], üstü bademlisi gayet meşhurdur. Has ve beyaz ana­ sonlu ve çörek otlu ekmeğinin bir okkası kuşgözü akçe ile satı­ lır, gayet bolluk şehirdir. 50 akçesi 1 dirhem gelir küçük akçe ile 50 dirhem yağlı çörek 1 akçeye, 1 at yemi 1 akçeye, koyun etinin 1 okkası 1 akçeyedir, diğer şeyler buna göre kıyas oluna. Dördüncü iklimden olmakla havası ılımandır. Arz-ı beledi (—) (—) (—) ve uzun günü (—) (—) (—). Kıblesi şehrin ensesinde­ ki Duman Dağı'na yönelik olunur, bu şekilde bir şehirdir. M anisa ziyaret yerleri Evvelâ Muradiye yakınında vilâyet fatihi Saruhan Bey Sul­ tan, yüksek bir kubbede medfundur. Halkın ziyaret yeridir. Nice keşif ve kerametleri görülmüş Allah yolunda cihat eden bir gazi padişahtır. Mehmed ki Eğri fatihidir, 976 tarihinde bu Manisa'da doğmuştur, bunların şehzâdeleri ziyareti. Ve Bektaş Paşa Sultan. Kemal Ümmî Baba Sultan (—) tarihinde vefat edip bu şe­ hirde yatmaktadır. Hâlâ nur dolu kabri ihtiyaç sahiplerinin zi­ yaret yeridir. Çeşitli ilimlerde nice yüz telifleri, Türkçe ve Fars­ ça tasavvufâne şiirleri vardır. Hazret-i Risalet-penah'm Ben âdil melik zamanında doğdum hadis-i şerifinin tercümesi bir hoş akıcı 88 manzum risalesi vardır. Âlimler arasında hayli zor ve karışık te­ liftir. Nice âlimler şerh etmekte aciz olmuşlardır. Dedemiz Ece Yakub Bey Mâhan diyarındandır. Osmanoğlu'nun atası Ertuğrul Bey ile birlikte Anadolu'ya gelmiştir. İlk defa Gazi Süleyman Bey ile Kapıdağı'ndan 40 nefer kimse ile sallar düzüp denizden geçip ilk olarak İpsala Şehri'ni fetheden bunlardır. Lapseki'de iskele başındaki cami ve İznik'te Yakub Ece Camii bunlarındır. Hâlâ ferman ile mütevellilikleri bu haki­ rindir. Daha sonra (—) tarihinde ateşli sıtmadan Manisa şehrin­ de vefat edip Çaybaşı Mezarlığı'nda gömülmüştür. Molla Manav Abdülbakî, Alâiyelidir. Lügat ilminde mana­ lar denizidir. (—) (—) (—) Nice ziyaretler daha eyledik, ama bu kadar ile yetindik. Allah hepsine rahmet eylesin. Sonra bu şehrin ayanıyla, molla, Müftü Mahmud Efendi, Ye­ niçeri Serdarı Kasapzade Bekir Ağa, diğer ahbap ve dostlarla ve­ dalaşıp bu şehirden batı tarafına bağlar ve bahçeler içinde gidip ve Gediz Nehri'ni bu sahra içinde atlarımızla güçlükle geçip, Horoz Köyü 200 evli ve 1 camili Müslüman köyü ve zea­ mettir. Oradan yine batıya doğru sarp dağlar, beller ve yollar aşıp 8 saatte sıkıntı ve şiddetli sıcak çekerek, Bergama Kalesi'nin özellikleri Kaydefa Melike'nin yapısıdır. (—) tarihinde Orhan Gazi fet­ hidir, (—) Paşa eliyle. Kütahya Eyaleti'nde Hudavendigâr Sanca­ ğı toprağında paşa hâssı olup voyvodası yönetir. 150 akçe kazadır, nahiyesi (—) adet köydür. Kethüdayeri ve serdarı vardır, ama müftüsü ve nakibi yoktur. (—) tarihinde İlyas Paşa Sultan IV. Murad'a asi oldu. Hakir­ den büyük kız kardeşimiz onun nişanlısı iken asi olunca babam kız kardeşimi vermekte tereddüt edip sonra vazgeçince hemen Ellez [İlyas] Paşa, Manisa Şehri'nden 50 bayrak sekban ve sarı­ ca haşarat ile imamını, vilâyet âlimlerini ve kethüdasını ılgar ile Kütahya'ya gönderip ansızın hanemizi basmışlar, babam bağa kaçmıştı. O saat kız kardeşimi tüm cevahir çeyiziyle alıp ara­ balar ile götürüp Sandıklı sahrasındaki çiftliğimizden 7 bin ko­ yun, 300 taylı kısrak, at ve diğer hayvanları çeyiz diye zorla alıp Manisa'ya götürmüştü. Kız kardeşim nişanlısı iken nikâhlısı 89 oldu. İlyas Paşa'nm günden güne isyanı açığa çıkıp İstanbul ta­ rafından ve başka eyaletlerden üzerine kalabalık ordu ile Kü­ çük Ahmed Paşa serdar tayin olunca Manisa'da kalamayıp kaç­ tı. Bütün askeriyle ve kız kardeşimle bu Bergama'ya sığınınca babam bütün tabileriyle Kütahya Şehri'nden göçüp hanemizi şa­ irler sultanı akrabamız Firakî Efendi'ye verdi. Hepimiz Bursa'da Eyne Bey Mahallesindeki hanemizde konakladık. Babam haki­ ri ve Mahmud adındaki bir kardeşimi de alıp Bursa'dan üçüncü günde İstanbul'a dâhil olup eski evimize konduk. Ertesi gün ba­ bam Sultan Murad'a gidip İlyas Paşa'dan şikâyet etti. İlyas Paşa kırkıncı günde bu Bergama'da yenilip Küçük Ahmed Paşa bağla­ yarak Sultan Murad huzuruna Üsküdar'da İstavriz Bahçesinde getirdi. O sırada babam da padişah huzuruna çıktı. Sultan Mu­ rad, İlyas Paşa'ya, Bre melun, bu koca ağanın kızını zor ile niçin aldın. diye söyleyince, Hâşâ padişahım, zorla almış olam. Şeriat izniyle nişanlım idi, aldım, işte şer'i hüccetim diye hüccet gösterdi. Hemen ba­ bam, Evet, padişaha tabi iken nişanlı idin. Sonra asi olup katli vacip oldun. Sizcileyin asiler hakkında Böylece haksızlık yapan milletin arkası kesildi [Kur'ân, En'âm, 45] âyeti gelip dört mezhep fetvalarına göre senin katledilmen icap ettiğinden kızımı ver­ medim. Gasp ederek bu kadar malım ile ırzımı harap ettin diye babam feryat etti. Hemen Murad Han, Koca Baba, malını mı istersin, yohsa Kel Ellez'in başını mı istersin. deyince babam, Hünkârım nursuz ve kılsız kel baştan sana bana ne fayda. Hemen padişahım sağ olsun. Benim şikâyetimle can telef olma­ sın, yine Ellez oğlu Ellez'dir. Affederseniz Revan seferine götü­ rüp bir kulluğunuza istihdam edin dedi. Sultan Murad, Ya böyle asinin hizmeti ne olsa gerek. Adam yokluğu de­ ğildir deyip, Kelle üstüne deyip hitap ettiler. Hemen onu gördüm. Kara iri bir adam İlyas Paşa'yı kapucular kethüdası elinden alıp İstavriz Köşkü önünde deniz kıyısın­ da bir büyük mavi taş vardır, onun üstüne fakir İlyas Paşa'yı çö­ 90 kertip ateş saçan kılıcı öyle vurdu ki başı taşa o zaman dokundu. Meğer hakikat kellesi kel imiş. Sonra Sultan Murad babama bir kese 10 bin sikke-i hasene altın verip Ilyas Paşa'nm bütün malını mülkünü zapt ettiler. Ama kız kardeşimin bir şeyine el vurmadılar. Sonra hakiri o sene babam Bursa'ya getirip yine bu sene için­ de kız kardeşim Bergama'da vefat edince bütün malına peder el koydu. Hamd olsun aradan 34 sene geçip bu Bergama Şehri'ne gelip kız kardeşimin kabrini ziyaret ettik. Lahdinin bazı yerleri­ ni ve mezar taşının tarihlerini tamir edip Bergama Şehri'ni ge­ zip dolaşmaya başladık. Ama Manisa gibi büyük şehir değildir. ( .. .) ( .. .) ( ...) Sonra Bergama'dan kıbleye doğru 5 saatte mamur ve şenlik­ li köyler geçerek, Melemen Güzelhisarı'mn özellikleri (—) tarihinde Gazi Hudavendigâr, Saruhan Bay Oğulları elinden almıştır. (—) sancağı toprağında 150 akçe kazadır. Kalesi bir bayır üzere viranca dört köşe bir kârgir yapı kü­ çük kaledir. Dizdarı, neferleri (—) ve kıbleye nazır bir kapısı var. Aşağıda varoşu 800 toprak ve kiremit örtülü bağlı ve bahçeli ev­ lerdir. Çarşı içinde (—) Camii (—) ve (—) gerisi mescitlerdir. Han ve hamamı, sıbyan mektebi ve küçük çarşısı vardır, be­ desten ve imaretleri yoktur. Suyu ve havası o kadar güzel değildir. Beğenilenlerinden pamuğu, susamı, kavunu ve karpu­ zu çoktur. Sonra bu şehirden kıbleye doğru kâh taşlık, kâh toz toprak ve kâh sahra içinde tehlikeli yollar ile geçerek 5 saatte selâmetle, Kara Foça Kalesi'nin özellikleri (—) tarihinde Ceneviz elinden Orhan Gazi fethidir. Seğirdimci askerleri Kara Ece Yakub, Kara Mürsel, Kara Balıkesir ve Kara Bekir adlı gaziler Kara Koca ile ansızın Kara Foça boğazına baskın edip önce Kara Foça ve Kara Koca şehre kılıç vurup fet­ hettikleri için bu şehre Kara Foça derler. 91 Orhan Gazi'nin beylerinden kırk namlı Kara Ece, Kara Koca ve Kara Mürsel adında kara beyleri var imiş, Allah'ın emriyle ne tarafa gitseler kırk nefer karalar yüz ağartırlarmış. Kütahya Eyaleti toprağında Cezayir kaleminde kaptan paşa hükmünde paşa hâssıdır. Kalesi, deniz kıyısında bir tepe üzerin­ de (—) (—) yerde yuvarlak bir şirin şeddadi sağlam kaledir ve çepçevre büyüklüğü 1.060 adımdır. (—) tarihinde Venedik Frengi'nin donanması gelip bu kale halkının cenge güçleri olmadığından kaleyi boş bırakınca ce­ hennemlik murdar kâfirler kaleyi işgal ederek içinde olan cebehanesi, diğer ganimet malları ve kale kapısını alıp gitmiş idi. Sonra İzmirli Ahmed Ağa tamirine memur oldu. Hakir Ahmed Ağa'yı orada bulup Allah rızası için iki gün tamirine birlikte ça­ lıştık. Ama hanları, hamamı, cami, mescitleri ve çarşısı harap idi. Limanına nazır büyük kuleler üzerine deryayı döver balye­ mez toplar kondu. Karaya ve denize bakan iki yeni sağlam ka­ pılar yapıldı. İçinde 200 kadar mamur haneleri var, hepsi kiremitlidir. Kale dışında bağ ve bahçesi çoktur. Dizdarı ve neferleri vardır. İzmir gümrüğünden ulûfeleri gelir. Serdarı ve kethüdayeri Melemen'de sakindir. Ve 150 akçe kazadır. Halkı hep Cezayir esvabı giyerler. Ama korkusuz, bahadır cesur er yiğitler değillerdir. Az bir bahane ile şöyle sağlam kale­ yi kâfire verdiler. Bu kadar ganimet malları yağmalanıp bu ka­ dar kötü nam alındı. Bir saat savaşsalar etraf köylerden 10 bin tüfenkli Melemen şahbazları ricalü'l-gayb ile ansızın erişirler idi. Bu kalenin büyük bir limanı var, iyi demir tutar kalyon ve kadırga yatağı hoş limandır. Bu limandan lodos üzere 80 mil karşı Karaburun dedikleri yerdir ki Anadolu'da Karaburun zey­ tini meşhurdur. Bu kaleden 20 tüfenkli yoldaşlar aldık, zira levent eşkıyası yatağı ve hane berduş yağma görmüş aç uyuz kan kuduz adam­ ları yol keserlerdi. O yoldaşlar ile kıble tarafına düz sahralar içinde ılgm ağaçları ormanlarını seyrederek, 92 Menemen Tuzlası emininde konaklayıp temaşa ettik. 500 akçe mîrî emanettir ki hâss-ı hümâyûndur. Tüm Germiyan, Ay­ dın, Saruhan ve Karahisar vilâyetlerine kısacası 24 sancak yere her sene nice kere yüz bin deve yükü tuz bundan gider, büyük eminliktir. 70-80 adamla inip binip yönetip padişah malını ve kendine 10 kese faizi tahsil eder iyi hükümettir ve ibretlik bir tuzladır. Zira bu tuz içine canlı kısmından her ne mahlûk düşse Allah'ın emriyle tuz olur. Oradan kalkıp yine kıbleye o sahra içinden geçerek Gediz Nehri'nin denize karıştığı yerden yüz bin sıkıntı ve zorluklarla atları geçirip bizlerde bir kayığa binip karşıya geçtik. Oradan al­ tıncı saatte, Tarhaniye vilâyeti eski Melemenye [Menemen] şehrinin özellikleri Yani oğuzlar vilâyeti demektir. (—) tarihinde Gazi Hudavendigâr fethedip kalesini yıkıp yerle bir etmiştir. Şehrin doğusunda yel değirmenleri tarafında hâlâ yer yer kalenin te­ melleri bellidir, ama sağlam kale imiş. Hâlâ bir kalesi de bu şehrin kuzey tarafında Gediz Nehri'nin karşı tarafında bir sivri kaya üzere Kayacık Kalesi derler yüksek bir kaledir, ama içinde insan yoktur. Yakınında mamur köyler vardır. Bu Melemen Şehri Anadolu toprağında Cezayir kaleminde Sığla Sancağı sınırında valide sultan hâssıdır. 40 yük akçe ilti­ zamdır. 200 adamla mültezim yönetir. 150 akçe şerif kazadır ve nahiyesi (—) köydür. Kethüdayeri ve serdarı vardır, ayanı yoktur ve fukarası gayet çoktur. Müftü ve nakibi yoktur. Şehri, bir düz kumsal yerde denizden 3 saat uzak bir ovada­ dır. Değirmen bayırları şehrin doğu tarafında beşer altışar bin adım uzaktır. Bütün Melemen Şehri 25 mahalle ve 3 bin kiremitli evlerdir. Kimi iki katlı ve çoğu tek katlı güzel hanelerdir. Tamamı 29 mihraptır. Bunlardan cemaati bol çarşı içinde Mahkeme Camii, eski camidir. Kârgir kubbesi ve minaresi var­ dır. Kireçli kiremit örtülüdür. Gazzaz Camii kapısı üzerindeki tarihi budur 93 Kad benâ hâze'l-cumate'Tmübârekete'ş-şerife, hayır sahibi Musta­ fa bin Mahmud gufire zünûbuhu. Sene 987 Ulu Cami ve Kasım Paşa Camii, bunlar kârgir minareli ca­ milerdir. Bunlardan başkası mescittir. Gece gündüz nimeti zengin fakir herkese boldur. 16 adet âbıhayat çeşmesi vardır. Çarşı meydanındaki sebil­ hanenin kapısı üzere tarihi budur Hamdü lillâh ki nasîb oldıı Hudâya minnet Bu sebîl-i bî-adîl-i âb-ı Kevser cennet Yapdım anda bir sebîl-i mâ-i carî dilkeş Dedim anın tarihini misl-i âb-ı cennet. Sene 1026 Sene 1008 Bu da doğu tarafındaki çeşmenin tarihidir Abıhayata benzediğiyçün Gınâyiyâ Tarihi oldu ayn-ı A lî çeşme-i hayât. Sene 1054 Bu dört köşe yapı çeşmenin iki tarafında çeşmeler üzerinde ta­ rihler yoktur, ancak bu iki tarafta vardır. Bu şehrin 300 dükkânı ve 1 kârgir bedesteni vardır. Şehri o kadar işlek değildir. Bütün yolları kaldırımsızdır, zira bu şehir bir kumsal pâk zeminde kurulmuştur. Ancak bazı yerlerinde duvar kenarlarında yaya kaldırımları vardır. Çoğu haneleri kerpiç yapı duvarlıdır. 94 Halkı Cezayir levendi esvabı giyerler. Yüz renkleri sarıdır. Havası çok sıcak olup gayet ağır olduğundan mahbûbu yoktur. Allah'ın hikmeti, bu şehirde Temmuz ayında ikindiden son­ ra şehir içinde bir tek insan kalmayıp küçük büyük herkes şeh­ rin dört tarafındaki bağ ve bahçelere gidip orada yatarlar, sabah­ leyin yine şehre gelirler. Zira şehir içinde bir adam kalsa o gece o adamı sivrisinekler yerler, Allah saklasın, aman vermeyip helâk ederler. Yönetici bir adama ceza verse bir gece elini ayağını bir di­ reğe bağlayıp giderler. Sabahleyin o zavallı adam ya ölmüş veya tulum gibi şişmiş bulunup bütün işlediği günahlarını itiraf eder. Suçlu olan adamlara böyle işkence ederler. Melemen Şehri'nin ta bu mertebe namusu, yani sivrisineği vardır. Zira sineklerin pa­ dişahı, değirmenler tarafında bir kuyu vardır, o kuyudadır der­ ler. Gerçekten de akşam vakti olunca o kuyudan duman duman olup sivrisinekler çıkıp şehre yayılır. Nice kere belde halkı bu ku­ yuya neft, katran, çıra ve çer çöp doldurup ateş etmişler, Nemrud ateşi göklere yükseldiği hâlde yine kurtulamamışlar. Yaşlı kimseler anlattılar ki, Sultan Ahmed zamanında gönlü yaralı bir derviş, Ramazan gecesinde bu şehrimize gelip her hangimizin evine vardı, misafirliğe kabul edilmemiştir. Sabah olunca o der­ viş sabah namazını kıldıktan sonra camide olan cemaate, Ey Melemen'in meleme ve uzun emele düşmüş cimri ve al­ çak halkı. Bu zayıf kulu bir gece konukluğa almayıp Kâfir de olsa zayıfa ikram ediniz hadisi emrine uymadınız ise bu hakirin sizlere şu yadigârı olsun Geceler hatırınız hoş olmasın. Her gece hane-berduş olasız [evsiz kalasınız] diye elinde balmumundan bir sivrisinek şeklini bir kâğıt ile bu kuyuya bıraktı. O gece şe­ hirde tüm halk sivrisinek derdinden namusu arı terk edip bağ­ lara kaçarlar. Hâlen şehrimize o zamandan beri sivrisinek yayıl­ dı, diye anlattılar. Allah'ın hikmeti bu şehir içinde gelen konukları sivrisinek asla ısırmaz ve bir yabancıya asla zararı isabet etmez, acayip sır­ dır. Sanki Acem'de Kâşiyan akrebi misafirlere zararı değmediği gibi bu şehir de sivrisinek ile tılsımlı olup bir şekilde defedilmesi mümkün olmamıştır. Ama bu şehre gelen misafirler de adamsız şehirde gece kalmanın ne manası var deyip, az çoğa tabidir diye 95 şehir halkına uyarak bütün misafirler de Misafirler Bağı derler bir sığmak yer vardır, oraya gidip istirahat ederler. Bütün şehir halkı evlerinde bütün eşyalarını ve kap kacak­ larını bırakıp hanelerinin kapılarını da açık bırakıp bağlara gi­ derler. Şehir içinde ancak 10 adet adam bekçi kalır. Gece elbise­ leri giyip yüzlerini gözlerini örtülerle sarıp sarmalayıp ve bo­ ğazlarına birer davul geçirip ta sabaha dek bu 10 adam davul­ lara tokmaklar vurup şehri koruyup gezerler. Bir an durmaya kâdir değillerdir. Davul bereketiyle sivrisinekten kurtulurlar, zira sivrisinek sazlıkta türediğinden neyzen gibi sâzendedir. Her adama iğnesini batırmaya geldiğinde neyzenlik ederek fa­ sıl ile gelir. Onun için Melemen halkı her gece sivrisineğe da­ vul çalarlar. Bu Germiyan, Aydın, Saruhan, Sığla, Bursa ve Teke sancak­ ları halkı arasında bir söz olsa veya bir sancakbeyi davulları bir hoş ses ve ahenk vermese Melemen davulu gibi öter diye darb-ı mesel olmuştur. Kısacası bu Melemen şehri acayip ve garip Tarhaniye vilâyeti şehridir. Hâlâ halkı gayet büleh yani oğuz taife ve mele­ me kavimdir, onun için Melemen şehri derler. Eski zamanda büyük şehir olduğunun yapı kalıntıları Ge­ diz Nehri'ne kadar bağ ve bahçeler içinde nice bin kârgir yapı izleri vardır. Menemen ziyaret yerleri Evvelâ şehir içinde Emir Kadı hazretleri, bir yüksek kubbede medfundur. Halkın çok ziyaret ettiği yerdir. Nice yüz kerameti görülmüştür, sırrı aziz olsun. Bu şehirde Yeniçeri Serdarı Hacı Süleyman Ağa ile vedala­ şıp oradan kılavuzlar alıp kıble tarafına 3 saat sâfî bağ ve bahçe­ ler içinde ulu gölgeli ağaçlar altında ana yol üzerinde kahveha­ neler seyrederek ve âbıhayat kuyu suları içerek deniz kıyısında İzmir Körfezi kenarında bir kumsal yerde, Geçit Kalesi (—) tarihinde Fatih Sultan Mehmed yapısıdır. Yuvarlak büyük bir kuleli, cebehane, dizdar ve neferli mükel­ lef kaledir. İzmir Körfezi boğazı ağzında yapılmıştır. Urla'ya, Kuşada­ sı ve Balat Şehri'ne gitmek isteyen misafirler İzmir'e uğramayıp bu kaleden gemilerle geçip istediği diyara gider. Hakir burada 96 biraz dinlenip dizdarın kahvaltısını yiyip oradan İzmir Körfezi kenarmca kayalı dağlı ve bağlı yerler ile 2 saat daha geçerek do­ ğuya doğru gidip, Halkalı Pınar mesiresi Meğer bu mahalde tüm İzmir aya­ nı ve mollası (—) Efendi'nin bu mesire hıyâbânmda büyük ziya­ fetleri varmış. Hakir seyishanelerimizle geçince adam gönderip hakiri tüm adamlarımızla ziyafete davet ettiler. Hakir de dave­ te uyup bütün ayanla tanıştık, çoğu eski dostlarımız imiş. O gün orada Hüseyin Baykara faslı edip has sohbetler ettik. Bu Halkalı Pınar bir tatlı sudur. Bir kayadan çıkar. Dört tara­ fı yeşillik, gülistan, lâlezar ve bülbüllerin sesleri duyulur gölge­ li ağaçlarla dolu geniş dinlenme ve gezinti yeridir. Kaynağında bin çeşit balıklar yüzerler. Ama evliyâ nazargâhı olup balıkları avlanmadığından gezintiye ve dinlenmeye varan insanlara yü­ zerek gelip sıçrayıp çeşit çeşit oyunlar ederler. İnsanlardan asla kaçmayıp elinden et ve ekmek parçası alırlar, gayet insana yakın balıkları vardır. Allah'ın hikmeti haftada bir kere Çarşamba günü bu mesiregâha kadınlar vardığında bu akarsudaki balıklardan bir iz eser kalmayıp o gün asla görünmezler, acayip tılsımdır. Bölge halkı Kaydefa Krale'nin tılsımıdır derler. Kısacası bir nazargâh mesire yerdir. Bu mahalde akşam vakti yakın olduğundan büyük ayan kavgaya başlayıp, Evliyâ Çelebi'yi ben misafirliğe alırım diye türlü türlü konuşmalar yaptılar. Sonunda Uzun Ahmed Ağa, Foça Kalesi'ni bizim ile tamir etmede bile idi. Eski huku­ kumuz vardır deyip bütün hizmetçilerimi hanesine kethüda­ sıyla gönderip biz onlar ile at başı beraber İzmir Şehri'ne girdik. Yoldaşımız olan Afyon Karahisarlı konağımız sahibi Abdullah Efendi İzmir mollasına kondu. Ve İzmir'in seyrine başladık. Büyük şehir ve eski taht merkezi İzmir Kalesi'nin özellikleri Allah düşmanlardan korusun Büyük İskender ile çağdaş olan Kaydefa Melike adlı kraliçe­ nin yapısı ve tahtıdır. Epey zaman geçtikten sonra Selçuklu Sul­ tanı Alâeddin asrında Anadolu beylikler hâline dönüp Alâeddin vezirlerinden Sığla oğlu Ali Bey namında bir namlı yarar vezir 97 bu İzmir'i yine Kaydefa soyundan İzmirne adlı bir kraliçenin elinden halkını kıra kıra fethedip ele geçirip İslâm ülkelerine kattı. Timur Han İzmir'i harap ettiğine tarihtir İzmîr harâb-geşt ez Mîr, Timur-ı müeyyed-i cihângîr, V'ân kale ki lıîc Şâh nefgend, Ber kerıgere-eş kemerıd-i teshîr, Der-ceng-i nühüft sâl kayser, Birışand berâtı ibâr-ı nefîr. Osmanoğullarmdan ilk başta 844 tarihinde II. Murad fethidir, Cüneyd Bey eliyle. Sonra 856 tarihinde Fatih Sultan Mehmed Han Gazi fethedip dua etmiştir. Hâlen günden güne mamur ol­ madadır. Anadolu Eyaleti'ndedir. Ancak deniz kıyısında bulun­ duğundan derya kaleminde Kaptan Paşa'nm Cezayir Eyaleti hükmünde Sığla Sancağı paşasının kaymakamı 300 adam ile zapt eder. Paşası, Kaptan Paşa ile 2 parça forsa kadırga ile de­ nizde sefere gider. Adaletle senelik 50 kese hâsıl olur sancak­ tır. Paşası zapt etse 100 bin guruş hâsıl olur, işlek iskele ve bü­ yük şehirdir. Ve 500 akçe mollalıktır. Ama senede 200 kese hâsıl olur, zira müsellimler mollalar yanında yönetemezler. Mollalar bunlar­ dan daha güçlüdür. Onun için 100 bin guruş hâsıl ederler. Ama Molla Ünsî Efendi iki kere 100 bin guruş ve 100 bin guruşluk da hediye toplayıp 100 bin guruş borcunu ödeyip bu İzmir man­ sıbında iflâstan kurtuldu. Hatta Köprülü Mehmed Paşa Ünsî Efendi'den konuşma sırasında sorup, Kaç yaşmdasmız. derler. Hazır cevap Ünsî Efendi, Sultanım henüz üç yaşma bastım diye cevap verince, Köprülü merhum, Bre hey efendi. Bizim sizinle bilişikliğimiz 50 seneyi geç­ miştir deyince Ünsî, Evet haklısınız. Ama iflâs ve rezaletle geçen ömrü ben ömür saymam. Allah size ömürler vere, bize İzmir'i bağışladı­ nız, deynimizi [borcumuzu] ödeyip dinimiz de dürüst olalıdan 98 beri üç senedir yaşıyorum. Ol manaya üç yaşma eriştim diye ce­ vap vermiştir. Hemen Köprülü merhum, Öyle ise biz de 8 yaşındayız ki Osmanlinm 8 yıldır mühür sahibi olup yaşıyoruz buyurmuşlar. Gerçekte İzmir mollalara Mısır'dan yüksek bir mansıptır, ama payede aşağıdır. Tabi olan kazaları 5 nahiye kazadır. Güney tarafta 7 saat uzaklıkta Uzla kazası, Ayasüfid yani Sancak Burnu kazası, Karaburun kazası, Cuma-âbâd kazası ve Terinde-âbâd ka­ zası. Ama Burun-âbâd bunlardan mahsullü, sümüklü, murdar, mebrum kazadır, zira cümle halkı uğursuz Rum'dur. Bu zikrolunan 5 adet kaza gayetle mamur kazalardır ve reayası zengindir. Bu şehrin Hanefî müftüsü, nakibüleşrafı, kethüdayeri, yeni­ çeri serdarı, çavuşu, hünkâr bahçesinin bostancıbaşısı, 79 adet külâhlı bostancısı vardır. Bir hâkim de gümrük emini 200 bin al­ tına mültezime verilir yönetimdir. Kale dizdarı ikidir, biri deniz kıyısındaki kalede, biri dağda Kahriye Kalesi'nde hâkimdir. Voyvodası, muhtesibi ve şehir na­ ibi de hâkimdir. Askerî taifesinden başka tüm ehl-i hırefe hükü­ met eder hâkimlerdir. Yedi kral balyozları bu şehirde tercümanları ve konsolosla­ rı ile mevcuttur. Ayanı, eşrafı, âlim ve salihleri, imam, hatip ve şeyhleri gayet çoktur. Tüm halkı zengin tüccarlardır. Her biri biner, ikişer bi­ ner keseye kâdir zengin adamlar vardır. Bunlardan maldar, ha­ nedan sahibi, dindar âdemlerden Uzun Ahmed Ağa ki, hanemiz sahibidir, Mahmud Efendi, Haşan Ağa, Küçük Hüseyin Ağa ve nice bin ayanı kibarlar da vardır. Bahir Kalesi'nin özellikleri Deniz kıyısında bir alçak düz yerde dört köşe bir taş yapı güzel kaledir. (—) tarihinde Fatih Sultan Mehmed yapısıdır. Çepçevre büyüklüğü 1.280 adımdır. Ancak kara tarafı 3 adım kadar gelir geniş ve derin hendektir, diğer tarafları deniz döver kale duvarıdır. Hepsi limanı korur şahane toplardır. Kıbleye nazır 2 kat demir kanatlı sağlam ve dayanıklı kapıları var. Kale içinde 1 mescidi ve 20 nefer hanesi var, ondan başka imaretten bir eser yoktur. Ancak kale kapısının iç yüzünde bir 99 âbıhayat buz parçası kuyusu var. Acayip hikmettir ki bu kale derya içinde olup yine böyle abıhayat suyu ola, seyirliktir. Allah dilediğini yapar. [Kur'ân, İbrahim, 27] Bu kalenin dizdarı ve 80 adet neferi vardır. Cebehanesi ga­ yet mükelleftir. Kale kapısının üstünde bir beyaz mermerde celi hat ile tari­ hi böyle yazılmıştır Elhamdü lillâhi Rabbi'l-âlemin, ve's-salâtü ve's-selâmü alâ Muhammedini'l-ma'sûmı'Tkevneyn, emmâ mü'ebbede's-sultan-ı za­ man, Fâtihu es-Sultan nâm Mehemmed bin Murâd Hân min nesli âli Osman, li-sene ihdâ ve [seb'în.] ve semân mie. [871.] Gayet müstahkem kaledir. Bizzat Sultan Mehmed yapısıdır, kâfirden kalma değildir. Bu kaleden yukarı doğu tarafına şehir içinden gidip dağdaki eski kaleye kadar tam 3 bin adımda çıkı­ lır, baştan başa şehir içinden gidilir. Bu kale bir bayırlı ve kayalı alçacık tepe üzerinde Kayde­ fa Kraliçe adlı karının yapısıdır ki Büyük İskender korkusun­ dan yapmış, bir sağlam, dayanıklı, korunaklı ve beş köşe büyük yapıdır. Çepçevre etrafı 2.700 adımdır. Her taşı fil cüssesi ka­ dar vardır, bir acayip yapıdır. Ama deniz kıyısındaki kale ma­ mur olalıdan beri bu kale içinden halk aşağı şehre göçüp bu kale içinde bağ ve bahçeler kalmıştır. Han, hamam ve çarşı pazar ha­ rap olmuştur. Bu kale kaya üzerinde olmakla dört tarafında hendeği yok­ tur. Eski tarihlerde bu kale iç kale imiş. Ama eski kalesi aşağı şehri kuşatmıştır. Varoş kapıları ve kale duvarları yeri nice yer­ de açıkça görülen bir büyük kale imiş. Bazı kuleleri ve burçları evler içinde kalmıştır. Bu anılan yukarı kalenin batıya bakar bir demir kanatlı sağ­ lam kapısı vardır. O kapıya dışarıdan içeri girecek sırada sağ ta­ raftaki kulenin iki adam boyu yüksek yerinde bir küçük kemer altında beyaz ham mermerden Kaydefa'nm ceset olarak oyma bir sureti [heykeli] var. İnsan görünce canlı sanıp hayran kalır. Ne tarafa gitsen o tarafa bakar görünür. Tebessüm etsen öyle gö­ rünür, ağlar gibi olsan o da ağlar gibi görünür, garip seyirliktir. Ancak boynundan aşağı vücudu yoktur. Hemen boynunda kol­ yesi, kırmızı suratı, kulaklarında küpesi, başında kıvrım kıvrım 100 saçları, sürmeli ceylân gözleri ile tasvir olunmuş bir peri yüzlü nurlu çehredir, ama ruh yoktur. Beyt Güzel tasvîr edersin hâl [u] hatt-ı dilberi ama Füsûn-ı işveye geldikde ey Bihzâd neylersin mazmunu üzere ruhsuz bir kalıptır. Alemin ressamı o baki yara­ tıcıdır ki bütün canlılara cümbüş, hareket, duruş ve konuşma ve­ ren o varlıkları yaratan Allah'tır. Bu Kaydefa heykelinin yüzü kuzeye dönüktür. O tarafta bir sağlam kule vardır. Onda büyük bir hazine vardır. Daima bu Kaydefa o hâzineye bakar. Onun tılsımıdır, derler. Gerçekten de o kule bütün burçlardan fazla dikkat ile sağlam olarak yapılmış dayanıklı bir kuledir. Bu kale kapısından taşra 50 adım uzak kapı önünde bir ib­ retlik ağaç vardır. Yeryüzünde yedi iklimi yedi gezegen gibi ge­ zip dolaştım, o şekilde bir tuhaf garip ağaç görmedim. Çitlembik ağacına benzerliği var. Ama Allah'ın emriyle bundan bir çeşit saf yağ çıkar, 72 hastalığa şifadır. Yaprakları başka şekilde yaratıl­ mış bir Tanrı hediyesidir. Yanvan Tarihinde Kaydefa Ana kendi eliyle dikmiştir diye yazmıştır. Gerçekten de yaprakları ve dal­ ları nice bin yıl yaşamış ağaca benzer ama hâlâ taptazedir. Hıristiyanlar bir kuru yaprağına bin taze can verip alırlar, kimse bilmez ki neylerler. Daima Kaydefa heykeli bu ağaca ba­ kar şeklindedir. Nice bin kötü renkli kavgacı Frenk, azgın Mağripliler ve başka define arayıcılar fırsat bulup her an bu ağacın dibini ve^lört tarafını kazıp mal çıkarmaya çalışırlar. Sabah kale neferleri yine kazılan yerleri tekrar kapatırlar. Bu şekilde görül­ meye değer bir ağaçtır. Kısacası Tanrı sanatı bir tuhaf ağaçtır. Ve (—) tarihinde sert esen rüzgârın zorundan bir dalı kırılıp Haşan Beşe adında bir adam bulup bu dalı alıp hanesine götürür. Hatunu bu dalı ate­ şe atar. Kokusundan o kadın, 3 cariye, 3 çocukları ve civarın­ da olan adamlardan ağacın kokusunu koklayanlardan o mahal­ de 17 adam bir anda can verirler. Bu durum yakın zamanda oldu diye nice ihtiyar adamlar tanıklık ettiler. O zamandan beri bu ağacın gölgesine bile varmaya korkarlar. Bu Haşan Beşe'nin bir kolu felç olup nice sene felçli olarak yaşayıp yakın zamanda 101 öldü, diye naklettiler. Bu durum halk tarafından anlatılan meş­ hur bir olaydır. O yüzden bu garip ağaca tek bir kimse bile el vurmazlar. [871] Bu kale kapısından içeri asla ev yoktur. Ama tarla ve bağ­ lar çoktur. Bir mamur cami vardır. Kapısı üzere tarihi budur Hâzihi'l-medresetü'ş-şerif ve çamiu'l-latîf el-abdü'z-za îf elmuhtâc ilâ rahmetillâh, el-Hâc İlyas ibn Ahmed, afallâhu anhüme'rRabbussam ed, el-kâdî bi-kale-i İzmir, azzetehallâhu(.) taâlâ ani'ttedmîr. Sene semâne ve seb'a mie. [708] Bu camiin sağ tarafında kalenin sağ köşesinde bir iç kale vardır, Fatih Sultan Mehmed bu büyük kaleden bölüp iç kale et­ miştir, içinde dizdarı, 20 neferi ve 20 kiremit örtülü hanelerde oturanlar bu camiin cemaatidir. Gayet sağlam küçük iç kaledir. Dörtgen şekilli ve büyüklüğü 800 adımdır. Ama dış duvarı yine eski hisar duvarmdandır. Ancak içerisinden Fatih bölüp bir kat duvar ile bir küçük iç kale olmuştur. Kıbleye bakar bir demir kü­ çük kapısı vardır. Duvarları gayet sağlam olup ellişer mimar arşını yüksek ol­ duğundan tüm İzmir ileri gelenlerinin 100 Mısır hâzinesi mal­ ları burada saklıdır. Zira İzmir'in aşağı şehri gayet mamurdur, ama korunaklı değildir, haşarat leventler yuvasıdır. Celâli ve ha­ rami korkusundan bütün ileri gelenlerin malları ve değerli eşya­ ları bu yukarı iç kalede saklıdır. Bu kale ile deniz kıyısında olan kale arasında İzmir şehri bir büyük şehir ve yeni iskeledir. İzmir yapılarının özellikleri Bu şehrin 2 bin kadar haneleri yukarı kale bayırlarına ya­ pışmıştır. Havadar bağlı bahçeli saraylar ve camiler yapılmıştır. Ama mamur yapılarının çoğu aşağı düzde ve deniz kıyısında bulunmaktadır. 102 İsmail Paşa'nm 1068 [1658] tarihinde bu şehri yazdığı sicil­ de kayıtlıdır. O sicilde yazıldığına göre bu şehir toplam 10 Müs­ lüman, 10 kefere mahallesi, Frenk ve Yahudi mahallesi, 2 Erme­ ni mahallesi ve bir Kıptî mahallesi vardır. Bu yazılan mahalleler­ de 10.300 mükellef, mamur ve süslü kârgir yapı saraylar ve baş­ ka güzel haneler vardır. Bunların hepsi kırmızı kiremitli lâlezar gibi aydınlık bir şehirdir. Baştan başa kârgir taş duvarlı evler, cami, mescit, medrese, zaviye, dârülkurra, dârülhadis, sıbyan mektebi ve irfan ehli tek­ keleriyle bezenmiş, aydınlık zengin bir şehirdir. Gerçekten 310 mihraptır. Ama cuma kılınır camilerdir. Bunlardan kalabalık ce­ maate sahip çarşı içinde ve Kurşunlu Han önünde, Bıyıklıoğlu Camii Sanki İstanbul'da Rüstem Paşa Camii gibi gece gündüz cemaatten hâlî değildir. Ve 11 basamak taş merdiven ile çıkılır fevkani camidir. Ve altı baştan başa aktar dükkânlarıdır. Kıble kapısı üzerinde altın ve lacivertli celî hat ile yazılmış tarihi budur Sa'y-i Mahmûd oldu hakka bu makâm-ı asfiyâ, Buldu bin kırk altıda hem ihtitâm-ı es-salâ Sanki bir beyaz inciye benzer aydınlık, sanatlı ve ferah, kur­ şun ile örtülü nurlu bir camidir. Ama dar yerde bulunduğun­ dan avlusu yoktur. Çarşı içinde abdest havuzu vardır. Dört ta­ rafındaki musluklardan su akıp cemaat susuzluklarını giderir ve abdest tazeleyerek Allah'a ibadet ederler. Çok güzel bir suyu vardır. _ Hacı Hüseyin Camii Liman kenarında iki katlı ve kurşun örtülü kalabalık cemaate malik camidir. Kapısı üzere bunun da tarihi var Kıldı hoş sa'y-i himem sıdk ile ol Hacı Hüseyn Yapdı bu ka'be-i uşşâkı zehî câ-yi emin İhtitâmın göricek dedi Şifâyî tarih Bâreka'llâh ki zehî cami-i firdevs-i berin. Sene 1062 Bu da Bıyıklıoğlu Camii gibi merdivenler ile çıkılır, alt katı baş­ tan başa dükkânlar ve mahzenlerdir. Bir sanatlı kârgir minare­ 103 si vardır. Bunun da avlusu yoktur. Limanın karşı tarafında Yeni Pazar başında, Ahmed Ağa Camii Henüz yeni yapı cihannüma bir cami, iki katlı güzel bir binadır ki İzmir Şehri'nde sanki zamanın Hazret-i Süleyman köşkü olmuştur. Buna da 20 basamak taş merdiven ile çıkılır hoş camidir. Ama iki katlı olduğundan bunun da avlusu yoktur. Alt katı tamamen kârgir kemerli dükkânlardır, yoldur, kapan ve mahzenlerdir. Mihrabı, minberi, mahfilleri ve mihrap üzerinde renkli, kü­ çük, nakışlı camları hep gemilerle İstanbul'dan gelmiş büyüleyi­ ci camlardır ki güneş ışığı vurdukça sanki nur fışkırır. Bir yeşil taştan yapılma ince bir minaresi var ki sanki züm­ rüt gibi gölgeli servi minaredir. Bu diyarda böyle yeşil minare görmemişizdir. Mermer ustası mühendis buna bir kadeh yap­ mış ki sanki bir zümrüt yüzük kaşıdır ve baştan başa yeşil taş­ tır. Ve öyle ince minaredir ki sanki dilber belidir. Altın ile yal­ dızlı alemine hayır sahibi 3.00 saf altın harcamış, ışıltısı İzmir Şehri'ni aydınlatmış. İmamları, hatipleri, müezzinleri ve eczahanları tamamen İstanbul'dan gelmiş mücevvid hâfızlardır. Bütün camilerin minareleri sağında ve solunda yapılmış­ tır, ama bu minare mihrabın önünde yine mihraba bitişik ya­ pılmıştır. Yapılma sebebi odur ki bu camiin sağı ve solu deniz­ den dolma zemindir. Ama mihrap önü sağlam zemindir. Mina­ re sağlam zemine otursun diye üstad mühendis minareyi onun için ileri mihraba bitişik inşa etmiştir. Baştan başa mavi kurşun ile örtülü, mamur, cemaati mesrur, geniş ve iç açıcı güzel bir ca­ midir ki misli meğer Manisa'da Muradiye Camii ola. Ama bu cami ancak bir kubbedir. Kıble kapısının üzerinde tezhipli ve lacivert ile ham mermere Karahisarî tarzı celî hat ile yazılmış tarihi budur Cenâb-ı hayır sahibi Ahmed Ağa hasbeterı lillâh, Bu âlî câmii yapdırdı kasdı hayr idi nâgâh, Bu tarh-ı dilkeşi seyr eyleyenler dedi tarihin Yerinde oldu zîbâ bî-bedel cami te'âlallâh. Sene 1078 104 Molla Yakub Efendi Camii Aşağı kale kapısı önünde üç mihraplı ve alt kat eski camidir ve üç kapısı vardır. Bu camiin üç mihrabını ayrı üç hayır sahibi yapmıştır. Ve iki mihrap da dış sofalarında vardır. Deniz kıyısında dar mahalde olmakla bunun da avlusu yoktur. Ama cami ile kale kapısı önün­ de, ikisinin arasında camiin bir abdest havuzu var, şadırvanı ak­ maktadır ve üstü kurşun örtülü maksure gibi bir içimi hoş sulu havuzdur. Bu camiin yarısı kurşunlu ve yarısı kiremitlidir. Hacı Yusuf Camii Kârgir yapıdır ve güzel kubbesi mavi kurşünla örtülüdür. Cemaati boldur, zira şehrin seçkin yerinde yapılmıştır. İsa Hoca oğlu Hacı Mustafa Camii ve yukarı pazar yerin­ de dârülkurra yakınındaki Hacı İbrahim Camii kârgir yüksek kubbedir. Fâyik Paşa Camii Kârgir kubbesi kurşun örtülüdür. Şeyh Mustafa Efendi Camii Kendiler hayatta ve Halveti ta­ rikatında aziz kimsedir ve camii kiremitlidir. Teleklik Mahallesi'nde Abdülfettah Çavuş Camii Kiremit­ lidir, ama mamurdur. Hatuniye Camii Ahmed Ağa'nm annesi yapmıştır ve evka­ fı bol, kiremit ile örtülü mamur bir camidir. Karadağlızâde Müftü Mustafa Efendi Camii Haşan Hoca Mahallesi'nde kiremitli camidir. Ama cemaati tamamen mutaas­ sıp Kadızâdelilerdir. Kasap Hızır Mahallesi'nde Bölükbaşızâde Hacı Mehmed Camii kapısı üzerinde tarihi budur Temâmında duâ ile deyip Tullâbî tarihin Senâgâh-ı cenâb-ı Abdurrahmân bâd âbâdân. Sene 1073 Tamirinin tamamlanmasına tarihtir. Yukarı pazara bitişik Gümrük Emini Hüseyin Ağa'nın hara­ be iken tamir edip sırf nur olan aydınlık camiinin tarihidir 105 Hayır sahibi ve'l-hasenât Hüseyin Ağa kâvdır Keff-i deryası ile bahr-i kâne şimdi muktedâ Hâtif-i Gaybî nidâ içün dedi tarihini Kum Bismillâhirrahmânirrahîm es-salâ. Sene ıoy8 Bu yazılıp ibadet ettiğimiz camilerden başka 77 mihrap da mes­ citler vardır. Bazı medrese, tekke, dârülhadis ve dârülkurra mihrapları ile toplam 150 mihraptır. Ve bu şehrin güneyinde de­ niz kıyısında bir yeşillik ve geniş namazgâhı var, 100 bin adam alır bir musallâdır. Bu beldede 40 medrese vardır, zira her cami avlusu etrafın­ da medrese odaları, talebe ve ders hocaları bulunur. Bazı ders hocaları hasbîlerdir. Zira bu şehrin uleması, talebe ve fukarası gayet çoktur. Ama asaleten medreseler Sultan Selim'in Kurşun­ lu Medresesi, Mahkeme yakınında Kaptan Paşa Medresesi, Ah­ med Ağa Medresesi, meşhur medreseler bunlardır. Ve toplam 11 hamamdır. Çarşı içinde Kara Kadı Hamamı, Musa Kadı Hamamı, Bostancı Hamamı, yukarı pazarda Çukur Hamam, Bölükbaşı Hamamı, Ermeni mahallesinde Mumcu Ha­ mamı, Hacı Süleyman Hamamı, Abdi Ağa Hamamı, Topal Kap­ tan Paşa Hamamı, Hüseyin Ağa Hamamı ve Yorgancızâde Ha­ mamı. Ve 600 ev hamamları vardır. 82 adet kale gibi büyük hanları vardır. Meşhuru bunlardır ki yazılır Malkoçzade Hanı, Kurşunlu Han, Çavuşzâde Hanı, Altıparmak Hanı, Tercüman Hanı, Beyler Hanı, Mehmed Efendi Hanı, Mısır Veziri Ebülhayr Kethüda İbrahim Paşa Hanı, Muhtesib Hanı, İmamzâde'nin gayet mamur 2 hanı, Bölükbaşı Hanı, Tavşanlı Hanı, Çukur Han, Hacı Hüseyin Hanı, Hacı Ömer Hanı, Fazlullah Ağa Hanı, Sulu Han ve Bostancı Hanı, meşhur hanlar bunlardır. 3 dârülkurra, 40 sıbyan mektebi, 1 imaret ve 70 kudret suyu çeşmesi vardır. Bu şehre göre çeşmesi azdır ve toplam 17 sebil­ hanesi vardır. Tamamı 3.060 dükkân vardır ki muhtesib harcı verirler, on­ dan sorup haber aldık. Ve yeniçeri kolluğu altı deyenek tabir olunur ve subaşıya da yeniçeri kolluğuna da bütün dükkânlar 106 haftada bir kere harç verirler, onlardan da haber aldım. Ama bü­ tün dükkânlardan Mısır Çarşısı mamur dükkânlardır. Ve tam 300 adet sağlam bezirgan mahzenleri vardır. Ve 40 kahvehane, 70 sabunhane, 200 meyhane, 20 bozahane, 20 boya­ hane, 1 çarşı saraçhane, 1 şemahane ve 1 gümrükhane vardır. Be­ desten yoktur, ama insan oğlunun eceline derman can otu han­ larda mevcuttur. Ölü bedene hayat verip yaşlıyı taze civan eden dilber lebi [dudağı], kuş sütü ve insan sütü bulunur. Bir diyarda insan sütünün miskal ile satıldığını görmedim, ancak İzmir'de gördüm. Arslan sütü dedikleri şaraptır. Hicabı ve damlası ya­ saklanması için padişah tarafından ferman gelip bütün meyha­ neler kaldırıldı. İçki içen biraderler hep birlikte bozaya bozulup düzüldüler. Kısacası, Osmanlı'nm tasarrufu altında 260 işlek, büyük is­ kele vardır ki yük çözülür ve yük bağlanır şehirlerdir. Ama İz­ mir İskelesi bunlardan daha meşhur şehirdir. Zira yedi iklim­ de Osmanlı ile dost olmuş 18 kefere kralı vardır. Hepsinin bal­ yozları [elçi] ve konsolosları vardır. Ve bezirgânları yeryüzü­ nün mahsullerini ve bütün ülkeler halkının metalarmı getirir­ ler, her sene bin gemi gelir ve bin gemi gidip metalar bu İzmir şehrinde satılır. Böyle bir geçit ve işlek iskeledir ki âleme ün sal­ mıştır. Frenk gemileri öyle gelirler ki İzmir şehrinin yarısı san­ ki Frengistan'dır. Bir kimse bir kâfire tokat vurmaya kalkışsa derhâl kapıcılar ve bekçiler adamı ortaya alıp aman vermeyip hâkime götürürler, ya hâkim katleder yahut kâfirler katledip Müslüman naşmı o an kaybeder. Bir tarafı böyle Malta gibi ka­ ranlık Frengistan gibi yerdir. Bu şehrin suyu ve havasının güzelliğinden mûğpîçe ve ruhbanpîçe taze kefere dilberleri var ki kâküllerini dağıttıkça gören âşıkların da akılları dilber kâkülü gibi perişan olur. Ta bu mertebe mûğpîçe dilberleri vardır. Bu Frenk mahallesinin çarşı pazarları gayet süslüdür. Onla­ ra özel çarşılardır ve âyinlerini yapacak 7 adet puthane kiliseleri var ki içleri papazlar ile dolu bir karanlık yerdir. Bütün kâfir haneleri şehrin kuzeyinde liman kıyısında bu­ lunur, şeddadi kat kat kâfir haneleridir. Filikalar ile gemilerin­ den evlerine gelip gittikçe her gemiden elbette bir top atarlar, de­ 107 vamlı gece gündüz böyle alışkanlıkları vardır. İzmir Şehri'nde top seslerinden rahatlıkla durulmazdır. Bu şehrin tüm çarşıları gayet süslü olup öyle alım satım olur ki insan deryası dalgalanıp bölük bölük olup insanlar birbirinin omuz omzundan söküp rahatlıkla geçemez. Ta bu derece kala­ balık yolları vardır. Zira gece gündüz Arap ve Acem'den nice yüz bin deve, at ve katır gelip gitmededir. Ve daima bu şehir ucuzluk olmadadır, zira bir tarafı karadan ve bir tarafı denizden çeşitli mallar gelmededir. Bu şehrin yiyecek ve içeceklerinin övülenleri İzmir narı, bademi ve sabunu cihanı tutmuştur. Balı ve beyaz ekmeği de meşhurdur. Bu şehrin berrak suyunu, hayır sahibi Baltacı Mahmud Ağa 6 saatlik yerden sarp kayalı yerlerden çok büyük masraflar ya­ parak getirtmiştir. Açık yerlerden gelmekle sıcaktır, ama biraz hava alsa buz parçası olup abıhayat olur hazmı kolay bir saf su­ dur. Bu temiz suyun kaynağı, bir mesiregâh ve yeşillik yerde ka­ yalardan doğduğunda buz parçası hayat pınarıdır. Bu şehrin tüm caddeleri baştan başa beyaz taş kaldırım dö­ şelidir ve temizdir. Ilıman iklimli şehir olduğundan limon, tu­ runç, nar, zeytin, incir, servi, çınar ve kirazı çoktur. Ancak bir hurma ağacı vardır, göklere doğru uzayıp gitmiş düzgün hur­ madır. Ama aşlamasmı bilmediklerinden hurması olmaz. Gümrük önündeki limanın sol tarafında kale vardır, onun solunda bir küçük liman vardır, 200 parça gemi alır iyi limandır. İri barça kalyonlar açıkta denizde yatarlar. Bu şehir lodostan doğuya 80 mil uzunlamasına bir körfez denizinin sonundadır. Karşı karşıya genişliği birer mildir. Lez­ zetli balıkları olur. Bu küçük limanın karşı tarafında Ahmed Ağa Camii önün­ de Kaptan Kaplan Mustafa Paşa bu limanın yarısını doldurup yeni güzel bir çarşı yapmış ki 300 adım büyük bir caddenin iki tarafı sıralı olarak, kırlangıç kanadı gibi nakışlı kepenkler ile do­ nanmış 150 adet kârgir dükkânlarla süslenmiş çarşıdır. Bitimin­ de iskele başında meyve gümrükhanesi olmak üzere bir saray ve bir şahnişinle süslenmiş ibretlik bir dinlenilecek yerdir. Bir dinlenme yeri de hünkâr bahçesidir. Ama o kadar süslü ve çi108 çekli değildir. Ancak bahçe üstadı ve külâhlı bostancıları vardır, maaşlarını gümrükten alırlar. Bu şehrin tüm halkı zengin bezirgânlardır. Ve gayet garip dostu ve mahbûb dostlardır. Nimetleri zengin, fakir ve misafir­ lere boldur. Hepsi çeşit çeşit saya, iskerled çuka ve değerli ku­ maşlar giyerler. Kadınları yine çuka ferace ve başlarına selâmiye dîbâ takke giyip raksıbendî tülbent bürünürler. Bütün halkı neşe ve zevk ehli adamlardır. Yüz renkleri baş­ tan başa kırmızı olup gayet sağlıklı ve rahatına düşkün adamlar­ dır. 5. iklimdendir. Eğer bu şehri öğrendiğimiz kadarıyla anlatsak ciltli bir kitap olur, vesselam. İzm ir ziyaret yerleri Yukarı kale altında Hacı Yusuf Baba, Cüneyd Bey ve Seyyid Mükerremeddin Sultan kabri, nice ziya­ retler var, ama ziyaret ettiğimiz bunlardır. Bu şehrin ayanıyla vedalaşıp beraber yoldaşlar alıp deniz kı­ yısı ile 3 saat bağ ve bahçeler içinde 1 saat güneye ve 1 saat batı­ ya derya kenarıyla giderek beşinci saatte, Sancak Burnu Kalesi'nin özellikleri (—) tarihinde Sadrazam Köprülü Mehmed Paşa teklifiyle Erdel ve Kandiye fatihi Sultan IV. Mehmed yapısıdır. Yapılma sebebi odur ki, İzmir'de kâfir gemileri dolu dolu yüklerini alıp gümrüğünü istediklerinde verip veya hiç vermeyip salpa demir kaçarlardı. Bunun sonucu İzmir gümrüğü atıl olmaya başladı. Köprülü'nün görüşüyle bu mahalle Aydın, Saruhan, Sığla ve Hudavendigâr sancakları askerleri ile tayin olundu. Bu San­ cak Burnu adlı mahaldeki boğazda Dergâh-ı Alî Kapucubaşısı Gevezezâde (—) Ağa marifetiyle bu güzel kale inşa edildi. Hâlâ bu kale boğazından bir kâfir gemisi değil bir çırnık bile geçemez. Kale tamamlanınca tüm kâfir gemileri gümrüklerini ödemek­ te zorluk çıkaramadılar. O sene mültezimler gümrük eminliği­ ni 200 kese fazlaya aldılar. Hâlâ her sene daha da artmaktadır. Bu kale İzmir Körfezi içinde bir dar boğazda, bir kumsal ge­ niş düz yerde, havalesiz dört köşe sağlam bir hisardır ki anlatıl­ maz. Çepçevre büyüklüğü 1.100 adımdır. Ama alçak sulu ve de­ 109 niz kenarında olmakla asla hendeği yoktur. Deniz kıyısına dö­ nük içine adam sığar şayka topları var ki deniz yüzünde kuş kondurmazlar. Kale içinde olan 80 adet hanelerin hepsi kiremitlidir. Bir Hünkâr Camii var. Han, hamam ve çarşı pazarı yoktur. Dizdarı ve 200 adet neferleri maaşlarını İzmir gümrüğün­ den alırlar. Bu kalenin 7 büyük kulesi var. Cebehanesi gayet çoktur. Toplam 70 adet balyemez topu, çultutmaz ve kundak tutmaz şayka topları tamamen denize nazır, demir kapaklı toplardır ki daima hazır dururlar. Bu kalenin karşı tarafı yıldız rüzgârı yö­ nüne bir uzakta Melemen toprağıdır. Gayet sığ kenarlardır, bü­ tün gemiler bu kale önünden geçmeye muhtaçtır, zira derindir. Bu kalenin kıbleye nazır bir kapısı vardır. Yeni ve demir ka­ pıdır ki taşra varoşa çıkacak yerde 100 adım boyunda ve 20 adım eninde hendeği üzerinde 3 yerden kepenk ile zemberekli asma köprüleri vardır. Her gece kale neferleri köprü tahtalarını kaldı­ rıp ada gibi kalıp girip çıkmak imkânsız olur. Bu köprü başında bir lonca köşkü vardır, gelen geçenler din­ lenirler. Kale kapısı üzerinde beyaz mermerde celî hat ile tezhipli tarihi budur Görünce Hâtif-i Gaybî dedi bu hileye tarih, Kilîd-i bahr ü berr oldu ve hakka Kal'a-i Sancak. Bu kaleye Sancak Burnu denmesinin sebebi odur ki ne zaman bir kâfir kalyonu İzmir'e girmek istese bu mahalle gelince be­ yaz sancak çekip itaat işaretini gösterip sonra limana girer, onun için Sancak Burnu derler. Bu kalenin kıblesi önünde bir yeşillik büyük meydanda he­ nüz yapılmakta olan 200 kiremitli, 1 camili, 1 han ve hamamlı ve 10 dükkânlı şirin bir kasaba vardır. Bu varoş ile kale arasın­ daki meydanda gölgeli ağaçlar altında bir âbıhayat çeşmesi var ki âbıhayattan nişan verir. Ve İzmir'den Urla Şehri'ne deryadan batı tarafına 30 mildir. Lâkin İzmir Körfezi ağzında, Karaburun kazası tarafnda, dağlar eteğince güneye 7 mil daha bir küçük körfezcik vardır, onun so­ 110 nunda Urla İskelesi'dir. Ama Urla 1 saat dağlar içindedir. Oradan Sancak Kalesi'ni seyredip atlarımıza binip deniz kıyısı ile düz kumsal yerler ile 4 saat batıya ve 1 saat kıbleye bir kayalı dere ve tepeli yerde, Urla Kalesi'nin özellikleri Kraliçe Kaydefa'nm kızı Urlice adlı melike, Büyük İsken­ der korkusundan yapmıştır. Sonra nice melikler eline girmiş­ tir. Daha sonra, (—) tarihinde Sultan Alâeddin'in beylerinden Gazi İbrahim Bey Rum keferesi elinden fethetmiştir. Ondan Sığacıkoğulları eline girmiştir. Ondan Osmanlı'da Koca II. Murad Han eline girmiştir. Daha sonra Fatih zamanında kâfirler ka­ leyi istila edip Fatih tekrar fethetmiştir. Bir daha kâfir tamaha düşüp yine istila etmesin diye kalesinin bazı yerlerini yıkmış­ tır. Ama azıcık şeyle tamiri mümkündür. İç el olmak ile tamiri mühim değildir. Bir kayalı yerde dört köşe sanatlı bir kaledir. Anadolu topra­ ğında Cezayir kaleminde Sığacık Sancağı'nda 150 akçe şerif ka­ zadır. Nahiyesi 40 parça köydür, ancak İzmir mollalarına katıl­ mış kazadır. Her türlü vergiden muaf Manisa'da Süleyman Han validesi camiinin vakfıdır, 118 kese vakıf malı vardır. Subaşılıktır, 200 adamla yönetip mal tahsil eyler. Bu şehrin kethüdayeri ve yeniçeri serdarı Pîrî Beşe'dir. Ayandan Mehmed Efendi, Topal Dersiam ivaz Efendi ve Halil Beşe, bu adamlar ha­ nedan sahipleridir. Bu Urla Şehri bir kayalı ve sarp iniş yokuş, dereli ve tepe­ li kanara taşlıklı yerlerde, yine bağlı bahçeli ve baştan