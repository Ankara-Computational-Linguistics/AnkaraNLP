asıl adı Üveys bin Mehmed’dir. Hicri 969/Miladi 1561 yılında Aydın vilayetine bağlı Alaşehir kasabasında doğmuştur. Kadı Mehmed Efendi ile şair Makâlî Mustafa Bey’in (ölümü Hicri 992/Miladi 1584) kız kardeşinin oğludur. İlk eğitimine doğum yeri olan Alaşehir’de başlamış, İstanbul’da Salih Molla Efendi’den mülâzemet almıştır. Hicri 992/Miladi 1584-85 yılında Anadolu sadrı olan Molla Ahmed Efendi’nin sohbetlerine katılmıştır. Vezir ’nın Mısır valiliği sırasında divan katipliği görevini üstlenmiştir. Hicri 1004/Miladi 1595-96 yılından itibaren Aksihar, Tire kazalarında kadılık, Aydın Saruhan’da mal müfettişliği yapmıştır. Hicri 1012/Miladi 1603-04 yılında Siroz, Rodosçuk kazalarında görev almıştır. Vezir Ali Paşa’nın Macaristan seferi sırasında ordu kadısı olmuştur. Bir süre Priştine’de görev yapmıştır. Hicri 1019/Miladi 1610-11 yılında Tırhala, Eğriboz ve İnebahtı kazalarını denetlemeye ve vergi tahsiline gitmiştir. Üsküp kadılığına yedi kez getirilip azledilmiştir. 14 Ağustos 1628 (Hicri 14 Zilhicce 1037) tarihinde 68 yaşında iken vefat etmiştir. Mezarı İstanbul Üsküdar’dadır. Mehmed Süreyya’ya göre mezartaşında “"Veysî ki olmuş idi tagazzülde bî-bedel/Ta’yîn-i sâl-i fevtine tarihdir gazel"” beyti yazılıdır. Bursalı Mehmed Tahir ise mezarını ziyaret ettiğini ve şu beytin yazıldığını ifade etmiştir: "Didi ahbâbın biri târihini/Cân-ı Veysî gitti bâb-ı cennete" Habnâme (Vakıa-nâme adıyla da bilinir): Miladi 1608 yılında yazılan eserin konusu kısaca şöyledir: Veysi, padişah I. Ahmet ile İskender-i Zülkarneyn’i düşünde görür. Döneminden şikayet eden padişaha İskender, Âdem’den bu yana dünyanın aynı dünya olduğunu, kötülüklerin ancak iyi, ahlaklı ve yetenekli insanların işbaşında olmalarıyla ortadan kalkacağını anlatır. Dürretü’t-Tâc fî Sîreti Sâhibi’l-Mi’râc: Siyer-i Veysi adıyla da bilinir. Mekke ve Medine adıyla iki bölüme ayrılmıştır. İslam peygamberi Muhammed’in hayatını anlatan eseridir. Türkçe telif edilmiş ilk siyer kitabı olarak kabul edilir. Nev’îzâde Atâyî ve Nâbî’nin bu esere zeyilleri mevcuttur. Merace’l-Bahreyn: Kâmus sahibi Necmeddin Firuzâbâdî’nin “Sıhah fi’l-Lugat” yazarı Ebî Nasr İsmail ibn Hammâd el-Cevherî’ye ettiği itirazlara cevapları içeren bir eseridir. Düstûru’l-Amel: Şehâdet-nâme adıyla da bilinen eserin konusu İslamiyetin beş temeline dairdir. Kelime-i şehâdetin bu temellerin en üstünü olduğunu ortaya koymaya çalışmıştır. Fütûh-i Mısır: Mısır fetihlerini anlatan bir eseridir. Mısır fatihi Amr ibn Âs’ın olaylarını aktarır. Dîvân: Zehra Toska ve Fazıl Hoca’nın eserle ilgili yüksek lisans tezleri mevcuttur. Münşeât: Şeyhülislâm Sun’ullah Efendi’nin şeyhülislâmlığı, Cemâlî-zâde’ye mansıb tevcihi dolayısıyla yazdığı tebrikler ve istidadnamesi, şair Nergisî-zâde ile mektuplaşmaları, yakın dostlarına gönderdiği mektuplar, Şeyhülislâm Mehmet Efendi’ye bayram tebriki, Sünbül Ali Efendi’ye yazdığı af mektuplarından oluşur. Gurretü’l-Asr fî Tefsîri Sûreti’n-Nasr: Asr suresinin tefsiridir. Hediyyetü’l-Muhlisîn ve Tezkiretü’l-Muhsinîn: Akâid ve ahlâka dair bir eseridir. Tevbe-nâme: Zeyniye tarikatının piri Zeynüddîn Hâfî’nin hikmet ve sözlerini içerir. Bunların dışında kaynaklarda Hicviyye ve Kaside adıyla içeriği verilmemiş iki eserinden de bahsedilir. Bagaceratops Bagaceratops, "küçük boynuzlu yüz" anlamına gelen (Moğolca: Baga = "küçük"; Yunanca: ceratops = "boynuz yüz"), 80 milyon yıl önce Geç Kretase döneminde yaşamış ceratopsian türü bir dinozor cinsidir. Yaşam alanı günümüzde Moğolistan sınırlarında kalan topraklardır. Bagaceratops oldukça ilkel bir anatomiye sahip küçük yapıya sahip bir türdür. Yetişkin "Bagaceratops" cinslerinin uzunluğu 1 metre (3,3 ft), yüksek 50 cm (1.6 ft) ağırlıkları yaklaşık 22 kg. kadardır. En belirgin özelliklerinden biri alnında ve burnunun üzerindede ki boynuzların varlığıdır. "Bagaceratops" ilk kalıntıları Moğol ve Polonyalı bilim adamlarından oluşan ortak bir ekip tarafından 1970'li yıllarda Gobi Çölü'nde keşfedilmiştir. "Bagaceratops" örneklerin bazıları şu anda Polonya'nın başkenti Varşova'da ki Paleobiyolojik Enstitüsü'nde sergilenmektedir. Kuzey Amerika ve Asya'da yaşamış olan dinozor türü papağan gibi gagalarıyla otçul dinozorlar grubuna aitti. KartuÅŸ Kartuş, Mısır hiyerogliflerinde bir ucunda yatay bir çizgi olan ve içinde yazılanın bir hükümdar ismi olduğunu gösteren oval çerçevedir. Firavun Sneferu döneminde dördüncü hanedanın başlangıcında, daha önce kullanılan "serekh" sembolünün yerine kullanıma girdi. Genellikle yatay bir çizgi ile dikey olarak çizilse de, bazen ismi daha uygun sığdırmak için solda dikey bir çizgi ile yatay olarak çizildiği de görülür. Antik Mısır dilinde "şenu" adı verilen kartuş, esasen genişletilmiş bir şen halkasıdır. Demotik yazım biçiminde bir çift parantez ve bir dikey çizgi olarak sadeleştirilmiştir. Suphi Konak Mustafa Suphi Konak (20 Mart 1922, Karadeniz Ereğli, Zonguldak - 16 Kasım 1964), Türk siyasetçi. Eğitimine Karadeniz Ereğli'de başladı, İstanbul Kabataş Erkek Lisesi'ni bitirdi. Ankara Üniversitesi Hukuk Fakültesi'nden mezun oldu. Serbest avukatlık, Karadeniz Ereğli Belediye Başkanliğı, XII. (I.) Dönem (25 Ekim 1961 - 10 Ekim 1965)] milletvekilliği yaptı. Meclisteki bir toplantıya yetişmek isterken, Gerede'ye 10 kilometre mesafedeki Kazanlar köyü civarında, annesi Altun Konak (65) ve oğlu Kazım Konak (4) ile birlikte geçirdiği trafik kazası sonucu hayatını kaybetmiştir. Novodeviçi Mezarlığı Novodeviçi Mezarlığı (, "Novodeviç'e kladbişçe") Moskova'daki bir mezarlıktır. Turistik alanlardan, 16. yüzyıldan kalma Novodeviçi Manastırı'nın bitişiğindedir. Bu mezarlık Sankt-Peterburg'da bulunan Novodeviçi Mezarlığı ile karıştırılmamalıdır. Mezarlığı 1898 yılında İvan Maşkov tarafında dizayn edilip açıldı. Enigma ÅŸifrelemesinin analizi Enigma şifrelemesinin analizi, enigma makinesinin kriptolojik analiz edilmesini anlatır. II. Dünya Savaşı öncesinde ve sırasında yapılan derinlemesine çalışmalar sayesinde Nazi Almanyası başta olmak üzere Mihver Devletleri arasındaki şifreli iletişim kırılmış ve savaşın kaderini belirleyecek şekilde istihbarat elde edilmiştir. Müttefik Devletler tarafından savaş sırasında elde edilen radyo dalgalarıyla iletilen Mors alfabesiyle iletilen mesajların arşivlenmesi, tasnif edilmesi ve çözülmesi Ultra adı verilen program kapsamında yürütülmüştür. Müttefik Devletler Başkomutanı Dwight Eisenhower yapılan çalışmaları zafere giden yolda belirleyici olarak tanımlamıştır. Enigma makinaları dönen şifreleyici kısma sahip taşınabilir şifre makinalarıydı. Harfi harfine uygulanması koşuluyla talimatlara göre işletilen bir şekilde hazırlanan şifrenin kırılma olanağı çok aza iniyordu. Ancak Enigmayı kullanılan Alman personel bu talimatlara uymayacak ve bu şekilde şifreler kırılabilecektir. Enigma III. Reich'ın temel kripto aracı hâline gelecektir. Bunu kırmak için çalışmalar 1930'lu yıllara kadar geri gider. 1932 yılında Fransız İstihbaratıyla ortak hareket eden Polonya İstihbaratı, Enigmanın bir benzerini yapmayı başarır. II. Dünya Savaşından az önce Polonya'da yapılan bir toplantıda Fransız ve İngiliz istihbaratçılara alet tanıtılır ve istihbarat paylaşımı yapılır. Bu şekilde başlayan karşı-istihbarat faaliyetleri İngiltere'de Bletchley Park'ta kurulan tesislerde yürütülecektir. İlk başlarda sadece önemsiz mesajlar deşifre edilebiliyor, karmaşık Kriegsmarine mesajları deşifre edilemiyordu. Sonrasında Cambridge Üniversitesinde görevli matematikçi Alan Turing sayesinde her türlü şifre kırılacaktır. Alman U-Bootları için özel olarak geliştirilen ve dördüncü bir rotor eklenen Enigma makinelerinin şifreleri ise bazı mesajların deşifre edilememesine yol açacaktır. Enigmada Vigenere tablosunda kullanılan çoklu alfabe yöntemi kullanılır. I. Dünya Savaşı sırasında pek çok farklı ülkede birbirinden bağımsız çalışan bilim adamı tamamen rastlantısal bir şekilde değiştirilen ve tekrarlanmayan çoklu alfabe yöntemi kullanılarak üretilen şifrelerin kırılamayacağını ortaya çıkartmıştır. Buradan hareketle her harf karakterinin değiştirilmesi için rotor mekanizmasının geliştirilmesine geçilmiştir. Bu karıştırıcı sayesinde her karakter için izlenen yol farklı olabilmektedir. Gönderici ve alıcı arasındaki bu sürekli değişkenlik aynı formun veya sık tekrarlamanın önüne geçmektedir. Enigma döneminde kullanılan yöntemlerle bir şifreyi kırmak üç aşamada olmaktaydı. İlk aşamada şifreleme için kullanılan sistemin bilinmesi gerekiyordu. İkinci olarak şifrelemenin nasıl gerçekleştiği bulunur, son aşamada ise örnek bir mesajın çözümlenerek deşifre edilmesi gelirdi. Enigma'daki rotor şifrelemesi teoride mükemmel bir sistemdi. Çoklu alfabe sistemi sayesinde tekrara düşmeden, aynı anahtar kullanılmaksızın mesajlar gönderilebiliyordu. Ancak sistemin önemli bir zayıf yanı hiçbir harfin şifrelendikten sonraki halinin aynı harf olamamasıydı. Bu sayede deşifre çalışmalarında çok sayıda olasılık elenebiliyordu. Aşağıdaki örnekte Almanca "Keine besonderen Ereignisse" aşağıdaki şekillerde deşifre edilebilir: Enigma mekanizması sırasıyla klavye, elektrik bataryası, Enigma rotor kısmı ve karıştırıcıdan oluşmaktadır. Karıştırıcı kısmında harfler arası değişim sağayabilmek için birbirinin yerine değiştirilecek harfler için panel üzerindeki yuvaları kablolarla birbirine bağlanır. Rotorların içinden geçen kablolardan temas sağ taraftaki rotora aktarılacak şekilde tasarlanmıştır. Sonuçta klavyede bir harfe basıldığında süreç sonunda ışıklı bölümdeki ilgili harfin lambası yanarak işaret edilir. Şifreleme mekanizmadaki çok sayıdaki değişkene bağlı olarak klavye, rotor, farklı harf değişiklik kombinasyonu gibi seçenekler sayesinde deşifre olasılığı düşmektedir. Her karıştırıcı rotor işleme başlamadan önce alfabedeki harf sayısına bağlı olarak ayrı ayrı 26 konuma sahiptir. Üç rotorlu Engima makinalarında rotorların "çark sırası" olarak bilinen farklı konumlanma olasılıkları altı taneydi: Sonraki Enigma modellerinde her rotorun şifrelemeye başladığı yer sayısını 26'ya çıkaracak şekilde yenileme uygulaması yapılmıştır. Savaşın sonlarına doğru karıştırıcı görevi görecek olan üç rotorun arasından seçileceği rotor sayısı artırılmış, Kriegsmarine kuvvetlerinde toplam rotor sayısı sekize kadar çıkartılmıştır. Askeri enigma makinalarında standart özellik olarak gelen ön pano ("Steckerbrett") birbirlerine bağlanan iki harfi karşılıklı olarak yer değiştirir. Bu karmaşık mekanizma yüzünden Enigma şifrelerini kırabilmek için aşağıdaki verilere sahip olmak gerekmektedir: Farklı Enigma modellerinin farklı güvenlik seviyeleri bulunmaktadır. Ön panodaki harf değiştirici kısım şifreleme güvenliğini önemli ölçüde artırmıştır. Şifrelemenin güvenlik seviyesi sürece dahil olan olasılıkların artmasıyla artmaktaydı. Buna göre çeşitil olasılık faktörleri şu şekildedir: Ancak Enigma bu özelliklerine rağmen kullanımdan dolayı ortaya çıkan nedenlerle güvenlik zaafiyeti içinde olmuştur. Farklı ayarların sadece günlük olarak değiştirilmesi, o gün içinde yakalanan bir anahtar sayesinde gün boyunca tüm şifrelerin kırılmasına yol açmıştır. Kullanım tarzının dışında Enigma'nın az sayıdaki zayıflıkları da şifre kırıcılara kolaylık sağlamıştır: Enigma matematkisel olarak simetrik veya tersine çalışabilme özelliğine de sahip olduğu için şifrelerin deşifre edilmesinde de kullanılabiliyordu. Bu kapsamda mesajı gönderen ve alan arasında Enigma ayar bilgisine dair mesajlaşma da olmaktaydı. Örnek bir el kitabındaki ilgili kodlara verilen referans sayesinde gönderen makinanın ayarlarına getirilen Enigma hızla gelen mesajı deşifre edebiliyordu. II. Dünya Savaşı sırasında bu tür ayar kodları 24 saat yürürlükte oluyor sonrasında değiştiriliyordu. Savaşın ilerleyen dönemlerinde 8 saatte bir değişiklik yapılır hale gelmişti. Kriegsmarine Enigma şifreleme sistemini daha karmaşık ve zor deşifre edilir bir hale getirmek için "gösterge" parametresini eklemiştir. Buna göre mesajı ileten kullanıcı, alıcı tarafındakine rotor ayarlarıyla birlikte mesaj anahtarı olarak tanımlanabilecek üç harflik kodu iki kez göndererek altı harflik gösterge bilgisi üretir. Sonrasındaki mesajın önüne konan bu gösterge sayesinde mesaj doğru şekilde deşifre edilebilmekteydi. Yukarıdaki tablodaki "gösterge ayarları" bu değerleri simgeler. Bu gösterge uygulamasındaki zayıflık iki sebeplidir. Birincisi bu gösterge genel bir kurala göre değil göndericinin inisiyatifine bağlı olarak seçiliyordu. İkincisi de aynı mesaj içinde bu göstergenin sürekli tekrarlanmasıydı. Bu sayede 1930'lu yıllarda Polonyalılar sistemi kırabileceklerdir. 1940 yılında Almanlar gösterge uygulamasını aynı mesaj içinde sadece bir kez yapmaya başlayacaklardır. 1920'li yıllarda Alman Silahlı Kuvvetleri 3 rotorlu Enigma makinasını kullanmaya başladı. Makinanın güvenliği 1930'larda eklenen ön panodaki karıştırıcının eklenmesiyle artırılmış oldu. Almanya'nın gelişiminden çekince duyan Polonya İstihbaratı ise Alman şifreli haberleşme sistemlerinin kırılmasına dair çalışmaları başlatır. Bu kapsamda genç matematikçiler Marian Rejewski, Henryk Zygalski ve Jerzy Różycki istihbarat çalışmalarına dahil edilir. Görevleri Enigma şifrelerinin kırılmasıdır. 1932 yılı Aralık ayında Polonya istihbaratı Fransız askeri istihbaratından Gustave Bertrand sayesinde çeşitli Alman belgeleri ve günlük Enigma anahtar kelimelerinin bulunduğu yazıları elde eder. Bu veriler sayesinde Rejewski ve arkadaşları deşifre teknikleri üzerinde çalışma ve Enigma şifrelerini kırma konusunda önemli adımlar atarlar. Rejewski şifrelerin kırılmasında kullanılmak üzere "bomba" adı verilen elektro-mekanik makinalar üreterek tüm olasılıkları deneyen bir mekanizma kurar. Bu şekilde altı rotorlu şekilde imal edilen makinadan çok sayıda üretilerek şifreler "kaba kuvvet" kullanılarak kırılmaya çalışılır. 1939 yılına gelindiğinde Varşova'daki şifre bürosunda çalışan elektrikli altı "bomba" yüz kişinin işini yapıyor ve yaklaşık iki saatte o günkü anahtar kelimeyi ortaya çıkartabiliyordu. İspanya İç Savaşı sırasında Franco saflarında savaşan Mussolini İtalyası Deniz Kuvvetleri Enigma'yı kullanmıştır. Bu haberleşme İngiliz uzman Dillwyn Knox tarafından 1937 yılı Nisan ayında kırılacaktır. Bu tür Enigma'da ön panodaki değiştirici yer almamaktadır. 1940 yılında Knox ve ekibi İtalyanların hâlen aynı sistemi kullanıp kullanmadığını öğrenmek için bazı şifre mesajlarını deşifre etmeye çalışınca küçük farklılıklar dışında aynı sistemin yürürlükte olduğunu görür. İtalyan Deniz Kuvvetleri Enigma mesajlarının kırılması Müttefik Devletler için çok önemli olmuştur. 1941 yılındaki Matapan Burnu Muharebesi bu tür istihbarat sayesinde kazanılmıştır. III. Reich'taki tüm silahlı kuvvetler, SS birlikleri, polis ve demiryolu görevlileri benzer prosedürlü Enigma şifrelemesi kullansa da özellikle İngiliz istihbaratına veri sağlayan birim Alman Hava Kuvvetleri Luftwaffe olur. Bletchley Park'taki 6. Klübede deşifre edilen mesajlar 3. Klübede istihbarat raporlarına çevrilmekteydi. Çok verimli bir şekilde kırılabilen bu şifreler özellikle Alman operatör hataları ve gelişkin karşı-istihbarat kabiliyetinin sonucu olmuştur. Knox 1943 yılında ölmeden önce 1941 yılında Abwehr Enigma şifrelerini de kıracaktır. Elde edilen şifreli mesajlardaki uzunluk dört adet rotor kullanıldığı şüphesi uyandırmıştır. Bu varsayım şifre kırıldığında doğrulanacaktır. Abwehr tarafından kullanılan Enigma ön panodaki karıştırıcı mekanizmaya sahip değildir. Kullanılan rotorların günlük konumları tahmin edilerek çok sayıda deneme sonucu bulunuyor ve şifre kırılmış oluyordu. Abwehr, III. Reich karşı-istihbarat örgütü olduğu için ajanlarından merkeze gelip giden mesajlar hayati öneme sahip oluyordu. Bu şekilde elde edilen mesajlar sayesinde özellikle MI5 İngiltere içindeki Alman ajanlarını deşifre edebilmiştir. Wehrmacht birlikleri arasındaki iletişimin çoğu karadan telle yapıldığı için Bletchley Park mesajlara ulaşamıyordu. Britanya Muharebesi sırasında İngiliz istihbaratı sınırlı enerjisini Luftwaffe ve Abwehr şifrelerinin çözülmesi için kullanmıştır. Elde edilen Wehrmacht verileri ancak 1942 yılı sonunda kırılabilmiştir. Wehrmacht deşifrasyonunun daha zorlu olmasına operatör hatalarının azlığının mı sebep olduğu bilinmemektedir. Kriegsmarine olarak adlandırılan Alman donanması diğer silahlı kuvvetler gibi 1937 yılında yeni bir şifreleme sistemine geçerler. Anahtarların bulunduğu talimatnameler iki veya üç günde bir değişmekte ve güvenliği artırıcı unsur olarak "Kenngruppenbuch" olarak adlandırılan şifre kitabı kullanılırdı. Bu sistem savaş öncesinde Polonya istihbaratı tarafından kırılamamıştır. Savaş döneminde güvenlik seviyesi oldukça yükselen Kriegsmarine prosedürleri donanma Enigma makinalarına eklenen üç ilave rotor sayesinde daha da geliştirilmiştir. Eklenen üç rotor sayesinde hangi rotorların şifreleme sırasında kullanılacağının tahmin edilmesi zorlaşıyordu. Her ilave rotorun olası şifreleme başlangıç konumları düşünüldüğünde olasılık sayısı 6'dan 336'ya çıkıyordu. Bu denli zor bir durumdaki Kriegsmarine deşifre çalışmalarını Alan Turing bizzat üstlenir ve kurduğu küçük bir ekiple buna yoğunlaşır. Bu sırada 1942 yılı Şubat ayı itibarıyla Atlantik Okyanusundaki U-Bootlarla iletişim sırasında çok sayıda şifreli mesaj ele geçirilir. Bletchley Park'ta mesajların yapısal olarak çok farklı olduğu anlaşılır. Bunun sebebi dördüncü bir rotorun sisteme eklenmesidir. Bu durum İngiliz istihbaratını şaşırtmasa da işleri oldukça zorlaştırır. Ancak bu zor durum U-Boot mesajlarındaki değişmeyle birlikte çözüme kavuşur. Mesajların uzaması yüzünden yerlerinin açığa çıkma olasılığı ortaya çıkan denizaltılar denizlerdeki Müttefik konumuna göre kısa mesaj göndermeye başlarlar. Ayrıca 9 Mayıs 1941 tarihinde ele geçirilen U-110 ve 29 Ekim 1942 tarihinde ele geçirilen U-559 denizaltılarında ele geçen kodlarla birlikte yeni kodlar deşifre edilebilir hale gelir. "Bomba" olarak adlandırılan deşifre makinalarının en önemlileri arasında yer alan ve Alan Turing tarafından tasarlanan makina 1939 yılı Eylül ayında Bletchley Park'ta kurulur. Turing'in fikirleri özel bir şirkette çalışan Harold Keen tarafından hayata geçirilir. Bomba sayesinde eldeki veriler ışığında Enigma makinası rotor konumları, rotor sırası belirlenebilmekteydi. Tüm olasılıklar denenerek ortaya çıkartılan ve karşılaştırılarak yapılan deşifrasyon süreci bomba sayesinde kolaylaştırılmıştır. Sonraları Enigma'daki ön pano karıştırıcı mekanizmasındaki açıkları da değerlendiren bombalar yapılacaktır. Tüm olasılıklardan ortaya çıkan mesajlar "Typex" olarak adlandırılan makinalarda anlamlı kelimelere bölünmeye çalışılıyor ve tüm mesajı anlamlı kılan kombinasyon ortaya çıkıyordu. Deşifre makinalarının üretimi ilk başta yavaştır, 1941 yılı Haziran ayında beş adet makina bulunmaktadır. Bu sayı 1941 yılı sonunda 15, 1942 yılı Eylül ayında 30 , 1943 yılı Ocak ayında 49 sayısına ulaşır. Savaşın sonunda bu sayı 210'a ulaşacaktır. 1941 yılında Bletchley Park'a özel olarak gelen Deniz Kuvvetlerine bağlı kadın askerler deşifre operatörleri olur. 1945 yılında 2000 kadın asker deşifre makinalarında görev yapmaktadır. Çoğu deşifre makinası Bletchley Park dışında yer alıyordu. Eastcote ve Stanmore bu istasyonlardan en büyükleri olmuştur. ABD II. Dünya Savaşına dahil olmadan önce İngiltere ile istihbarat alanında işbirliği yapılsa da İngiltere bu konuda ketum davranıyordu. Naziler başta olmak üzere Mihver Devletlerinin şifreli mesajlarının kırılabildiğini öğrenmeleri kesinlikle istenmiyordu. Bu yüzden savaş dönemi başlarında yavaş ilerleyen işbirliği ilerleyen dönemlerde hızlanarak gelişecekti. 1941 yılı Şubat ayında ABD Kara ve Deniz Kuvvetlerine bağlı istihbaratçılar Bletchley Park'a giderler. Burada Japonlar tarafından kullanılan Enigma ile ilgili verileri paylaşırlar. 10 hafta süren ziyaret sonrasında işbirliği artarak devam eder. O dönemde İngiltere'ye göre çok üstün imkânlara sahip ABD dört rotorlu bir Enigma üreterek derhal çalışmalara başlar. ABD'deki tesisleri ziyaret eden Bletchley yöneticilerinden Albay John Tiltman deşifre konusunda ABD'nin yaptığı çalışmaların önemini derhal kavrar. Projeye derhal olağanüstü kaynaklar aktarılarak çalışmalar hızlandırılır. 2 Ekim 1942 tarihinde imzalanan antlaşmayla da İngiltere-ABD arasında istihbarat paylaşımı alanında tam işbirliği yapılacağı ilan edilir. ABD'deki tesisleri gezen konunun uzmanı Alan Turing son gelişmeler hakkında bilgi verecektir. 1943 yılıyla beraber üretime geçen ABD yapımı "bombalar" İngiliz modellerine göre daha hızlıdır. İngiltere'ye de getirilen bu makinalardan 121 adet yapılmıştır. 1945 yılına gelindiğinde tüm Alman Enigma şifre trafiği (Wehrmacht, Kriegmarine, Luftwaffe, Abwehr) bir ya da iki gün içinde deşifre edilebilir haldeydi. Buna rağmen Almanların Enigma şifrelerinin kırıldığına dair herhangi bir sezgileri olduğuna dair bir işaret görülmemiştir. Tüm harekât planları açıkça paylaşılıyor ve Müttefiklerin eline muazzam miktarda istihbarat geçiyordu. Ancak bu bilgi yoğunluğu içinde gerçekten önemli olanların belirlenerek tam anlamıyla değerlendirildiğini söylemek de doğru olmaz. Savaştan sonra çok sayıda Alman şifreleme personeli ele geçmiş ve sorgulanmıştır. ABD Silahlı Kuvvetleri tarafından yürütülen sorgularda Alman personel Enigma şifrelerinin kırılmaz olmadığını bilmeleri şaşkınlıkla karşılanmıştır. Bu kişiler sadece kimsenin bu kadar büyük bir zahmete girmeyeceğini düşündüklerini dile getirmişlerdir. Rosenheim bölgesinde özel olarak tutulan personele Enigma şifrelerinin kırıldığı söylendiğinde durum olağan karşılanmıştır. Konuyla ilgili önceden görüşünü açıklayan Amiral Karl Dönitz Enigma şifrelerinin kırılmasının en önemsiz güvenlik sorunlarından birisi olduğunu söylemiştir. Enigma şifrelerini çözmek için günümüzde modern bilgisayarlar kullanılmaktadır. Hatta gönüllülerin çevrimiçi olarak katılabileceği ve henüz hiç deşifre edilmemiş Enigma şifrelerinin anlamının ortaya çıkartılmaya çalışıldığı projeler vardır. 2006 yılında kalan son enigma şifreleri Stefan Krah tarafından geliştirilen yazılım sayesinde kırılmıştır. Venetia Burney Venetia Phair (kızlık soyadı Burney; 11 Temmuz 1918 - 30 Nisan 2009, Banstead), Clyde Tombaugh'ın 18 Şubat 1930 yılında keşfini yaptığı Kuiper kuşağında bulunan Plüton gezegenine (daha sonra 2006'da cüce gezegen olarak sınıflandırılmıştır.) Plüton adını öneren kişidir. Öneriyi yaptığı esnada Oxford'da yaşıyordu ve henüz 11 yaşındaydı. Burney'in dedesi olan Falconer Madan, Oxford Üniversitesi bünyesinde bulunan Bodleian Kütüphanesinde Kütüphanecilik yapmıştır. Burney Downe Evi Okulu, Berkshire ve Newnham Kolejlerinde okudu ve Cambridge'de matematik eğitim gördü. Mezun olduktan sonra bir süre yeminli mali müşavirlik yaptı. Daha sonra Londra'nın güneybatısında ekonomi ve matematik öğretmenliği yaptı. 1947'de evlendiği Edward Maxwell Phair ile 2006 yılına kadar evli kaldı. Kocası yatılı bir okulda klasik edebiyat dersleri veriyordu. Ayrıca Venetia'nın adı, onun onuruna bir astreoid olan 6235 Burney'e verilmiştir. Plüton'un gezegen olarak keşfedilmesi, tüm dünyada yankı uyandırdı. Bu yeni cismi adlandırma hakkına sahip olan Lowell Gözlemevi'ne Atlas'tan Zymal'e kadar 1000'i aşkın isim önerisi geldi. Tombaugh başka bir isim bulunup kalıplaşmadan, bu yeni cismin adlandırılması gerektiğini Slipher'e bildirdi. Slipher önce Zeus adını teklif etti, ardından Percival ve son olarak da kendi ilk adı olan Constance'yi önerdi. Bu öneriler kabul görmedi. Bu dönemde Plüton adı Burney tarafından ortaya atıldı. Venetia, gökbilimin yanı sıra klasik mitolojiyle de ilgileniyordu. Plüton'un da muhtemelen karanlık ve soğuk bir gök cismi olduğunu düşündüğü için bu yeni cisme klasik mitolojide "yer altı dünyasının tanrısı" olarak kabul edilen "Plüton" adını önerdi. Venetia'nın aklına bu fikir dedesi ile yaptığı bir sohbet sırasında gelmişti. Madan bu düşünceyi, Professor Herbert Hall Turner'e aktardı. Turner de bu düşünceyi ABD'deki meslektaşlarına aktardı. Cisim resmÃ® olarak 24 Mart 1930'da kabul edildi. Lowell Gözlemevi'nin her üyesine üç isimden oluşan küçük bir liste sunuldu ve bu listeden bir ismi seçmeleri istendi. İsim adayları Minerva (başka bir astroitin ismi olarak kabul edildi), Cronus (döneminde pek sevilmeyen bir astronom olan Thomas Jefferson Jackson See tarafından önerildiği için değer yitirdi) ve Plüton'du. Plüton oy birliğiyle seçildi. Bu ad 1 Mayıs 1930'da duyuruldu. Bu duyurunun üzerine dedesi Madan, Venetia'ya 5 paund ödül verdi. Plateosaurus Plateosaurus (muhtemelen "geniş kertenkele" anlamında, sıklıkla yanlış olarak "düz kertenkele" olarak çevrilir), geç Triassic dönemde yaklaşık 214 ile 204 milyon yıl önce şimdiki Avrupa kıtasında yaşamış olan bir plateosaurid dinozor cinsidir. "Plateosaurus", sauropodomorph dinozorların atası olarak "prosauropod" olarak da isimlendirilir. 2011 yılına kadar iki türü keşfedildi; "P. engelhardti" ve "P. gracilis". Geçmişte başka türlerde keşfedilmesine rağmen plateosaurid dinozorların tür taksonomisinde geniş bir görüş birliği olmadığından kabul edilmemiştir. 1834 yılında Johann Friedrich Engelhardt tarafından keşfedildi ve 1837 yılında da Hermann von Meyer tarafından halen geçerli dinozor cinsi olan "Plateosaurus" olarak tanımlandı. Halen bilim dünyasında en iyi bilinen dinozorlar arasındadır. 100 den fazla iskelet fosili bulunmuştur ve bazıları neredeyse eksiksizdir. Swabia, Almanya'da fosillerinin bulunması "Schwäbischer Lindwurm" (Swabian ejderhası) takma ismini almasına yol açmıştır. "Plateosaurus"; iki ayaklı (bipedal), otçul, uzun hareketli bir boynu ve nispeten küçük bir kafası olan, keskin ama dolgun bitki çiğneme dişleri olan, güçlü arka ayakları olan, kısa ama güçlü kolları ve 3 parmaklı büyük pençeli kavrayıcı elleri olan bir dinozordu. Pençelerini savunma ve beslenme amaçlı kullandığı düşünülüyor. Yetişkin bir "Plateosaurus"'un boyunun 4.8-10 metre arasında ve ağırlığının 600–4000 kg arasında olduğu tahmin edilmektedir. En azından 12-20 yıl yaşadıkları tahmin edilmektedir ancak maksimum ömrü bilinmemektedir. "Plateosaurus", Prosauropoda" olarak bilinen bir grup erken otçul dinozor ailesinin üyesidir. Birçok araştırmacı "bazal sauropodomorph" (sauropodomorph atası) olarak kabul eder. "Plateosaurus", otçul iki ayaklı dinozorların tipik vücut şekline sahipti; küçük kafatası, 10 servikal (boyun) vertebradan oluşan uzun hareketli bir boyun, tıknaz bir vücut ve hareketli uzun, en az 40 kaudal (kuyruk) vertebradan oluşan bir kuyruk. Diğer "prosauropodlara" nazaran "Plateosaurus"un kolları çok kısaydı. Ancak elleri ile kavrama konusunda çok güçlüydü. Omuz kuşağı dar idi.(iskelet elemanları ve çizimleri sıklıkla yanlış hizalanır), Arka bacakları vücudunun altında ve diz ve ayak bileği hafif fleksiyonda bulunuyordu. Ayakları parmaklıydı ve ayaklarının üzerinde yürüyordu. orantılı olarak uzun bacak ve metatarsusu sayesinde hızlı bir şekilde koşabiliyordu. Kuyruğu tipik dinozor kuyruğu şeklinde güçlü ve yüksek hareket kabiliyetine sahipti. NetaÅŸ Netaş, bilişim teknolojileri alanında faaliyet gösteren Türk şirket. 45 yıllık tecrübeye sahip bir kuruluş olan, aynı zamanda Türk Silahlı Kuvvetleri'nin ihtiyaçlarını karşılamak amacıyla savunma iletişim ağının modernizasyonunda da önemli bir rol oynayan Netaş, 2011 yılında Probil'i de bünyesine katarak sistem entegratörü konumundaki en büyük şirketlerden bir olmuştur. Hisselerinin %31,87'si Borsa İstanbul'da işlem gören şirketin başlıca ortakları arasında, %53,13 payla OEP (One Equity Partners) RHEA Turkey Tech B.V. ve %15 payla Türk Silahlı Kuvvetlerini Güçlendirme Vakfı yer almaktadır. 2016 Yılında yapılan ihale ile Netaş şirket'in 48.04 hissesini 101.3 milyon dolara (358.6 milyon lira) Çinli telekomünikasyon ekipmanları grubu ZTE Corporation'a devretti. Eriş Akman Eriş Akman (d. 1947 Çanakkale), Türk senarist, yönetmen, yapımcı ve oyuncu. Orta öğrenimini Kadıköy Maarif Koleji'nde tamamlayan sanatçı, yüksek öğrenimi için İngiltere'ye giderek Mountview Academy of Dramatic Arts'dan mezun oldu. Okul sonrası İngiltere'de bir süre kalarak tiyatroya başladı. İngiltere’de zamanın en büyük TV draması yapım şirketlerinden biri olan, Lord Lew Grade’i kurdu, ATV’nin kendi bünyesinde yönetmen yetiştirmek üzere açtığı, 9 aylık televizyon yönetmenliği ve programcılığı kursuna katıldı. 1970 yılında, baş rolünü Farley Granger'ın üstlendiği, " La Rossa " filmi ile sinema oyunculuğuna başladı İngiltere’nin ardından Türkiye'ye döndü ve Yılmaz Güney ile tanışıp kendisi ile beraber birkaç filmde rol alarak Türk sinemasına adım attı. Yılmaz Güney'in yönettiği " Umutsuzlar " filminde koreograf ve oyuncu, “Güllü” ve “Sahtekar " gibi filmlerde oyuncu olarak çalıştı. 1973 yılında Ertem Eğilmez, kendisini Arzu Film'e transfer etti ve yönetmenliğini Orhan Aksoy'un yaptığı 1974 yapımı Aile Şerefi isimli filmde sergilediği performansla dönemin en çok konuşulan isimlerden biri oldu ve bu filmdeki “Oktay” rolüyle, Yeni Delhi Film Festivali'nde Özel Jüri Ödülüne layık bulundu. Bu filmle ilgili önemli bir anı da, Orhan Aksoy'un "Oktay" rolü için kendisini düşünmediği ancak Ertem Eğilmez'in bu rolü çok güvendiği Eriş Akman'ın oynaması konusunda Orhan Aksoy'a baskı yaptığıydı. Kendisine ilk ödülünü de kazandıran Aile Şerefi'nin ardından yine bir Arzu Film yapımı olan Cennetin Çocukları'nda Ekrem Bora ve Itır Esen'le kamera karşısına geçen sanatçı, akabinde Türkiye'den ayrılarak tekrar İngiltere'ye döndü ve İngiltere'nin en popüler eğitim filmi yapımcılarından Rank ile çalıştı. İngiltere'deki ikinci tecrübesinden sonra 1985 yılında BBC'nin 5 saatlik drama dizisinin yapım sorumlusu olarak tekrar Türkiye'ye döndü. 1983 yılından itibaren “Lionman II - The Wrath Of The Witchqueen” den başlayarak, “Beyaz Bisiklet (Uygulama)”, “Bir Kırık Bebek (Uygulama)”, “Dünden Sonra Yarından Önce”, “ The Favorite (Uygulama)”, “Slipstream (Uygulama)”, “İki Başlı Dev” ve “Ne de Olsa Çocuk” isimli filmlerin yapımcılığını üstlendi 1989 yılında Murray Abraham gibi dünya çapında tanınan yıldızların rol aldığı İngiliz Bilim Kurgu filmi The Sleapstream'de rol aldı. Oyunculuğunun yanı sıra senaristlik ve yönetmenlik de yapan sanatçı, yönettiği uzun metraj filmlerin yanı sıra 500'ün üzerinde reklam filmine yönetmenlik yaptı. Kariyerine yapımcılığı da ekleyen sanatçı, Zuhal Olcay'ın ilk filmi "Dünden Sonra Yarından Önce" ve Fikret Kuşkan'ın da ilk başrolünü oynadığı "İki Başlı Dev" isimli filmlerin yapımcılığını üstlendi. Bir dönem Galatasaray Üniversitesi bünyesinde kurulan oyunculuk okulunda da derslere giren sanatçı, birçok oyuncu yetiştirdi. Senaryosunu yazıp yönetmenliği üstlendiği ABD-Avustralya ortak yapımı, Çanakkale Savaşı’nı anlatan ve yurt içi ve yurt dışı sinemalarda vizyona girmesi beklenen Anzak ve Mehmetçik isimli sinema filmi projesi ile uğraşan sanatçı bu film için Paul Hogan, JJ Feild gibi isimlerin yanı sıra usta oyuncu Tuncel Kurtiz'le anlaştı ancak sanatçı Kurtiz'in ani vefatı nedeniyle Türk oyuncu konusunda henüz bir isme teklif götürülmedi. Anzak ve Mehmetçik'in yapımcıları arasında Eriş Akman'ın aynı zamanda yurt dışındaki ortağı olan dünyaca ünlü dizi Lost'un yapımcısı Ra'uf Glasgow da bulunuyor. Son filmi "Name: Human - Adı İnsan - 2016" gösterime girmiştir. Ünlü yönetmen Nisan Akman'la bir süre evli kalan sanatçının bu evlilikten Zeynep ve Memet isimli iki çocuğu bulunmaktadır. Borogovia Borogovia 70-65 milyon yıl önce geç Kretase Devrinde orta Asya'da yaşamış 2 metre (6 feet) uzunluğunda 13 kilogram (25 pound) ağırlığında etobur bir dinozordur. Borogovia, tüm Troodontiden türlerinden daha narin ve hafiftir. Genelde diğer türlerin arka uzuv parmak uçlarında "orak " biçimli pençeler yoktur, onunkiler düzdür. Adını Lewis Carroll'ın saçma şiiri, Jabberwocky'deki 'borogoves' isimli kurgusal bir yaratıktan almaktadır. "Gracilicrus" ise Latince ‘çok ince’ anlamına gelen kelimelerden türetilmiştir. Bu küçük hızlı dinozorun iki ayağı üzerinde hareket ettiği ve tüylerle kaplı olduğu düşünülmektedir. Fosil kalıntıları Polonya-Moğol ekip tarafından 1971 yılında Moğolistan, Bayankhongor'da Nemegt Oluşum bölgesinde bulunmuştur. Yakınlarındaki "Altan Ula IV" bölgesinden de Titanosauriers, "Opisthocoelicaudia" iskeletleri çıkarılmıştır. Türü 1987 yılında “Halszka Osmólska” tarafından belirlenmiştir. Arka bacak yapısı benzerliğiyle Saurornithoides, Borogovia'nın bir türü gibidir. Altıncı Koalisyon Savaşı Altıncı Koalisyon Savaşında (1813–1814), Avusturya, Prusya, Rusya, Birleşik Krallık, Portekiz, İsveç, İspanya ve birkaç Alman Devleti, Fransa'yı yenerek Napolyon Bonapart'ı Elba'ya sürgüne gönderdi. Napolyon'un başarısızlıkla sonuçlanan Rusya Seferi sonrası, kıtasal güçler Rusya, Britanya, Portekiz ve İspanya, Fransa'ya karşı birlik oldu. Ordularını yeniden düzenleyen koalisyon üyeleri, 1813'te Napolyon'u Almanya'dan çıkardı ve 1814'te Fransa'yı işgal ederek Napolyon'un tahttan çekilmesini ve Bourbon Restorasyonu'nu zorladılar. Bu savaşta iki buçuk milyon asker savaştı ve 1812 Rusya seferiyle birlikte toplam ölü sayısı iki milyona yaklaştı. Altıncı Koalisyon Savaşı, Lützen, Bautzen, Dresden ve Napolyon Savaşları'nın en büyük muharebesi Leipzig Muharebesi'ni (Uluslar Muharebesi olarak da bilinir) içerir. Picture Perfect (Soil albümü) Picture Perfect, 2009 çıkışlı bir SOiL albümü. Grubun A.J. Cavalier ile kaydettiği ikinci ve son albümdür. Johnny K tarafından Chicago'da kaydedildi. 4. albüm True Self'in ardından tura çıkan grup, 2007 yılında Shaun Glass'ın ayrılmasıyla yeni gitarist arayışlarına başlar. Bu süre içinde bazı parçaların gitarlarını vokalist A.J. Cavalier üstlenir. Shinedown gitaristi Jasin Todd'un gruba katılması gündeme gelir fakat grup üyeleri bunu yalanlarlar. Aradığı gitaristi bulamayan grup yoluna tek gitaristle devam etme kararı alır. Albümden ilk çıkan tekli "Like It Is"dir. İkinci tekli "The Lesser Man" Ocak 2010'da yayınlandı. SOiL Prodüskyon F3 Studios Gebhard Leberecht von BlÃ¼cher Gebhard Leberecht von Blücher (d. 16 Aralık 1742 – ö. 12 Eylül 1819), Graf (Kont), daha sonra Wahlstatt Fürst'lüğüne (Prens) yükseltilen Prusyalı Generalfeldmarschall. 1813'te Leipzig Muharebesi'nde ve 1815'te Waterloo Muharebesi'nde, Arthur Wellesley ile birlikte Napolyon'a karşı ordunun başında bulunmuştur. Regensburg yakınlarındaki Walhalla anıtında bir adet büstü bulunmaktadır. Berlin, Hamburg ve Rostock'un onursal vatandaşı olan Blücher, savaş alanındaki yaklaşımından dolayı "Marschall Vorwärts" ("Mareşal İleri") takma adını almıştır. Aynı zamanda adından türetilmiş olan Almanca bir deyim bulunmaktadır. "Ran wie Blücher" ("Blücher gibi saldırmak") savaşta ya da diğer durumlarda, direkt sonuca yönelik ve agresif eylemlerde bulunanlar için kullanılır. Gürbüz Yılmaz Gürbüz Yılmaz (d. 1 Haziran 1946, Ordu, Türkiye) Siyasetçi, inşaat mühendisi. Ankara Devlet Mühendislik Mimarlık Akademisi, İnşaat Mühendisliği bölümü mezunudur. Yol Su Elektrik Genel Müdürlüğü Daire Başkan Yardımcısı, Türk Standartları Enstitüsü İnşaat Hazırlık Grubu Üyesi olarak görev yapmıştır. Serbest inşaat mühendisi ve müteahhit olarak çalışmasını müteakip 1983 yılında Anavatan Partisi'nde Kurucu Üye olarak aktif siyasete atılmış ve çeşitli dönemlerde Anavatan Partisi Genel Sekreter Yardımcılığı görevini icra etmiştir. 18. Dönemde TBMM'de Ordu Milletvekili olarak görev yapmıştır. Ardından Türkiye Vakıflar Bankası ve Etibank Yönetim Kurulu üyeliklerinde bulunmuştur. Evli, iki çocuk babası ve bir kız dedesidir. 2012 NBA Seçmeleri 2012 NBA Seçmeleri, 28 Haziran 2012'de Newark, New Jersey'deki Prudential Center'da yapılmıştır.. Seçmeler, Doğu Zaman Dilimi'ne göre 19.00'da başlamıştır.. Seçmelerde NBA takımları, üniversite oyuncuları ile uluslararası oyuncular da dahil seçmelere uygun olan sporcuları seçmişlerdir. 2012 NBA Seçmeleri, ABD'de ESPN tarafından yayınlanmıştı. Güzelova Höyük Güzelova Höyük, Erzurum il merkezinin 15 km. kuzey-kuzeydoğusunda yer alan bir höyüktür. Fırat'ın bir kolu olan Karasu Çayı kıyısında yer alan höyük ova seviyesinden 12,5 metre yüksekliktedir. Bununla birlikte höyükte yürütülen kazılarla ova seviyesinin 20 metre altına inildiği halde ana toprağa ulaşılamamıştır. Höyükteki kazılar ilk olarak 1961 yılında Dr. Hamit Zübeyir Koşay ve Macar arkeolog Hermann Vary başkanlığında yapılmıştır. Aynı kazı ekibi Güzelova'nın 2,4 km. güneybatısında 75 x 50 metre boyutlarında, 3 metre yükseklikte bir höyükte de kazı yapmış, bir iskelet ve Erken Tunç Çağı'na ait çanak çömlek parçaları bulmuştur. Höyükteki kültür dolgusu pek fazla buluntu vermemektedir. Yüzeyden iki metre derinde yer yer kavrulmuş arpa dolgusu, 4,5 metrede çok az buluntu veren kısır bir dolguya ulaşılmaktadır. Bu nedenlerle tabakalanma hakkında net bir sonuç bulunmamaktadır. Mimari kalıntılar ancak 4,5 metre derinde görülmekte olup, bunlar da tam bir plan vermeyen taş duvarlardır. Sekiz metre derinde tabanı ahşap, kenarları taş döşeli hayvan yemliklerine ulaşılmıştır. Daha derine inildiğinde, 9-9,5 metrede kulübe tipinde olduğu düşünülen yapılar bulunmaktadır. Kazılarda ele geçen çanak çömlek Karaz malı olarak bilinen ("koyu yüzlü açkılı mal") çanak çömlektir. Bunlar, küp, güveç, çanak, maşrapa ve tepsi formunda mallardır. Kemik ve boynuzdan yapılma bizler ve taraklar yaygın biçimde deri işçiliği yapıldığını göstermektedir. Ayrıca kemik tarakların kilim dokumada kullanılmış olması mümkündür. Bazalt öğütme taşlarından 75 adet ele geçmiştir. Bu buluntu, yerleşmede tahıl (arpa ve buğday) tarımı yapıldığı yönünde yorumlanmaktadır. Kazı ve müze envanter kayıtlarına göre Güzelova Höyük'te ele geçen metal obje sayısı beştir. Ancak bugün için Erzurum Müzesi'nde bunlardan iki tanesi bulunmaktadır. Bunlardan biri tunç mızrak ucudur ve bir benzerine Güney Kafkasya'daki (Transkafkasya) Orta Tunç Çağı mezarlarında rastlanmıştır. Güzelova kazıları da, Karaz Höyük ve Pulur Höyük kazıları gibi, Kuzeydoğu Anadolu Bölgesi'nde gelişkin bir madenciliğin ve metal işleme teknolojisinin olduğu yönünde bir kanıt vermemektedir. Hatta, bulunan az sayıdaki metal objenin, yerel üretim mi, yoksa bölge dışından getirilen mal mı olduğu yönünde de bir bulgu yoktur. Höyük günümüzde tümüyle yok olmuş durumdadır. Uzun süredir höyükten toprak alınması, bu alanda evler yapılmasıyla şu anda köyün yollarından bile daha aşağıda kalmış, neredeyse bir çukur halini almıştır. Mehmet Erdemir Mehmet Erdemir, ( d. 1953 Yozgat ) Türk siyasetçi. Baba adı Hamza, Anne Adı Elmas'tır. Gazi Üniversitesi Mühendislik Mimarlık Fakültesi Makina Mühendisliği Bölümünden 1977 yılında mezun olmuştur. Makina Mühendisi olup Serbest Mühendislik yapmıştır. 1989 - 2002 yılları arasında Yozgat Belediye Başkanlığı yapmıştır. 10 sezon Yozgatspor Kulübü Başkanlığı yapmıştır. 2002 yılında yapılan Genel Seçimde milletvekili seçilerek; 22. Dönem Yozgat Milletvekilliği yapmıştır. İngilizce bilmektedir. Evli ve üç çocuk babasıdır. 2019 Yerel seçimleri'nde tekrar eski partisi MHP'den Yozgat Belediye başkanlığı'na aday olsa da seçilemedi. MuÄŸla Devlet Hastanesi Muğla Devlet Hastanesi, 1927 yılında Muğla'da kurulmuş olan devlet hastanesidir. Aslında Muğla'da ilk sağlık kurumunun kuruluşu 1895'dir. Bu ilk hastanenin kuruluşunda Süleyman Efendi ve eşi Pembe Hanım'ın büyük gayretleri olmuştur. Fakat İl Özel İdaresine bağlı ilk devlet hastanesi 1927 yılında Gureba Hastanesi adıyla hizmet vermeye başladığından MDH'nin kuruluşu 1927 olarak geçer. 1940 yılında adı Memleket Hastanesi olarak değiştirilen hastane, 1954'te bakanlığa bağlanarak şimdiki adını aldı. 2006 yılında SSK hastanelerinin Sağlık Bakanlığı'na devredilmesiyle, Muğla SSK Hastanesi Menteşe Devlet Hastanesi adıyla Muğla Devlet Hastanesiyle tek çatı altında birleştirildi. 2011 yılında Muğla Üniversitesi Tıp Fakültesi'nin açılmasıyla, adı Muğla Eğitim ve Araştırma Hastanesine çevrilerek üniversiteye bağlandı. Muğla Devlet Hastanesi veya Muğla Eğitim ve Araştırma Hastanesi halen 501 yatak kapasitesiyle hizmet vermektedir. Muğla Eğitim ve Araştırma Hastanesi'nde bulunan birimler şunlardır: 2004 Yaz OlimpiyatlarÄ±'nda Litvanya Litvanya, Yunanistan'ın başkenti Atina'da düzenlenen 2004 Yaz Olimpiyatlarına 59 sporcuyla katıldı. Biri altın, ikisi gümüş olmak üzere toplamda üç madalya kazanmayı başaran Litvanya, madalya sıralamasında 45. sırada yer aldı. Erkekler disk atma branşında yarışan Virgilijus Alekna, elde ettiği 69,89 metrelik derecesiyle Olimpiyat rekoru da kırdı. "Not: Tüm saatler yerel saate (UTC+02.00) göredir." Hilakku Hilakku, Demir Çağı'nda, MÖ 1. binyılda, güney Anadolu'da var olmuş bir Geç Hitit Devleti'dir.. Hilakku'nun doğusunda yine bir Geç Hitit Devleti olan Que, kuzeyinde Tabal bulunuyordu. Güneyinde Akdeniz vardı. Klasik Antik Çağ'da Kilikya Tracheia, Kilikya Aspera adı verilen bölgeyi; modern İçel ile Antalya illeri arasındaki dağlık toprakları kaplıyordu . Beyaz Rusya'da Yılın Futbolcusu Beyaz Rusya yılın futbolcusu ödülü 1983 yılından günümüze kadar Beyaz Rusya'da yılın en başarılı futbolcusuna verilen ödül. Oylama Beyaz Rusya'daki futbol otoriteleri tarafından yapılır Bola de Prata Bola de Prata (Portekizce:Gümüş Top) Portekiz'in en üst düzey futbol liginde en fazla gol atan oyuncuya her yıl verilen ödül. Ödül verilmeye ilk olarak 1934-35 Primeira Liga sezonunun sonunda başlanmıştır. Bayburt ili genel seçim sonuçları Bayburt İli, Türkiye'nin Doğu Karadeniz bölgesinde yer alan bir ildir. 1989'a kadar Gümüşhane İli'nin ilçesi olan Bayburt, 1991'den beri Türkiye Büyük Millet Meclisi'de 2 milletvekili ile temsil edilmektedir. 12 Haziran 2011 Genel Seçimleri Bayburt İli sonuçlar; Antarktika Antlaşması Antarktika Antlaşması ya da Antarktik Antlaşma Sistemi yerli halkı olmayan Antarktika ile alakalı uluslararası ilişkileri kontrol eden antlaşma. Antlaşmada "Antarktika", 60°'den daha güneyde bulunan kara ve buz sahanlıkları olarak tanımlanır. Antlaşma, 1961'de devreye girdi ve 53 ülke Antlaşmayı kabul etti. Antlaşma, Antarktika'yı bilimsel bölge olarak tesis eder ve bilimsel araştırmamın özgürlüğünü sağlar; kıtada askeri aktiviteyi yasaklar. Antlaşma, eski Soğuk Savaş antarktik silahlanma kontrolü anlaşması üzerine geliştirilen Antlaşmalar Sistemidir. 2004'ten beri, Antarktik Antlaşma Sistemi Yönetim Merkezi(Antarctic Treaty Secretariat) Buenos Aires, Arjantin'de bulunur. Ana antlaşma imza için 1 Aralık 1959'da açıldı ve 23 Haziran 1961'de devreye girdi. Antlaşmayı orijinal olarak imzalayan 12 ülke, Uluslararası Jeofizik Yılı(IGY)'nın katılımcılarıydı. On iki ülke, Arjantin, Avustralya, Belçika, Şili, Fransa, Japonya, Yeni Zelanda, Norveç, Güney Afrika, Sovyetler Birliği, Birleşik Krallık ve Amerika Birleşik Devletleri; Antarktika'ya büyük oranda ilgi duyuyordu. Bu ülkeler IGY için toplamda 55 Antarktika araştırma istasyonu kurmuştur. Antlaşma, kıtada yapılan operasyonel ve bilimsel işbirliğinin kağıda dökülmesidir. Bilecik ili genel seçim sonuçları Bilecik İli (1926'ya kadar adı Ertuğrul), Türkiye Büyük Millet Meclisi'ne (TBMM) 2 milletvekili göndermektedir. 1920'den beri yapılan tüm genel seçimlerde temsil edilmiş olan Bilecik İli'nde tek seçim bölgesi vardır. 12 Haziran 2011 Genel Seçimleri Bilecik İli sonuçlar; Polonya'daki havaalanlarÄ± listesi Bu liste, Polonya'daki havaalanlarının (ticarî yolcu taşımacılığı için kullanılan) konuma göre sıralanmış listesidir. Ramazan Övüç Ramazan Övüç (d. 16 Mart 1994, Kocasinan), Türk futbolcudur. Orta saha pozisyonunda görev almakta olup, Trabzonspor'dan kiralık olarak 1. Lig ekiplerinden Eskişehirspor'da forma giymektedir. Aslen Aksaraylı olan Ramazan, 1994 yılında Kayseri'de doğdu. 2005 yılında 11 yaşındayken Kayseri İl Özel İdaresispor'da futbola ilk adımını atan Övüç, 2006 yılında ise Kayseri Erciyesspor'a transfer oldu. Bu takımda çeşiitli kategorilerde Tayyib Kanarya gibi isimlerle forma giyen Ramazan, 2009-10 sezonunda U-18 takımına yükseldi ve 23 maça çıkıp 11 gol kaydetti. Daha sonraki sezonlarda ise PAF Ligi'nde olan Kayseri Erciyesspor A2 takımına yükselen Ramazan, 34 maça çıkıp 6 gol kaydetti. 2011-12 sezonunda ise 2 yıllık profesyonel sözleşmeye imza attı. İlk profesyonel maçına 18 Mart 2012 tarihinde oynanan Kayseri Erciyesspor-Boluspor maçıyla çıkan oyuncu, bu maçta Kayseri Erciyesspor'un tek golünü kaydetmiştir. O sezon 1. Lig'de 9 maçta forma giyen Ramazan, 1 gol attı. 2012-13 sezonunda Kayseri Şekerspor takımına kiralanan Ramazan, Bilal Özhan ve Timur Kosovalı gibi isimleri kadrosunda bulunduran Şekerspor'da ilk maçına "68" numaralı formasıyla Diyarbakır BB karşısında çıktı. O sezon Cahit Erçevik yönetimindeki takımda 8 maça çıkan Övüç, 19 Eylül'de Türkiye Kupası'nda oynanan Kırıkkalespor maçı ve 9 Aralık günü oynanan Çorumspor maçında birer gol attı. Sezonun 2.yarısını ise Kırıkhanspor'da geçirdi ve bu takımla ise 10 maça çıktı. 2013-14 sezonunda ise 1930 Bafraspor'a kiralandı ve 1 gol attı. 2014-15 transfer döneminde takımına dönen Ramazan, Bülent Korkmaz tarafından kadroda düşünülmedi ve Barış Memiş ile takasta kullanılarak Trabzonspor'a transfer olmuştur. Bagaraatan Bagaraatan Moğolca "küçük avcı" anlamına gelen Geç Kretase döneminde yaşamış iki ayaklı theropod bir dinozor cinsi. Bu canlıya dair fosiller Moğolistan'da Nemegt Formasyonu'nda bulunmuştur. "Bagaraatan" yaklaşık 3-4 metre uzunluğa sahip bir dinozordu. Örnek tür B. ostromi, Osmolska tarafından 1996 yılında tanımlandı. Ön kafatası kemik (ZPAL MgD-I/108) iskeleti "kuş benzeri" olarak tarif edilirken kafatasının kendisi ise birçok farklı teropod dinozor grublarının da sahip olduğu ortak özellikler sergiler. Thomas Holtz bu türü bazal tyrannosaurid olarak tanımlar. Coria ise troodontid (kuş benzeri iki ayak üstünde yürüyen bir dinozor grubu) olarak tespit eder ve Rauhut maniraptora (pençeli ellere sahip dinozorlar) grubuna dahil eder. SÃ¼rat Kargo Sürat Kargo, 2003 yılı Temmuz ayında kurulan, 2012’ye 19 bölge müdürlüğü, 24 transfer merkezi, 556 şube, 34 nokta, 5 Mobil Şube, 772'nin üstünde mobil dağıtım alanı, 1278 araçlık filosu ve 4000’i aşkın personeli ile Türkiye’de ve dünyanın 220 ülkesinde alım ve dağıtım hizmetlerini gerçekleştiren bir şirkettir. Sürat Kargo, hem Türk Milli Takımı'nın hem de Bursa Spor'un Resmi Kargo Sponsorluğu'nu yapmaktadır. 2007-2010-2011 yılında üst üste TTKD Yılın Markası ve TTKD Altın Adam Ödülü'ne layık görülmüştür. The Garfield Show The Garfield Show (Özgün adı: Garfield et Cie), Fransız yapımı bir CGI çizgi dizisi. İlk gösterimini Fransa'da 22 Aralık 2008'de France 3'te yaptı. İngilizce bölümler 5 Mayıs 2009'da Birleşik Krallık'ta Boomerang UK'de yayına başladı. ABD'de ilk gösterimini 2 Kasım 2009'da 15.00'da Cartoon Network'te yaptı. Ayrıca Kanada'da YTV'de yayınlanmaktadır, fakat 11 Temmuz 2011'de, 'nun başlaması için yayından alındı. Dizi için "Infamous cat's antics are fun, if not exactly message laden." diyen Common Sense Media, diziye 5 üzerinden 3 yıldız verdi. Dizi tv.com'da 5,7'lik izlenme oranına sahiptir. IMBD ise dizinin şu anki izlenmesini 5.5 olarak göstermektedir. Wii için Temmuz 2010'da "The Garfield Show: Threat of the Space Lasagna" adlı bir parti video oyunu çıkarıldı. 12'den fazla mini oyun içeren video oyunu, Wii Balance Board ve Wii Motion Plus'ı da desteklemektedir. Endonezya'da, "The Garfield Show" MNCTV'de yayınlanacağı belirlendi. The Garfield Show （加菲猫的幸福生活）Çin'de ise her gün CCTV-Kids'te gösterildi. ABD'de, Cartoon Network'te yayınlandı. Dizi İrlanda'da çocuk kuşağı Cula 4'ün bir parçası olarak TG4'te İrlandaca yayınlandı. Ortakaraören, Seydişehir Ortakaraören, Konya ilinin Seydişehir ilçesine bağlı bir mahalledir. 1955 yılında kurulmuştur. Selanik Vilayeti Selanik Vilayeti (1864–1913), bir Osmanlı vilayeti. 1864'te kabul edilen Teşkil-i Vilâyet Nizamnâmesi ile Selanik Eyaleti kaldırılmış ve vilayet kurulmuştur. 1913'te Birinci Balkan Savaşı sırasında Osmanlı egemenliğinden çıkmış ve Yunanistan Krallığı'nın egemenliğine girmiştir. Vilayet 3 sancak iÃ§eriyordu. Sergey Oldenburg Sergey Fyodoroviç Oldenburg (Rusça: Сергей Фёдорович Ольденбург; 14 Eylül 1863, Çita Oblastı, Rus İmparatorluğu - 28 Şubat 1934, Leningrad, Rusya Sovyet Federatif Sosyalist Cumhuriyeti, SSCB) Rus Doğu bilimci, Rus Hindoloji okulunun kurucularından biri, Rusya Bilimler Akademisi üyesi. Soylu aileden gelmiştir. Büyükbabası general, babası albaydı. 1881 yılında Varşova Gimnazyumu'nu altın madalyayla bitirdi. 1885 yılında Sankt Petersburg Üniversitesi Doğu Dilleri Fakültesi Sanskrit-Fars Dilleri Bölümü'nden mezun oldu. (Bitirme tezi: "Prakrit Dilinin Şivelerinden Magadhi Dilinin Fonteiği ve Morfolojisi") Yüksek lisans eğitimini Sanskritçe üzerine aldı ve 1895 yılında tamamladı. (Yüksek lisans tezi: "Budizm Efsaneleri, 1. Kısım: Bhadrakalpavadana Jatakamala") 1887-1889 yılları arasında Paris, Londra ve Cambridge kütüphanelerinde Budizm yazmaları üzerinde çalıştı. 1889 yılında Sankt Petersburg Üniversitesi Doğu Dilleri Bölümü'nde ders vermeye başladı. 1897 yılında profesörlüğe yükseltildi. Muhalif görüşlü öğretim üyelerinin üniversiteden atılmasını protesto etmek amacıyla 1899 yılında istifa etti. İngiliz imparatorluğu İngiliz Sömürge İmparatorluğu İngiltere Krallığı tarafından 16. yüzyılın sonu ile 18. yüzyılın başı arasında sömürgeleştirilen denizaşırı topraklardan oluşmaktaydı. İlk denizaşırı İngiliz yerleşimleri İrlanda'da kuruldu; bunu kısa süre içerisinde Kuzey Amerika, Batı Hint Adaları, "fabrika" adı verilen ticaret merkezleriyle Batı Hint Adaları ve Surat'la başlayarak Hint altkıtası izledi. 1639'da Hindistan kıyısında bir dizi yerleşimin inşası Fort St. George ile başlatıldı. 1661 yılında kral II. Charles Bragançalı Catherine ile evlenince Portekiz'e bağlı olan Tanca ve Bombay Catherine'in çeyizi olarak İngiltere'ye verildi. Kuzey Amerika'da Virginia ve Newfoundland İngiliz sömürgeciliğinin ilk merkezleriydi. 16. yüzyılın ilerleyen dönemlerinde Maine, New Hampshire, Salem, Massachusetts Körfezi, Yeni İskoçya, Connecticut, Maryland ile Rhode Island ve Providence'a yerleşimler yapıldı. 1664 yılında Yeni Hollanda ve Yeni İsveç Hollanda'dan alınarak New York, New Jersey ve Delaware ile Pensilvanya'ya bağlı bölgeler haline getirildi. 1707 yılında İngiltere İskoçya'yla birleşerek Büyük Britanya Krallığı'nı oluşturunca İngiliz kolonileri Britanya İmparatorluğu'nun temeli haline geldi. Metro Holding Metro Holding, ağırlıklı olarak et ürünleri, turizm ve seyahat alanlarında faaliyet gösteren Türk holding şirketi. 1977'de Van-Et adıyla kurulan şirket 2009 yılından itibaren Metro Ticari ve Mali Yatırımlar A.Ş. adıyla, Ağustos 2010'dan itibaren de Metro Ticari ve Mali Yatırımlar Holding A.Ş. olarak faaliyet göstermektedir. Metro Turizm, MEPET, Metro Elektrik, Metro Maden ve Metro Kargo'nun da aralarında bulunduğu on bir iştirakten oluşan holding yapısı halka açık şirketler olarak Borsa İstanbul'da işlem görmektedir. 2012 yılının şubat ayında holding yöneticileri ve ve başkan Galip Öztürk polisin düzenlediği bir operasyon ile rakip iş adamlarını tehdit ettikleri iddiasıyla gözaltına alınmışlardır. Holding başkanı Galip Öztürk ve on bir yönetici tutuklanarak Metris Cezaevi'ne gönderilmişlerdir. Daha sonra ise tutuksuz olarak yargılanmak üzere serbest bırakılmışlardır. Adana Atatürk Evi Müzesi Adana Atatürk Evi Müzesi, Adana Seyhan Caddesi üzerinde bulunan müze. 15 Mart 1923 tarihinde Mustafa Kemal Atatürk ve eşi Adana'yı ziyaret ettiğinde bu binada konaklamıştır. Bina daha önceleri Ramazanoğulları ailesine mensup Suphi Paşa'ya aitti. Bina sonraları Atatürk Bilim ve Kültür Müzesi Koruma ve Yaşatma Derneği'nce kamulaştırılmış ve restore edilmiştir. 1981 yılında, Atatürk'ün 100. doğum yılı dolayısıyla, Müze Müdürlüğü'ne bağlı bir müze olarak açılmıştır. Her 15 Mart'ta Mustafa Kemal Atatürk'ün Adana'ya gelişi resmi töreni bu müzede tertiplenir. Müzede Atatürk'ün Adana seyahati ile ilgili fotoğrafları, bilgiler ve belgelerle birlikte, etnografik eserler de sergilenmektedir. 19. yüzyılda yapılmış klasik Adana evlerine benzemektedir. İki katlı, çıkmalı, kırma çatılı, duvarları taştan kagir bir yapıdır. Kültür Bakanlığı tarafından "Korunması Gerekli Taşınmaz Kültür Varlığı" olarak tescil edilmiş koruma altına alınmıştır. Müzenin alt katında 2 oda bulunmaktadır. Bu odalar Çalışma Odası ve kütüphanedir. Çalışma odasında Türk Kurtuluş Savaşı döneminde ve sonrasında çıkan yerel gazeteler yer almaktadır. Bunlar Yeni Adana, Türk Sözü, Çukurova, Dirlik gazeteleridir. Kütüphanede ise bağış yoluyla toplanmış Osmanlıca ve Türkçe dilinde 2000 kadar kitap mevcuttur. Müzenin üst katında ise sofada Nevzat Duruak tarafından yapılmış bir Atatürk heykeli bulunur. Sofadan ayrı 9 oda bulunmaktadır. Bunlar yatak, çalışma, basın, mücahitler, oturma, Hatay, silah, yaver, Kuva-yi Milliye odalarıdır. Odaların içeriği şöyledir: Yatak odasında Pirinç karyola ile desteklenmiş sim işlemeli bir yatak, masa örtüsü ve Maraş işi iki koltuk, elbise dolabı, çalışma odasında bir Maraş işi koltuk, masa, sandalye, telefon, dolap ve Atatürk portresi, basın odasında vitrin içerisinde muhafaza Yeni Adana Gazetesinin ciltlenmiş Pozantı nüshaları, çalışanların resimleri, mücahitler odasında Abdülgani Girici'nin ve diğer mücahitlerin resimleri, Abdülgani Girici'ye ait madalya ve Mustafa Kemal Atatürk'ün vefat vaktine ayarlanmış bir saat, oturma odasında ceviz ağacından yapılma bir sandalye, nargile, madeni mangal, yöresel kilim ve halılar, Hatay odasında Mustafa Kemal'in Adana'yı ziyareti sırasında Fransız işgalinden rahatsız olan Ayşe Fıtnat hanım liderliğindeki heyeti kabul etme olayını canlandıran mankenler, ceviz oynalı sehpa, Türk bayrağı ve Hatay'dan gelen heyetin çeşitli suretleri, silah odasında çeşitli boyutlarda tüfek ve tabancalar, paşa apoleti, Mustafa Kemal'in veladet ettiği evin maketi, Osmaniye'den Anıtkabir'e giden taşlardan bir parça, vitrin içerisinde muhafaza çeşitli yıllara ait madeni paralar, yaver odasında Mustafa Kemal'in yaverinin kaldığı oda içerisinde bir pirinç karyola ile desteklenmiş sim ve gümüş işlemeli örtüye sahip yatak. ceviz kaplamalı bir elbise dolabı, madeni ibrik, leğen, Kuva-yi Milliye odasında Mustafa Kemal, İsmet İnönü ve Kuva-yi Milliye'nin kuruluşunda ve döneminde yer almış kişilerin büstleri bulunur. Avusturya Veraset SavaÅŸÄ± Avusturya Veraset Savaşı (1740–48), Kuzey Amerika'da Kral George Savaşı, Anglo-İspanyol Savaşı, Jenkins'in Kulağı Savaşı ve üç Silezya Savaşı'ndan ikisini içeren, Avrupa'daki büyük güçlerin çoğunun dahil olduğu Habsburg Hanedanı'nda Maria Theresa'nın tahtın varisi olması sorunundan ortaya çıkmış bir savaştır. Savaş, VI. Karl'ın kızı Maria Theresa'nın Salik kanunları izin vermediği için Habsburg tahtını devam ettiremeyeceği iddiasıyla başladı. Bununla birlikte Prusya ve Fransa'nın Habsburg gücünü zayıflatmak için bunu bir bahane olarak kullandığı da iddia edilmektedir. Avusturya, Fransa'nın geleneksel düşmanları Büyük Britanya ve Hollanda Cumhuriyeti ile Sardinya Krallığı ve Saksonya tarafından desteklendi. Fransa ve Prusya ise Bavyera Elektörlüğü ile müttefik oldu. İspanya da, kuzey İtalya'daki etkisini artırmak ve İtalya Yarımadası'ndaki Avusturya etkisini zayıflatmak amacıyla savaşa dahil oldu. Savaş 1748 yılında Aix-la-Chapelle Antlaşması ile son buldu ve Maria Theresa Habsburg tahtında kalmaya devam etti. Anatotitan Anatotitanlar, bir otobur dinozor türü. Bu dinozorlar yaklaşık 5 ton ağırlığında ve 40 metre uzunluğundadır. Uzun boylarıyla geniş ve düz gagaları ayırt edici özellikleridir. Bu türü bulan paleontologların, dinozorun türünün Anatotitan olduğunu bulabilmeleri uzun zaman almıştır. İlk Anatotitan fosil keşfi 19. yüzyılın sonlarında olmuştur. Tahmin edebileceğiniz gibi Anatotitan (dev ördek)'ın ördeklere benzer bir biçimde geniş ve düz gagası sonradan keşfedilmiştir. Ördek gagaları insan dudağı gibi oldukça hassas olmasına rağmen; Anatotitanlar gagalarını kazma amacıyla da kullanıldığı için Anatotitan gagaları sert bir kitleye sahiptir. Bira FM Bira FM, müzikseverleri dil ve türden bağımsız bir müzik anlayışı ile tek platformda buluşturan, ruh haline göre düzenlenmiş ayrı kanallardan oluşan internet tabanlı bir radyodur. Belli bir müzik türü ya da herhangi bir dilde müzik üzerine odaklanmadan seçilen şarkılardan oluşan yüzlerce çalma listesi üzerinden ruh hallerine göre gruplandırılmış bir müzik yayını yapılmaktadır. Dinleyici web sitesine girdiği anda kanal listesinden ruh hallerinden birine uygun olan kanalı seçip gelen rastgele çalma listesinden birini dinlemeye başlar. Radyonun yayın politikasını belirleyen temel faktör müziğin kitleleri birleştirici özüne ve ticari kaygılar arasında kaybolan ve göz ardı edilen saflığına sadık kalmaktır. Müziğin evrenselliği ilkesi üzerinden yola çıkılarak kurulmuş olan Bira.FM, popüler müziğin ticari kaygılarından bağımsız olarak nostaljik, alternatif, yerli, yabancı, popüler ayrımı yapılmadan bir sanat dalı olarak müzik ürünlerinin küratörlük işlevini, üretici bir zihnin, diğer zihinlere belli bir filtreden, anlayıştan ve tecrübeden geçirilerek ulaştırılması temeline indirgeyerek üstlenmiştir. Teorik olarak müziğin amaçları arasından bir ruh halini beslemek ya da manipule etmek, dinleyeni eğlendirmek, yapanı eğlendirmek, edebi değeri olan sözlerin aktarılmasını sağlamak, dansı mümkün kılmak, çalışırken yapılan tekrarlı fiziksel ve zihinsel aktivitelerin yükünü azaltmak ve ilham vermek gibi maddelere hizmet eden şarkılara odaklanan proje her geçen gün kulaktan kulağa yayılarak sadık dinleyici kitlesini genişletmektedir. Sitenin fonksiyonlarını ve kuruluş felsefesini editörleri şöyle açıklamaktadır: Apple tarafından satın alınan şirketler listesi Apple Inc., ABD merkezli, tüketici elektroniği ve yazılım ürünleri tasarım ve üretimi odaklı çok uluslu şirket. Cupertino, Kaliforniya'da, 1 Nisan 1976 yılında Steve Jobs, Steve Wozniak ve Ronald Wayne tarafından kurulmuştur, ve 3 Ocak 1977'de açılmıştır Şirketin donanım ürünleri; Macintosh (kişisel bilgisayar), iPod (taşınabilir medya oynatıcısı), iPad (tablet bilgisayar), iPhone (akıllı telefon) olarak bilinir. Yazılım ürünleri ise, Mac OS X (işletim sistemi), iTunes (medya tarayıcı) ve iLife (multimedya ve yaratıcı yazılım paketi) olarak bilinir. Apple, birçoğu yazılım alanında olmak üzere 21 şirket satın alması, 2 şirket hissesi alımı ve 5 şirket satışı gerçekleştirmiştir. Bu birleşme ve satın almalarının çoğu için finansal detaylar açıklanmamıştır. Apple'ın genel iş felsefesi kolayca mevcut şirket projelerine entegre edilebilir küçük şirketler edinmektir. Örneğin; Apple, Emagic şirketini ve onun profesyonel müzik yazılımı Logic Pro'yu 2002 yılında satın aldı. Bu alımla dijital ses iş istasyonu yazılımı GarageBand ortaya çıktı ve iLife yazılım paketinin bir parçası olarak kullanıldı. Şirketin en büyük satın alımı, NeXT firmasının 1996 yılında US$400 milyon karşılığında satın alınmasıdır. Apple'ın bir yılda en fazla satın alımı 2002'de 5 şirket alımıyla gerçekleşti. Bunlar; Nothing Real, Zayante, Silicon Grail Corp-Chalice (Silicon Grail), Propel Software, ve Emagic şirketleridir. Bavyera Veraset Savaşı Bavyera Veraset Savaşı (Temmuz 1778 – Mayıs 1779), Habsburg Monarşisi ile Bavyera Dükalığı'nun Habsburg tarafından ilhakını önlemek isteyen Saksonya-Prusya ittifakı arasında geçen bir savaş. Savaş boyunca küçük çatışmalar dışında muharebe yaşanmamış olsa da binlerce asker hastalık ve açlıktan ölmüştür. Askerlerin yemek isteğinden dolayı bu savaş Prusya ve Saksonya'da "Kartoffelkrieg" (Patates Savaşı) olarak anılmaktadır. Habsburg Avusturyasında ise bazen "Zwetschgenrummel" (Erik Telaşı) olarak anılır. 30 Aralık 1777'de Wittelsbach genç kolunun son temsilcisi III. Maximilian Joseph, arkasında çocuk bırakmayarak çiçek hastalığından öldü. Wittelsbach Hanedanı'nın yaşlı kolunun bir üyesi olan IV. Karl Theodor, en yakın akraba olarak tahtı devraldı fakat o da bir çocuk sahibi olmadan öldü. Kuzeni Zweibrücken Dükü II. Karl August Karl Theodore'un meşru mirasçısı olarak tahtı devraldı. Bavyera güney sınırının diğer yakasında ise Avusturya Arşidükü Joseph, Bavyera topraklarına göz dikti ve 1765'te Max Joseph'in kardeşi ile evlenerek elini güçlendirdi. Almanca konuşulan devletlerin topraklarını ele geçirmek, Joseph'in ailesinin Orta Avrupa'daki etkisini artırma planlarının önemli bir parçasıydı. II. Friedrich için bu Alman siyasetinde Hohenzollern egemenliğine bir tehdit anlamına geliyor. Fakat bu kez de durumun savaş yoluyla mı yoksa diplomasi yoluyla mı çözülmesi gerektiği sorusu ortaya çıktı. Joseph ile birlikte yönetimde bulunan İmparatoriçe Maria Theresa Bavyera elektörlüğü ile girilecek bir çatışmanın zararının faydasından çok olacağını düşünüyordu. Fakat Joseph, annesinin ısrarlarına rağmen iddialarından vazgeçmedi. Saksonyalı Friedrich August, kayınbiraderi Charles August'un dükalığının topraksal bütünlüğünü korumak ve Habsburgların güney ve batı sınırlarında daha fazla toprağa sahip olmasını engellemek istedi. Fransa da Avrupa'daki güç dengelerini korumak için anlaşmazlığa dahil oldu. Sonunda, Rus II. Katerina'nın Prusya'ya destek olarak 50.000 asker gönderme tehditi Joseph'i durumunu tekrar değerlendirmeye itti. Katherina'nın yardımıyla Joseph ve Friedrich, Baverya veraseti sorununa bir çözüm bulmak için görüştüler ve 13 Mayıs 1779'da Teschen Antlaşması imzalandı. Kimi tarihçilere göre Bavyera Veraset Savaşı, askerlerin sahada çarpıştığı sırada diplomatların da başkentlere seyahat edip kendi krallıklarının taleplerini ilettikleri eski usul Kabine Savaşları'nın son örneğidir. Bundan sonra gelen Fransa Bağımsızlık Savaşları ve Napolyon Savaşları kapsam, strateji, organizasyon ve taktik anlamında değişiklik gösterdi. 19. ve 20. yüzyıl Almanya tarihçileri, Alman ikiliğinin köklerini de bu savaşa dayandırmaktadır. Sheila Jeffreys Sheila Jeffreys (d. 1948), Birleşik Krallık'ta cinsellik tarihi ve politikası incelemeleriyle tanınan lezbiyen feminist, akademisyen ve aktivisittir. Avustralya'da bulunan Melbourne Üniversitesi'nde öğretim üyesidir. Erkek zihnine ve normlarına göre yürürlüğe konmuş cinsel devrimin kadınların özgürleşmesinden ziyade onların baskı altında tutulmasına katkıda bulunduğunu savunması hem yoğun eleştiri hem de saygıyla karşılanmıştır . Jeffreys’e göre cinsiyet değiştirme ameliyatları yoluyla vücutlarını değiştiren transseksüeller, baskıcı sosyal cinsel kimlik rollerini yeniden üretmektedirler. Jeffreys’in tartışmalı diğer görüşleri arasında lezbiyen kültürünün baskın/teslimiyetçi erkek eşcinsel altkültürüne benzemeye çalışarak bu altkültürün cinsiyetçi etkisi altında kalması ve güzellik peşinde koşan kadınların sağlıklarına zarar vererek ataerkil sadizme teslim olmuş olmaları bulunmaktadır. 1979 yılında, politik lezbiyen tanımını ortaya koyan, "Düşmanını mı Seviyorsun? Zıtcinsel Feminism ve Politik Lezbiyenizm Arasındaki Tartışma" adlı kısa bir kitabın yazılmasında yer aldı: “Gerçekten de bütün feministlerin lezbiyen olabileceklerini ve olmaları gerektiğini düşünüyoruz. Siyasi lezbiyen tanımımız, erkeklerle yatmayan, kendini kadın bakış açısından tanımlamış bir kadın. Bu, kadınlarla mecburi bir cinsel ilişki anlamına gelmiyor.” 1983 yılında yayımlanan "Tarihin Cinsel Dinamikleri: Erkeklerin Gücü, Kadınların Direnişi" isimli sosyal cinsel kimlik ilişkileri üzerine feminist yazılar antolojisine “Londra Feminist Tarih Grubu” adı altında katkıda bulunan birçok yazardan biriydi. Jeffreys bu kitabın 11. ve son bölümü olan 1920’lerde Seks Reformu ve Anti-Feminizm bölümünü yazdı. Jeffreys’in cinsellik tarihi konusunda en iyi bilinen eseri "Bekar Kadın ve Düşmanları: Feminizm ve Cinsellik 1880-1930", 1985 yılında yayınlandı. Viktorya dönemi İngiltere’sindeki cinsel püritanizmin Sigmund Freud ve Havelock Ellis gibi bilimsel olarak aydınlanmış seksologlar tarafından ortada kaldırıldığı iddiasına karşı çıkıyor. 19. yüzyıl sonları ve 20. yüzyıl başlarındaki çocuk istismarı ve fuhşa karşı feminist kampanyaları inceleyerek, seksoloji sözcülüğüne soyunan erkeklerin desteklediği Yeni Kadın vizyonunun, feminizme karşı erkek tepkisinden doğan bir strateji olduğunu savunuyor. Bu kavramların otoriter olduğunu ve kadın cinselliğini erkeklerin tercihine uyum sağlayacak şekilde yorumladığını öne sürüyor. Bu kavramların, ilerleyen zamanlarda değişen toplumsal şartlara uyum sağlayacak şekilde yapılan adaptasyonlarını inceliyor: Yeni Kadın’ın savaş zamanında doğum yapma zorunluluğunu karşılamak için modifiye edilmesi; cephede ve evde ücretli çalışma konusunda kadınların bağımsız olma imkanının ortaya çıktığı 1. Dünya Savaşı döneminde geleneksel olarak erkeklere atfedilen rollerden kadınları uzaklaştırmak için cinsel açıdan hedonist olan Serbest Kız’ın (Flapper Girl) icat edilmesi. 1990 yılında yayımlanan "Antiklimaks: Cinsel Devrime Feminist Bir Bakış" kitabında Jeffreys, pornografi, cinsellik kitapları, cinsellik araştırmaları ve çok satan romanlar dahil olmak üzere 1950’lerden başlayarak yazılmış olan kadın cinselliğine yönelik popüler formülleri eleştiriyor. Yaşamının büyük bölümünü Büyük Britanya’da geçiren Jeffreys, 90’ların başında Avustralya’ya yerleşmiştir. "Lezbiyen Sapkınlığı", 1993 yılında yayımlandı. Bu kitapta Jeffreys, kadınların dahil olduğu sadomazoşistik uygulamaları sert biçimde eleştirmektedir. Kendisi sadomazoşist sekse dahil olmuş bir yazar, Jeffreys’in kitapta yer verdiği ve sadomazoşizmi “erkek üstünlüğü taraftarı” olarak tanımlayan, zıtcinsel erkek baskınlığının ve kadının baskı altında olmasının yeniden üretimi olarak gören, sadomazoşizmin şiddeti yücelttiğini ve kadın bedenini seks aracı olarak gördüğünü iddia ederek anti-lezbiyen ve faşist olduğunu iddia eden görüşlerin anti-sadomazoşist hareket üyelerinin “basite indirgeyen, dualist düşünce”nin örneği olduğunu ifade etmiştir. Yazar, Jeffreys’in, zıtcinsel kadınların seksten zevk alabileceği gerçeğini göz ardı ettiğinin altını çizerek bazı kadınların kendisinin tarif ettiği şekilde pasif alıcılar olmayarak daha çok zevk almak için “üstte” olabileceğini söylemiştir . "Küresel Seks Ticaretinin Politik Ekonomisi: Endüstriyel Vajina" adlı kitabı Şubat 2009’da yayınlandı . Seks endüstrisinin küreselleşmesi üzerinde duran kitap, evliliği bir tür fuhuş olarak tanımlayan tartışmalı bir bölüm de içermektedir. Julie Bindel’in yaptığı röportajda Jeffreys’in şu sözlerine yer veriliyor: “Erkeklerin kadın bedenini cinsellik için kullanma hakkı ortadan kalkmamıştır ve bu hakkın olduğu varsayımı, zıtcinsel ilişkilerin temelini oluşturur.” Ayrıca, İnternet üzerinden bulunan gelinlerin, evlilikle fuhuş arasındaki açık ilişkinin kanıtı olduğunu ileri sürerek bu durumu bir tür insan kaçakçılığı olarak görüyor . Jeffreys, transseksüellik ve cinsiyet değiştirme konusundaki görüşleriyle de dikkat çekmektedir. Julia Bindel’le yapılan röportajda Jeffreys, transseksüel ameliyatların “güzellik endüstrisinin daha köklü sorunlara kozmetik çözümler sunmasının bir uzantısı” olduğunu öne sürüyor. “Sosyal cinsel kimlik diye bir şeyin olmadığı bir toplumda, böyle bir ameliyat yapılmasına da gerek olmazdı.” Cinsiyet değiştirme ameliyatlarını “sakatlanma” olarak tanımlıyor ve pornografideki zoraki kadınsılaştırmanın, kadınları olduklarından daha az güçlü gösterme çabası olduğunu ileri sürüyor. Yazarın Türkçe’ye çevrilmiş kitabı bulunmamaktadır. Lunéville Antlaşması Lunéville Antlaşması, 9 Şubat 1801'de Fransa'nın Lunéville şehrinde Fransa Cumhuriyeti ile hem Habsburg Monarşisi hem de Kutsal Roma Cermen İmparatorluğu adına İmparator II. Franz arasında imzalanan antlaşma. Antlaşmayı Fransa adına Joseph Bonaparte, İmparator adına da Avusturyalı dışişleri bakanı Johann Ludwig von Cobenzl imzalamıştır. Avusturya ordusu Napolyon tarafından Marengo Muharebesi'nde 14 Haziran 1800'de ve daha sonra Moreau tarafından Hohenlinden Muharebesi'nde 3 Aralık'ta mağlup edildi. Bu antlaşmayla İkinci Koalisyon'a son verilmiş oldu ve böylelikle Fransa ile savaş halinde kalan tek ülke Britanya oldu. Fakat, 1805 yılında Avusturya tekrar Napolyon Savaşları'na dahil oldu. FÃ¼rstenbund Fürstenbund ("Prensler birliği"), Kutsal Roma Cermen İmparatorluğu'ndaki Alman prenslerin oluşturduğu bir birlik. 1785 yılında II. Friedrich liderliğinde İmparator II. Joseph'in Bavyera'yı Habsburg topraklarına katmasını engellemek amacıyla kurulmuştur. Joseph 1790 yılında ölünce "Fürstenbund" da dağılmıştır. Prusya kralı dışında "Fürstenbund", Saksonya Elektörü, Braunschweig Dükü, Hannover Elektörü ve on dört diğer Alman prensini içeriyordu. Tiffany Thornton Tiffany Dawn Thornton, (d. 14 Şubat 1986 College Station, Teksas) Amerikalı oyuncu, şarkıcı, söz yazarı ve komedyen. Disney’in başarılı bir oyuncu ve şarkıcısı. "Sonny’nin Yıldızı" dizisindeki "Tawni" rolüyle tanınmıştır. Disney Channel orijinal filmi olan Pamuk Prensesin şarkısı "Some Day My Prince Will Come" ı seslendirmiştir. Yerli MalÄ± Sergisi Yerli Malları Sergisi, Türkiye’de yerli malı kullanımını teşvik etmek ve tasarruf bilincini geliştirmek amacıyla Cumhuriyetin ilk yıllarından itibaren düzenli olarak gerçekleştirilmiş etkinliklerdir. Yerli malları sergilerinde Türkiye’de farklı alanlarda üretilen mallar bir çatıda toplanarak standlarda sergilenmiş ve satılmıştır. Sergilere, özel sektörle birlikte devlet işletmeleri de katılmıştır. Yerli malı sergileri, Türkiye’de endüstriyelleşme ile ilgili değerlendirmelerin yapılması için dayanak noktası olmuştur. 1926 yılında Ticaret Vekâleti (Bakanlığı) tarafından “"Türk Malları Seyyar Sergisi"” adıyla gezici bir yerli malı sergisi düzenlendi. "Karadeniz vapuru" ile Avrupa’nın önemli ticaret limanlarını ziyaret eden sergi, Türk mallarının yurtdışında propagandasını yapmak amacını taşıyordu. 12 Haziran 1926’da İstanbul’dan demir alan gemi, 12 ülkede 16 şehri ziyaret ettikten sonra 5 Eylül 1926’da İstanbul’a geri döndü. Tütün, tiftik keçileri, lokum, kumaş gemide sergilenen ürünlerdendi. Gemide ticari işlemleri gerçekleştirmek üzere tam yetkili bir Türkiye İş Bankası şubesi açılmıştı. Ayrıca Riyaset-i Cumhur Orkestrası da her limanda sergiler vererek devletin tanıtımına katkıda bulunmuştu. Türk sanayisini geliştirmek amacıyla kurulan "İstanbul Milli Sanayi Birliği" 1927’den itibaren her yıl Ağustos ayında İstanbul’da yerli malı sergileri düzenlemiştir Sergiler, Galatasaray Lisesi’nin Sergi Salonu’nda düzenlenirdi. İzmir’de de 1927’den itibaren “"Dokuz Eylül Sergisi"” adıyla düzenli olarak sergiler düzenlenmeye başladı. 1927 ve 1928’de Mithatpaşa Sanayi Mektebi’nde açılan sergilere dünya ekonomik krizi nedeniyle birkaç yıl ara verildi. 1933’te üçüncüsü itibaren Cumhuriyet Meydanı’nda n “"Dokuz Eylül Panayırı"” adıyla açılan sergi, zamanla “"İzmir Enternasyonal Fuarı"”’na dönüştü. 1930’dan itibaren 10 yıl boyunca Ankara’da Yerli Malları Sergisi, "Milli İktisat ve Tasarruf Cemiyeti" (MİTC) tarafından düzenledi 1930’da açılan sergi “"Milli Sanayi Numune Sergisi"” adını taşıyordu; açılışını başbakan İsmet İnönü yaptı. Mustafa Kemal, serginin devamlı olması önerisini getirdi 1931’’de ""İkinci Milli Sanayi Numune Sergisi"”, 1933’te “"10 Yıl İktisat Sergisi"” açıldı. 1933 yılında MİTC’nin açtığı tasarım yarışmasında birinci olan mimar Şevki Balmumcu’ya ait projeye göre Ankara’da "Sergi Evi" adıyla özel bir yapı inşa edildi, 1934’te hizmete girdi (Yapı, 1948’de opera salonuna dönüştürülmüştür). Samet Hasan Yıldıran Samet Hasan Yıldıran (d. 19 Eylül 1992, Ünye), Osmaniyespor'da oynayan Türk futbolcu. Kariyerine 2002 yılında Ünyespor'un altyapısında başlayan Samet Hasan, 2006-07 sezonu başında Samsunspor altyapısına transfer olmuştur. 2012 yılının ilk aylarına dek bu takımın altyapısında yer alan futbolcu Mesut Bakkal döneminde a takıma seçilerek 22 Şubat 2012 tarihinde kulübüyle profesyonel sözleşme imzalamıştır. İlk profesyonel maçına da 18 Mart 2012 tarihindeki Kayserispor karşılaşmasında çıkmış, son dakikada oyuna girerek 1 dakika sahada yer almıştır. 2012-13 sezonu başında takımın başına geçen Erhan Altın döneminde ise tekrar a2 takıma gönderilmiştir. Bunun üzerine altyapısında yetiştiği Ünyespor'a transfer olmuştur. Jenna Coleman Jenna-Louise Coleman (d. 27 Nisan 1986), aynı zamanda sahne adı Jenna Coleman olarak bilinen İngiliz oyuncu. En çok İngiliz "Emmerdale" pembe dizisindeki Jasmine Thomas ve İngiliz bilim-kurgu dizisi "Doctor Who"daki Clara Oswald rolleri ile tanınır. Blackpool, Lancashire doğumlu Coleman oyunculuk kariyerine küçük yaşlarda In Yer Space adlı bir tiyatro grubu üyesi olarak başlamıştır. 2005 yılında drama okulunda ses testi yaptıktan sonra "Emmerdale" dizisinde Jasmine Thomas rolüne seçilmiştir. Performansıyla beğeni toplamış ve 2006 Ulusal Televizyon Ödülleri'nde En Popüler Çıkış Yapan Oyuncu ödülüne aday gösterilmiştir. Coleman, BBC okul drama dizisi "Waterloo Road"da Lindsay James rolünü oynamıştır. BBC Four kanalında John Braine'in "Room at the Top" romanından uyarlanan yapımda Susan Brown'u, Julian Fellowes'un dört bölümlük mini dizisi "Titanic"te John Braine'u ve Stephen Poliakoff'un "Dancing on the Edge" drama dizisinde Rosie'yi oynamıştır. 2012 yılından 2015'e kadar Britanya bilim kurgu dizisi "Doctor Who"da On Birinci ve On İkinci Doktor'un yol arkadaşı Clara Oswald rolünde oynamıştır. Ayrıca BBC'de "Death Comes to Pemberley" dizisinde Lydia Wickham'ı oynamıştır. Karen ve Keith Coleman'ın kızı olarak Blackpool, Lancashire'da doğdu. Ben adında bir abisi vardır. Kariyerine ilk adım attığı Blackpool'daki Arnold School'da öğrenim görmüştür. Aynı zamanda genç yaşta "In Yer Space" adlı bir tiyatro kulübünün üyesi olmuştur. 2005 yılında tiyatro okullarına hazırlanırken "Emmerdale"deki Jasmine Thomas rolü için seçilmiştir. Bu performansı sayesinde olumlu eleştiriler aldı ve 2006 Ulusal Televizyon Ödülleri'nde En Popüler Yeni Oyuncu ödülüne aday gösterildi. Daha sonra BBC'nin "Waterloo Road" ("Waterloo Yolu") dizisindeki "zorlu kız" olarak bilinen Lindsay James rolünü üstlendi. John Braine'in "Room at the Top" (Tepedeki Oda) kitabının uyarlaması olan BBC 4'teki dizisinde Susan Brown'ı oynadı. 2011 yılında ""da Connie karakterini canlandırarak ilk defa uzun metrajlı bir filmde yer almış oldu. Aynı zamanda John Fellowes'in yönettiği "Titanic"in dört bölümlük serisinde Annie Desmond rolünü, Stephen Poliakoff'un orijinal serisi "Dancing on the Edge"de ise Rosie'yi canlandırdı. 2012'den bu yana Doctor Who dizisinde Clara Oswald karakterini canlandırmaktadır. Karakter ilk olarak 7 sezonun 1. bölümünde Oswin Oswald adıyla göründü ve bölümün sonunda öldü. "The Snowmen" adlı bölümde Viktorya dönemi mürebbiyesi Clara Oswin Oswald olarak tekrar göründü ve ilk göründüğü bölümde olduğu gibi bu bölümün sonunda öldü. Son olarak "The Bells of Saint John" bölümünde ise Coleman, karakterin 3. inkarnasyonunu canlandırarak günümüz Londra'sında yaşayan Clara Oswald ile tekrar göründü. Clara Oswald "The Time of the Doctor" bölümüne kadar 11. Doktor (Matt Smith) ile yolculuk yaptı. Bu bölümde Doktor rejenerasyon geçirdi. 8. sezonda 12. Doktor'a (Peter Capaldi) yol arkadaşlığı yaptı. Daha sonra, 2014 Noel Özel bölümü "Last Christmas"da Clara'nın 9. sezonda yer alacağı açıklandı. Ancak Eylül 2015'te Coleman'ın 9. sezonda son kez Clara rolünü canlandıracağı açıklandı. Gerekçe olarak Coleman'ın yeni ITV dizisi "Victoria"da ana karakter Kraliçe Victoria'yı canlandıracağı için ayrıldığı açıklandı. 20 Haziran 2013 tarihinden bu yana Jenna Coleman adını kullanmaktadır. Bu ad ilk defa 4 Ağustos 2013 tarihinde yayınlanan "Doctor Who Live: The Next Doctor"da kullanılmıştır. Coleman, One To One organizasyonu ile Güney Afrika Cumhuriyeti'ne gidip HIV virüsü mağduru olan çocuklarla ilgilenmiş ve organizasyonun medya yüzü haline gelmiştir. Önder Aydın Önder Aydın (d. 1955 Perşembe Ordu ) Türk ressam, sanat eğitimcisi İlk ve orta öğrenimini doğup büyüdüğü Perşembe’de, lise öğrenimini ise Ankara Kurtuluş Lisesi'nde tamamladı. 1976 yılında şimdiki adı Gazi Üniversitesi Gazi Eğitim Fakültesi olan dönemin Gazi Eğitim Enstitüsü Resim- İş Bölümü’nün yetenek sınavlarını aşarak bölüme kayıt olma hakkını kazandı. Üç yıl temel sanat eğitimine dayalı resim eğitiminin ardından 1979 yılında mezun oldu. 26 yıl aralıksız mezunu olduğu Kurtuluş Lisesi'nde Sanat eğitimciliği yaptı. Sanat eğitimciliği'nin yanı sıra çocuk kitapları resimledi. Birleşmiş Ressamlar ve Heykeltıraşlar Derneği’nin yönetim kurulunda görev alan sanatçı Uluslararası Plastik Sanatlar Derneği üyeliği, Yeniden Sanat Grubu ve Grup Tayf’ın kurucu üyeliği ile Ankara Çağdaş Sanatlar Vakfı üyesi oldu. Sapanca Portakal Çiçeği II.Uluslararası Sanat Kolonisi, Gaziantep 1.Uluslararası Ressamlar Çalıştayı ve Çorum 1.Ulusal Ressamlar Buluşması gibi etkinliklerde bulunan Önder, Şefik Bursalı Ulusal Resim Yarışması, Devlet Resim ve Heykel Yarışması ile Mustafa Ayaz Müzesi I. ve 2.Resim Yarışması’nda seçici kurul üyeliği görevlerinde bulundu. "“Resimlerimin temel felsefesini 12 bin yıllık Anadolu uygarlıkları oluşturur. Türk sanatı evrenselliğini ancak buradan yakalayabilir. Anadolu büyük bir hazinedir. Hiçbir ülke böylesi bir kültürel kaynağa sahip değildir. Dünyanın en eski seramik atölyeleri, ilk heykel okulu bu topraklarda kurulmuştur. Soyut resim istiyorsanız bile Hititler’e bakmanız yeter. Batılılara öykünerek sanat yapmak başkalarının kimliği ile kişilik oluşturmaya benzer. Sadece batılıları güldürürsünüz” diyen sanatçı, Evrensel Türk Resmi’nin kendi kimliğini yaratmasında Anadolu Uygarlıkları’nın temel alınması gerektiğine inanır. O'na göre Türk sanatçısının parmak izi bu topraklardaki on bin yıllık “Görsel Tarih”tir" Kültür Bakanlığı , Ankara Valiliği, Ordu Valiliği, Ankara Devlet Resim ve Heykel Müzesi, Kastamonu Valiliği, Türkiye Kalkınma Bankası, Vakıfbank, Gazi Üniversitesi Resim Heykel Müzesi, Sanko Holding, Çorum Belediyesi Kent Resim ve Heykel Müzesi T.C Ziraat Bankası, Emlak Bank ve özel kolleksiyonlar ile ABD, Fransa ve Rusya gibi ülkelerdeki özel kolleksiyonlarda eserleri bulunmakta olan sanatçı altı yıldır Birleşmiş Ressamlar ve Heykeltıraşlar Derneği Yönetim Kurulu Başkanı olup; çalışmalarını Ankara’da kendi atölyesinde sürdürmektedir EdegÃ¼l, Ardahan Edegül, Ardahan ilinin Merkez ilçesine bağlı bir köydür. Köy, 1889'dan beri aynı adı taşımaktadır. Köy, Ardahan il merkezine 10 km uzaklıktadır. Klaus Lindenberger Klaus Lindenberger (d. 28 Mayıs 1957, Linz), Avusturya doğumlu Avusturya millî futbol takımının formasını giymiş futbolcu (kaleci) ve teknik direktör. Robert Pecl Robert Pecl (d. 15 Kasım 1965, Viyana), Avusturya millî futbol takımının formasını giymiş futbolcudur. Pulur Höyük Pulur Höyük, Erzurum İl merkezinin kuşuçuşu 15 km. güneybatısında Ilıca İlçesi'nin güneydoğusunda yer alan bir höyüktür. Pulur Çayı'nın sağ kıyısındaki höyük 17 metre yüksekliktedir. Höyükteki kazılar 1960 yılında Dr. Hamit Zübeyir Koşay ve Macar arkeolog Hermann Vary başkanlığında yapılmıştır. Höyük kazısında MÖ 4. binyıla kadar uzanan ve Kalkolitik Çağ'a tarihlenen dört yapı katı tespit edilmiştir. Fakat MÖ 1. binyıla, Urartu Krallığı Dönemi'ne tarihlendirilebilen bir yerleşme de yoktur. Erken Demir çağı'na denk gelen çok silik bir yerleşme olduğu görülmektedir. Höyükte ele geçen seramiklere göre buradaki yerleşimin Karaz Kültürü'nün bir devamı olduğu anlaşılmaktadır. Höyük, Ömertepe Köyü evleri tarafından tümüyle tahrip edilmiştir. Yerleşmenin en kısa zamanda korumaya alınması gerekmektedir. Aardonyx Aardonyx (Afrikaanca "aard", "toprak" + Yunanca "onux",