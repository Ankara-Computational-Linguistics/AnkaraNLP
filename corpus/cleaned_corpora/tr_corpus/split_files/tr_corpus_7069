vefasızlığı, iş hayatında yükselmek için başvurduğu açgözlülük, gaddarlık, vicdansızlık ve hainlikleri bir bir anlatmaya başlar, bir tek banka hesabını söylemez. Dr. Krollspell'in başarısızlığına öfkelenen Rastapopoulos onun üzerine yürüyünce 'doğruluk serumu' şırıngası ona da saplanır ve o da hemen itiraflarına başlar. Böylece iki tarafın da kendisinin daha kötü olduğunu iddia ettiği uzun bir ağız dalaşı başlar. Uçağın inişinde öldü sanılan "Boncuk" un yardımıyla kurtulan Tenten ve arkadaşları telepatik bir sesin rehberliğinde eski dev heykellerle dolu bir mağaraya girerler. Adanın volkanik dağına gömülü büyük galerilerden oluşmuş bu dev mağara adeta bir tapınağı andırmaktadır. Mağaradaki gizli mekanizmaları çalıştırarak keşfettikleri gizli geçitlerden volkanın derinliklerine doğru ilerlerlerken düşmanları da onları takip etmektedir. Rastapopoulos'un itirafları sırasında kendiyle ilgili gizli emellerini işiterek ondan korkan Dr. Krollspell de taraf değiştirerek Tenten'in yanında yer almıştır. Grup volkana oyulmuş mağaranın derinliklerinde "Space Week" dergisinin yazarı Rus gazeteci "Mik Ezdanitoff" (İngilizce versiyonunda "Kanrokitoff") la karşılaşır. Onları buraya yönlendiren içsel sesi onların zihinlerine telepatik bir vericiyle Ezdanitoff yollamıştır. Bu ileri teknolojili vericiyi de Ezdanitoff'a uzaylılar vermiştir. Adanın yerlileri ise eski tarihlerde bu uzaylıları tanrı zannederek tapınmışlardır. Mik Ezdanitoff söz konusu uzaylıların dost olarak güvendiği ve halen irtibatta olduğu birkaç dünyalıdan biridir. Rastapopoulos'un geçitleri açmak için kullandığı patlayıcılar adada önce bir depreme sonra da volkanik bir patlamaya sebep olur. Rastapopoulos ve adamları kauçuk bir salla denizin açıklarına doğru kaçarlarken, Tenten ve arkadaşları volkanın krater çukurunda kısılır kalırlar. Bu sırada Ezdanitoff önce onlara telepatik hipnoz uygular, sonra da uzaylıların kullandığı bir uçan daire'yi yardıma çağırır. Tenten ve dostları uzaylıların aracına binerek patlayan volkandan son anda kurtulurlar. Ezdanitoff hipnoz altındaki dostlarını, Rastapopoulos ve adamlarının kauçuk salına yerleştirir, saldaki kötü adamları da uçan daire ile bilinmeyen bir yöne doğru yollar. Bir kurtarma uçağı denizdeki salı görür ve Tenten ve dostlarını kurtarır. Cakarta'da bir hastaneye kaldırılan kazazedeler kendilerine geldiklerinde hiçbir şey hatırlamazlar. Olayların farkında olan tek canlı Tenten'in köpeği Boncuk'tur ama o da konuşamaz. Uzaylılarla birlikte olduklarının tek kanıtı "Profesör Turnösol" ün cebinde unuttuğu ve dünyada mevcut olmayan bir elementten yapılmış madeni cisimdir. EarthLink EarthLink, ABD'nin Georgia eyaletinde, Atlanta'da bulunan bir internet servis sağlayıcısıdır. 1.94 milyon kullanıcısı mevcuttur. Sky Dayton tarafından 1994 yılında kurulan şirket 1,216 milyar (1216 milyon) dolarlık bir gelire sahiptir. III. Tuthaliya Genç Tuthaliya (bazı kaynaklarda III. Tuthaliya) kral olup olmadığı tartışmalı olan bir Hitit prensidir. M.Ö. 1350 yılında tahta çıktıysa bile aynı yıl içinde öldürülerek tahtı I. Şuppiluliuma'ya kaybettiği kesindir. Genç Tuthaliya hakkındaki bilgilerin hemen hemen tamamı bir nesil sonra II. Murşili zamanında yazılan dökümanlardan bilinmektedir. Kendisinden 'Tuthaliya TUR' diye bahsedilir. TUR kelimesi "genç" veya "çocuk" şeklinde tercüme edilebilir. Ancak kral unvanıyla bahsedilmez. Bu dökümanlardan anlaşıldığına göre II. Murşili'nin dedesi II. Tuthaliya zamanında oğlu Genç Tuthaliya taht varisi olarak hazırlanmıştır. Hem Genç Tuthaliya, hem Şuppiluliuma babaları II. Tuthaliya ile birlikte çeşitli seferlere katılmış olmalıdır. Genç Tuthaliya ve Şuppluliluma kardeş olmalıdır ancak annelerinin farklı olma ihtimali mevcuttur. II. Murşili'nin ağzından tanrılara yapılan bir yakarıştan Genç Tuthaliya'nın sonunun Şuppiluliuma ve taraftarları tarafından getirildiği anlaşılmaktadır: “Genç Tuthaliya Hatti'nin efendisi olduğu için, prensler, soylular, komutanlar, subaylar, astsubaylar(?), Hatti'nin bütün piyade ve süvarileri ona bağlılık yemini yapmıştı. Babam da bağlılık yemini yapmıştı. Ama babam Tuthaliya'ya karşı yanlış davrandığı zaman Hatti'nin bütün prensleri, soyluları, komutanları ve subayları babamın tarafına geçtiler. Ona bağlılık yemini yapmış olmalarına rağmen Tuthaliya'yı yakaladılar ve öldürdüler. Ayrıca, onun tarafını tutan bütün kardeşlerini de öldürdüler.” Yukarıda bahsedilen bağlılık yemini Genç Tuthaliya'ya daha naip prensken de yapılmış olabileceği düşünüldüğünden tahta çıkıp çıkmadığı belli değildir. Kral olamadan öldürülmüş olması da muhtemeldir. Ayrıca bu kralın ismi kral adak listelerinde de geçmez, ancak II. Murşili zamanına ait ve üzerinde önceki devirlere ait kralların isimlerinin yazılı olduğu bir mühürde ismi geçen Tuthaliya isimli krallardan birinin Genç Tuthaliya olabileceği ileri sürülmüştür. TCG Hızırreis (S-342) TCG "Hızırreis" (S-342), (İlk adı USS Gudgeon (SS-567)) Tang sınıfı bir denizaltıdır. Gudgeon, Portsmouth Donanma Tersanesi tarafından 20 Mayıs 1950 tarihinde inşa edilmiştir. Türk Deniz Kuvvetleri tarafından TCG Hızırreis (S-342) olarak yeniden adlandırılmıştır. Adını Barbaros Hayreddin Paşa'nın asıl adı olan Hızır'dan alır. Türk Donanması'nda 06.08.1983-31.01.2004 tarihleri arasında hizmet vermiştir. 2004'ten beri İzmit'te müze olarak hizmet vermeye devam etmektedir. 1992 İstanbul Beyaz Güvercin Müzik Yarışması İkinci İstanbul Beyaz Güvercin Müzik Yarışması, 29 Ağustos 1992 tarihinde düzenlenmiştir. Asya'nın "Haykır Sevda Dağlarına" isimli şarkı ile birinci olduğu yarışmada, Suat Suna "Gözlerin Benden Çok Uzakta" ile ikinci, İzel-Çelik-Ercan (İzel Çeliköz, Çelik Erişçi & Ercan Saatçi) ise "Dön Artık" ile üçüncü olmuştur. TCG II. İnönü (S-333) TCG "II. İnönü" (S-333), (İlk adı USS "Corporal" (SS-346)) Balao sınıfı bir denizaltıdır. Corporal, General Dynamics-Electric Boat Şirketi tarafından Groton, Connecticut'ta 27 Nisan 1944 tarihinde inşa edilmiştir. Türk Deniz Kuvvetleri tarafından TCG II. İnönü (S-333) olarak yeniden adlandırılmıştır. Adını Birinci İnönü Muharebesi'nden alır. Türk Donanması'nda 21.11.1973-02.09.1996 tarihleri arasında hizmet vermiştir. TCG Oruçreis (S-337) TCG "Oruçreis" (S-337), (İlk adı USS "Pomfret" (SS-391)) Balao sınıfı bir denizaltıdır. Pomfret, Portsmouth Donanma Tersanesi tarafından 14 Temmuz 1943 tarihinde inşa edilmiştir. Türk Deniz Kuvvetleri tarafından TCG Oruçreis (S-337) olarak yeniden adlandırılmıştır. Adını Barbaros Hayreddin Paşa'nın ağabeyi, ünlü Türk denizci Oruç Reis'ten alır. Türk Donanması'nda 01.08.1973-15.09.1986 tarihleri arasında hizmet vermiştir. Motorola Mobility Motorola Mobility Holding, AŞ. (NYSE|MMI), Ocak 2011 tarihine kadar Motorola AŞ.nin telefon bölümü olan ve merkezi Chicago, Libertyville, Illinois şehrinde bulunan iletişim şirketidir. Motorola, 1990'ların ortalarında StarTAC ile cep telefonu sektörüne öncülük etmiştir. Analog telefon pazarında liderliği ele geçirse de dijital teknolojinin hızla gelişmesine ayak uyduramayıp rakipleri Nokia ve Samsung'un gerisinde kalmıştır. Motorola, telefon bölümüyle 2007 yılının 4. çeyreğinde $1.2 milyar zararla büyük kriz yaşadı. Küresel pazar payı 2007 yılında 18.4%'e geriledi, 2008 yılında 9.7%'ye geriledi. 2010 yılında ise küresel pazarda 17. sıraya düştü. 2011 Ağustos 15'te Google şirketi US$12.5 milyar ile satın aldığını açıkladı. Google 30 Ocak 2014 tarihinde Motorola Mobility'i 2.9 milyar dolara Çinli bilgisayar üreticisi Lenovo'ya sattı. Neonazi seri cinayetleri Neonazi Seri Cinayetleri ve medyada Boğaziçi Seri Cinayetleri veya Döner Cinayetleri adıyla da anılan, 2000-2006 arası Almanya'da gerçekleşen ırkçı seri cinayetler dokuz veya on (Bazen Michéle Kiesewetter cinayeti'de olaylara dahil edilir) kişinin ölümü ve bir kişinin yaralanmasıyla sonuçlanmıştır. Saldırılar Türk göçmenleri ve bir Yunan göçmeni hedef almıştır. Saldırılardan Nasyonal Sosyalist Yeraltı (NSU) isimli neonazi örgütü sorumlu olarak öne çıkmıştır. Cinayetlerin kurbanları genelde dönerci dükkanı sahipleri gibi küçük işletme sahipleriydi. Alman yetkililer cinayetler için üç şüpheli tespit etti. Şüphelilerden ikisi 4 Kasım 2011'de başarısız bir banka soygununun ardından intihar etti. Geriye kalan kadın şüpheli Beate Zschäpe ise polise teslim oldu. Bir Alman yargı yetkilisi, cinayetlerin neonazi bağlantıları olduğunu söyledi. Medyada sıkça kullanılan Dönerci Cinayetleri ve kısmen Boğaziçi Seri Cinayetleri tanımlamaları dışlayıcı ve aşağılayıcı olması nedeniyle tepki toplamıştır. Alman Dil Bilimleri Enstitüsü tarafından Dönerci Cinayetleri adlandırması "Yılın En Kötü İfadesi" olarak seçilmiştir. KreÅŸ TCG Cerbe (S-340) TCG "Cerbe" (S-340), (İlk adı USS "Trutta" (SS-421)) Tench sınıfı bir denizaltıdır. Trutta, Portsmouth Donanma Tersanesi tarafından 22 Mayıs 1944 tarihinde inşa edilmiştir. Türk Deniz Kuvvetleri tarafından TCG Cerbe (S-340) olarak yeniden adlandırılmıştır. Türk Donanması'nda 1 Haziran 1972-23 Temmuz 1999 tarihleri arasında hizmet vermiştir. Marc Warren Marc Warren (d. 20 Mart 1967), "State of Play" dizisinde Dominic Foy, "The Vice" adlı dizide Dougie Raymond ve "Hustle" adlı dizide Danny Blue karakterleriyle hafızalara kazınan İngiliz aktör. Oyuncunun gündeme belki de en çok geldiği yapım, İngiliz BBC televizyon dizisi "Hustle"dır. Oyuncu 2006 yılında bir "Doctor Who" bölümü olan Love & Monsters'da Elton Pope karakterini oynadı. Aralık 2006'da ITV Productions tarafından BBC Wales için hazırlanan bir uyarlamada Kont Drakula'yı oynadı. Bu yeni Kont Drakula uyarlaması 5.23 milyon kişi tarafından izlendi. Rut kitabÄ± Rut kitabı (, "megila rut"), Tanah'ın Ketuvim kitabının içinde bulunan Beş megiladan biridir. Eski Ahit'te ise Hakimler kitabı ile 1. Samuel kitabı arasında yer alır. Hem Yahudi hem Hristiyan yazıtlarında dört konudan oluşan kısa bir kitaptır. Beş megilanın bir parçası olan bu kitap İbranice adını, Davud'un büyük-büyükannesi ve Hristiyanlık geleneğine göre İsa'nın atalarından olan Moavlı genç kız Rut'tan alır: מגילת רות, "Megillat Ruth" veya "Rut tomarı". Goswell'in dediğine göre Naomi "merkezi" karakteri, Rut ise "ana" karakteri oluşturur dolayısıyla "kitap uygun şekilde adlandırılmıştır". Yahudilik'te bir kadının adını kullanan iki kitaptan biridir (diğeri Ester kitabıdır). Hakimler döneminde kıtlık yaşandığı bir sırada İsrailoğullarından Beytüllahimli Elimelek, karısı Naomi ile oğulları Mahlon ve Kilyonu yanına alıp komşu ülke Moav'a göç eder. Elimelek orada ölür ve oğulları kendilerine Moavlı eşler alır; Mahlon Rut ile. Kilyon ise Orpa ile evlenir. Bunun ardından Naomi'nin iki oğlu ölür ve Naomi Beytüllahim'e dönmeye karar verir. Gelinlerine, analarının yanlarına dönüp tekrar evlenmelerini söyler. Orpa istemeyerek de olsa Naomi'den ayrılır fakat Rut "Seni bırakıp geri dönmemi isteme! Sen nereye gidersen ben de oraya gideceğim, sen nerede kalırsan ben de orada kalacağım. Senin halkın benim halkım, senin Tanrın benim Tanrım olacak. Sen nerede ölürsen ben de orada öleceğim ve orada gömüleceğim. Eğer ölümden başka bir nedenle senden ayrılırsam, RAB bana daha kötüsünü yapsın" dedi. İki kadın Beytüllahim'e döndü. Hasat zamanıydı, kendisine ve kaynanasına bakabilmek için Rut, hasattan arta kalanları toplamak için tarlaya gitti. Tarla Boaz denen bir adama aitti; Boaz, Rut'un kaynanası Naomi'ye olan sadakatini bildiğinden ona iyi davrandı. Rut, kaynanasına Boaz'ın nezaketini anlattı ve hasat zamanı boyunca Boaz'ın yanında çalışmaya devam etti. Boaz, Naomi'nin kocasının yakın akrabasıydı. Bu nedenle, adetler gereği, Rut'un soyunun devam etmesi için onla evlenmesi gerekmekteydi. Naomi, gelini Rut'u Boaz'ın uyuduğu harmanlığa gönderip Boaz'ın ayağındaki örtüyü kaldırmasını söyledi. Rut, kaynanasının dediklerini yaptıktan sonra Boaz uyanır ve "Kimsin sen?" diye sorar ve Rut kendini tanırır ve Boaz'ın örtüsünü kendi üzerine uzatmasını ister. "Örtüyü uzatmak" deyimi, kadının evlenme isteğini ifade eden bir terimdir. Adam, kadının üzerine eteğini veya örtüsünü uzatırsa, kadını kendine almış demektir. Boaz, Rut ile evlenmeye hazır olduğunu fakat adetler gereği daha yakın bir akrabasının ilk söz hakkı olduğunu söyler. Ertesi sabah Boaz, kasabanın ihtiyarları önünde durumu, ilk söz hakkı olan akraba Ploni Almoni ("filanca")'ye anlatır fakat bu akraba kendi mirasını Rut ile evlenip riske atmak istemediği için akrabalık görevinden vazgeçer. Ploni Almoni, Boaz'a hem Rut'un kocasının mal varlığını hem de Rut'u verir. Zamanın geleneği gereği alış veriş tamamlandığında ant olarak kişi pabucunu öbürüne verirdi; akraba, Boaz'a pabucunu vererek hem mal varlığından hem Rut'tan vazgeçtiğini resmileştirdi. Boaz, Rut ile evlendi ve Davud'un büyükbabası olan Ovet adında bir oğlu oldu. Kitapta yazarın kim olduğuyla ilgili bilgi verilmemiştir. Geleneksel olarak peygamber Samuel'e atfedilse de, bugün olası Helenistik kısa bir roman olduğu düşünülür. Hikâyenin tonu daha en başlangıçtan karakterlerin isimleriyle yansıtılmaktadır: Boaz ile Rut arasında gerçekleşen evlilik Leviratus tarzı evliliktir. Elimelek'in mirasını alacak bir varis bulunmadığından, leviratus geleneği gereği yakın akraba (genelde kayınbirader), ailenin devamını sağlaması için dul kadınla evlenmesi gerekir. Bu evlilik geleneksel leviratus evliliklerinden biraz farklıdır çünkü ne Rut, Elimelek'in karısıdır ne de Boaz, Elimelek'in kardeşidir. Bu nedenle bazı uzmanlar bu evliliğe "leviratus vari" veya "akraba evliliği" demektedir. İsrailoğulları için "kurtarma" eyleminin anlamı hem halk hem toprak içindir. İsrail toprakları aile içinde kalmalıdır. Yoksulluk döneminde aile toprağını ipotekliyebilir fakat 'e göre ailenin toprağı tekrar geri alma zorunluluğu vardır. Boaz'ın akrabası, Elimelek'in topraklarını almayı kabul eder fakat Rut'u da alması gerektiğini öğrenince teklifinden vazgeçer. Ekonomik nedenlerle bu karar almıştır, böylece Boaz, Rut ve Naomi'nin "akraba-kurtarıcısı" olmuştur. İsrailoğullarının "kurtarma" anlayışı, "Kudreti Mutlak"ın doğasıyla örtüşmektedir. Tanrı, mazlumun ve ihtiyacı olanın yanındadır. Uşakları yoluyla sevgisini ve merhametini uzatır ve umut yoluyla özgürlük sunar. Tanrı, halkının gerek maddi, gerek duygusal, gerekse de ruhani ihtiyaçlarına ilgi gösterir. Kurtarma teması, aile ağacı yoluyla uzatılmıştır. Tanrı, Rut'a çocuk bahşetmiştir. Bu nesil devam edecek ve Davud doğacaktır. Erkekler ne Söyler Kadınlar ne Anlar Erkekler Ne Söyler Kadınlar Ne Anlar, Ken Kwapis'ın yönetmenliğini yaptığı, Greg Behrendt ve Liz Tuccillo'nun aynı isimli eserinden sinemaya uyarlanan, 2009 yapımı amerikan romantik komedi filmidir. Filmin soundtrack albümü 10 Mart 2009'da New Line Records tarafından duyuruldu. TCG I. İnönü (S-346) TCG "I. İnönü" (S-346), (İlk adı USS "Threadfin" (SS-410)) Balao sınıfı bir denizaltıdır. Threadfin, Portsmouth Donanma Tersanesi tarafından 18 Mart 1944 tarihinde inşa edilmiştir. Türk Deniz Kuvvetleri tarafından TCG I. İnönü (S-346) olarak yeniden adlandırılmıştır. Türk Donanması'nda 18.08.1972-11.08.1998 tarihleri arasında hizmet vermiştir. Bosch Robert Bosch GmbH (genellikle Bosch olarak kullanılır), Gerlingen, Stuttgart, Almanya merkezli bir elektronik ve mühendislik firmasıdır. Bosch, dünyanın en büyük otomotiv parçası sağlayıcısıdır. Şirket Robert Bosch tarafından 1886 yılında Stuttgart'ta kurulmuştur. TCG Preveze (S-345) TCG "Preveze" (S-345), (İlk adı USS "Entemedor" (SS-340)) Balao sınıfı bir denizaltıdır. Corporal, General Dynamics-Electric Boat Şirketi tarafından Groton, Connecticut'ta 3 Şubat 1944 tarihinde inşa edilmiştir. Türk Deniz Kuvvetleri tarafından TCG Preveze (S-345) olarak yeniden adlandırılmıştır. Türk Donanması'nda 31.07.1972-20.03.1986 tarihleri arasında hizmet vermiştir. 2006 Yunanistan depremi 2006 Yunanistan depremi veya Atina depremi; 8 Ocak 2006'da yerel saat ile 13:34'te meydana gelen 6,8M ÅŸiddetindeki depremdir. TCG Dumlupınar (S-339) TCG "Dumlupınar" (S-339), (İlk adı USS "Caiman" (SS-323)) Balao sınıfı bir denizaltıdır. Corporal, General Dynamics-Electric Boat Şirketi tarafından Groton, Connecticut'ta 24 Haziran 1943 tarihinde inşa edilmiştir. Türk Deniz Kuvvetleri tarafından TCG Dumlupınar (S-339) olarak yeniden adlandırılmıştır. Türk Donanması'nda 30.06.1972-23.12.1983 tarihleri arasında hizmet vermiştir. Burak Reis (anlam ayrımı) SeÃ§ilim birimleri Seçilim birimi, doğal seçilimin etki ettiği (örneğin kendi kendine çoğalan gen molekülleri, hücreler, bireyler, grup ve türler gibi) biyolojik yapı veya düzenler hiyerarşisi içinde yer alan her biyolojik birime veya varoluş şekline verilen isim. Birkaç on yıl boyunca, bu farklı seviyelerde hareket eden seçici baskılar aracılığıyla evrimin şekillendirdiği boyutlar hakkında evrimsel biyologlar arasında yoğun tartışmalar yaşanmıştır. Bu tartışmalar daha ziyade seçilim biriminin ne olduğunun tanımlanması gibi bu birimlerin göreli önem değerlerinin belirlenmesi hakkında olmuştur (örneğin, altrüizm olarak tanımlanan fedakarlığın oluşmasına veya evrimine yol açan şey grup seçilimi mi yoksa ya da bireysel seçilimler mi gibi). Eğer altrüizmin bireylerde biyolojik uyumu kısıtlandırdığı tespit edilirse, altrüizmin evrimine dair gen veya birey odaklı açıklamalar daha karmaşık ve muğlak hale gelir ve böylece canlılar arasındaki fedakarlığın açıklanmasında oyun teorisinin belirttiği, örneğim akraba seçilimi veya grup seçilimi gibi ilkelerin kullanımı daha önemli hale gelir. Seçilimlerin oluştuğu seviyeler ve seçilim birimlerinin yer alabileceği düzeyler şunlardır: Seçilim birimleri, daha önce Richard Lewontin tarafından kitabı ""Seçilim Birimleri""'nde ("The Units of Selection"), John Maynard Smith ile Eörs Szathmary'ye ait ""Evrimde Önemli Dönüşümler"" ("The Major Transitions in Evolution") isimli kitaplarda yazar ve araştırmacılar tarafından dile getirilmiş ve tanımlanmıştır. Piri Reis (anlam ayrımı) TCG Pirireis (S-343) Grup seÃ§ilimi Grup seçilimi, evrimsel biyolojide Charles Darwin'e dayanan ve 1962 yılında İngiliz zoolog Vero Wynne-Edwards tarafından geliştirilmiş olan bir kavram. Grup seçilimi düşüncesi, doğal seçilimin bireyler düzeyinde gerçekleşmediğini, grup düzeyinde gerçekleştiğini ve seçilim birimlerinin de grup düzeyinde yer aldığını varsayar. Grup seçilimin evrimin etki ettiği ana bir mekanizma olup olmadığına dair daha önce de ciddi tartışmalar ve sakıncalar olmuştur. Daha yakın zamanda, bazı evrimsel biyologlar grup seçilimin, temel bir mekanizma yerine daha ziyade bireysel seçilimin bir sonucu olarak ya da çok düzeyli bir seçilim türü olarak yeniden değerlendirilmesi gerektiğini savunmuşlardır.. Genetik asimilasyon Genetik asimilasyon, genelde kimyasal maddeler, aşırı ilaç kullanımı veya radyasyon gibi çevre şartlarıyla oluşan ve doğuştan gelen teratojen bozuklukların ya da kusurların, yapay seçilim veya doğal seçilimle birlikte aynı fenotipik değişikliklere ve genetik koda sahip olan yeni türler oluşturmak için kullanıldığı sürece verilen isim. Epigenetik kalıtımın sonuçları etkilemesi olanak dahilinde olsa da yüzeysel görünüşlere rağmen genetik asimilasyon, edinilmiş özelliklerin kalıtımını gerektirmez. Genetik asimilasyon, daha ziyade gelişimsel yolların genetik olarak kanalize edilmesinin önünde yatan engellerin aşılmasında kullanılan bir yöntemdir. Genetik asimilasyonun klasik bir örneği, Conrad Hal Waddington'un 1953 yılında Drosophila meyve sinekleri üzerinde yaptığı deneylerdir. Bu deneylerde Waddington, meyve sineklerini anestezik bir madde olan etere maruz bırakarak mutasyonlar oluşturmuş ve çift göğüs kafesi gibi deformasyonlara sahip yeni meyve sineği fenotipi yaratmıştır. Bu yeni meyve sineği türü homeotik bir tip olup deneylerde bir vücut parçası diğerine dönüşmüştür. Etere maruz kalan ve bunun sonucu olarak mutasyon geçirip kanat benzeri askılar geliştiren bu meyve sinekleri seçilerek daha sonra birbirleriyle 20 jenerasyon boyunca üremeleri sağlanmış, neticesinde eter kullanımı olmadan bu meyve sinekleri kalıtım yoluyla aynı deforme olmuş yeni fenotipleri geliştirmeye ve gelecek nesillere aktarmaya devam etmişlerdir. "Not: Metin içindeki bağlantılar diğer linklere yönlendirmektedir." Tuthaliya Tuthaliya, en az üç Hitit ve bir Karkamış kralının ismidir. Tuthaliya Hititlere ait yazılı metinlerde çeşitli diğer kişilerin ismi olarak da görülür. Jeffrey D. Feltman Jeffrey D. Feltman (d. 1959), Amerikalı bürokrat. Bir dönem Yakın Doğu İşlerinden Sorumlu Bakan Yardımcısı olan Feltman, bu göreve atanmadan önce 2004-200808 arasında Amerika Birleşik Devletleri Lübnan Büyükelçisi idi. Lübnan'daki Hizbullah Partisi'nin genel sekreteri olan Hasan Nasrallah, Feltman'ın Lübnan'da büyükelçilik yaptığı dönemde Lübnan'ı yöneten Fuad Sinyora hükûmetine, "Jeffrey Feltman hükûmeti" diye hitap ederek, Lübnan'ın ABD Büyükelçisi'nce yönetildiğini ima etmişti. Feltman ayrıca Kasım 2011 tarihinde yapılıp, "Suriye'nin üyeliğinin askıya alınması" kararı ile sonuçlanan bakanlar düzeyindeki Arap Birliği toplantısında da bulundu. Van depremleri Van depremi Van ili sınırları içinde farklı tarihlerde gerçekleşmiş depremlerden birisi olabilir: Konalga Akçabük Akçabük aşağıdaki anlamlara gelebilir: Zhu Xi Zhu Xi () (d. 18 Ekim 1130 - ö. 23 Nisan 1200), Çin'in Neokonfüçyüsçülük alanındaki en önemli filozof isimlerinden biri. Xi, Song Hânedanlığı zamanında Song imparatorunun öğretmeni ve danışmanı olarak görev almıştır. Xi, 70'in üzerinde eser yazmış, 50'in üzerinde oluşturduğu eğitim kurumları ile binlerce öğrenci yetiştirmiştir. Öğretmen olarak çalıştığı her bölgede açtığı bu eğitim kurumlarında yetiştirdiği birçok öğrencisi önemli kuramcılar olarak anılmıştır. Ailevi ilişkilerine vurguda bulunduğu kitabı "Zhu Ailesinin Ailevi Standartları" Xi'nin ele aldığı önemli eserlerinden biri olarak kabul görmektedir. Bunun haricinde Konfüçyüsçü öğretinin dört kutsal kitabı olarak anılan kitaplar Xi'nin en önemli eserleri olarak gösterilmektedir. Bu eserler şu şekilde sıralanmaktadır: Özellikle Büyük Öğrenme adlı eseri, 1905 yılına kadar Çin'de geçerli olan ve kamuda çalışacak memurların belirlenmesini sağlayan ve bir dizi yarışmalardan oluşan seçilme işleminin temelini oluşturan bilgileri içermekteydi. Ölümünden kısa bir süre önce bu eserde güncellemeler yaparak bu işleme ne kadar önem verdiğini göstermiştir. Çin ruhani tarihindeki önemine atfen, Life Magazin dergisi, Xi'yi geçtiğimiz yüzyılın en değerli yüz şahsiyeti arasında 45. sırada göstererek kendisine verilen değeri göstermeye çalışmıştır. Değişken denge kuramı Değişken denge kuramı, Sewall Wright tarafından savunulan ve dört evrimsel faktörden her birinin adaptif evrim için önem taşıdığını ileri süren bir evrim görüşüdür. Değişken denge kuramı, popülasyon alt bölümlerin ve genetik sürüklenmenin uyumsal evrimdeki önemine vurgu yapar. Sewall Wright, modern evrimsel sentezin kurucularından biri olması ve doğal seçilimin türleri şekillendirmedeki gücünü takdir etmesine rağmen, İngiliz genetik bilimcisi Ronald Fisher'in iddiası olan ve doğal seçilim dışındaki evrimsel güçlerin adaptif evrim için çok az öneme sahip olduğu konusunda çekincelere sahipti. Nitekim başlangıçta, erken dönem araştırma yazılarında Wright, yararlı mutasyonların (adaptif mutasyon ile karıştırılmamalı) ortaya çıkış sıklığındaki frekansın önemini iyi değerlendirememişti. Ancak Wright teorisini daha sonra tam olarak açıkladığında, mutasyonların çok az rol oynadığı varsayımının da doğru olmadığı ortaya çıktı. Muhtemelen Wright mutasyonların önemini azımsarken August Weismann'ın bazı ifadelerinden etkilenmişti. Deneylere dayalı araştırma verileri, fenotipteki adaptif değişimleri yakın geçmişte ortaya çıkan yeni alellerle ikişkilendirmektedir. Örneğin, Drosophila sirke sineğindeki pestisit direnci gibi. Buna karşılık, deneysel veriler adaptif zirvelerin oluşumlarında rekombinasyonların ve birlikte hareket eden sürüklenmenin öneminde yetersiz kaldığı için değişken denge kuramı empirik ve teoritik sebeplerden eleştirilere maruz kalmıştır. Tarihi figürler Günümüzdeki kişiler İlişkili kavramlar Dört evrimsel faktör İlişkili kuramlar Büyük Romanya Büyük Romanya olarak Romanya Krallığı'nın 1919 ile 1940 yılları arasında ülke topraklarının en geniş olduğu dönem adlandırılmaktadır. Bu dönem içerisinde Romanya topraklarının genişliği 294.967 km² yi bulmuştu. Özellikle I.Dünya Savaşı ve Macar-Rumen Savaşı sonrası Macaristan, Avusturya, Rusya ve Bulgaristan'a ait bölgeleri elde eden Romanya, bu ülke topraklarını oralarda oluşturulan Halk konseylerinin oylamaları neticesinde tamamen Romanya'ya bağlanması yönünde kararlar almışlar ve bunları Triyanon, Sevr ve Nöyyi antlaşmaları ile kesin hale getirmişlerdir. 1934 yılından itibaren Nazi Almanyası yanlısı bir tutum izleyen Romanya, ilerleyen yıllarda ortaya çıkan II.Dünya Savaşı ve buna bağlı Avrupa'nın yeniden şekillendirildiği Alman-Sovyet Saldırmazlık Paktı sonrası ülkenin büyük bir bölümünü kaybetmiştir. 1940 yaz aylarında Rusya tarafından işgal edilen bölgeler daha sonra Bulgaristan ve Macaristan arasında bölüştürülerek Romanya'nın daha da fazla toprak kaybetmesine neden olmuştur. Hatta bu kayıplar neticesinde o dönemki Romanya Kralı II.Carol sürgüne gitmiş ve iktidar daha faşist bir düzen kuran Ion Antonescu'ya geçmiştir. Antonescu önderliğinde Nazi Almanya etkisinde Rusya'ya II.Dünya Savaşı esnasında saldırmış ve Rusya'nın bir sene önce işgal ettiği toprakları tekrar ülke topraklarına katmıştır. 1944 Ağustos'unda Kızıl Ordu'nun başarılı geri saldırısı sonrasında Antonescu devrilmiş ve Romanya saf değiştirerek Rusya yanında savaşmaya başlamıştır. Her ne kadar kaybettiği bölgelerden bir tanesini geri alabildiyse de, geri kalan çoğu yeri Rusya'nın himayesi altına girmesini engelleyememiştir. Günümüzde kaybettikleri toprakların büyük bir bölümünü bağımsız bir ülke olan Moldova oluştururken, diğer bölgeler Ukrayna sınırları içerisinde bulunmaktadır. Bugünkü Romanya toprakları ise 238.391 km² ile o dönemin Büyük Romanya toprakları ile kıyaslandığında sadece %80'ine tekabül etmektedir. Büyük Romanya terimi günümüzde İrredantizm ile bağlantılı olarak Partidul Romania Mare (Büyük Romanya Partisi) tarafından çok sık olarak kullanılmaktadır. .mobi .mobi, İnternet'in alan adı sistemindeki bir üst seviye alan adıdır. İngilizcedeki "taşınabilir" anlamında gelen "mobile" sıfatından türemiştir. Taşınabilir cihazların Mobil İnternet aracılığıyla internetteki kaynaklardan yararlanabilmeleri için kullanılır. Alan adı ICANN tarafından 11 Temmuz 2005'te kabul edildi, günümüzde mTLD tarafından yönetilmektedir. 2010 yılına kadar Google, Microsoft, Nokia, Samsung, Ericsson, Vodafone, T-Mobile, Telefónica Móviles, Telecom Italia Mobile, Orascom Telecom, GSM Association , Hutchison Whampoa, Syniverse Technologies ve VISA tarafından finansal olarak desteklenmekteydi ve her şirketten bir temsilci mTLD yönetim kurulunda bulunuyordu. 2010 yılının şubat ayında Afilias mTLD'yi satın aldı. Seks müzesi Seks müzesi, tarihsel seks oyuncakları, erotik sanat ve erotizm tarihinin belgelerinin gösterildiği yerdir. Bu yerler 1960'ların sonlarında cinsel devrim döneminde Avrupa'da popülerlik kazandı. 1990'dan beri bu müzeler "erotik müze" veya "erotik sanat müzeleri" olarak anılmaktadır. Kongo Demokratik Cumhuriyeti pasaportu Demokratik Kongo Cumhuriyeti pasaportu Kongo Demokratik Cumhuriyeti vatandaşların yapacakları uluslararası seyahatleri için verilir. 1 Ocak 2010 tarihinde Hükûmet, son kullanma tarihi 1 Ocak 2010 ötesinde olsa bile tüm OB serisi pasaportları geçersiz kılmıştır. OB serisi Pasaportlar artık bu tarihten itibaren geçerli seyahat belgeleri olarak kabul edilmedi çünkü pasaport sahipleri seyahat etmek için yeni Demokratik Kongo Cumhuriyeti pasaportu almak için başvurmak zorundadırlar. Henley Vize Kısıtlamaları Endeksi Ağustos 2016 raporuna göre Demokratik Kongo Cumhuriyeti vatandaşları sınır kapısında vize alarak veya vizesiz 39 ülkeye seyahat edebilirler. Bu sayede Demokratik Kongo Cumhuriyeti vatandaşları Dünya'da seyahat özgürlüğü açısından 95. sırada yer almaktadır. Kavak Yelleri (1. sezon) Kanal D dizisi "Kavak Yelleri" 'nin ilk sezonu. İlk gösterimini 31 Mayıs 2007, finalini ise 26 Haziran 2008'de yaptı. İlk sezonun yönetmenliğini Kerem Çakıroğlu üstlenmiştir. Dizinin ilk 14 bölümü İzmir'in Urla ilçesinde çekildi. 15. bölüm ve sonrasının çekimleri genellikle İstanbul'da yapılmıştır. Sezonun ilk 36 bölümü Yiğit Güralp tarafından, 36. bölümden sonrası ise Gökhan Horzum, Ekin Atalar, Yılmaz Şahin tarafından yazıldı. Sezon finali 26 Haziran 2008 tarihinde gösterilen "Dönüş" adlı 55. bölümdür. Behzat Ã‡. Bir Ankara Polisiyesi (2. sezon) Star TV'de yayınlanan Behzat Ç. Bir Ankara Polisiyesi dizisinin 2. sezonu, sezonun ilk bölümünü 13 Kasım 2011 tarihinde yayınlayan dizi 17 Haziran 2012 tarihinde ikinci sezon finalini yapmıştır. İkinci sezonunun senaryosunu genellikle Ercan Mehmet Erdem yazarken 48., 58. ve 68. bölümlerde Emrah Serbes yardımcı olmuştur. Sezonun yönetmenliğini ise 45. bölüm hariç bütün bölümlerde Doğan Ümit Karaca üstlenmiştir "(45. bölümün yönetmenliğini Mustafa Altıoklar yapmıştır.)" Dizi kadrosuna narkotik komiseri Suna rolünde Mine Tugay, psikolog Funda rolünde Yasemin Öztürk ve cinayet eski başkomiseri Aziz rolünde Ahmet Uğurlu dahil olmuştur. Dizinin ikinci sezonu 39. bölümüyle 13 Kasım 2011'de başlamıştır. Sezonun ilk bölümlerinde Esra, Harun, Akbaba, Hayalet, Cevdet, Eda ve Şevket, Ercüment'in tuzağına düşen Behzat'ı hapise düşmekten kurtarmak için uğraşırlar ve başarılı olurlar. Cinayetin Behzat'ın üzerine yıkıldığı ortaya çıktı. Fakat Behzat bunu da atlatmayı başarmış ve mesleğine sezonun ilk bölümlerinde geri dönmüştür. Behzat bu sezonda kızının katilinin diğer kızı olduğunu öğrendiği için bu gerçekle yaşamaya devam edecektir. Bir yandan kendisinin yokluğunda ekip tarafından faili meçhule bırakılan cinayetleri çözecek, bir yandan Aziz Başkomiserin yürüttüğü Kesik Parmak Cinayetleri' nin katilini bulacak ve bir yandan da dizide işlenen cinayetler ile ilgilenecektir. Ayrıca bu sezonun ilk bölümlerinde Savcı Esra'nın dizi boyunca bahsi bile geçmeyen, eskiden beri görüşmediği kardeşi Savaş diziye dahil olmuştur. Savaş, başına buyruk bir gençtir, bilgisayar mühendisliğini son sınıfta terk etmiştir. Şevket'in müdürü olduğu alışveriş şirketinde işe girer. Savcı Esra ile aralarında husumet vardır. Savaş geçmişte bir suç işlemiştir, Esra'ya da bu suçtan kendisini kurtaramadığı için kırgındır. Daha sonradan aralarındaki sorunları hallederler. Behzat ise tek başına kaldığı zamanlarda 5-6 tane Behzat ile sesli düşünmektedir. Daha sonradan Kesik Parmak Cinayeti'nin günümüzdeki katilinin Suna olduğunu öğrenen Aziz, Suna'ya yardım etmeye başlar. Ekibin ise özel hayatları değişime girmiştir. Behzat, Savcı Esra ile evlenir. Şule'yi de artık kızı olarak kabul eder ve herkese teker teker bunu açıklamaya koyulur. Üç kişi bir aile olarak Savcı Esra'nın evinde yaşamaya başlar. Harun ve Eda ise Harun'un teklifi üzerine çıkmaya başlarlar. Akbaba ise daha önceden kimsenin bilmediği babası ile hesaplaşmaya kalkar. Hayalet ise Ilgın ve Elif arasında kararsızdır. Şevket ise boşanmak istememekte fakat Funda'yı da sevmektedir. Şevket; aynı zamanda Savaş ve Şule'nin arasını yapmaya çalışmaktadır. Şevket daha sonra boşanır ama Funda'nın ajan olduğunu öğrenir. Zaten daha sonra Funda öldürülür. Bu sezon dizinin ana iskeletini oluşturan ve 15 yıl önceki cinayetlerin kopyası olan kesik parmak cinayetlerinin katili ise Suna olduğu ortaya çıkar. Suna öldürdükleri adamların bazı kadınlara tecavüz ettikten sonra hayatlarını ve psikolojilerini mahvettikleri için; bütün erkek şiddetine, tacize, tecavüze maruz kalan ve öldürülen kadınlar için işlediğini söyler ve intihar eder. Gazeteci Elif ise bunu haber yapmak ister ama izin verilmez. Elif ise bunu roman olarak yazmaya karar verir. Eski Kesik Parmak Cinayetleri'nin katili ise Cevdet tarafından bulunur. Fakat Cevdet bunu Hayalet dışında kimseye söyleyemez. Fakat daha sonradan Aziz Başkomiser katili bulur. Katil Akbaba'nın sevgilisi Nazlı'dır. Ercüment Çözer ise Avrupa'dan fırtına gibi döner. İhale soruşturması ile hala uğraşan Esra'yı önce içeri tıktırır. Savcı Esra ise sezon finalinde ölür. Ercüment Çözer ve Memduh Başgan ise tüm şüpheyi üzerine çeker.Ayrıca sezon finalinde Bahri'nin Anne'ye çalıştığını öğrenmiş oluruz. Dizinin 2.sezonu,13 Kasım 2011 tarihinde yayınlanan 39. bölümü ile başlayıp,17 Haziran 2012 tarihinde yayınlanan "Akıntıya Karşı..." isimli 69. bölümü ile tamamlanmıştır. Kongo Cumhuriyeti pasaportu Kongo Cumhuriyeti pasaportu yurt dışına seyahat için Kongo Cumhuriyeti vatandaşlarına verilir. Kongo-Brazzaville olarak da bilinir. Henley Vize Kısıtlamaları Endeksi Ağustos 2016 raporuna göre Kongo Cumhuriyeti vatandaşları sınır kapısında vize alarak veya vizesiz 44 ülkeye seyahat edebilirler. Bu sayede Kongo Cumhuriyeti vatandaşları Dünya'da seyahat özgürlüğü açısından 91. sırada yer almaktadır. II. Carol II. Carol (d. 15 Ekim 1893, Sinaia, Romanya - ö. 4 Nisan 1953, Estoril, Portekiz), 1930 ile 1940 yılları arasında Romanya Kralı. 1893 yılında Romanya Kralı I. Ferdinand ve eşinin ilk çocukları olarak dünyaya gelen II. Carol, kısa sürede yaptığı üç evlilik ile gündemde kalmış ve kraliyet ailesi ile sıkıntılar yaşamıştır. Kasım 1914'te, 1866 Anayasası olgunluğa ulaştıktan Romanya Senatosuna katıldı. Joanna Marie Valentina Lambrino (1898-1953) ile 31 Ağustos 1918'de Ukrayna'daki Odessa Katedrali Kilisesi'nde evlendi. Eşi, bir Rumen generalinin kızı olarak bilinir. Evlilik İlfov Suburban Mahkemesi tarafından 29 Mart 1919 tarihinde iptal edildi. Carol ve eşi, evliliklerinin iptali sonra birlikte yaşamaya devam etti. Çiftin tek çocuğu Mircea Gregor Carol Lambrino 8 Ocak 1920'de doğdu. Özel hayatında yaşadığı skandallar ve özellikle de kendi sınıfından olmayan, boşanmış biri olan Magda Lupescu ile yaptığı son evliliği nedeniyle 1926 yılında veliaht prens olarak hakkı olduğu krallıktan men edilen II. Carol, 1930 yılına kadar Paris'te sürgün hayatı yaşamıştır. Bu süre içerisinde oğlu Mihai tahta çıkmış ve babasının geri döndüğü 1930 yılına kadar Romanya Kralı olarak tahtta bulunmuştur. II. Carol özel hayatı ile ilgili skandallara karışmaması ve son vereceği ile ilgili verdiği sözler nedeniyle Romanya Kralı olarak ülkenin başına getirtilmiştir. Kral olarak 1940 yılına kadar tahtta kalan II. Carol, 4 Eylül 1940 tarihinde ülkesinin II. Dünya Savaşı sonrası yaşanan gelişmelerden sonra tamamen yok olmaması adına tahttan çekilerek, yerini Başbakan olarak Ion Antonescu'ya bırakmış ve Portekiz'e ikinci bir sürgün hayatını yaşamaya gitmiştir. Sürgün hayatını sürdürdüğü Portekiz'de 1953 yılında hayatını kaybeden ve orada da gömülen II. Carol'un naaşı 2003 yılında Romanya'ya getirtilerek kraliyet ailesine ait katedralde defnedilmiştir. Sezon finali Sezon finali, bir televizyon programının bulunduğu sezon içerisindeki final programıdır. Sezon finallerinde genelde çekişmeli hikâyeler olur.Ertesi sezona daha çok seyirci çekmek amacıyla yapılmaktadır. Sezon finalinde genelde dizi sezonundaki düğümler çözülür, her şey açıklığa kavuşur fakat her şey tam anlamıyla gösterilmez.Ertesi sezonda ise önceki sezondan daha farklı bir tema işlenir. Alexis Jordan Alexis Jordan (d. 7 Nisan 1992) Amerikalı oyuncu. Alexis Jordan America's Got Talent yarışmasının ilk sezonunda keşfedilmiş ve ünlü olmuştur. Alexis Jordan Youtube'a koyduğu milyon kere tıklanan videosuyla girmiştir. Daha sonra ise Stargate müzik yapım grubu ve Jay Z tarafından StarRoc/Roc Nation müzik şirketleriyle anlaştı. İlk çıkardığı müzik single'ı Hapiness Eylül 2010'da çıkmıştır, bu single Norveç ve Hollanda'da 1. sıraya kadar yükselmiştir. Bununla birlikte Avustralya ve Birleşik Krallık'ta Top 3'e girmiştir. Alexis Jordan ilk albümünü 25 Şubat 2011'de çıkarmıştır. Alexis Jordan, Güney Karolina'da doğmuştur. Annesi Afro Amerika ve Amerika Yerli kökenlidir ve Babası Avrupa ve Porto Riko kökenlidir. Jordan 3. sınıfta şarkı yazmaya başlamıştır. 11 yaşında Santa Clarita, California'ya kardeşleri ve ailesi ile birlikte taşınmıştır. Alexis Jordan 12 yaşında Smokey Robinson ve Stevie Wonder konserlerinde vokal yapmaya başlamıştır. 2006 yılında America's Got Talent yarışmasının seçmelerine katılmıştır. Seçmelerde Whitney Houston'dan I Have Nothing seçlendirmiş ve oldukça beğenilmiştir. Buna rağmen yarı finale geldiğinde elenmiştir. Daha sonra Atlanta müzik endüstrisine girmiştir. Bu arada Youtube'a demolar yüklemiştir. 2008'de bu videolardan birine tıklama 1 milyonu geçmiştir. Bunu gören Jay Z kendi ortak olduğu 2 yapım şirketi olan StarRoc/Roc Nation imza attırmıştır. Alexis Jordan ilk single'ı Hapiness'ı Eylül 2010 yılında çıkarmıştır ve bu single ABD Hot Dance Club Songs listesinde 1'e kadar yükselmiştir. Norveç'te ve Hollanda'da listelerde 1. sıraya kadar yükselmiştir. Avustralya'Da 3. olup 220.000 kopya satarak Jordan'a Australian Recording Industry Association (ARIA)'dan platinyum ödülünü kazandırmıştır. Birleşik Krallık listelerindede 3. sıraya kadar yükselmiştir. Good Girl şarkısı ise Şubat 2011 yılında çıkmıştır. UK Singles Chart listesinde 6. sıraya kadar yükselmiştir. İrlanda top 15 listesine girmiştir. Bununla birlikte Jordan'ın Billboard Hot Dance Club Songs listesine soktuğu 2. şarkı olmuştur. İlk kendi albümü ise 25 Şubat 2011 yılında çıkmıştır. Bu albüm Birleşik Krallık UK Albums Chart listesinde 9., Australian Albums Chart'ta 11. olmuştur. Albümünün 3. şarkısı "Hush Hush" 8 Mayıs 2011'de çıkmıştır. T4 on the Beach televizyon programı tarafından "Hush Hush" ve "Good Girl" yorumlanmıştır. Alexis Jordan ve Sean Paul Got 2 Luv U şarkısında düet yapmıştır , Bu şarkı İsviçre ve Bulgaristan listelerine 1. sıraya kadar yükselmiştir. Alexis Jordan Billie Woodruff'un yönettiği Honey 2 filminde bir cameo rolü almıştır Kılıç Ali Paşa Kılıç Ali Paşa (d. 1500 - ö. 25 Haziran 1587, İstanbul), Uluç Ali ya da Uluç Ali Reis olarak da bilinen, 1571 ile 1587 yılları arasında 16 yıl kaptan-ı derya olarak görev yapmış Osmanlı denizcisidir. İtalyan asıllı olup, Müslüman olmadan önceki adı "Giovanni Dionigi Galeni"dir. İtalyan kaynaklarında Occhiali adıyla geçer. Müslüman olduktan sonra hızla yükselmiş ve Osmanlı donanmasının önemli komutanlarından biri olmuştur. Özellikle, İnebahtı Savaşı sırasında gösterdiği başarı ile bilinir. Karısının adı Selime Hatun'du ve hiç çocukları olmamıştı. 1500 yılında İtalya'da Kalabriya'nın bir köyünde, bir balıkçının oğlu olarak dünyaya geldi. Yeniyetmelik döneminde rivayete göre papaz olmak üzere Napoli'ye giderken Berberi korsanlarından Ali Ahmet Reis tarafından tutsak alındı. Uzun süre kadırgalarda forsalık yaptı. Daha sonra Müslüman olarak özgürlüğünü kazandı ve Ali adını aldı. Korsanlık yapmaya başladı. Arap olmayan korsanlara verilen Uluç namı ile de anılmaya başlandı. 1548'de Turgut Reis ile çalışmaya başladı. Mehdiye kalesinin savunmasında ve 1560'ta Cerbe'nin zaptında yer aldı. Turgut Reis'in yanında Trablus'un fethinde bulundu, Napoli ve Sicilya harekâtlarına katıldı. Turgut Reis ile birlikte 1551'de İstanbul'a geldi. Kendisine reis olarak tersanede görev verildi. 1560'ta Piyale Paşa komutasında Akdeniz'e açılan donanmada yer aldı. 1565'teki Malta kuşatmasına katıldı. Bu seferin ardından İzmir sancakbeyi oldu. 1568'de Cezayir beylerbeyliğine getirildi. 1567'de İspanya'da Mağripli nüfusun eritilmesine ilişkin bir dizi önlem alınmıştı. Mağribiler ile İspanyollar arasında 1568 Noel'inde başlayan çatışmalar 1570'e kadar sürdü. Gırnata zorla boşaltıldı ve Mağribiler farklı eyaletlere dağıtıldılar. Ayaklanan Mağribilere tek yardım Uluç Ali'den geldi. Cezayir beylerbeyi Endülüs sahiline saldırarak yardım etmeye kalkıştıysa da daha sert misillemelere neden oldu. Bunun üzerine İspanya'nın korumasındaki Sultan Mula Hamid'in hükümdar olduğu Tunus'a cephe aldı. 1569'da fazla güçlük çekmeden Tunus'u İspanyollardan aldı. Mula Hamid İspanyol garnizonun elindeki La Goulette kalesine sığındı. Bu olay İspanya'nın 1571'de Osmanlılara karşı savaşa girmesinin nedenlerinden biri oldu. Kıbrıs'ın fethinde bulunduktan sonra 20 gemi ile Osmanlı donanmasına katıldı. Fetihin ardından Pertev Paşa ve Ali Paşa ile Rodos'a geçti ve Girit sahillerini vurdu. Osmanlılara karşı hazırlanan Haçlı ordusunun yaklaştığı haberinin gelmesi üzerine toplanan savaş meclisinde Uluç Paşa savaşın açık denizde yapılmasını savundu ancak kaptan-ı derya Ali Paşa bunu kabul etmedi. 7 Ekim 1571 günü İnebahtı körfezinde yapılan savaşta Uluç Ali Paşa sol kanada komuta etti. Bir gün süren savaş Osmanlı donanmasının yenilgisiyle son buldu. Savaş sırasında Uluç Ali Paşa düşmanın sol kanadını bozmuş ve Malta şövalyelerinin kaptan gemisini ele geçirmiştir. Savaşın ardından yarısı kendi filosundan, öbür yarısı ise dönüş yolunda doğu Akdeniz limanlarından topladığı Osmanlı kadırgalarından oluşan 80 gemiyle İstanbul'a vardı. Uluç Paşaya kaptan-ı deryalık görevi verildi ve II. Selim Uluç Ali'nin adını Kılıç Ali olarak değiştirdi. Sokollu Mehmed Paşa'nın yardımı ve isteğiyle Kılıç Ali Paşa 1572'nin ilkbaharında 250 gemiden oluşan yeni bir donanma hazırladı ve aynı yılın Haziran ayında sefere çıktı. 1574 yılının Mayıs ayında Sinan Paşa ile birlikte Akdeniz'e açıldı. İtalya ve Sicilya kıyılarını vurdu. Ancak en önemlisi İnebahtı savaşından sonra İspanya'nın geri aldığı Tunus'u La Gouletta kalesi ile birlikte otuz üç gün süren bir savaşın ardından yeniden ele geçirdi. Tunus Cezayir ve Trablusgarp'ın ardından Berberi kıyılarındaki üçüncü Osmanlı eyaleti oldu. 25 Haziran 1587 günü ölen Kılıç Ali Mimar Sinan'a yaptırdığı Kılıç Ali Paşa Camii'ne defnedildi. Tarihçi Hammer'e göre ilerlemiş yaşına rağmen, bir cariyenin koynunda can vermiştir. Ölümünün ardından Osmanlı donanması düşmanlarına tehdit teşkil edemez, müttefiklerine de destek veremez hale gelmiş ve eski gücünü bir daha elde edememiştir. TCG Uluçalireis (S-338) TCG "Uluçalireis" (S-338), (İlk adı USS "Thornback" (SS-418)) Tench sınıfı bir denizaltıdır. Thornback, Portsmouth Donanma Tersanesi tarafından 5 Nisan 1944 tarihinde inşa edilmiştir. Türk Deniz Kuvvetleri tarafından TCG Uluçalireis (S-338) olarak yeniden adlandırılmıştır. Adını Kılıç Ali Paşa olarak da bilinen ünlü Türk denizci Uluç Ali Reis'ten alır. Türk Donanması'nda 02.07.1971-07.08.2000 tarihleri arasında hizmet vermiştir. TCG Uluçalireis, Haliç'teki Rahmi Koç Müzesi'nde sergilenmektedir. Alan, Salıpazarı Alan, Samsun ilinin Salıpazarı ilçesine bağlı bir mahalledir. Alan mahallesi 1830'lu yıllarda 10 hane ile hayata başlamış olup daha sonraki yıllarda çeşitli sebeplerden dolayı köye göç başlamıştır. Mahalleye göç başlamadan önce mahallenin yerlileri Hatipoğulları (Susoy), Hacı Yusuf Oğulları (Aslan), Çınar Oğulları (Kök), Zahmanoğulları (Zengin), Gabaşoğulları (Somuncu), Boluoğulları (Bal), Köroğulları (Gür), Gadı Bekiroğulları (Şensoy), Maytaplar (Çakır), Deliömeroğulları (Sağlam), Biranoğulları (Bircan) aileleri olarak sayılabilir. Mahallede 1953 tarihli eski ahşap cami yıkılıp yerine tekrar o zamanki köy halkının destekleri ile 1957 tarihli şimdi hala faaliyette olan tarihi ahşap cami yapılmıştır. Son birkaç yıldır inşaatı devam eden modern caminin ise bu yıl ibadete açılması planlanmaktadır. Samsun iline 55, Salıpazarı ilçesine 6 km, Çarşamba ilçesine 16 km uzaklıktadır. Ä°zmir Anadolu Ticaret Lisesi İzmir Anadolu Ticaret Lisesi, İzmir'in en eski ve köklü okuludur. Alsancak'ta bulunmaktadır. Arkasında Swissôtel Büyük Efes, çaprazında Heris Tower ve yanında da Mövenpick Oteli binaları vardir. Osmanlı döneminde Fransızlara tanınan kapitülasyonlar, 19. Yüzyılın sonrasına doğru İzmir'in ekonomisinde Fransız tüccarları önemli bir yere getirmiştir. O dönemde Levantenler kilise örgütü niteliği de taşıyan dernekler açmışlardır. Bu derneklerden bir tanesi de “Les Peres Lazaristes”tir. Dernek çağdaşlaşma çabasıyla, 1854 yılında İzmir’de eski adıyla "Unto" semtinde eski Fransız Serkekör Papaz Okulu binasında bir Fransız Ticaret Okulu açmıştır. 1909 yılında Fransız Rum Ticaret Lisesi adını alan bu okul, eğitim alanında gösterdiği üstün başarıdan dolayı 1919 yılından sonra Atina’da çıkarılan kraliyet kararnamesi ile Yunanistan’daki okullara denk sayılmıştır. Daha sonra bu okul İzmir Anadolu Ticaret Lisesi adını almıştır. Tympanum (mimarlÄ±k) Mimarlıkta, tympanum (çoğul, tympana) kemer ve lentoyla sınırlı yarı-daire veya üçgen dekoratifli kapı girişlerindeki duvar yüzeyleridir. Sıklıkla süsler veya diğer sanatsal heykeller içerir. En fazla mimari eser bu türdendir. Antik Yunan ve Roma'da ve aynı zamanda Hristiyan mimarlığında tympana genellikle dini sanatsal ifadeler içerir. Ahatovići Katliamı Ahatovići katliamı, Bosna Savaşı sırasında, 2 Haziran 1992 tarihinde Sırp Cumhuriyeti Ordusu tarafından Saraybosna'ya bağlı Novi Grad beldesinin Ahatovići köyünde Boşnaklara karşı gerçekleştirilen katliamdır. Katliamda 47 ila 50 Boşnak sivil hayatını kaybetmiştir. 2 Haziran 1992 günü köy Sırp Cumhuriyeti Ordusu'nun açtığı topçu ateşinin ardından saldırıya uğradı. 15-75 yaşları arasındaki 64 Boşnak erkek esir alındı. Günlerce esir tutulan ve işkenceye maruz bırakılan Boşnaklardan 55'i, 14 Haziran 1992 günü bir esir takasının parçası olacakları söylenerek bir otobüse konuldu. Otobüs Sokoline köyüne gelince Sırplar otobüse otomatik silahlarla ateş açtı ve el bombaları fırlattı. Boşnaklardan 47'si öldü, sekizi cesetlerin altında kalarak hayatta kaldı. 1996 yılında yapılan kazılarda yaklaşık 50 ceset çıkarıldı. Erdal Taşçı Erdal Taşçı (d. 15 Ağustos 1969, İstanbul), Türk cerrah. 1986 yılında İstanbul Kabataş Erkek Lisesi'nden, 1993 yılında Trakya Üniversitesi Tıp Fakültesi'nden mezun oldu. 1993-1994 yıllarında Ünye'de mecburi hizmetini yaptı. 1994-2000 yılları arasında Viyana Üniversitesi Tıp Fakültesi'nde göğüs - kalp cerrahisi ihtisası yaptı. İhtisası süresince Prof. Dr. Walter Klepetko'nun akciğer nakli ekibinde çalıştı. 2001 yılında İstanbul Tıp Fakültesi Göğüs Cerrahisi Anabilim Dalında, denklik sınavı vererek Göğüs Cerrahisi Uzmanı oldu. 2002-2003 yılları arasında Bursa Şevket Yılmaz Hastanesi'nde Göğüs Cerrahisi Uzmanı olarak çalıştı. 2003 yılında İstanbul Heybeliada Göğüs Hastalıkları ve Göğüs Cerrahisi Eğitim Araştırma Hastanesi'nde başasistan olarak çalışmaya başladı. 2005 - 2011 yılları arasında İstanbul Süreyyapaşa Göğüs Hastalıkları ve Göğüs Cerrahisi Eğitim Araştırma Hastanesi'nde başasistan olarak çalıştı. 2009 yılında Türkiye'nin ilk akciğer nakli ruhsatını alarak, akciger nakli sorumlu hekimi olarak, Türkiye'de ilk başarılı akciğer naklini yapan ekipte yer almistir. 2012 yılında Kartal Kosuyolu Yuksek Ihtisas Hastanesi' de calismaya baslamistir.2015 yılında Göğüs Cerrahisi doçenti unvanı alarak, 2016 yılından itibaren Akciğer Nakli ve Göğüs Cerrahisi Klinik Sorumlusu olarak çalışmaktadır. Son donem Akciğer hastalıkları ve akciğer nakli, ECMO, ileri evre akciğer kanserleri cerrahisi, trakea cerrahisi, akciğer hacim küçültücü ameliyat gibi konularda uzmanlaşmıştır. Dream TV tarafından yayınlanan programların listesi Dream TV'de daha önce yayınlanmış veya günümüzde yayınlanmakta olan televizyon programlarının bir listesidir. Glenn Beringen Glenn Beringen (16 Eylül 1964, Adelaide), Avustralyalı yüzücü. Kurbağalama stilinde profesyonelleşmiştir. Los Angeles'ta düzenlenen 1984 Yaz Olimpiyatları'nda da bu dalda gümüş madalya sahibi olmuştur.Günümüzde ise Kanadalı yüzücü Victor Davis'in koçluğunu yapmaktadır. Ayrıca 1982 İngiliz Milletler Topluluğu Oyunları'nda Davis'in ardından 2,81 saniye farkla 2. olmuştur. Beringen daha sonraları koçluğa başlamış ve Güney Avustralya spor akademilerinde hocalığa başlamıştır(1991-2002). Ardından Avustralya Spor Akademisi'nde 2004 yılına kadar çalışarak emekli olmuştur. Burada altın madalya sahibi Petria Thomas ve Sarah Ryan'ın koçluğunu da üstlenmiştir. Bu süre içinde öğrencileri birçok dünya rekoru kırmayı başarmıştır. Günümüzde Beringen doğduğu yer olan Adelaide'de profesyonel olarak koçluk mesleğine devam etmektedir. Fatma Turgut Fatma Turgut (d. 2 Ocak 1984, Aydın), Türk rock müzik şarkıcısı. İlköğrenimini, Atatürk İlköğretim Okulu'nda, ortaöğretimini ise Söke Hilmi Fırat Anadolu Lisesinde tamamladı. 2003 yılında Dokuz Eylül Üniversitesi Buca Eğitim Fakültesi Müzik Ana Bilim Dalı Klasik Gitar Bölümü'ne girdi. 2010 yılında buradan mezun oldu. Bu süreç içerisinde gördüğü eğitim bünyesinde; çok sesli koro, şan, Türk Müziği Armonisi, Batı Müziği Armonisi gibi alanlarda çalışmalar yapma fırsatı buldu. Aynı zamanda çeşitli amatör rock gruplarıyla sahne çalışmalarını sürdürdü. 2005-2008 yılları arasında özel bir müzik dershanesinde klasik gitar ve koro öğretmenliği yaptı. 2007 yılında daha sonra Model adını alacak olan "A Due Carmen" isimli rock müzik grubuna katıldı. Model grubu ile birlikte "Perili Sirk" (2009), "Diğer Masallar" (2011) ve Levla'nın Hikayesi (2013) isimli üç adet albüm yayınladı. Özellikle Sertab Erener ve Demir Demirkan ile birlikte çalışma fırsatı bulduğu "Diğer Masallar" albümünden yayınlanan "Buzdan Şato" ve "Değmesin Ellerimiz" şarkıları ülke çapında büyük ilgi gördü. Birçok şehirde çok fazla sayıda sahne alma fırsatı buldu. Bu yıllar içerisinde yine Model grubu ile birlikte birçok jingle ve reklam müziği seslendirdi. 2013 yılının Kasım ayında "Levla'nın Hikayesi" adlı albüm piyasaya sürüldü. Fatma Turgut 28 Aralık 2016'da Twitter üzerinden yaptığı açıklamayla Model grubundan ayrıldığını duyurdu. Şu sıralarda müzik kariyerine solo olarak devam ediyor. 1900 yılındaki bağımsız devletler listesi 1900 yılındaki bağımsız devletler listesi, 1900 yılındaki resmi olarak bağımsız devletleri ifade eder. Ülkelerin lokasyonlarına göre sıralanmıştır. Taricha granulosa Taricha granulosa veya sert derili semender, bir Kuzey Amerika semenderi olup zehirli olmasÄ±yla bilinir. Birçok semender türü avcılardan korunmak için etkili zehire sahip toksin üretirler ama Taricha cinsi özellikle zehirlidir. Sert derili semender, daha önce kendi ismiyle "tarichatoksin" olarak adlandırılmış olan ve şimdi tetrodotoksin olarak anılan zehire sahiptir. Bu zehir sinir hücrelerindeki sodyum kanallarını tersine çevirip bağlayarak hücre içindeki ve dışındaki normal sodyum iyon akışına müdahale eder. Bunun sonucu olarak ardından felç ve ölüm meydana gelir. Sert derili semenderin yaşadığı habitatlar Amerika Birleşik Devletler'in Batı Kıyıları ve pasifik şeridi ile Britanya Kolumbiyası'nda bulunur. Bu bölge içindeki yayılım alanları Kaliforniya'daki Santa Cruz'un güneyinden kuzeydeki Alaska'ya kadar dağılım gösteririr. Ağıtlar Ağıtlar kitabı (, "Eykah") peygamber Yeremya tarafından şiirsel bir kitap olarak yazılan Tanah'ın Ketuvim kitabında bir metindir. MÖ 6. yüzyılda Kudüs ve Tapınağın yıkılmasına karşı tutulan yasla ilgilidir. Yahudilik'te, İbrani takvimine göre Kudüs'teki Birinci ve İkinci Tapınağın yıkılış tarihi ve bu nedenle bir oruç günü olan 9 Av'da okunur. Tanah'ın Ketuvim kitabında bulunan İbranice bu metnin ilk kelimesi "Nasıl" anlamına gelen "Eyha"dır. Yunan tercümesi Septuagint, Keldanilerin Kudüs'ü ve kutsal toprakları perişan etmesi sebebiyle ana karakterin yaptıklarına ve tuttuğu yasa istinaden "Ağıtlar" ismini kullanmayı uygun buldu; bu zamandan sonra "Ağıtlar" ismi benimsenip kitabın adı olarak kullanılmaya başlandı. Yahudi ve Hristiyan geleneğine göre kitap, Süleyman Mabedi'nin Nebukadnezar tarafından yıkılıp, Kudüs'ün fethedildiği ve Kral Sıdkiya'nın esir düştüğü zamanda Tanrı'nın sözlerini aktaran Yeremya tarafından yazılmıştır. Septuagint ve Vulgat'ta Yeremya kitabından sonra, Tanah'ta ise Rut kitabından sonra yer alır. Rivayete göre, Şam kapısı dışında bir mağaraya çekilen Yeremya, kitabı orada yazmıştır. Bu mağara tur rehberlerinin uğrak yeridir. "Yerel inanç, şehrin batı yakasındaki dağın kayalık yüzünde 'Yeremya mağarası' bulunduğunu belirtir. Michelangelo'nun da ölümsüzleştirdiği ıstırap, peygamberin ülkesinin düşüşüne olan matemini gösteriyor olabilir". Beş şiirden dördünde bulunan akrostiş stil Yeremya kitabında bulunmamaktadır ve kitapta ne Yeremya'nın ne de başka birinin yazar olduğu belirtilmektedir. Tarihler kitabı, ağıtın Kral Yoşiyahu'nun ölümü sırasında Yeremya tarafından yazıldığını belirtir. Muhtemelen bu çalışma, aralarında "Ur Ağıtı"nın da bulunduğu bir Mezopotamya janrı olan "şehir ağıtı" tarzı baz alınarak yazılmıştır. F. W. Dobbs-Allsopp'a göre, gerek formdaki birlik ve gerek kitap genelindeki dil detayındaki benzerlik kitabın tek bir yazar tarafından yazıldığını göstermektedir fakat diğer uzmanlar Ağıtlar kitabının birden fazla yazar tarafından yazıldığını düşünmektedir. Çoğu yorumcu Ağıtlar'ın MÖ 586'da Kudüs'ün yıkılışının hemen ardındaki dönemi yansıttığını savunur, fakat Provan tarihdışı bir yorumda bulunur. Provan'a göre ağıt unsurları tarihsel hikâye içeren 2. Krallar kitabından Kudüs'ün yıkılışının anlatıldığı yerlerden alınmıştır: Diğer yandan, Babil'in adı Ağıtlarda geçmemektedir ve bunun sebebi Yahuda'nın Tanrı'nın kurallarına uymaması sonucu cezalandırılmasına odaklanılması olabilir. Ağıtlar kitabı muhtemelen MÖ 586'dan hemen sonra derlenmiştir. Kraus'un dediğine göre, ezgiden anlaşıldığı kadarıyla yaşanan yıkım ağıt yakan kişinin hala gözleri önündedir Kitap beş farklı şiirden oluşmaktadır. 1. konuda peygamber, yalnız bir dul gibi acı içinde sızlayan şehirde çeşitli sefalet baskıları altında yaşamaktadır. 2. konuda, bu sefaletler ulusal günahlar ve Tanrı'nın eylemleriyle bağdaştırılır. 3. konu Tanrı'nın halkı için umuttan bahseder. Bu çekilen azap kendi iyilikleri içindir ve iyi günler yakındır. 4. konuda halkın günahları sebebiyle harap ve perişan olmuş şehir ve Tapınak için ağıt yakılmaktadır. 5. konu, Siyon'un serzenişinin tövbe ile dinmesi ve halkın toparlanması için bir duadır. İlk dört şiir (konu), aynı Mezmurlarda olduğu gibi (25, 34, 37, 119), akrostiştir; her mısra (bap) sırasıyla 22 harflik İbrani alfabesinin harfleriyle başlar. Birinci, ikinci ve dördüncü şiirlerde yirmi iki mısra bulunur. Üçüncü şiirde altmış altı mısra bulunur ve her üç mısra sırasıyla aynı harfle başlar (ilk üç mısra Alef, sonraki üç mısra Bet vs.). Beşinci şiir akrostiş olmamasına rağmen yirmi iki mısra bulunur. İkinci, üçüncü ve dördüncü şiirlerde 16. harf (ע) ve 17. harfin (פ) sırası terstir. Ağıtlar kitabı, her iki Tapınağın yıkıldığı ve aynı zamanda Yahudi tarihinde yaşanan diğer istenmeyen olayların da tarihi olan 9 Av'da okunur. Kudüs'ün Eski Şehir bölgesinde bulunan Ağlama Duvarı'nda, "Yahudiler her Cuma akşamüstü bir araya gelip şehrin yıkılışına feryat ederler, duvarı öperler ve gözyaşlarıyla yıkarlar. Fazla kullanılmaktan hırpalanmış Ahit ve dua kitaplarından Yeremya Ağıtı'nı ve uygun Mezmurları okurlar." OsmanlÄ± ordusu Osmanlı Silahlı Kuvvetleri Osmanlı İmparatorluğu'nun Ordusu (Klâsik Osmanlı Ordusu, Nizam-ı Cedid Ordusu , Modern Osmanlı Ordusu), Osmanlı Donanması ve Osmanlı Tayyare Bölükleri içermektedir. "Ordu-yi Hümayun" (Osmanlıca: اردوي همايون) Osmanlı İmparatorluğu'nun ordusudur. Osmanlı Ordusu'nun tarihi iki ana döneme ayrılabilir. "Klâsik Dönem", Osmanlı İmparatorluğu'nun kuruluşu olan 1299 yılı ile 19. yüzyılın başlarındaki askerîreformlar arasındaki dönemi kapsamaktadır. Klâsik Osmanlı Ordusu II. Mehmed'in devlet ve askerî reformları ile başlamıştır. Bu reformlar ile devleti’nin beylik-devlet siyasetinden imparatorluk siyasetine geçişi sırasında merkezi otoriteyi devşirme-kapıkulu-yeniçeri-enderun sistemiyle sağlamlaştırılması amaçlanmıştır. Bu dönemde ocaklardan birisi olan ve devşirmelerden kurulan Yeniçeri ocağının ordu ve siyasette büyük etkisi vardır. Klâsik dönem Osmanlı ordusu organizasyonu "Kapıkulu askerleri" ve "Eyalet askerleri" olarak yapılanmıştır. Bu ordu 1606 yılına kadar (apex yılları) girdiği savaşlardan başarı ile ile çıkar. 1606 yılı ile Klâsik Ordu savaşlardan yenilgi ile çıkmaya başlamıştır. Bu dönemde Yeniçeriliği faydalanabilecek şekle getirmek amacıyla yapılan çalışmalarla tanımlanır. Fransa'dan yardım istemiş, 1796 yılında konuyla ilgili olarak top, humbara dökümcüsü, top kundağı ve tüfenkçi işçileri gelmişti. Ayrıca, bir süre sonra Fransa'dan General Menand başkanlığında ve amele başı Bamilo ile gelen heyetle birlikte Prusya'dan da subay ve danışmanlar geldi. Bunlardan Albay Von Goetze, 1798'de III. Selim'in isteği üzerine Osmanlı kara birliklerinde incelemelerde bulundu. Bu dönem Vaka-i Hayriye ile son ermiştir. Asakir-i Mansure-i Muhammediyye Modern Osmanlı Ordusu Osmanlı Kara Kuvvetlerinin yeniden teşkilatlanması, Balkan Savaşları yenilgisinin hemen sonrasında başlanarak, I. Dünya Savaşı öncesinde tamamlanmıştır. Osmanlı Donanması Osmanlı İmparatorluğu'nun denizcilikle ilgilenmeye başlaması İzmit ve Gemlik taraflarının, daha sonra da Karesi ilinin alınması ile başlamaktadır. Karesi Beyliği gemilerinden faydalanılarak, Rumeli'ye geçen Osmanlı, 1390 yılında Gelibolu'da önemli bir tersane yapmıştır. Saruhanoğulları, Aydınoğulları ve Menteşeoğulları beylikleri gibi denizde kıyısı olan beylikler, Osmanlı İmparatorluğu'nun idaresine girince, onların tersanelerinden de istifade edilmişti. Osmanlı tayyare bölükleri, Osmanlı İmparatorluğu'nun kara ve deniz kuvvetlerine ait askerî hava bölükleridir. Osmanlı askerî havacılığının tarihi Haziran 1909[1] veya Temmuz 1911'e kadar uzanmaktadır. Türk Hava Kuvvetleri, Yüzbaşı Fesa Bey (Evrensev) ve Mülazım-ı Evvel Yusuf Kenan Bey'in 1911'de uçuş eğitimi için Fransa'ya gönderilmesini askerî havacılığının başlangıcı sayarak, 2011 yılında havacılığın 100. yıldönümünü kutladı. Osman Gazi ve Orhan Gazi’nin ilk zamanlarında gönüllülerden oluşan ilk Osmanlı ordusu yerine, Bursa’nın fethi sırasında ortaya çıkan eksiklikleri gidermek için maaşlı yaya ve atlı birlikler kurulmuştur. Yeniçerilik kurularak eğitimli bir ordunun temelleri atılır. Klâsik dönemde askerî eğitimde öne çıkan iki unsur Acemioğlanlar Ocağı ile Yeniçeri Ocağı'dır. Acemioğlanları Ocağı'nda: Pençik ve Devşirme usulleriyle toplanan çocuklar, yetiştirilmek amacıyla önce bir Türk ailesine verilir ve oradan da Acemioğlanlar Ocağı’na gelirlerdi. Bu çocuklar, burada bir taraftan Sıbyan mektebi seviyesinde eğitim verilirken diğer taraftan da askerî disiplinle Yeniçeri Ortası’na hazırlanırdı. Daha sonra Acemioğlanlar arasından seçilen kıdemli oğlanlar, Cemaat Ortaları, Sekbanlar ve Ağa Bölükleri’nde eğitime tabi tutulurlardı. 1826'da kaldırılan yeniçerilikten sonra, farklı müesseseler ile ordunun eğitimi devam ettirilmeye çalışılmıştır. 1773 yılında III. Mustafa zamanında Cezayirli Gazi Hasan Paşa tarafından açılan Hendese Odası tersane ve donanmanın geliştirilmesi ve de tersane halkının eğitilmesi amacıyla açılmış teknik okuldur. 1782 yılında I. Abdülhamit döneminde "Mühendishane-i Bahr-i Hümâyûn"' adını almıştır. 14 Mart 1827’de II. Mahmut'un açtığı Tıphane'ye uzanan Mekteb-i Tıbbiye-i Şahane, Osmanlının ilk tıp fakültesidir. 1 Temmuz 1835'te Kara Harp Okulu Maçka'da II. Mahmud da katıldığı bir törenle eğitim ve öğretime başlamıştır. 1905 yılında beş ordu merkezinde açılmış olan Edirne, Manastır, Erzincan, Şam ve Bağdat Harp okulları, kısa bir süre sonra kapatılmışlardır. Bundan sonra sadece İstanbul’daki Harbiye Mektebi, eğitim ve öğretime devam etmiştir. 30 Aralık 1898 tarihinde Gülhane Askerî Tıp Akademisi ilk olarak "Gülhane Seririyat Hastanesi" adı ile törenle açılmış. 1908’de İkinci Meşrutiyet ilan edilmesinden sonra tıp konularında yapılmak istenen reform girişimleri sonucu askerî ve sivil tıp okulları birleştirilmiş ve 1909’da kurulan İstanbul Üniversitesi Tıp Fakültesi'ne Gülhane öğretim üyelerinin on bir kişilik önemli bir kısmı da transfer olmuştur. Tayyare Mektebi Balkan Savaşlarının ardından 1912 yılının başında Osmanlı'nın askerî havacılığının gelişimi için Yeşilköy'de kurulmuş olan uçuş okuludur. Osmanlı ordusunda; alemkılıç, ok, sapan, bozdoğan, topuz da denilen gürz, kamçı, döğen, balta, meç, şemşir, gaddara, yatağan, hançer, kama, mızrak, cirit, kantariye, kastaniçe, süngü, zıpkın, tırpan, çatal, halbart, mancınık, müteharrik kule, şayka, zarbazen, miyane zarbazen, şahî zarbazen, şakloz, drankı, bedoluşka, marten, ejderhan, kolonborna, miyane, balyemez adlarındaki toplar şişhaneli karabina, çakmaklı, fitilli çeşitleriyle tüfek, tabanca, zırh, karakal, miğfer, dizçek, kolçak, kalkan da düşman silâhından muhafaza için kullanıldı. TCG Muratreis (S-336) TCG "Muratreis" (S-336) (ilk adı USS "Razorback" (SS-394)), Balao sınıfı bir denizaltıdır. Razorback, Portsmouth Donanma Tersanesi tarafından 9 Eylül 1943 tarihinde inşa edilmiştir. Türk Deniz Kuvvetleri tarafından TCG Muratreis (S-336) olarak yeniden adlandırılmıştır. Adını ünlü Türk denizci Murat Reis'ten alır. Türk Donanması'nda 30.11.1970-08.08.2001 tarihleri arasında hizmet vermiştir. TCG Muratreis, 25 Mart 2004'te North Little Rock Şehri tarafından 37.500 USD'ye Türkiye'den satın alınmıştır. Ücret ve ulaşım bedelleri bağışlarla karşılanmıştır. 5 Mayıs 2004'te Türkiye'den çekilmiş, 13 Haziran 2004 Pazar akşamı Key West, Florida'ya, 19 Haziran 2004'te New Orleans, Louisiana'ya, oradan da Mississippi Nehri ve Arkansas Nehri'nden North Little Rock'taki Arkansas Denizcilik Müzesi'ne 29 Ağustos 2004'te ulaşmış ve 15 Mayıs 2005'te kamuya açılmıştır. Tetrodotoksin "Tetrodoks" olarak da bilinen Tetrodotoksin TTX olarak kısaltılır ve bazı zaman Vudu pratik edenler tarafından "zombi tozu" olarak da anılır, bilinen hiçbir panzehiri olmayan güçlü bir nörotoksin. Tetrodotoksine karşı farelerde olası bir panzehir başarılı bir şekilde test edilmiştir, ancak insanlarda etkinliğini belirlemek için başka testlerin de yapılmasına ihtiyaç duyulmaktadır. Fareler üzerinde yapılan bu deneylerde Fampridine maddesi (4-Aminopyridine) tetrodotoxin zehirinin etkisini tersine çevirerek bu zehire karşı direnç göstermiştir. Tetradotoksin, sinir hücrelerinin zar membranlarında bulunan voltaja duyarlı sodyum kanallarına bağlanarak sinirlerdeki işlem potansiyelini engeller. Bu toksinin bağlandığı yer, voltaja duyarlı Na + kanallarının gözenek açılışlarında yer alır ve ismini, kurbağa balığı ("Tetraodontidae"), kirpi balığı ("Diodontidae"), Güneş balığı ("Mola mola") ve çotira balığı ("Balistidae") gibi türleri içeren bir takımın ismi olan "Tetraodontiformes"den alır. Tetrodotoksin, bu zehirli balıklarda keşfedilmiş ve diğer bazı hayvanlar da (örneğin, büyük mavi halkalı ahtapot, kaba tenli ve sarı karınlı semender ("Taricha granulosa") ve bir deniz salyangoz türü olan Naticidae gibi), bulunmuş olmasına rağmen aslında bu canlıların içinde yaşayan Pseudoalteromonas tetraodonis gibi Pseudomonas ve Vibrio türlerine ait bazı simbiyotik bakteriler tarafından üretilirler. HMS Ben-my-Chree HMS "Ben-my-Chree" (Manksça: "Kalbimin Kadını"), buharlı posta gemisi olarak inşa edilen ve I. Dünya Savaşı'nda İngiliz Kraliyet Donanması'nda deniz uçağı gemisi olarak hizmet veren bir buharlı gemidir. Isle of Man Steam Packet şirketince İngiltere-Man Adası arasında hızlı yolcu feribotu olarak kullanılmak üzere Vickers tarafından 1907'de inşa edilmiştir. Bugün bile Liverpool-Douglas arası geçişte üç saatten kısa süresiyle buharlı gemiler arasındaki rekoru elinde tutmaktadır. HMS "Ben-my-Chree", 12 Ağustos 1915'te tarihteki ilk gemi konuşlu uçakla havadan torpido saldırısı için kullanılmıştır. 27 Aralık 1916'da Mustafa Ertuğrul komutasında kıyıda konuşlu top bataryası tarafından limandayken batırılmıştır. Gemi beraberinde birkaç eskort gemi ile Meis Adası'nda demirlemiş vaziyetteyken 2 km uzaklıktaki Anadolu tarafındaki dağların üzerinden top atışına tutulmuştur. Bu toplar 12 adet 3 inç (77 mm)'lik ve 4 adet 155 mm'lik toplardı. Ateşlenmiş ve 2 saat boyunca bombardımana tutulmuştur. Tarihte batan ilk uçak gemisidir. Evrimsel silahlanma yarışı Evrimsel silahlanma yarışı, evrimsel biyolojide birlikte evrilen ve rekabet eden gen takımları arasında, bir silahlanma yarışını andıracak şekilde birbirlerine karşı adaptasyonlar ve karşı uyarımlar geliştirdikleri, olumlu geri bildirimleri de içerebilen evrimsel bir mücadeleyi tanımlar. Birlikte evrilen gen takıları, avcı bir tür ile onun avı (Vermeij, 1987) veya parazit ile onun konağı arasında olduğu gibi birbirinden farklı iki canlı türü içinde yer alabilir. Alternatif olarak silahlanma yarışı, iletişimde yanıltma/alıcının isteksizliği modeli (Dawkins & Krebs, 1979) veya Kızıl Kraliçe ya da Fisher'in kaçış evrim modeli gibi aynı türün bireyleri arasında da görülebilir. Evrimsel silahlanma yarışına başka bir örnek, cinsiyetler arasındaki eşeyli çatışmadır. Bu konuda Fransız biyolog Thierry Lodé, evrimdeki bu tür karşıt etkileşimlerin karakter yer değişimi ve karşıt birlikte evrimin oluşmasındaki rolüne dair özellikle vurgu yapar. Geerat Vermeij tarafından ileri sürülen Eskalasyon hipotezi daha genel çatışmalardan bahseder ve başlangıçta deniz gastropod fosilleri ile yaptığı çalışmalara dayanır. Birlikte evrimin kendisi her zaman bir silahlanma yarışına yol açmak zorunda değildir. Örneğin mutualizm, birlikte evrilen bir tür çiftinde karşılıklı yardımlaşmaya dayanan uyum ve adaptasyonlara yol açabilir. Bu durum özellikle, tozlaşma için tozlayıcı arıları kendisine çekmede belirli ultra viyolet renk desenleri kullanan çiçeklerde görülür. Birlikte evrim tanımı gereği türler arasında gerçekleşen bir olgu olup eşeyli çatışma gibi tür içi silahlanma yarışını da içerir. Evrimsel silahlanma yarışı, örneğin tıp araştırmacılarının yeni antibiyotik ilaçlar geliştirmesi veya mikro organizmaların bu antibiyotik ilaçlara karşı daha dirençli yeni suşlar meydana getirmesi gibi insan ve mikroorganizmalar arasında da görülür. Pentaklorofenol Pentaklorofenol (PKF), pestisit ve dezenfektan olarak kullanılan organoklor bir bileşiktir. İlk olarak 1930'lu yıllarda üretilerel elde edilmiş olup birçok ticari isimler altında pazarlanmıştır. Pentaklorofenol iki farklı formda bulunabilir: Pentaklorofenolun kendisi ve pentaklorofenolun suda kolayca çözünen sodyum tuzu olarak. PKF, yaklaşık 191 °C'lik bir sıcaklıkta (susuz alüminyum veya demir klorür) katalizörü varlığında fenol klorlama yöntemi ile elde edilebilir. Bu süreç tam olarak bir klorlama sonucu vermez ve bu nedenle ticari amaçlı kullanılan PKF oranının saflık derecesi sadece % 84-90 kadar ulaşır. Bu süreç önündeki ana kirletici atıklar, diğer poliklorlu fenoller, dibenzo-p-dioksin ve poliklorlu dibenzofuranlardır. Hatta bu türlerden bazıları pentaklorofenolun kendisinden daha zehirlidir. E. coli uzun vadeli evrim deneyi E. coli uzun vadeli evrim deneyi, Richard Lenski önderliğinde 24 Şubat 1988 tarihinden beri devam eden ve eşeysiz üreyen Escherichia coli bakterisinin başlangıçtaki 12 özdeş popülasyonu üzerinde yürütülen bir deneysel evrim çalışmasıdır. Popülasyon, 2010 yılının Şubat ayında 50.000'inci nesile ulaşarak dönüm noktasına gelmiştir. Deneyin başlangıcından bu yana Richard Lenski ve ekibi, popülasyonlardaki suşlarda bir dizi geniş genetik değişiklikler olduğunu bildirmişlerdir. Bu 12 popülasyonun her birinde bir takım evrimsel adaptasyonlar görülürken bazı adaptasyonlar ise sadece bir ya da birkaç popülasyonda ortaya çıkmıştır. Özellikle çarpıcı bir adaptasyon, mikroorganizmaların geliştiği madde içinde E. coli bakterisinin bir suşunun daha önceden taşımadıkları bir özelliği, sitrat molekülünü kullanma ve sitrik asit içinde büyümeyi başarma yeteneğini kazanarak evrilmiş olmasıdır. Tek bir bakteri kolonisiyle başlatılan deneyde elde edilen 12 bakteri suşu, her gün glikozla beslenerek yirmi yıl ve on binlerce kuşak boyunca yaşatılarak bu yirmi yıllık süreç içinde bakterilerin birçok mutasyon geçirmesi ve doğal seçilimin işleyerek bu mutasyonlar aracılığıyla daha iyi uyarlanan bakterilerin seçilmesi beklenildi. Bunun yanında deneyi yürüten araştırmacılar, deneyi başlattıkları ilk koloniden itibaren her 500 bakteri kuşağındaki bir bakteri örneğini dondurarak karşılaştırmada kullanmak için bunlardan bir çeşit dondurulmuş fosil kaydı oluşturdu. Buna dair başka bir neden, dondurulmuş bakterilerin çözülüp, yeniden canlandırılarak atalar ile torunların özelliklerinin karşılaştırılmasına imkân vermesidir. Bu deneyde en önemli gelişme, Lenski ve ekibinin 33.127’nci kuşaktan sonra kolonilerden birinde bir gariplik olduğunu fark etmiş olmalarıdır. Nitekim yirmi yıl boyunca saklanan dondurulmuş bakteri kayıtlarının farklı zamanlarından tekrar canlandırılan bakteri örnekleri incelenerek bu koloninin, bu organik bileşiği kullanamayan birçok bakterinin ve oksijensiz ortamda yararlanabildiği halde oksijenli ortamda sitratı hücre zarından içeri alamayan ve dolayısıyla bu molekülden yararlanamayan E.coli bakterilerinin aksine, sitrat molekülünü kullanabilme yeteneği kazandıkları ortaya çıkmıştır. Bunun yanında, sitrat kullanabilen bakterilerin popülasyon içinde görülme sıklıklarının çizdiği inişli çıkışlı eğrinin, sitrat kullanma yeteneğinin tek bir mutasyonla değil, birden çok mutasyonla oluştuğu düşünülmektedir. 20.000’inci kuşak çevresinde gerçekleşen bu çok nadir mutasyonun oksijenli ortamda da sitrat kullanma yeteneğinin ortaya çıkmasına neden olduğu düşünülmekle beraber sitrat kullanma yeteneğinin tam olarak kazanılması için bunun ardından gelen bir dizi başka mutasyonun daha gerekli olduğu da Lenski ve ekibinin ortaya çıkardığı başka bir sonuç olmuştur. Nitekim Lenski’nin bu deneylerde çıkardığı sonuç şöyle: Önemli evrimsel gelişmeler, organizmaların geçmişte yaşadığı rastlantısal değişimlere sıkıca bağlıdır. Ekibin çok zor olduğunu kabul ettiği şimdiki amacı da tam olarak hangi mutasyonun bu değişime yol açtığını saptamak. Somatik hÃ¼cre Somatik hücre (diploid), bir organizmanın vücudu oluşturan herhangi biyolojik bir hücre. Somatik hücre, çok hücreli bir organizmada, üremeyle ilgili olan gamet, germ hücresi, gametosit veya farklılaşmamış kök hücre dışındaki diğer tüm hücrelere verilen isimdir. Somatik hücrelerin zıddı olarak gametler, eşeyli üreyen canlılarda eşeyli üremeyi tetikleyen ve sağlayan hücrelerdir. Diğer bir deyişle, germ hücreleri gametlerin oluşmasına neden olan hücrelerdir. Kök hücreler mitoz bölünme yoluyla çoğalan hücreler olup çeşitli özel hücre tipleri oluşturmalarıyla ayrılırlar. Örneğin, somatik hücreler memelilerde tüm iç organlar, deri, kemik, kan, ve bağ dokusunu oluştururlar. Buna karşılık, memelilerde germ hücreleri, döllenmede embriyo olarak gelişen zigot isimli hücrenin oluşmasını sağlayan sperm ile yumurta hücrelerinin oluşmasına neden olurlar. "Somatik" kelimesi, Yunanca'da "vücut" anlamına gelen "sōma" kelimesinden gelir. Evrilebilirlik Evrilebilirlik, uyumsal bir evrim sistemi içinde bir canlının kalıtsal fenotipik varyasyon geliştirme kapasitesini tanımlar. Bu anlamda evrilebilirlik, tür içindeki bir popülasyonun sadece genetik çeşitlilik yaratma yeteneğini değil, aynı zamanda doğal seçilim yoluyla uyumsal genetik çeşitlilik geliştirme yeteneğini ifade eder. Kısaca bir kuşağın evrim geçirme kapasitesi onun evrilebilirliği olarak tanımlanır. Doğal seçilim yoluyla evrilen biyolojik bir organizma için yeni ve kalıtsal varyansların uyum açısından kendisine yararlı olacağı en azından belli bir olasılığın mevcut olması gerekir. Hiçbir işlevi olmayan DNA dizilerinde rastlantısal mutasyonlar meydana geldiği sürece bu mutasyonların canlılar için çoğunlukla zararlı olması beklenir. Nitekim faydalı mutasyonlar her zaman nadirdir, ancak bunlar olduğundan daha çok nadir görünmeye başlarsa bu durumda canlılarda adaptasyonlar da oluşamaz. Sanal olarak erken dönemlerde rastgele mutasyon ve doğal seçilim yoluyla geliştirilmeye çalışılan bilgisayar programlarına dair başarısız çabalar, evrilebilirlik olasılığının olmadığını ancak programın sunuş şekline bağlı olduğunu göstermiştir. Aynı şekilde, organizmaların evrilebilirliği onların genotip-fenotip karşılaştırma haritasına bağlıdır. Bu da, canlı genomlarının yararlı mutasyon değişikliklerini daha az olası hale getirecek bir şekilde yapılandırılmış oldukları anlamına gelir. Bu durum da, evrimin sadece daha sağlıklı organizmalar meydana getirmediğini, aynı zamanda evrilebilirliğe daha yatkın olan canlı popülasyonları oluşturduğunun kanıtı olarak kabul edilir. Derinlemesine homoloji Derinlemesine homoloji, evrimsel gelişim biyolojisinde türlerin geniş bir yelpazesi boyunca derin bir biçimde korunmuş olan ve homolog genetik mekanizmalar tarafından yönlendirilen hücre büyümesi ile hücresel farklılaşma süreçlerini tanımlamak için kullanılan bir kavramdır. Hayvanlar alemini konu alan ders kitapları, Hox ve ParaHox genleri gibi ana vücut ekseni boyunca hücresel farklılaşmayı ve vücut yapısını kontrol eden homoetik genler ile göz ve diğer duyu organlarının gelişimi ile ilgili olan Pax genlerine (özellikle PAX6 genine) yer verir. 2010 yılı başlarında, Teksas Austin Üniversitesi'nden Edward Marcotte önderliğindeki bir ekip, (özellik ve gelişimsel bozukluklar gibi) fenotiplere dayalı tek hücreli organizmalar, bitki ve insan dışındaki hayvanlarda derinlemesine yatan homolog genetik modülleri belirleyebilmek için bir algoritma oluşturmuşlardır. Bu yöntem, organizmalar boyunca var olan ve homolojinin bir çeşidi olan genlerin ortolojisine dayanan fenotiplerin dizilenmesinde ve belirlenmesinde kullanılır. Güldünya Tören Güldünya Tören (1982; Budaklı, Güroymak, Bitlis - 1 Mart 2004, İstanbul), akrabası tarafından tecavüze uğrayıp hamile kaldığı için aile kararıyla öldürülen ve töre cinayetlerinin sembollerinden olan kadın. Tecavüze uğrayıp sorumlusunun ortaya çıkması ile aşiret kararı verilip kuma olarak köyü terk etmesi istenir. Güldünya kabullenmez, bu arada tecavüz eden akrabası kaçar. İstanbul'a amcasının yanına yollanır. Güldünya, ölümünden altı ay önce abisinin öldürme girişiminden polise sığınarak kurtuldu. Yine köyünden tanıdığı ve Bitlis'te imamlık yapan arkadaşının babasının yanına gitti. Çocuğu doğdu, evlatlık olarak verdi. Aşiretin ölüm kararı ile ağabeyleri tarafından bulunarak sokak ortasında vuruldu. Hastaneye kaldırılan Tören, on iki saat sonra hastaneye gelen kardeşi tarafından öldürüldü. Tecavüz eden akrabası Servet Taş 14 Ekim 2011'de sokak ortasında Güldünya’nın babası Şerif Tören tarafından kurşunlanarak öldürüldü. Güldünya'yı öldürdüğü için 23 yıl 4 ay hapis cezasına çarptırılan ve 8 yıldır cezaevinde olan kardeşi Ferit Tören de 29 Şubat 2012'de öldü. Ölüm nedeni kalp krizi olarak açıklandı. Baba Şerif Tören’in Servet Taş’ı öldürmesi ile ilgili dava iki aileyi birbirine düşürdü. Kartal Adliyesi 13. Ağır Ceza Mahkemesi'ndeki davada bıçak ve sopalarla kavga eden iki aileden 7'si ağır 30 kişi yaralandı. İki aile arasında süren kan davası, 6 Ocak 2013'te Zeytinburnu Yenidoğan Camii konferans salonunda yapılan barış yemeğiyle sona erdirildi. Sekiz yıldır süren kavganın sonunda iki aileyi barıştıran dört maddelik barış antlaşmasına göre ""Bu dava yüzünden hiç kimse toprağını satmayacak, köyde kardeşçe yaşanacak, köyden çıkılması söz konusu olmayacak. Töre denilen kötü ve çirkin âdet terk edilecek."". İki ailenin bireyleri birbirlerine kesme şeker ikram etti. Kutsal kitapları altından da geçen aileler birbiriyle öpüşüp barış yemeği yedi. Güldünya’nın öldürüldükten 9 yıl sonra cenaze namazı kılındı, barış anlaşmasına imza atan aile büyükleri, kadınlara şiddet uygulamayacaklarını ve kız çocuklarının eğitimine önem vereceklerini taahhüt etti. Baba Şerif Tören'in davası sonuçlandı ve müebbet hapis cezasına çarptırıldı. Güldünya Tören, Türkiye'de aile içi şiddet, tecavüz ve töre cinayeti konularında sık sık alıntılanan, tezlere konu olan ve sembol olarak adlandırılan bir isim oldu. Karakter Güldünya FriedrichstraÃŸe Friedrichstraße ("Frederick Caddesi"), Berlin'in merkezindeki başlıca kültür ve alışveriş caddelerinden biridir. Eski Mitte'nin kuzey bölgesinden Kreuzberg'deki Hallesches Tor'a doğru uzanır. Kuzey-güney eksenindeki cadde, doğu-batı eksenindeki Leipziger Straße ve Unter den Linden gibi önemli caddelerle kesişerek kavşaklar oluşturmaktadır. Adını, Prusya kralı I. Friedrich'den almıştır. U6 U-Bahn metro hattı caddenin altından geçmektedir. Soğuk Savaş döneminde cadde, Berlin Duvarı tarafından ikiye bölünmüş ve geçiş noktası Checkpoint Charlie de cadde üzerinde yer almaktadır. Berlin'in geleneksel alışveriş caddesi olan Friedrichstraße, paralelindeki eski hükûmet karargahı merkezi olan Wilhelmstraße'den üç blok doğudadır. Friedrichstraße, II. Dünya Savaşı sırasında yerle bir oldu ve Berlin'in bölünmesi sonrası sadece belirli bölümleri yeniden inşa edildi. Batı Berlin'de kalan bölge ikamete açılarak inşasına başlandı. 1960ların sonlarında, Friedrichstraße'nin bitiminde yer alan eski "Belle-Alliance-Platz" meydanı tamamen yıkılmış ve yerine evler ve ofisler yapılmıştır. Doğu Berlin'deyse, Leipziger Straße'de olduğu gibi caddenin dört şeride genişletilmesi planlanmıştır. Bu dönemde caddenin geniş hali düşünülerek inşa edilen yapılar "Hotel Unter den Linden" ve "Lindencorso"'dur. Daha sonra 1987'de Hotel Unter den Linden'in karşısına Doğu Almanya'nın 5 yıldızlı otellerinden biri olan "Grand Hotel Berlin" yapılmıştır. Caddenin yeniden inşası için birçok plan yapılmış ve çalışmalara da başlanmıştır ama 1990 yılında Alman yeniden birleşmesi sonrası çalışmalar iptal edilmiş ve bu yapılardan tamamlanan birkaçı haricindekiler yıkılmıştır. Friedrichstraße 1990larda tekrar inşa edilmiştir. O dönemde şehrin en büyük inşa projesi olan caddenin inşasında Galeries Lafayette'yi tasarlayan Jean Nouvel ve Checkpoint Charlie'deki Amerikan İş Merkezi'ni yaratan Philip Johnson gibi mimarlar görev almıştır. Bu sürecin sonunda cadde yeniden popüler bir alışveriş merkezi haline gelmiştir. Yeniçeri İsyanı (1525) 1525 yılının Mart ayında Osmanlı Padişahı I. Süleyman Kâğıthane'de avlandığı sırada yeniçeriler tarafından İstanbul'da bir isyan başlatıldı. Bu isyanın sebebi ise Veziriazam İbrahim Paşa'yı istemeyen bazı kişiler tarafından kışkırtılan yeniçeri ağası tarafından çıkartılmış, uzun bir süreden beri sefere çıkılmadığından askerlerin sefer istemesi yüzünden çıkmıştır. Bu sırada Sadrazam Pargalı İbrahim Paşa, Hain Ahmed Paşa tarafından Mısır'da çıkarılan isyanın bastırılması sonrası İstanbul'a dönüş yolundaydı. Yeniçeri isyanı kısa sürede bastırıldı ve Yeniçeri Ağası Mustafa Ağa, kâhyası Kıran Bali ile Reis-ül Küttab Haydar Çelebi idam edildi. Northwoods Operasyonu Northwoods Operasyonu, CIA'in Küba'ya karşı planladığı gizli bir operasyondur. Planlarda CIA ABD ordusunu vuracak ve bunu Küba yapmış gibi gösterecekti. Böylece halk desteği alınarak Küba'ya savaş açılabilecekti. Plan Kennedy tarafından onaylanmadı. Pazar payı Pazar payı (piyasa payı), bir piyasada, bir malın toplam satış miktarı ya da gelirleri içinde bir firmaya ait olan pay anlamına gelen bir iktisat