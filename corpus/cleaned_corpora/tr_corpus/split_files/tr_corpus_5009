big can football get?" ve "Let's FIFA 10" olarak belirlenen oyunda; hızlı maç, lig, turnuva gibi birçok seçenek bulunmaktadır. "FIFA 10"; çevrimdışı olarak yapay zeka ve ikinci bir oyun kumandası yardımıyla başkasıyla ya da internet bağlantısı sayesinde çevrimiçi olarak diğer oyuncularla oynanabilmektedir. Serinin önceki oyunu "FIFA 09"'a göre oldukça köklü değişiklikler sunan oyun, oyuncular ve oyun eleştirmenleri tarafından büyük beğeni topladı ve GameRankings adlı video oyun puanları derleme sitesinden 100 üzerinden 90,25 gibi bir ortalama puan alarak, tüm platformlar içinde gelmiş geçmiş en iyi 4. futbol oyunu olarak gösterildi. "FIFA 10"; çıktığı ilk hafta Avrupa'da 1,7 milyon kopya satarak, en hızlı satış yapan spor oyunu oldu. Toplamda ise; satışa sunulduğu Ekim ayından itibaren yaklaşık olarak 10 milyon kopya sattı. EA Canada tarafından 2009'un başlarında Vancouver'da geliştirilmeye başlanan oyunun yapımında yaklaşık 60 kişi çalışmaktaydı. Oyuncu ve takım profilleri için çalışan kişiler eklendiğinde ise bu sayı 1.000'i bulmaktaydı. PlayStation 3 ve Xbox360 versiyonlarının geliştirme ekibinin başında David Rutter, Wii'ninkinin başında Kaz Makita, diğer versiyonların başında ise Paul Hossack bulunmaktaydı. Öncelikli olarak oynanabilirliğini geliştirilen oyun, bu yönüyle eleştirmenlerden büyük övgü topladı. Yapımda kullanılan motion capture sayesinde oyun fizikleri daha gerçekçi bir hal aldı. Yapımcılar, oyunun resmî sitesindeki forumda oyuncuların yaptığı önerileri ve geri bildirimleri dikkate alarak, mümkün olduğunca iyi bir oyun yapmaya çalıştıklarını belirtti. Oyunun demo versiyonu, Xbox 360, PlayStation 3 ve PC platformları için Avrupa'da 10 Eylül, Avustralya'da 11 Eylül, Kuzey Amerika'da 17 Eylül 2009'da görücüye çıktı. Chelsea, Barcelona, Juventus, Bayern Münih, Olympique de Marseille ve Chicago Fire takımlarının kontrol edilebildiği demonun Xbox 360 versiyonunda Wembley Stadyumu, PlayStation 3 versiyonunda ise hayalî bir yer olan FIWC Stadyumu yer alıyordu. Demo, oyunculara 3 dakikalık hazırlık maçı yapmakla birlikte, oyun içinde çekilen video veya ekran görüntülerini EA Football World'e yükleme imkânı tanımaktaydı. Oyun, Wayne Rooney'nin Frank Lampard'ı çalımlayıp, şut çekmesiyle sonuçlanan bir açılış video ile başlamaktadır. Videonun ardından "Arena Modu" denilen ve oyuncuların kontrolündeki bir futbolcu ile, yapay zekanın kontrolündeki kalecinin bulunduğu bir bölüm açılır. Arena Modu'nda oyuncular, ana menüdeyken antrenman yapabilmektedirler. Arena Modu'nun ardından gelen ana menüde; oyun modları, takımların kişiselleştirilebildiği kısım, oyunla ilgili yeniliklerin yer aldığı kısım gibi birçok bölüm bulunmaktadır. Oyunda; hızlı maç ve çevrim içi maç seçeneklerinin yanı sıra Menejerlik, Virtual Pro, Turnuva ve Lig modları bulunmaktadır. "FIFA 10"'da yer alan Menajerlik Modu; oyuncuların, oyundaki herhangi bir kulübü kontrol etmelerine olanak sağlayan moddur. EA, modla ilgili olarak, oyunun önceki serilerine göre yaklaşık 50 noktada önemli geliştirmeler yaptığını açıkladı. Menajerlik Modu'na eklenen ""Total Football Experience"" adlı özellik sayesine oyuncular; transferler ve maç sonuçları gibi dünyada gelişen futbol haberlerini yakından takip etme imkânına sahip oldu. Yeni eklenen yardımcı antrenör sayesinde, istenildiği takdirde takımın diziliş ve taktikleri, maçların önemine göre otomatik olarak ayarlanılabilir hale geldi. Örneğin; takımın sonraki maçı zayıf bir rakibe karşıysa; takımın antrenörü, normalde yedek kulübesindeki oyunculara ilk on birde şans tanımaktadır. Oyunda yer alan hazırlık maçları sayesinde ise, takımın kadro ve taktiğini, daha sezon başlamadan hazırlamak mümkün oldu. "FIFA 10" ile birlikte yapay zeka tarafından oynatılan maçların sonuçları önceki oyunların aksine rastgele değil, takımların güçlerine göre belirlenmeye başladı. Bunun yanında yapay zekanın kontrol ettiği takımlar, artık kadrolarını oyuncuların formları, yorgunlukları ve maçların önemine göre değiştirebilme olanağına sahip oldu. Oyunda yer alan hayalî stadyumların isimleri, Menajerlik Modu'nda seçilen takımın gerçek ismi olarak değiştirilebilmekte, bu sayede oyun daha da gerçekçi olabilmektedir. Kulüplerin finanslarının küçük bir kısmı sponsor gelirlerine, büyük bir kısmı ise kulüp başkanının tutumuna bağlıdır. Her kulübün; oyuncuların haftalık ücretlerinin karşılandığı maaş bütçesi ile transfer harcamaları ve kulübün diğer giderlerinin karşılandığı transfer bütçesi bulunmaktadır. Oyunda, finansın zorluğunu ayarlayabilme seçeneği de yer almaktadır. "FIFA 10" ile birlikte transferler daha gerçekçi hale geldi. Oyuncu transferlerinde ödenen paranın yanında, kulübün itibarı, Avrupa liglerinde oynayıp oynamaması, aynı pozisyonda forma giyen oyuncuların çokluğu gibi faktörler de etkili olmaktadır. Oyuncu gelişmelerinde de yenilikler olmuş ve "FIFA 08" ile "FIFA 09"'da yer alan özellikleri elle arttırma yöntemi son bulmuştur. Yeni sistemle birlikte oyuncuların özellikleri, oynadıkları maçlar ve gösterdikleri performanslar sonucunda gelişme göstermektedir. Menajerlik Modu'na eklenen "Live Season" özelliği sayesinde ise oyuncu özellikleri gerçek hayattaki performanslarına göre değişmektedir. Yapay zeka tarafından yaratılan oyuncuların isimleri ise artık daha gerçekçi olmaktadır. Örneğin; Brezilyalı bir futbolcu, İngilizce bir isme sahip olmayacaktır. "Virtual Pro"; oyunculara, kendi futbolcularını yaratma ve onları çevrimiçi ve çevrimdışı oyunlarda kontrol etme imkânı sunan oyun modudur. Oyuncular, "easports.com" veya "easportsfootball.co.uk" sitelerinden kendi yüzlerini oyuna aktarabilmekle birlikte, isterlerse ekledikleri yüzleri kullanıcı resmi olarak kullanabilmektedirler. "Virtual Pro" sayesinde oyuncular, yarattıkları oyuncuların özelliklerini geliştirme ve onlara yeni özellikler ekleme gibi imkânlara sahip olmuşlardır. EA Sports, 1 Aralık 2009'da "FIFA 09" 'da da yer alan "Ultimate Team" modunun, oyunun PlayStation 3 ve Xbox 360 versiyonları için Şubat 2010'da piyasa sürüleceğini açıkladı. Ultimate Team modu, oyuncuların sıfırdan bir takım kurup, katılınan maçlar ve turnuvalarda kazanılan puanlara göre takımı geliştirmesine olanak sağlayamaktaydı. Eklenti, 25 Şubat 2010'da, PlayStation Network ve Xbox Live üzerinden, 4,99 dolar'dan satışa sunuldu. Oyunda İngilizce, İtalyanca, İsveççe, Felemenkçe, İspanyolca (İspanya ve Meksika versiyonu olmak üzere 2 tane), Rusça, Çekçe, Macarca, Portekizce ve Lehçe olmak üzere toplam 10 dilde spiker bulunmaktadır. "FIFA 10" 'un İngilizce spikerliğini Martin Tyler ve Andy Gray, İtalyanca'sını Giuseppe Bergomi ve Fabio Caressa, İsveççe'sini Glenn Hysén ve Henrik Strömblad, Felemenkçe'sini Youri Mulder ve Evert Ten Napel, İspanyolca'sını Paco González ve Manolo Lama (İspanya) ile Enrique “El Perro” Bermúdez ve Ricardo Peláez (Meksika), Rusça'sını Yuri Rozanov ve Vasiliy Soloviev, Çekçe'sini Bosák Jaromír ve Petr Svěcený, Macarca'sını Richard Faragó ve István B. Hajdú, Portekizce'sini David Carvalho ve Hélder Conduto, Lehçe'sini ise Włodzimierz Szaranowicz ve Dariusz Szpakowski yapmaktadır. Oyunda yer alan stadyumların listesi 27 Ağustos 2009'da açıklandı. Oyunda; Allianz Arena, Nou Camp, Emirates Stadyumu, Anfield, Old Trafford, Stamford Bridge ve Giuseppe Meazza Stadyumu gibi Avrupa'nın büyük stadyumlarıyla birlikte, 8'i antrenman sahası, 28'i hayalî olmak üzere toplam 58 stadyum yer almaktadır. Real Madrid kulübüne ev sahipliği yapan Santiago Bernabéu Stadyumu ise sadece oyunun çıktığı gün, indirilebilir içerik olarak sunulmuştur. Oyunda yer alan stadyumlar için açık, bulutlu, yağmurlu, karlı hava şartları mevcuttur. Oyundaki hayalî stadyumların isimleri, oyuncuların isteği doğrultusunda değiştirilebilmektedir. "FIFA 10" 'un farklı bölgelerde yayınlanan versiyonları, farklı kapak tasarımlarına sahiptir. Birleşik Krallık ve İrlanda versiyonlarının kapaklarında Theo Walcott, Frank Lampard ve Wayne Rooney; Avustralya kapağında Wayne Rooney ve Tim Cahill, Yeni Zelanda kapağında Wayne Rooney ve Frank Lampard; Almanya kapağında Bastian Schweinsteiger ve Wayne Rooney; İtalya kapağında Ronaldinho ve Giorgio Chiellini; Fransa kapağında Steve Mandanda, Karim Benzema ve Guillaume Hoarau; İspanya kapağında Karim Benzema ve Xavi; Polonya kapağında Wayne Rooney ve Robert Lewandowski; Portekiz kapağında Frank Lampard ve Simão; Rusya kapağında Sergey Semak; Macaristan kapağında Wayne Rooney ve Balázs Dzsudzsák; ve Kuzey Amerika kapağında Frank Lampard, Cuauhtémoc Blanco ve Sacha Kljestan yer almaktadır. Oyunda 31 lig ve 500'ün üzerinde takımla birlikte, 41 millî takım bulunmaktadır. "FIFA" serilerinde ilk kez yer alan Rossiyskaya Premyer-Liga, oyunun PlayStation 3 ve Xbox 360 versiyonlarında bulunmamaktadır. Diğer "FIFA" serilerinden farklı olarak, Hollanda millî futbol takımı ilk kez tamamiyle lisanslı olarak oyunda yer almaktadır. Liglerde yaşanan takım değişiklikleri sebebiyle, oyunda "FIFA 09" 'da bulunmayan 46 takım ile daha önce hiçbir "FIFA" oyununda yer almamış 25 takım bulunmaktadır. FIFA 10'daki ligler aşağıdaki gibidir: Oyunda, oyundaki liglerde oynamayan 10 takım ile 2 tane de karma takım vardır: Oyunda 41 millî takım yer almaktadır: 34 şarkıdan oluşan "FIFA 10" 'un soundtrack albümü, EA Sports tarafından 31 Temmuz 2009'da yayımlandı. Oyunun şarkılar; 22 farklı ülke sanatçısı tarafından seslendirildi. Aşağıdaki liste, oyunun Xbox 360 ve PlayStation 3 versiyonlarının içerdiği şarkıları göstermektedir. ""Miss You"", ""Favela Rock"", ""Head Straight"", ""Birthday Bash"" ve ""Science of Fear""; oyunda bulundukları halde, soundtrack albümünde yer almamaktadır. Ana platform olarak PlayStation 3 ve Xbox360 için çıkan "FIFA 10"'un Microsoft Windows, Wii, PlayStation 2, Nintendo DS, PlayStation Portable, iPhone OS, iPod Touch, N-Gage ve cep telefonları versiyonları da piyasaya sürüldü. Oyunun Windows sürümü, PlayStation 3 ve Xbox 360 sürümlerine nazaran daha kötü, hatta özensiz bulundu. Özellikle "Virtual Pro" modunun olmaması, grafiklerin "FIFA 09" 'la aynı olması ve konsollara göre zayıf kalması, oyunun Windows sürümünün eksiklikleri olmuştur. Manejer Modu'nun Windows sürümünde diğer sürümlere oranla daha gelişmiş olması, taraftarların gollere daha gerçekçi tepkiler vermesi, "be a pro" adlı kamera açısının oyuna eklenmesi se; eleştirmenlere göre oyunun artılarındandır. Oyunun Wii sürümü tamamıyla yenilenmiş olarak oyuncuların karşısına çıktı. Diğer Wii oyunlarında da olduğu gibi Wii Remote, "FIFA 10"'un oynanışında da önemli yer tutmaktadır. "FIFA 10" 'un PlayStation 2 sürümü; artık PlayStation 2 kullanımının azalması ve konsol oyunlarına olan ilginin düşmesine rağmen, oyunda önceki oyunlara nazaran hemen hemen hiçbir yenilik olmamasıyla eleştirilmiş, ancak yeni eklenen ve "Menajer Modu" 'nun değişik bir sürümü olan "Season Mode", yenilenen "Be a Pro" moduyla çok az da olsa beğenilmiştir. Electronic Arts'a göre "FIFA 10"; çıktığı ilk hafta Avrupa'da 1,7 milyon kopya satarak, en hızlı satış yapan spor oyunu oldu. Bu sayede serinin önceki oyunu "FIFA 09" 'dan %48 daha fazla kopya satarak, "Grand Theft Auto IV" 'ü geride bıraktı. Oyun, piyasaya sürüldüğü Ekim ayından beri yaklaşık olarak 10 milyon kopya sattı. "FIFA 10", Metacritic'ten %91, GameRankings'ten %90.54 ile yüksek sayılabilecek ortalamalar aldı. Oyunun ilk incelemesi, "PlayStation Official Magazine" tarafından yapıldı. Dergi, oyuna 10 üzerinden 9 puan verdi. "FIFA 10", "FourFourTwo" dergisiyle birlikte EFL League One takımlarından Swindon Town'ın sponsorluğunu yapmaktadır. "FIFA 10" logosu, takımın deplasman formasının ön tarafında, iç saha formasının ise arka tarafında yer almaktadır. Bu, "FIFA 07" 'nin 2007-08 sezonunda Accrington Stanley'e yaptığı sponsorluktan sonra "FIFA"'nın yaptığı ikinci sponsorluk anlaşması olmuştur. NGC 1350 NGC 1350, Ocak takımyıldızı yönünde yaklaşık olarak 87 milyon ışık yılı uzaklıkta bulunan güzel bir çubuklu sarmal gökada. James Dunlop tarafından 24 Kasım 1826 tarihinde keşfedilmiştir. Gökbilimciler NGC 1350'yi SB(r)ab tipi bir gökada olarak tanımlamaktadırlar. Yani geniş bir merkezi olan bir sarmal gökada. Aslında NGC 1350, bir "kırık halka" ve iki dış kollu düzgün sarmal kategorilerinin tam ortasında yer almaktadır. 130.000 ışık yılı çapında olan ve bu durumuyla Samanyolu'ndan da büyük bir dev gökada olan NGC 1350'nin soluk görünümlü dış kolları içerideki ana halkadan çıkmakta ve her biri yarım daire çizerek öteki kolla birleşerek bir dış halka (ya da göz) oluşturmuş izlenimi vermektedirler. Gökadanın merkez bölgelerinde küçük sarmallar biçiminde görülen ve sanki gözdeki damarlar izlenimi veren bir örüntü oluşturan toz, aynı zamanda yıldız oluşumunun kanıtıdır. Gökadanın dış bölgeleri son derece seyrek olduğundan arkasındaki uzak gökadalar rahatlıkla görülebilmektedir. Bu gökadalardan bazıları milyarlarca ışık yılı uzaklıkta. Yani henüz Güneş ve Dünyamız oluşmadan ortaya çıkmışlardır. Güney gökküredeki Ocak (Fornax) takımyıldızı bölgesinde bulunan gökada her saniye bizden 1860 km uzaklaşmaktadır. NGC 1365 NGC 1365, Ocak takımyıldızı yönünde yaklaşık olarak 56 milyon ışık yılı uzaklıkta bulunan bir çubuklu sarmal gökada. James Dunlop tarafından 24 Kasım 1826 tarihinde keşfedilmiştir. Görünen büyüklüğü 50″ × 40″ olan gökadanın çekirdiği ovale benzemektedir. Çarpıcı bir çubuğa sahip olan gökada, çubuklu sarmal gökadalara verilebilecek en güzel örneklerdendir ve Tip 2 Seyfert Gökadasıdır. Dünya'dan bakıldığında saat yönünde dönmektedir ve bir turu yaklaşık olarak 350 milyon yıl sürer. Diğer sarmal gökadalarda olduğu gibi merkezinde kara delik bulunmaktadır. NGC 1365 içerisinde 2001du, 1983V, ve 1957C süpernovaları gözlemlenmiştir. Hatvan Hatvan, Macaristan'Ä±n Heves ilinde bulunan bir kasabadÄ±r. Hatvan, 1544 yılında Budin Beylerbeyi Yahya Paşazade Gazi Mehmed Paşa tarafından ele geçirilerek ve Budin Eyaleti'nin sancağı oldu. 1594 yılındaki kuşatmaya dayanan kale, Eylül 1596 yılında Arşidük III. Maximilian ordularına teslim olmuş ancak muhafızlar ve halk öldürülmüştür. III. Mehmed tarafından Eğri'nin fethedilmesine müteakip Ekim 1596 yılında tekrar Osmanlı egemenliği altına girerek yeni kurulan Eğri Eyaleti'nin sancağı oldu. Kasım 1603 de düşman kuvvetlerince ele geçirilen kale, 1604 yılında tekrar fethedildi ve 1686 yılında Habsburglar tarafından işgaline kadar Osmanlı egemenliği altında kaldı. NGC 1409 NGC 1409, Boğa takımyıldızı yönünde yaklaşık olarak 300 milyon ışık yılı uzaklıkta bulunan bir ara sarmal gökada. William Herschel tarafından 6 Ocak 1785 tarihinde keşfedilmiştir. 23,000 ışık yılı uzaklıktaki NGC 1410 ile etkileşim halindedir. Bu iki gökadanın yaklaşık 100 milyon yıl önce çarpışma sürecine başladığı ve 200 milyon yıl sonra da birleşeceği düşünülmektedir. Güneş de Doğar (roman) Güneş de Doğar, Amerikalı romancı, kısa-hikâyeci ve gazeteci Ernest Hemingway'in 1926 yılında yayımladığı romanının adıdır. Özgün adı The Sun Also Rises olan bu roman Hemingway'in ilk büyük romanıdır. Hemingway'in romanına verdiği ilk ad Fiesta idi, ancak yayımcısının tavsiyesi üzerine Eski Ahit 'ten alınmış olan "The Sun Also Rises" adında karar kılmıştır. Yine de romanın İngiliz, Alman ve İspanyol baskılarında "Fiesta" ismi kullanılmaktadır. Roman Türkiye'de ilk defa 1955 yılında Filiz Karabey'in Türkçe çevirisiyle Varlık Yayınları'ndan çıkmıştı. Hemingway'in bir yıl önce yani 1954'te Nobel Edebiyat Ödülü'nü alması, iki yıl önce 1953'te de başka bir eseri için (İhtiyar Adam ve Deniz) Pulitzer Ödülü almış olması "Güneş de Doğar" romanının Türkiye'de popüler olmasını sağlamıştı. Varlık yayınları tarafından sonraki yıllarda da muhtelif baskıları yapılan roman, başka yayınevlerince de farklı isimlerle basılmıştır. Bu isimler "Güneş Gene Doğar", "Güneş Yine Doğar" ve "Güneş Doğacak"'tır. Time dergisinin, "1923 ilâ 2005 yılları arasında yayımlanmış en iyi 100 İngilizce roman" listesinde "The Sun Also Rises" da yer almaktadır. Güneş de Doğar, "Roman à clef" (Fransızca "anahtarlı roman") denen bir roman türüne girmektedir.Bu türün özelliği gerçek olayların kurgusal dünyayla oluşturulmuş bir perdenin arkasından anlatılmasıdır, buradaki 'anahtar' ya ünlü bir kişidir, ya da yazarın kendisidir. Romanda yer ve kişi adları uydurulmuştur ama gerçek yerlerden ve kişilerden bahsedildiğini okuyucu bilir. Roman, 1920'li yıllarda vatanlarından uzakta, kendi sürgünlerini yaşayan ve düş kırıklığı içindeki bir grup Amerikalının Fransa ve İspanya'daki hedonistik yaşantılarını anlatır. Roman, "kayıp nesil" olarak da adlandırılan bu insanlardan biri olan savaş yorgunu bir Amerikalı savaş gazisi Jake Barnes'ın ağzından anlatılır. Romanın 2003'te Kastaş Yayınları'ndan çıkan Türkçe baskısının (ISBN 975-6544-76-7) arka kapağında şunlar yazmaktadır: Ernest Hemingway'in 1926 yılında yazdığı "Güneş de Doğar", 1955 yılından başlayarak Türkiye'de farklı çevirmenlerin Türkçeleriyle, farklı yayınevleri tarafından birkaç değişik adla yayımlandı. Bunlar: Ernest Hemingway'in 1926 yılında yazdığı "Güneş de Doğar" romanı 1957'de Henry King tarafından aynı adla (The Sun Also Rises) sinemaya da aktarıldı. Başlıca rollerinde Tyrone Power, Ava Gardner, Mel Ferrer, Errol Flynn, Eddie Albert, Gregory Ratoff ve Juliette Gréco'nun oynadıkları bu renkli 20th Century Fox filmi Türkiye'de Romanın Türkçe adıyla, yani Güneş de Doğar adıyla gösterilmiştir. NGC 1410 NGC 1410, Boğa takımyıldızı yönünde yaklaşık olarak 300 milyon ışık yılı uzaklıkta bulunan bir eliptik gökadadır. William Parsons tarafından 17 Ocak 1855 tarihinde keşfedilmiştir. 23,000 ışık yılı uzaklıktaki NGC 1409 ile etkileşim halindedir. Bu iki gökadanın yaklaşık 100 milyon yıl önce çarpışma sürecine başladığı ve 200 milyon yıl sonra da birleşeceği düşünülmektedir. Celali takvimi Celali Takvimi ya da Hicri Şemsi takvimi, Güneş yılı esasına göre, Ömer Hayyam başkanlığındaki bir kurul düzenlemiş, Büyük Selçuklu Sultanı Celaliddevlet Melikşah'a sunmuştur. 1079 yılından itibaren uygulanmaya başlanmıştır. 9 Ramazan 471 (Miladi 15 Mart 1079) yılına rastlayan Nevruz yılbaşı olarak, Hicret yılı da başlangıç noktası olarak kabul edilmiştir. Babür İmparatorluğu da bir dönem Celali Takvimi'ni kullanmıştır. Celali Takvimi sadece tarım gibi ekonomik işlerin düzenlenmesinde kullanılmış, normal hayatta Hicrî takvim kullanılmaya devam edilmiştir. Celali Takvimi'nde 1 yıl, 365 gün 6 saat olarak kabul edilmiştir. Matematiksel kurallar yerine astronomik hesaplar kullandığı için, İlkbahar Ekinoksu başlangıcı tayininde Gregoryen takviminden daha doğrudur. Celali Takvim’de 33 yılda bir artık yıl vardı ve günümüzde İran ve Afganistan'nın resmî takvimi olarak kullanılan İran Takvimi'nde 128 yılda bir kez artık yıl vardır. Tessaoua Tessaoua, Nijer'de bir idari bölgedir. 2001 nüfus sayımlarına göre nüfusu 31.667 kişidir. Tessaoua Agadez, Nijer'in kuzeyi ve Kano, Nijerya'nın güneyinde yer alan bir şehirdir. Bölgede tarihi ticaret yolları bulunmaktadır. 1900 (film) 1900 (İtalyanca: "Novecento"), Bernardo Bertolucci'nin yönettiği ve Robert De Niro, Gérard Depardieu, Dominique Sanda, Donald Sutherland, Alida Valli ve Burt Lancaster'nin başrollerini oynadığı 1976 yılı İtalya yapımı dönemsel tarih filmi. Bertolucci'nin memleketi Emilia bölgesinde çekilen film, 20. yüzyılın ilk yarısında İtalya'da yaşanan siyasî kargaşalar içinde iki erkeğin hayat kronolojisini kaydetmektedir. 1976 Cannes Film Festival'inde gösterilmiştir. Fakat yarışmaya katılmamıştır. Palais Garnier Palais Garnier (veya "Opéra Garnier") Paris'te Eklektik mimarlığı temsil eden bir anıttır. 1875 yılında tamamlanan "Palais Garnier", 16 Ekim 1923 tarihinde beri, Fransız Tarihi Anıtlar kategorisinde yer almaktadır. 14 Ocak 1858 tarihinde İtalyan anarşistler tarafından III. Napolyon'a suikast düzenlendi. Şans eseri, III. Napolyon ve eşi yara almadan kurtuldular, ancak suikast girişimi 8 ölüye ve 150 yaralıya mal olmuştur. Bu olayın ertesi günü, suikastın yapıldığı yerde, yani eski Opera'nın bulunduğu yere, III. Napolyon tarafından yeni bir Opera yapılmasına karar verildi. Mimarı seçme amacıyla, 29 Aralık 1860 tarihinde bir yarışma başladı. Jüri başkanlığına Napolyon Bonapart'ın oğlu Prens Walewski seçildi. 171 mimarın katıldığı yarışmaya, 30 Mayıs 1861 tarihinde 36 yaşındaki Charles Garnier ismindeki genç mimar ipi göğüsledi. İlginç olan taraf ise, Charles Garnier'nin ilk inşaatı olmasıdır. Projeye ayrılan bütçe ise, 29 milyon altın frank olarak açıklanmasına rağmen, o zamanki ekonomi bakanlığı, bu bütçeyi 20 milyon altın frank seviyesine düşürdü. Yingliş Yingliş, İngilizce konuşulan ülkelerde Yidiş dilini konuşanların bu iki dili sentez haline getirip yarattıkları neolojizmler bütünüdür. İngilizce gramere Yidiş kelimeler katılarak konuşulan bu dil Ortodoks Yahudiler'in konuştuğu Yeşiviş diliyle paralellik göstermesine rağmen bu iki dil birbirinden farklıdır. Yingliş, Yahudilerin yanı sıra, Yahudilerin yoğunlukta yaşadığı bölgelerde (özellikle Kuzey Amerika'da) Yahudi olmayanlar tarafından da konuşulduğu görülür. "SIL" dil kodu YIB'dir. Sosyalist Birlik Partisi (TÃ¼rkiye) Sosyalist Birlik Partisi (SBP) Ocak 1991'de TBKP, TSİP, Sosyalist Parti'den kopan bir grup ve bazı bağımsız sosyalist aydınlar tarafından kurulan siyasi parti. İlk genel başkanı Türkiye İşçi Partisi'nin 1960'lardaki önemli isimlerinden Sadun Aren'di. Katıldığı tek seçim olan 1994 yerel seçimleri'nde %0,30 oranında oy aldı. Temmuz 1995'te Anayasa Mahkemesi tarafından kapatıldı. SBP kadrolarının büyük çoğunluğu 1994'te kurulan Birleşik Sosyalist Parti'ye katıldı. 1900 (anlam ayrımı) 1900 aşağıdaki anlamlara gelebilir: Azerbaycan Halk Cephesi Partisi Azerbaycan Halk Cephesi Partisi () Azerbaycan'daki siyasi partilerden biridir. 1992 yılında dönemin Azerbaycan Cumhurbaşkanı Ebulfez Elçibey tarafından kuruldu. 2000 yılında Ebulfez Elçibey'in ölümünden sonra Ali Kerimli başkanlığında "reform" kolu ve Mirmahmut Miralioğlu başkanlığında "muhafazakâr" kolu olarak ikiye bölündü. Left 4 Dead Left 4 Dead, Valve Corporation (PC) ve Certain Affinity (Xbox 360) tarafından geliştirilerek, Electronic Arts tarafından Kasım 2008'de Xbox 360 ve PC için dağıtılan bir Hayatta kalma-korku 4 oyunculu kooperatif birinci şahıs gözünden oynanan bir video oyunu. 17 Kasım 2008'de piyasaya sürülmüştür. Left 4 Dead'deki salgın olan "Yeşil Grip" virüsünün çıkardığı mutasyondur, ilk olarak Pensilvanya'da başlamış ve kendini geliştirmiştir. Hastalığın çıkmasından itibaren yaklaşık 3 hafta sonra güçlü mutasyonlar ortaya çıkmaya başlamıştır. Ancak bu oyunda yeni mutasyonda ortaya çıkmıştır.Hayatta kalan 4 karakter hastalıktan arınmış güvenli bir yer bulma arayışıyla sürekli hareket halindedirler. Hikâye Savannah eyaletinin Georgia şehrinde öğlen başlar. Hayatta kalanlar için kurulan tahliye noktalarının birine doğru yola çıkan 4 kişi tahliye noktasına zamanında yetişememiştir ve şehrin ortasında kalmışlardır. Artık yeni bir tahliye noktasına doğru gitmeleri gereklidir.İlerlerken bir silah dükkanına girerler ve orada Saw adında hayatta kalan bir silah uzmanı ile tanışırlar. Saw sığınağındadır ve grubun ilerlemesi gerekmektedir. Yol enkazlarla tıkanmıştır ve Saw'ın elinde yolu patlatarak açabilecek çok güçlü bir silah bulunmaktadır. 4 lü Saw'a kola şişelerini getirir ve karşılığında Saw yolu patlatarak açar. Bir alışveriş merkezine doğru yola çıkarlar ama oradaki CEDA ajanlarının enfekteler tarafından öldüğünü gören 4 lü oradaki bir arabayı kullanmaya karar verir. Ancak arabanın yakıtı yoktur ve etraftan yakıt bidonlarını toplamaları gereklidir. Bir yandan enfekterle uğraşır bir yandan da yakıt toplarlar ve arabayla Savannah'tan uzaklaşırlar. Arabayla ilerlerken Rayford'da devam etmeleri için köprüyü alçaltmaları gerekir.Ve etrafından dolanarak köprüye ulaşırlar ve köprüde Francis,Louis ve Zoey ile karşılaşırlar.Bu üçlü Bill'in ölümünden beri burada bulunmaktadır ve 4'lü ye jeneratöre benzin doldurmalarını söyler. 4'lü söylenen her şeyi yapar ve araba ile uzaklaşır. 4 lü yollarına devam ederler. Whispering Oaks Eğlence Parkı ve Fuar merkezine ulaşırlar. Buraya onları kurtarmak için bir helikopter gönderilmiştir. Park çok büyüktür ve helikopter onların yerini bulamamaktadır. Bundan dolayı 4'lünün aklına Karnavalın sonundaki Midnight Riders rock grubu için kurulmuş büyük konser alanına giderek büyük gürültü çıkararak. helikopterin dikkatini çekmek gelmiştir. Karnavalın içinden geçerek oraya ulaşırlar ve helikopter onları kurtarır. Tam kurtulduk derken helikopter pilotuna bulaşan hastalık onu enfekteye çevirir ve hayatta kalanlar tarafından vurulmak zorunda kalır. Artık yeni bir tahliye noktasına ulaşmak zorunda kalırlar. Helikopter bir bataklığa düşer ve bataklıktan yollarına devam ederler. Orada köye inerler. Köyde köylülerin enfektelerden korunmak için bir barikat yapmış olduklarını görürler. Ama bu işe yaramamıştır ve bütün köylüler enfekteler tarafından katledilmiştir. Bir binaya ulaşırlar ve telsiz ile yardım isterler. Virgil adında bir tekneciden yardım gelir. Tekneci gelene kadar dayanırlar ve tekneye binip giderler. Takımı Virgil yarı yolda kısa süreliğine bir yere bırakır ve daha çok hayatta kalanları kurtarmaya gideceğini ve sanayi kasabasının diğer tarafındaki şeker fabrikasını geçip yakıt getirmelerini ister. Bu sürede onlar işini bitirirler ve Virgil'i beklemeye başlarlar. Virgil'in işi bittiğinde dönüp onları alır ve Fransa'ya götürür. Orada bir tahliye noktası vardır ancak yolları zorlu olacaktır. Bütün enfekteler köprüde toplanmıştır ve askerler köprüyü bombalamaktadır. Köprünün başına ulaştıklarında ölü birisinin üzerinden telsizi alırlar ve askerlerden yardım isterler. Bu süre içinde bombardımanı durdurmalarını söylerler. Askerler şaşırır. Köprünün sonuna askeri helikopter gelir. Takım uzun köprüyü zorda olsa aşar ve helikoptere binerek kurtulurlar. Askerlerde köprüyü patlatarak bombardımanı bitirmiş olurlar. Macerada burada biter.(Ayrıca Left 4 Dead'ın bitimidir.) Bill Vietnam’da görev yapmış yeşil bereli bir aksiyon adamı. Zoey Salgından önce bir üniversite öğrencisi olarak ailesinin yanına gelmiştir. Babası salgını kapınca onu vurmak zorunda kalmıştır Francis Deri yeleği ve neredeyse vücudunu tamamen kaplayan dövmeleriyle soğukkanlı bir motorcu. Louis Bir teknoloji bayisinde çalışırken hastalıklı bir kişi tarafından saldırıya uğrayıp onu bayılttıktan sonra, şehrin yok olduğuna tanıklık etmiştir. Yaygın Zombiler Basit zombilerdir. Az hasar verirler. Etrafınızı sararak hareket etmenizi engellerler. Sayıları ne kadar fazla ise o kadar tehlikelilerdir. Yaygın zombiler salgını kapmış polis, asker, tamirci ve diğer sivillerden oluşur. Boomer Şehirdeki obez insanların hastalıklı halidir. Çok kolay ölür. Üzerinize kusarsa bir süreliğine etrafı bulanık görürsünüz, sonra da bir grup normal zombi size saldırır. Ayrıca çok yakınındayken öldürürseniz kusmuğu etrafa dağılır, size bulaşırsa yine aynı olaylar yaşanır. Hunter Hızlı ve uzun zıplama yeteneği olan bir zombidir. Üzerinize zıplayıp sizi yere serer ve hızla canınızı azaltır. Smoker Çok uzun bir dili vardır. Hiç beklemediğiniz bir anda sizi kendisine çeker. Kolay ölen bir zombidir. Öldüğünde çevreye geçici olarak yeşil bir duman salınır. Bu duman zarar vermez ancak görüşü kısıtlar. Witch Belirli bir yerde oturan ve ağlayan bir kadındır. Normal şartlarda kimseye saldırmaz ancak üzerine ışık tutulduğunda ya da bir zarar verildiğide o kişiye doğru hızlıca koşarak saldırır. İlk vuruşunda kurbanının tüm canını götürür. Sonra uzun pençelerini kullanarak saldırır. Kolay ölmez. Tank Oyundaki en büyük ve en fazla canı olan zombidir. Üzerinize araba ya da kaya gibi cisimler fırlatabilir. Akıllıca davranarak onu araba, tel örgü, sokak lambası gibi engellerle karşılaştırın. Üzerine sürekli kurşun yağdırın. En fazla kafasına nişan alın. Pek hızlı koşamaz. Tabanca Sınırsız cephanesi ile değiştiremediğiniz temel silahtır. Oyuna başladığımızda elinizde bir tane bulunurken oyun esnasında rastlayıp alacağınız ikinci silahla beraber yedek olmaktan çıkıp seri atış imkânı sayesinde özellikle yakın çatışmalarda daha etkili hale gelmeye başlar. Eğer oyunda pompalı almışsanız uzun mesafelere ateş etme ihtiyacını bir derecede gidermektedir. Yaralanıp yere düştüğünüzde kullanabileceğiniz tek silah budur. Uzi Oyuna girerken tercih edilebilecek ana silahlardan biri olan hafif taramalı silah. Kalabalık enfekte gruplarına ve uzak mesafelere olan etkisiyle sizi memnun edecektir. Ancak yüksek şarjör kapasitesine rağmen tabancadan daha az etkili olması sebebiyle ortalama 5 mermiyi bir enfekte öldürmek için harcayacaksınız. Bu yüzden kafaya nişan almak daha tasarruflu olacaktır. Tetiği sürekli basılı tutmak ise kaçınılması gereken davranışlardan biridir. Pompalı Oyuna girerken tercih edilebilecek silahlardan biri. Yakın mesafelerdeki gücü, özellikle kafa ve bacak gibi bölgeler hedeflendiği zaman sizi memnun edecektir. Atış devrinin düşüklüğü yüzünden zombi akınlarında zor duruma düşürebilecek bir silah, ancak tek atışta birden fazla hedefi vurabilmesi bu açığı kısmen de olsa kapatıyor. Ancak yakında takım arkadaşlarınız varsa yaralanmalarına neden olabilirsiniz. Tamamen boşalmasını beklemeden boş anlarda sık sık doldurulması tavsiye edilir. Otomatik Pompalı Pompalı tüfeğe göre çok daha hızlı çalışır ve fazladan 2 mermi daha kapasitesi bulunur. Tek atışta çok iş görebilir. Yakın mesafede Witch ve Tank gibi özel zombilere karşı etkilidir. Oldukça kullanışlıdır. Çok uzak mesafelerdeki hedeflere ateş edildiğinde gereksiz mermi harcamaktan başka bir işe yaramaz. Bu tüfeği kullananların önden giderek kalabalık grupları kısa sürede temizlemesi önerilir. M16 Güç olarak Uzi ile Pompalı arasında yer alır. Mermisi hedefi delip geçme özelliğine sahiptir. Uzak mesafelerden çömelirseniz keskin atışlar yapabilirsiniz. Sniper Avcı tüfeği olarak tasarlanmış bu silah, üzerindeki dürbün sayesinde uzak mesafelerden tek atışta zombi avlamak için elverişli bir durum yaratır. Takımdaki dengeyi korumak açısından birden fazla kişinin taşıması önerilmez. Dürbünlü tüfek kullanan biri yakın saldırılara karşı yeterli cevabı veremeyeceğinden yalnız başına bırakılmamalıdır. Yüksek hasar gücü olduğundan kafaya nişan alınması gerekmez, bir enfektenin göğsünden bile vurulması yeterlidir. Uzun süre sabit bir yerde durup ateş edilmesi tavsiye edilmez. Molotof Kokteyli Çarptığı yerde patlar ve orada bulunanları öldürene kadar yakar. Özel zombilere ve grup halinde saldıran zombilere karşı etkili bir ekipmandır. Boru Bombası El yapımı bir bombadır. Fırlattığınız zaman üzerinde kırmızı bir ışık yanıp söner, normal zombiler size saldırıyorsa ya da geçeceğiniz yolda bulunuyorsa ona doğru koşarlar. Bomba bir süre sonra patlar ve zombiler havaya uçar. 2009 yılı Türkçe Rock Top 20 bir numara parçaların listesi 2009 yılındaki "Billboard" dergisinin ve internet sitesinin Billboard Türkçe Rock Top 20 listesinde bir numara olmuş şarkıların listesidir. 2008 yılı Türkçe Rock Top 20 1 numara parçaların listesi 2008 yılındaki "Billboard" dergisinin ve internet sitesinin Billboard Türkçe Rock Top 20 listesinde bir numara olmuş şarkıların listesidir. Kızıllar (film) Kızıllar (Orijinal: Reds), Warren Beatty'in yönettiği, Warren Beatty, Diane Keaton, Jack Nicholson'un başrollerini oynadığı ve 3 saatlik 1981 yapımı dönemsel tarih filmi. Film, "Dünyayı Sarsan On Gün" kitabının yazarı John Reed ile feminizmin öncülerinden Louise Bryant'in yaşadığı aşk ile birlikte 1917 Ekim Devrimini konu almaktadır. 1920'lerde Amerikan politika ve sanat ortamını irdelemektedir. Film, yönetmen Warren Beatty'ye "En İyi Film ve Yönetmen" dalında Oscar ödülü getirmiştir. Harvard Üniversitesi'nden mezun olup gazeteciliğe başlayan John Reed (Warren Beatty) I. Dünya Savaşı sırasında Industrial Workers of the World (IWW)'un faaliyetinden etkilenerek siyasi harekete katılır. ABD'nin savaşa katılıp katılmayacağı tartışılırken John Reed kesinlikle katılmasına karşı çıkıp "The Masses" dergisinde yazı yazmaya devam eder. 1915'te John Reed evli bir kadın olan Louise Bryant (Diane Keaton) ile tanışır. John ve Louise birbirlerine saygı göstermek şartıyla birlikte oturmaya başlar. Çevrelerindeki "The Masses" dergisi editörü Max Eastman (Edward Herrmann), anarşist Emma Goldman (Maureen Stapleton) oyun senaristi Eugene O'Neill (Jack Nicholson) gibi ortak arkadaşlarıyla beraber savaş karşıtı hareketiyle derinden ilgilenmeye başlar. Nihayet Louise ile birlikte Ekim Devrimi öncesinde (Ağustos 1917) Rusya'ya gider ve V. İ. Lenin ile röportaj yapmayı başarır. John, Petrograd'da tanık olduğu devrimin tutkusu ve coşkusundan etkileyerek "Dünyayı Sarsan On Gün" adlı kitabı yazar. Ve kitabı büyük bir sansasyon yaratır. John Amerika Sosyalist Partisi'nin reformunu başlatır. Fakat partinin sağ kanadının direnişiyle karşılaşır ve diğer radikaller ile birlikte Ulusal Sosyalist Kongresi'nden ihraç edilir. Akabinde sol kanadı da John'un önderlik ettiği Komünist İşçi Partisi ve Amerika Komünist Partisi olmak üzere ikiye bölünür. John kendi partisinin resmî statüsünü elde etmek için Louise'in karşı çıkmasına rağmen tekrar (Ekim 1919) Rusya'ya gider. Ancak Bolşevikleri John'un partisine resmî statü vermez. Zinoviyev John'a Rusya'da kalmasını tavsiye ettiyse de John ABD'ye dönmek üzere gizlice Rusya'yı terkeder. Fakat yol üresinde Finlandiya'da tutuklanır. Tutuklama haberini alan Louise, Eugene'nın yardımsıyla Finlandiya'ya gider. Louise'in Finlandiya'ya varmasından önce John tahliye edilerek Rusya'ya döner. Yeşiviş Yeşiviş daha çok Yeşiva'ya giden kişiler tarafından konuşulan, İngilizce, İbranice ve (az da olsa) Yidiş'in bir lehçesi olarak kabul edilir. Yeşivişle ilgili tek ciddi çalışma "Chaim Weiser" tarafından yazılmış "Frumspeak: The First Dictionary of Yeshivish" ("Frumspeak: İlk Yeşiviş Sözlüğü")'tir. "Weiser"'a göre bu dil ne pidgin ne bağımsız bir dil ne de jargon'dur. "Weiser" bu dili "shprach" (Yidiş: "dil") olarak tanımlar. Dilbilimci ve Yidişist Dovid Katz Yeşiviş'i "Amerika ve başka yerlerde bazı çevrelerce anadilde kullanılan İngilizce'nin yeni bir lehçesi" olarak açıklar. Yeşiviş'in İngilizce çeşidinde Yidiş'ten alınan kelimelerle gramer'de düzensizlikler görülür. Yidiş, İbranice ve Talmud Aramicesi kelimeler kültürel sebepten veya diğer kelimelerin anlam yetersizliği sebebiyle kullanılır. Yeşiviş'in Yidiş çeşidi gramatik açıdan Yidiş'e benzer. Dilin bu versiyonunda Aramca ve İbranice'den çok Cermen dilleri kullanılır. İbranice'de Talmud ve Tora'dan kelimlerden birçoğu günlük hayatta da kullanılırken Yeşiviş bu kelimleri Aşkenaz ağzıyla telaffuz eder. (Örnek: İbranice: Şabat, Yeşiviş: Şabbas) 6. Ordu (Almanya) 6. Ordu (Almanca: 6. Armee), II. Dünya Savaşı sırasında Nazi Almanyası'nın en büyük ordusu. Alman 6.Ordusu'nun en büyük görevi Stalingrad Muharebesi'dir. 1939'da kurulan 6. Ordu'nun ilk komutanı feld mareşal Walther von Reichenau'dur. Stalingrad Muharebesi sonucunda Sovyet ordusu tarafından ağır darbe alıp yok oldu. Reds Reds, ÅŸu anlamlara gelebilir: Bahama doları Bahama doları (sembolu: $, uluslararası kodu BSD) Bahamalar'da 1966 yılından bu yana kullanılan para birimidir. Bahama dolarının işareti $'dir, ancak diğer ülkelerde kullanılan dolar para birimlerinden ayırmak için BS$ olarak da gösterilir. 1 dolar, 100 cente bölünmüştür. Bahama doları, Amerikan dolarına 1:1 oranında sabitlenmiştir. İskoç Kraliyet Akademisi Binası İskoç Kraliyet Akademisi Binası Edinburgh'un merkezinde bulunmaktadır. Tasarımı 19. yüzyılda William Henry Playfair tarafından yapılmıştır. Leung Kar Yan Leung Kar Yan (d. 20 Ocak 1949), aynı zamanda "Bryan Leung" olarak da bilinen, birçok ünlü dövüş sanatları filmlerinde rol almış bir Hong Kong'lı film ve televizyon oyuncusu ve yönetmen. Leung Kar Yan daha çok dövüş sanatları (Kung Fu) filmlerinde rol almıştır. Leung Kar Yan yaptığı marka sakal için "sakallı" olarak bilinir. Hong Kong aksiyon sinemasının en tanınmış yüzlerinden biri olmasına rağmen, yönetmenler tarafından kendisine gösterilen hamleleri taklit ederek ve yeteneklerine güvenerek, hiçbir resmi dövüş sanatları eğitimi almamıştır. Uzaklık modülü Uzaklık modülü, genel olarak gökbilimde mesafelerin ölçülmesinde kullanılan bir yoldur. Uzaklık modülü, formula_1 gökcisminin görünen parlaklığı formula_2 ile mutlak parlaklığı formula_3 arasındaki farktır. Gökcisimlerinde gözlenen akısal değişimlerin, büyüklüğe logaritmik oranı olarak tanımlanmasından türetilir: Bir ışık kaynağında gözlenen parlaklık ile gökcisminin uzaklığı ters kare yasası ile bağlantılıdır - iki kat uzak görünen bir kaynak, dörtte bir parlaklıktadır. Aynı parlaklık tek bir cisim veya iki cisim için formula_5 şu şekilde yerleştirilebilir formula_6 Mutlak uzaklık, bir gökcisminin 10 parsek uzaklıkta sahip olduğu görünür parlaklıktır ve bundan dolayı büyüklük denklemi şu şekilde yazılır: Logaritma yeniden dÃ¼zenlenirse Sonra, verilen uzaklık modülü formula_1, parsek olarak uzaklık şu şekilde elde edilir Parseklerde mesafedeki belirsizlik (δd) uzaklık modülündeki belirsizlik hesaplanarak (δμ) bulunur standart hata analizi kullanılarak türetilir. Mutlak ve görünür parlaklık arasındaki fark uzaklık belirlemede tek yöntem değildir. Soğurma, özellikle baskın parçacık sonuçlarında diğer önemli bir faktördür (mesela galaktik merkezi yönünde). Uzaklık modülleri en fazla yakın evrendeki gökadaların mesafe ölçümlerinde kullanılır. Örneğin, Büyük Macellan Bulutu'nun uzaklık modülü 18.5, Andromeda Gökadası'nın uzaklık modülü 24.4 ve Başak kümesi içindeki NGC 4548 gökadasının UM'si 31.0. BMB'nin sonucunda, görünen parlaklığı en üst noktada 2.8 ve mutlak parlaklığı -15.7 olan süpernova SN1987A söz konusudur. Uzaklık modülü pek çok gökbilimci için pratik olmasından dolayı en çok tercih edilen yöntemdir. Örneğin Başak kümesi içindeki bir gökadada bulunan Güneş türü bir yıldızın (M=5) görünen parlaklığı (m=36) çok hızlı bir şekilde mesafe hesaplamasında kullanılabilir. NGC 1427A NGC 1427A, Irmak takımyıldızı yönünde bulunan bir düzensiz gökada. Uzaklık modülü, küresel yıldız kümesi aydınlatma işlevi metodu ile uzaklık 31.01 ± 0.21 yaklaşık olarak 52 milyon ışık yılı hesaplanmaktadır. Ocak kümesi'indeki en parlak düzensiz gökadadır ve kümenin merkezi NGC 1399'un önplanında bulunur. Atılay Uluışık Atılay Uluışık, (d. 9 Mart 1977, Ankara), Türk tiyatro ve dizi oyuncusu. İlk önce TRT 1'de daha sonra Star TV ve Show TV'de 1989-2002 yılları arasında yayımlanan ""Bizimkiler"" dizisi ile tanınmıştır. 1995 yılında Beşiktaş Atatürk Anadolu Lisesi'nden sonra, Yıldız Teknik Üniversitesi Fen Edebiyat Fakültesi Matematik Mühendisliği Bölümü'nden 2000 yılında mezun olmuştur. 14 yıl süren ve 2002 yılında son bulan Bizimkiler dizisinde rol almaya başladığında 12 yaşındaydı. Ancak oyunculuk kariyeri "Bizimkiler" dizisiyle değil, Ali Poyrazoğlu ile TRT'de oynadığı bayram skeçlerine dayanmaktadır. Dizi başladığı sırada Şehir Tiyatroları'nda da rol almaktaydı. Tiyatroya, dizi için istenen çocuk tarif edildiğinde Uluışık da "Bizimkiler" dizisinde rol almaya başladı. Atv'de yayımlanan Doksanlar dizisinde öğretmen Kemal'i canlandırmıştır. NGC 1532 NGC 1532, Irmak takımyıldızı yönünde bulunan ve yandan görünen bir çubuklu sarmal gökada. James Dunlop tarafından 29 Ekim 1826 tarihinde keşfedilmiştir. NGC 1532, pek çok yandan görünen sarmal gökada gibi kutu benzeri bir çıkıntıya sahiptir. Bu çıkıntı, çubuk için gerçek bir göstergedir. Karşıdan görünen gökadalarda bu tip çubukların ve görsel yapıların algılanması çok daha kolaydır. Ancak, buradaki gibi eğimli ve yandan görünen gökadalarda, çıkıntı ve çubuk yapısının anlaşılabilmesi için dikkatli analizlerin yapılması gereklidir. NGC 1532'ye büyük ihtimalle birkaç tane eşlik eden cüce gökada bulunmaktadır. Gökadayla net olarak etkileşimde olan ise başlıktaki fotoğrafta da görünen cüce gökada NGC 1531'dir. Etkileşim sonucu ortaya çıkan kütleçekim kuvveti, NGC 1532'nin diskinde alışılmadık tüysü bulutsu yapılar ortaya çıkarmıştır. Beşiktaş (basketbol takımı) Beşiktaş (basketbol takımı) (Şimdiki adı: Beşiktaş Sompo Sigorta (basketbol takımı)), Beşiktaş Jimnastik Kulübü'nü ING Basketbol Süper Ligi'nde temsil eden profesyonel basketbol takımı. Takım, iç saha maçlarını 3,200 kişi kapasiteli BJK Akatlar Arena'da oynamaktadır. 1974-75'te kazandığı ilk TBL şampiyonluğunun üzerinden geçen 37 yıldan sonra, 2011-12 sezonunda muhteşem geçirilen bir sezonun ardından, Basketbol Süper Ligi, Türkiye Kupası ve FIBA Eurochallenge Kupası'nı kazanarak sezonu 3 kupayla noktalamıştır. Kulüp, 2012-13 sezonun başında tarihinde ilk kez 28. Cumhurbaşkanlığı Kupası'nı kazanmıştır. 1933 yılında Galatasaray’ı takiben kurulan basketbol takımı, tarihinin ilk Galatasaray maçını 10 Mart 1933 günü oynadı ve bu karşılaşmayı 27-28 kaybetti. 1936 yılında Berlin Olimpiyatları'ndan sonra Beşiktaş takımı dağıldığı için şube faaliyetlerine ara verdi. 1940 yılında Musevi Barkhoba takımının kendisini kapatma kararının ardından, takımdaki basketbolcuların hepsi Beşiktaş'a geçerek ikinci kez takımı kurmuş oldular. Takımda; Jak Habip, Avram Barokas, Moris Meşolam, Mişel Gabay, Hazday Penso gibi oyuncular mevcuttu. Yetenekli ve millî oyunculardan kurulu, güçlü bir kadro kuran Beşiktaş, 1942-43 sezonun başında yaz turnuvalarına katıldı. 6 Aralık’ta "Beyoğlu Halkevi Turnuvası" finalinde Beşiktaş Galatasaray’ı 28-24 yendi. Aynı sezon İstanbul Erkekler Basketbol Ligi’nde mücadele eden Beşiktaş, ikinci kez katıldığı bu şampiyonada Galatasaray’a 36-30 ve 32-24 yenilerek ligi 2. sırada bitirdi. 13-14 Şubat’ta "Kurtuluş", "Beşiktaş", "Galatasaray" ve "Ankara Karması" 'nın katıldığı, "Sportif Oyunlar Federasyonu" tarafından düzenlenen turnuvada final oynadı ve finalde Kurtuluş’a 40-38 yenilerek turnuvayı 2. olarak noktaladı. 3 yıllık başarılı geçen dönemin ardından takım dağıldı ve yepyeni bir takım oluşturulmak zorunda kalındı. 1943-1949 yılları arasında yalnızca; 1945-46 sezonunda Galatasaray’ın 27-18 yenilmesiyle elde edilen İkinci Kategori şampiyonluğu ile 1942-43 sezonundaki İstanbul Basketbol Ligi ikinciliği akıllarda kalmıştır. 1949 yılına kadar Beşiktaş basketbol takımına sporcu desteği sağlayan "Yüksek Denizcilik Okulu" ’nun, yöneticilerin ilgisizliği nedeniyle oyuncu desteğini kesmesiyle kulübün basketbol şubesi büyük zarar gördü ve 1950-1955 yılları arasında Beşiktaş basketbol şubesinin faaliyetleri neredeyse durma noktasına geldi. 1955-56 yılında tekrar kurulan Beşiktaş basketbol takımı, ikinci kümede mücadele etti ve hemen aynı sezon 2. kümede şampiyon olarak, 1. kümeye terfi etti. 1956-57 sezonunda 8 yıllık aradan sonra tekrar 1. kümede mücadele eden Beşiktaş, 10 takımlı İstanbul Ligi’nde 6. oldu. 16 Mart 1957 tarihinde Beşiktaş’ın "Karagücü" ile oynadığı ve siyah beyazlı takımın 110-46 kazandığı maçta, Beşiktaş kaptanı "Hüdai Budanur" takımının bütün sayılarını (110 sayı) tek başına kaydederek bir rekora imza attı. Bu rekor daha sonra Erman Kunter tarafından, bir maçta 153 sayı atarak kırıldı. 1956-57 sezonunda güçlü takımlarla oynayan Beşiktaş ligde kalmayı başardı ve ileriye dönük olarak sağlam temeller attı. 1957-58, 1958-59 ve 1959-60 sezonları Beşiktaş’ın ligde tutunma mücadelesi verdiği sezonlardı. Bu sezonlarda sırasıyla İstanbul Ligi’nde 7. 8. ve 6. oldu. 1960-61 İstanbul Basketbol Ligi’nde, Beşiktaş oynadığı 18 maçta hiç galibiyet alamadı, 1 beraberlik ve 17 yenilgiyle son sırayı alarak 2. kümeye düştü. 1966-67’de "Deplasmanlı Basketbol Ligi" ’nin kurulması kararının ardından, statü gereği bir önceki sezonun klasmanlarına göre Beşiktaş, ilk önce İstanbul Ligi’nde mücadele etmek zorunda kaldı ve Deplasmanlı Basketbol Ligi’nin ilk sezonunda yer almadı. Yeni ligin kuruluşuyla birlikte, güçlü bir kadro ve başarı endeksli düşünce yapısını hedef alan Beşiktaş, İstanbul Erkekler Basketbol Ligi’nde şampiyon olarak 1967-68 sezonunda Türkiye Ligi’nde oynamaya hak kazandı. 1967-1977 yılları arasındaki 10 yıllık dönemde Beşikaş, Türkiye Basketbol Ligi’nde üç kez şampiyonluğu kaçırarak 2. oldu, iki kez de Türkiye Kupası’nda final oynadı. Nihayet 1974-75 sezonunda Türkiye Basketbol Ligi’nde şampiyon olarak, ligde şampiyon olan kulüpler arasına katıldı. 1967-68 sezonunda ligde 18 galibiyet, 10 yenilgi ile 5. oldu ve Türkiye Kupası’nda yarı final oynadı. Yarı finalde geçen sezon kurulan yeni ligin şampiyonu unvanlı Altınordu’ya elenerek kupaya veda etti. 1968-69 sezonunu toplamda aldığı 16 galibiyet, 1 beraberlik ve 11 yenilgi ile ligi 7. sırada tamamladı. Sonraki sezonda ligi 16 galibiyet, 6 yenilgi ile Kolej’in ardından 5. sırada noktaladı. 1970-71 sezonunda Türkiye Basketbol Ligi sezonunda aldığı 13 galibiyet, 1 beraberlik ve 8 yenilgi ile ligi geçen sezon olduğu gibi yine Kolej’in ardından 5. sırada noktaladı. Türkiye Kupası’nda ise bir önceki sezonun şampiyonu olan İTÜ ile finalde karşılaştı. Final karşılaşmasında Beşiktaş, İTÜ’ye 74-69 yenilerek kupada 2. oldu. 1971-72 sezonunda fırtına gibi esen siyah beyazlılar, ligde İTÜ ve Galatasaray’la çekişti, sezon sonunda şampiyon olan İTÜ’nün ardından, 18 galibiyet, 4 yenilgi ile 2. oldu. Türkiye Kupası’nda yarı final grubuna kalan Beşiktaş, bu grupta eşleştiği Kolej’e yenilerek elendi. Sonraki sezon, ligde aldığı, 9 galibiyet 3 beraberlik 10 yenilgi ile DSİ Spor’un ardından, ligi 6. sırada bitirdi. Türkiye Kupası’nda tarihinde ikinci kez finale kalmayı başaran Beşiktaş, deplasmanlı çift maç üzerinden oynanan, finalde Kolej ile kupa için mücadele etti. Kendi evindeki ilk maçta rakibini 68-64 yenen Beşiktaş, ikinci maçta Kolej’e 68-56 yenilerek kupayı ikinci kez finalde kaybetti. 1973-74 sezonunda Türkiye Basketbol Ligi’ni 12 galibiyet, 1 beraberlik ve 8 yenilgi ile MKE Ankaragücü’nün ardından 5. sırada noktaladı. 1974-75 sezonu öncesinde düzenlenen "İzmir Turnuvası" ’nda Karşıyaka’yı 72-65, Galatasaray’ı da 70-61 yenerek turnuvada 1. oldu. Ankara’da düzenlenen "TRT Kupası" ’nda Şekerspor’u 89-85 yenen Beşiktaş ile Galatasaray’ı 73-72 yenen Muhafızgücü SK finalde karşılaştı. Finalde rakibini 83-66 yenen Beşiktaş kupanın sahibi oldu. Ligin başlamasıyla birlikte ilk devreyi Muhafızgücü ve Galatasaray beraberlikleri haricinde puan kaybetmeyen Beşiktaş, 29 puanla lider bitirdi. Ligin ikinci yarısında 1 Mart’ta Galatasaray’la oynanan ve Beşiktaş’ın 87-74 kazandığı maç ile birlikte, toplamda 18 galibiyet, 2 beraberlik, 2 yenilgi alan Beşiktaş, Türkiye Basketbol Ligi’nde ilk kez şampiyon oldu. 1975-76 sezonuna geçen yılın şampiyonu olarak çıkan Beşiktaş’ta tek hedef 2. şampiyonluktu. 22 maçlık lig karşılaşmaları sonucunda Eczacıbaşı ve Beşiktaş, rakiplerine büyük bir üstünlük kurarak, 21 galibiyet ve 1 yenilgi ile aynı puanı elde ettiler. Her iki takımda birbirlerini yenmeyi başarmışlardı, ancak averaj üstünlüğünü elinde bulunduran Eczacıbaşı ligi şampiyon olarak noktalarken, Beşiktaş ise ligi 2. sırada bitirdi. Beşiktaş, Eczacıbaşı ile "Gençlik ve Spor Bakanlığı Kupası" finalinde karşılaştı ve rakibini 74-72 yenerek bu kupanın sahibi oldu. 1976-77 sezonunda bir önceki yılda olduğu gibi lig yine Eczacıbaşı ve Beşiktaş arasındaki çekişmeye sahne oldu. Beşiktaş, toplamda elde ettiği, 18 galibiyet ve 4 yenilgi ile ligi Eczacıbaşı’nın ardından 2. sırada noktaladı. 1977-78 sezonunda Eczacıbaşı’nın şampiyon olduğu ligde Beşiktaş, toplamda 8 galibiyet, 14 yenilgi elde ederek 8. oldu. Bir sonraki sezon elde ettiği 11 galibiyet, 1 beraberlik ve 10 yenilgi ile Karşıyaka’nın arkasından 6. sırada kendine yer buldu. 1979-80 sezonunda iki müessese kulübünün egemenliğinde geçen ligde elde ettiği 20 galibiyet, 2 beraberlik ve 4 yenilgi ile ligi 3. sırada bitirdi ve başarılı bir grafik çizdi. Bir önceki sezon elde ettiği 3.lüğü korumak ve daha iyi derece elde etmek isteyen Beşiktaş, daha önceden de olduğu gibi Eczacıbaşı ile lig liderliği için çekişti, ancak Final grubunda Eczacıbaşı’nın mutlak egemenliğine boyun eğerek, elde ettiği 9 galibiyet, 1 beraberlik ve 7 yenilgi ile ligi 2. sırada bitirdi. 1981-82 sezonu da bir önceki sezon gibi, Eczacıbaşı’nın üstünlüğünün kırılması çabasıyla geçildi. Final Grubuna kalmayı başaran Beşiktaş, bu grupta topladığı 18 galibiyet, 7 yenilgi ile ligi Eczacıbaşı’nın arkasından 2. sırada bitirdi. Beşiktaş, 1982-83 sezonunda final grubuna kalmayı başardı. Efes Pilsen’nın lider olarak, şampiyonluğunu ilan ettiği bu grupta, 16 galibiyet, 13 yenilgi ile 4. sırayı aldı. Sonraki sezonda ligi 11 galibiyet, 11 yenilgi ile, 7. sırada tamamlayan Beşiktaş, play-off oynama hakkını elde etti. Play-off çeyrek finalinde Efes Pilsen ile eşleşen siyah beyazlılar, rakibine 2-0’lık seri sonunda elendiler ve ligi noktaladılar. Galatasaray’ın şampiyon olduğu 1984-85 sezonunda elde ettiği 6 galibiyet, 16 yenilgi ile ligde 9. olan Beşiktaş, play-off oynama hakkını kaçırdı. Bir sonraki sezonda elde ettiği 8 galibiyet, 13 yenilgi ile ligi geçen sezon olduğu gibi yine 9. sırada noktaladı ve yine play-off hakkı elde edemedi. 1986-87 sezonunda Beşiktaş normal sezonu 15 galibiyet, 7 yenilgi ile rakiplerinin önünde lider olarak bitirerek play-off hakkı elde etti. Play-off çeyrek final serisinde geçen sezonun şampiyonu Galatasaray ile eşleşen siyah beyazlı takım, rakibine 2-1’lik seri sonucunda elenerek ligi noktaladı. 1967-68 sezonundan bu yana Türkiye Basketbol Ligi’nde, 20 senedir mücadele etmekte olan Beşiktaş (basketbol takımı), 1987-88 sezonunda elde ettiği 3 galibiyet, 19 yenilgi ile son sıradaki Hilalspor ile aynı puanda ligi 11. sırada noktaladı ve 2. Lig'e düştü. 1988-89 sezonunda 2. Lig’de mücadele eden Beşiktaş, Samsun’da düzenlenen TB2L play-off maçlarında oynadığı 5 maçın 5’ini de kazandı. TB2L’yi şampiyon olarak bitirdi ve Türkiye Basketbol Ligi’ne 1 yıllık aradan sonra geri döndü. Bir yıllık aranın ardından tekrar TBL’ye dönen, 1970-1987 yılları arasında Türkiye Ligi’nde 1 şampiyonluk, 5 ikincilik elde eden, 1 kez "Gençlik ve Spor Bakanlığı", 1 kez "Beden Terbiyesi Genel Müdürlüğü" ile 2 kez "TRT Kupası" şampiyonluğu kazanan, "Türkiye Kupası" 'nda 2 kez, 1986-87’de olmak üzere 1 kez "Cumhurbaşkanlığı Kupası" 'nda final oynayarak üstün performans gösteren Beşiktaş, uzunca bir süre bu başarılarına hasret kaldı. 1989-90 sezonunda elde ettiği 9 galibiyet, 13 yenilgi ile ligi 9. sırada noktaladı. 1990-91 sezonunda 6 galibiyet, 16 yenilgi ile 10. sırada kendine yer buldu. Sonraki sezon da diğerlerinden farksızdı. Elde ettiği 10 galibiyet 16 yenilgi ile ligi 10. sırada noktaladı. Uzunca bir süre ligde egemenlik kuran ve Beşiktaş’ın altın çağında sürekli olarak rekabet halinde oldukları Eczacıbaşı (basketbol takımı)'nın ligden çekilmesiyle, bir dönem kapanmış oldu. 1992-93 sezonunda 13 galibiyet 17 yenilgi elde eden Beşiktaş, ligi 10. sırada bitirerek, play-off oynama hakkı elde etti. Play-off 1.turda PTT SK ile eşleşen Beşiktaş, rakibini 3-1’lik seri sonunda eleyerek, çeyrek finale kaldı. Çeyrek finalde Fenerbahçe ile eşleşen Beşiktaş, rakibine 3-0’lık seri sonunda kaybederek ligi noktalamış oldu. Türkiye Kupası’nda ise çeyrek final oynadı ve PTT’ye yenilerek kupaya veda etti. 1993-94 sezonunda elde ettiği 9 galibiyet, 21 yenilgi ile ligi 13. sırada bitirdi. Sonraki sezonda 8 galibiyet 22 yenilgi ile ligde 13. oldu. 1994-95 sezonunda elde ettiği 8 galibiyet, 22 yenilgi ile ligi 14. sırada bitirdi. 1995-96 sezonunda toplamda 16 galibiyet, 14 yenilgi elde eden Beşiktaş, ligi 6. sırada bitirerek play-off oynamaya hak kazandı. Play-off 1.turda Darüşşafaka ile eşleşen Beşiktaş rakibine, çekişmeli geçen serinin ardından 3-2 ile elenerek lige veda etti. 1996-97 sezonunda 10 galibiyet, 20 yenilgi elde eden Beşiktaş, ligi 13. sırada noktalayarak, play-off hakkı elde edemedi. 1997-98 sezonunda toplamda elde ettiği 19 galibiyet, 11 yenilgi ile ligi Tofaş SAS’ın ardından 5. olarak bitiren Beşiktaş, play-off oynamaya hak kazandı. Play-off 1. turda Karşıyaka ile eşleşen siyah beyazlılar, rakibine 3-2’lik seri sonucunda üstünlük kurarak, çeyrek finale yükseldi. Çeyrek finalde son dönemin güçlü ekiplerinden Tofaş SAS ile eşleşen Beşiktaş, rakibine 3-1’lik seri sonunda boyun eğerek, ligi noktaladı. 1998-99 sezonuna geçen sene yakaladığı ivme ile giren Beşiktaş, ligde 14 galibiyet, 14 yenilgi elde ederek, 8. oldu ve play-off hakkı kazandı. Play-off 1.Tur’da bir önceki sene olduğu gibi yine Pınar Karşıyaka ile eşleşen Beşiktaş, rakibini mutlak üstünlük kuruduğu 3-0'lık seri sonucunda geçti ve çeyrek finale yükseldi. Çeyrek finalde yine geçen sezon olduğu gibi Tofaş SAS ile eşleşen Beşiktaş, çekişmeli geçen seri sonucunda rakibine 3-2’lik seri sonucunda elendi ve ligi noktaladı. Başarılı geçen bu sezonda Türkiye Kupası çeyrek finalinde Galatasaray’ı eleyerek dörtlü finale kaldı. Dörtlü finalde de Tofaş SAS’la eşleşen Beşiktaş, rakibine 71-65 mağlup olarak final oynama hakkı elde edemedi. 1999-00 sezonunda iyi bir grafik çizen Beşiktaş, elde ettiği 17 galibiyet, 9 yenilgi ile ligi 5. sırada noktalayarak, play-off oynamaya hak kazandı. Play-off çeyrek finalinde ligi 4. sırada bitiren Karşıyaka ile eşleşen Beşiktaş, rakibini 3-0’lık seri sonunda eleyerek, yarı finale yükseldi. Yarı finalde Efes Pilsen ile eşleşen Beşiktaş, Efes’e 3-1’lik seri sonunda elendi ve ligi noktalamış oldu. Türkiye Kupası Gaziantep Grubu’nda finalde Tuborg Pilsener’i 74-72 yenerek dörtlü finale kaldı. Dörtlü finalde Ülkerspor’a 78-70 yenilerek, kupada final oynama şansını kaybetti. 1999 Koraç Kupası’nda ise 3.turda Bosna temsilcisi HKK Brotnjo Citluk takımını ilk maçta 84-53 yendi, ikinci maçta rakibine 82-60 yenilmesine rağmen çeyrek finale yükseldi. Çeyrek finalde Belçika temsilcisi Sunair Oostende ile eşleşti. Çeyrek final ilk maçında rakibine 93-65 yenilen siyah beyazlı takım, ikinci maçı 82-78 kazanmasına rağmen Koraç Kupası'na veda etti. 2000-01 sezonunda topladığı 13 galibiyet, 13 yenilgi ile ligi 7. sırada bitiren Beşiktaş, play-off 1. turunda Pınar Karşıyaka ile eşleşti. Rakibine 3-1’lik seri sonunda üstülük kuran Beşiktaş, çeyrek finale yükseldi. Çeyrek finalde Efes Pilsen SK ile eşleşen Beşiktaş, rakibine 3-0’lık seri sonunda kaybederek ligi noktalamış oldu. 2001-02 sezonunda yabancısız olarak mücadele eden Beşiktaş, 10 galibiyet, 12 yenilgi alarak, bir önceki sezonda olduğu gibi yine 7. sırada ligi bitirdi ve play-off hakkı elde etti. Play-off 1.turunda İTÜ ile eşleşen Beşiktaş, rakibini 3-2’lik seri sonunda eledi ve çeyrek finale yükseldi. Çeyrek finalde Ülkerspor’la eşleşen Beşiktaş, rakibine 3-1’lik seri sonucunda kaybederek ligi noktalamış oldu. 2002-03 sezonunda kulübün 100. yılında TBL’de pek de istenilen seviyede olamayan takım, 11 galibiyet 15 yenilgi elde ederek ligi 10. sırada noktaladı ve play-off hakkı kazandı. Play-off 1. turunda Darüşşafaka ile eşleşen Beşiktaş, rakibini 3-2’lik seri sonucunda geçerek adını çeyrek finale yazdırdı. Çeyrek finalde son şampiyon Efes Pilsen’le eşleşen Beşiktaş, 3-0’lık seriyle kaybederek ligi noktaladı. 2003-04 sezonunda ligde oldukça başarılı bir görüntü çizen Beşiktaş, 20 galibiyet, 6 yenilgi ile Efes Pilsen ve Ülkerspor’un ardından normal sezonu 3. sırada tamamladı ve play-off hakkı elde etti. Play-off çeyrek finalinde Darüşşafaka ile eşleşen Beşiktaş, rakibini 3-2 ile geçerek, yarı finale yükseldi. Yarı finalde Ülkerspor’la eşleşen Beşiktaş, 3-1’lik seriyle kaybetti ve ligi noktaladı. Bir önceki sezon normal sezonda ligin lokomotifi takımlarla birlikte, ligde egemenlik kuran ve play-off’ta finali kaçıran Beşiktaş, 2004-05 normal sezonda 17 galibiyet, 9 yenilgi ile ligi 3. olarak noktalayarak, play-off hakkı elde etti. Play-off çeyrek finalinde Tuborg Pilsener ile eşleşen Beşiktaş, rakibini 3-0’lık seri sonucunda eleyerek, yarı finale yükseldi. Yarı finaldeki rakibi bir önceki sezonda olduğu gibi yine Ülkerspor’du. Beşiktaş, Ülkerspor’u 3-1’lik seri sonucunda eleyerek, şampiyon olduğu 1974-75 sezonundan bu yana ilk kez final oynama hakkı elde etti. Finalde rakip Türk basketbolunun en başarılı takımlarından Efes Pilsen oldu ve Beşiktaş rakibine 4-1’lik seri sonucunda kaybederek, 30 yıldır özlemini duyduğu şampiyonluğu kaçırmış oldu. Türkiye Kupası’nda da yarı final oynayan Beşiktaş, yarı finalde Pınar Karşıyaka’ya mağlup olarak kupaya veda etti. 2005-06 sezonu öncesi basketbol şubesini 30 yıllık bekleyişin ardından gelen final sonrasında daha rekabetçi yapmak ve kulübün üzerindeki yükü azaltmak adına, Ülker'in sahibi olduğu "Cola Turka" ile ana sponsorluk ve isim sponsorluğunu kapsayan bir anlaşma yaptı. Buna göre kulüp, ligde "Beşiktaş Cola Turka" adıyla mücadele edecek ve BJK Akatlar Arena'nın adın da "Cola Turka Arena" olarak değişecekti. 2005-06 sezonunda normal sezonu 3. bitiren Beşiktaş Cola Turka, play-off çeyrek finalde Tekel SK ile eşleşti ve rakibini 3-1'lik seri sonucunda eleyerek yarı finale yükseldi. Yarı finalde Efes Pilsen'ya 3-2'lik seri sonunda yenilen siyah beyazlı takım, finale yükselme şansını yitirdi. ULEB Kupası'nda ise ilk tur C grubunda 5. olarak üst tura çıkamadı. 2006-07'de normal sezonu 5. sırada tamamlayan Beşiktaş, çeyrek finale kadar yükseldi ve bu turda Galatasaray Cafe Crown'a 3-0'lık seri sonunda kaybetti. Beşiktaş, ULEB Kupası'nda ise grubundan çıkamadı. Siyah beyazlılar, Türkiye Kupası'nda çeyrek finalde Pınar Karşıyaka'ya elendi. 2007-08 sezonunda normal sezonu ilk sırada tamamlayan siyah beyazlılar, play-off yarı final serisinde Türk Telekom'a 3-1'lik seri sonunda elendi. Beşiktaş, TeknoSA Türkiye Kupası çeyrek finalinde Efes Pilsen'e 75-71 mağlup olarak kupaya veda etti. ULEB Kupası grup aşamasında 10 maçta 10 galibiyet alarak bu turnuvada çeyrek finale kadar yükselen siyah beyazlılar, İtalya'nın Torino kentinde karşılaştığı bir diğer Türk takımı Galatasaray Cafe Crown'a 61-60 yenilerek kupaya veda etti. 2008-09 sezonunda 18 galibiyet, 12 yenilgi elde eden Beşiktaş Cola Turka, ligi 5. sırada noktalayarak, play-off hakkı elde etti. Play-off çeyrek finalinde Galatasaray Cafe Crown ile eşleşen Beşiktaş, rakibine 3-1’lik seri sonucunda elenerek ligi noktaladı. 2009-10 sezonunda elde ettiği 18 galibiyet, 12 yenilgi ile ligi Banvitspor’un ardından 4. sırada bitirdi ve play-off hakkı elde etti. Play-off çeyrek finalinde Türk Telekom ile eşleşti. Rakibini 3-1’lik seri sonucunda eleyen Beşiktaş, yarı finale yükseldi. Yarı finaldeki rakibi Efes Pilsen oldu. Efes Pilsen’e seride 3-0 ile kaybeden Beşiktaş lige veda etti. 2010-11 sezonunda NBA tarihinin en iyi basketbolcularından biri olan Allen Iverson'u getirerek adını duyuracak bir transfer yaptı. TBL’de elde etiği 19 galibiyet, 11 yenilgi ile normal sezonu 6. sırada noktaladı ve play-off’ta Galarasaray Cafe Crown ile eşleşti. Play-off çeyrek final serisinde rakibine 3-0 ile elendi ve ligi noktaladı. Türkiye Kupası’nda gruplardan yenilgisiz lider olarak çıktı. Çeyrek finalde Efes Pilsen, yarı finalde de Trabzonspor’u eleyerek finale yükseldi. Finalde son yıllarda ligde üstünlüğünü kurmuş olan Fenerbahçe Ülker ile eşleşti, ancak rakibine 81-72 yenilerek kupayı kaçırdı. 2010-11 sezonu sonunda "Cola Turka" sponsorluk anlaşmasını uzatmadı ve Beşiktaş yaz transfer döneminde bir süre sponsor arayışlarına girdi. Yapılan araştırmaların ve görüşmelerin sonuçsuz kalması neticesinde kulüp başkanı Yıldırım Demirören’in babası Erdoğan Demirören’in sahibi olduğu "Milangaz", kulübe 1 yıl için ana sponsor oldu ve kulübün adı "Beşiktaş Milangaz" olarak, BJK Akatlar Arena’nın adı da "Milangaz Arena" olarak değiştirildi. 2011-12 sezonunda NBA oyuncularından Deron Williams'ı getirerek çok büyük yankı uyandırdı. Lokavt bitene kadar Lamar Odom ile anlaştı. Ancak lokavtın beklenenden erken bitmesi sebebi ile Odom, hiç forma şansı bulamadan; Williams ise 13 maç sonunda ülkelerine geri döndüler. Deron Williams'ın ayrılması sonucu yönetimin kararı ile Deron'un giydiği 8 numaralı forma emekliye ayrıldı. 2012 Türkiye Kupası'nda tarihinde 4.kez final oynayan Beşiktaş, finalde Banvit'i yenerek ilk kez şampiyon oldu. Avrupa kupalarında ise EuroCup'ta başladığı yolculuğa, Belçika takımı Dexia Mons-Hainaut'a elenerek FIBA EuroChallenge Kupası'ndan devam etti ve Macaristan'ın Debrecen kentindeki Final-Four yarı finalinde, ev sahibi Szolnoki Olaj KK'yı 64-60 yenerek finale yükseldi. Finalde Rus temsilcisi BK Triumph Lyubertsy'yi 84-69 mağlup eden Fransız temsilcisi, Elan Chalon ile eşleşti. Beşiktaş Milangaz, finalde Elan Chalon'u 91-86 yenerek 2012 FIBA Eurochallenge Kupası'nda şampiyon oldu. 2011-12 sezonunu 4.sırada bitiren Beşiktaş Milangaz, play-off çeyrek finalinde son şampiyon Fenerbahçe Ülker'le eşleşti. BJK Akatlar Arena'da oynanan ilk karşılaşmayı siyah beyazlılar uzatma sonucu 96-94 kazandı. Serinin ikinci maçını deplasmanda 77-74 kazanan Beşiktaş Milangaz, rakibini 2-0'la geçip yarı finalde Galatasaray Medical Park'ın rakibi oldu. Abdi İpekçi Arena'da oynanan ilk maçı Galatasaray 75-74 kazandı, Abdi İpekçi Arena'daki ikinci maçı Beşiktaş Milangaz 81-72 kazandı. Seri Sinan Erdem Spor Salonu'na 1-1 ile gitti. Sinan Erdem Spor Salonu'ndaki iki maçı 74-65, sonraki maçı 84-73 kazanan Beşiktaş Milangaz adını finale yazdırdı. Finalde Anadolu Efes ile mücadele etti. Sinan Erdem Spor Salonu'ndaki ilk iki maçı 82-75 ve 76-71 kazanan Beşiktaş Milangaz final serisini 2-0'a getirdi. Ancak Anadolu Efes, Abdi İpekçi Arena'daki maçı 69-67 kazanarak seriyi 2-1'e getirdi. Serinin dördüncü maçını Abdi İpekçi Arena'da Efes'i 81-55 gibi farklı bir skorla deviren Beşiktaş Milangaz kazandı. Anadolu Efes, Sinan Erdem Spor Salonu'ndaki beşinci maçı 84-82 kazanarak final serisini 3-2'ye taşıdı. Abdi İpekçi Arena'daki altıncı maçı 80-76 kazanan Beşiktaş Milangaz, basketbol tarihindeki ikinci şampiyonluğuna ulaştı. "2011-12 sezonu Beşiktaş (basketbol takımı)'nın 3 kupalı ve en parlak sezonu olarak tarihe geçti." 2012-13 sezonu öncesi önce sponsor "Milangaz" sponsorluktan çekildi. Takıma ana sponsor bulma konusunda sıkıntı yaşayan yönetim, forma göğüs sponsorluğu için her maça farklı sponsorla çıkma kararı aldı. İlerleyen haftalarda Beşiktaş yönetimi "Kalde Boru" firmasıyla forma göğüs sponsorluğu için sezon sonuna kadar 1 milyon TL karşılığında anlaşma sağladı. Geçen sezon takımın 3 kupa kazanmasında büyük payı olan koç Ergin Ataman ile yollar ayrıldı. Takımın yeni koçu Erman Kunter oldu. Takımda Can Akın dışında tüm oyuncuların sözleşmesi sona erdi. Beşiktaş, Erman Kunter yönetiminde sponsorsuz olarak girilen sezonda ilk olarak, 28.Cumhurbaşkanlığı Kupası maçında Anadolu Efes ile karşılaştı ve bu maçı 77-75 kazanarak tarihinde ilk kez Cumhurbaşkanlığı Kupası'nı müzesine götürdü. Böylelikle 2012 yılı 4 kupayla noktalanmış oldu. 2011-12 sezonunun şampiyonu olarak tarihinde ilk kez EuroLeague'de mücadele etme hakkı kazandı. Euroleague'de ilk turda D grubunda; Barcelona Regal, CSKA Moskova, KK Partizan, Lietuvos Rytas, Brose Baskets ile eşleşti. İlk kez katıldığı Euroleague'de, D grubunu 3. sırada bitirerek Top 16'ya kalmayı başardı. Top 16 F grubunda; Barcelona Regal, Olimpiakos, BK Himki, Caja Laboral, Montepaschi Siena, Maccabi Electra ve Fenerbahçe Ülker'le eşleşti. Beşiktaş, Top 16 F grubunda sadece Montepaschi Siena ve gruptaki son açında Fenerbahçe Ülker'i mağlup ederek grubu Fenerbahçe Ülker'in üzerinde 7. olarak bitirdi ve Euroleague'e veda etti. 2012-13 normal sezonunu 6. sırada bitiren Beşiktaş, play-off çeyrek finalinde normal sezonu 3. sırada bitiren Banvit'le eşleşti. Play-off çeyrek final ilk maçında deplasmanda Banvit'e, Serkan Erdoğan'ın son saniye üçlüğüyle 68-65 yenildi ve seride 1-0 geriye düştü. Abdi İpekçi Arena'da Beşiktaş'ın ev sahipliğinde oynanan serinin ikinci maçında, Banvit'e 81-74 yenilerek seride 2-0 geriye düştü ve play-off'lara çeyrek final aşamasında veda etti. Beşiktaş, 2013 Mart ayında yapılan genel kurul kararıyla Basketbol Şubesi'ni, "Beşiktaş Basketbol Yatırımları Sanayi ve Ticaret Anonim Şirketi", ticaret unvanlı şirkete devretti, böylece şube faaliyetleri özerk bir hal aldı. 2013-14 sezonu öncesinde şubede yeniden yapılanmaya gidilerek baş antrenör Erman Kunter "Basketbol Direktörlüğü" görevine getirildi, Erman Kunter'den boşalan baş antrenörlük görevine ise bir dönem yine Beşiktaş'ı çalıştırmış olan, Ahmet Kandemir getirildi. 2012-13 sezonunda ana sponsoru olmadan mücadelesini sürdüren Beşiktaş, 2013-14 sezonu başında İntegral Menkul Değerler A.Ş. ile 3 yıllık sponsorluk anlaşması imzaladı. Anlaşmaya göre takımın adı "Beşiktaş İntegral Forex", BJK Akatlar Arena'nın adı da "Beşiktaş İntegral Arena" olarak değişti. Ayrıca 3 yıl boyunca "İntegral Forex" formanın göğüs bölümünde reklam olarak yer alacak. Tüm bunlar karşılığında Beşiktaş, İntegral Menkul Değerler A.Ş.'den 3 yıl için 20 milyon TL sponsorluk ücreti alacaktır. Takımın forma sırt sponsoru geçen sezon zor günler yaşayan takıma katkı sağlayan "Kalde" firması oldu. Forma sırt sponsorluğu bedeli olarak Kalde, Beşiktaş'a 2013-14 sezonu için 500 bin TL ödemeyi taahhüt etti. 2013-14 sezonuna çok kısıtlı bütçeli bir kadro kurarak başlayan Beşiktaş İntegral Forex, ilk olarak Türkiye Kupası'nda boy gösterdi ve grubunu Galatasaray Liv Hospital'in ardından ikinci sırada tamamlayarak çeyrek finale kaldı. Ligde zorlu fikstür, birkaç kulvarda mücadele edilmesi ve kadro yetersizliği sebeplerinden dolayı istenen sonuçlar elde edilemedi. Avrupa'da Eurocup'ta mücadelesini sürdürürken 48 takımın mücadelesini sürdürdüğü ilk turda H grubunu 10 maçta 7 galibiyet alarak birinci sırada noktalayarak son 32 gruplarına adını yazdırdı. Son 32 gruplarında oynadığı 6 maçta 4 galibiyet 2 yenilgi alarak, Lietuvos Rytas'ın ardından grubunu ikinci sırada bitirdi ve sekizli finallere yükseldi. Sekizli finallerde çapraz eşleşme sonucunda Rus BK Nijniy Novgorod ile eşleşti. İlk maçta 17 sayı farkla yendiği rakibine, ikinci maçta 24 sayı farkla yenilerek Eurocup yolculuğunu noktaladı. 2013-14 sezonunda ligde oynadığı 30 karşılaşmada 19 galibiyet 11 yenilgi alarak, ligi 5. sırada tamamladı ve play-off'a kalmayı başardı. Takımın basketbol direktörlüğünü üstlenen Erman Kunter'in Fransa Basketbol Ligi takımlarından Le Mans ile anlaşmasının ardından, ondan boşalan basketbol direktörlüğü pozisyonuna Yiğiter Uluğ getirildi. Beşiktaş İF, play-off çeyrek finalinde Galatasaray Liv Hospital ile eşleşti. Rakibiyle deplasmanda oynadığı ilk maçı 72-70 kazandı. Seriyi 1-0 yaptı. Daha sonra Galatasaray LH'ye evinde oynadığı karşılaşmada 64-66 mağlup oldu ve seri 1-1'e geldi. Serinin son maçı Abdi İpekçi Arena'da oynandı ve bu mücadeleyi ev sahibi Galatasaray 78-65 kazanarak yarı finale yükseldi. Bu sonuçlarla Beşiktaş İF ligi noktalamış oldu. 2014-15 sezonuna kadro iskeletini koruyarak başlayan Beşiktaş İF, lig öncesinde Türkiye Kupası'nda B grubunda Darüşşafaka, Türk Telekom ve Anadolu Efes'le mücadele etti. Oynanan maçlarda Darüşşafaka'ya 80-53 mağlup olan Beşiktaş, ikinci maçında Türk Telekom'u 72-62 yendi. Üçüncü maçında Anadolu Efes'e 82-67 mağlup olarak kupaya gruplar aşamasında veda etti. 2014-2015 sezonunda Avrupa kupalarında Eurocup'ta mücadele etti. Eurocup'ta 1. turda D grubunda Union Olimpija, BK Zenit Saint Petersburg, BK Himki, VEF Riga, BK Szolnoki Olaj takımlarıyla aynı grupta yer aldı. Grubunu 2. sırada tamamlayarak 2. turda yer almaya hak kazandı. 2. turda M grubunda Pınar Karşıyaka, Paris-Levallois Basket, BC Neptunas ile aynı grupta yer aldı. Grubunu 3. sırada tamamlayarak kupaya veda etti. 2014-2015 TBL sezonunun ilk yarısını Fenerbahçe Ülker'e 97-59'lik skorla üst üste 2. yenilgisini alarak 10 galibiyet 5 yenilgiyle kapattı. Ligin 19. haftasında Trabzonspor Medical Park ile oynanan ve takımın 98-75 mağlup olduğu ve üst üste 6. yenilginin alındığı maçın ardından koç Ahmet Kandemir istifa etti. Takımın başına Finlandiya millî basketbol takımının da çalıştırıcısı olan Henrik Dettman getirildi. Beşiktaş İF 2014-15 sezonu sonunda toplamda oynadığı maçlarda 15 galibiyet 15 yenilgi alarak ligi 9. sırada tamamladı ve play-off dışında kaldı. Bu sonuçlarla Beşiktaş İF 18 sezon sonra ilk kez play-off'ta yer alamadı. Takımın genel menajerliğini üstlenen Haluk Yıldırım'la yollar ayrıldı. Takımın basketbol direktörlüğünü üstlenen Yiğiter Uluğ görevinden istifa etti. 2015-2016 sezonu başında İntegral Forex ile olan sponsorluk anlaşması sonlandırıldı. Takım, Sompo Japan ile yeni bir isim sponsorluğu anlaşması yapmış ve yeni sezona Beşiktaş Sompo Japan ismi ile girmiştir. Yeni sezona Henrik Dettman ile giren takım sezonun ortasında Yağızer Uluğ takımın başına getirmiştir. Takım istikrarsız sonuçlar sonucunda ligde ve avrupada istediği başarıyı yakalayamamıştır. Eurocupda gruptan çıkamayan takım ligin de ilk devresini ilk 8 içerisinde tamamlayamadığından Türkiye Kupası müsabakalarına katılma hakkı kazanamamıştır. Ayrıca takım lig devamında da sezonun ilk yarısındaki istikrarsız performansını devam ettirdiği için sezon sonu da play off dışında kalmış ve üst üste 2 sezon play off'lara katılamama başarısızlığı göstermiştir. 2016-2017 sezonuna yeni bir yapılanma ile girmek isteyen Beşiktaş Sompo Japan, Pınar Karşıyaka'dan Ufuk Sarıca'yı takımın başına geçirmiştir. Sarıca döneminde Beşiktaş ligi ikinci sırada bitirdi ve önce çeyrek finalde Gaziantep'i 2-0'la, ardından yarı finalde Anadolu Efes'i 3-1'le geçerek finalde ligi ilk sırada bitiren Fenerbahçe ile finalde karşılaştı. Final mücadelesini ise 4-0'la Fenerbahçe kazandı. Daha önce de sezon içerisinde FIBA Şampiyonlar Ligi'nde Karşıyaka'ya elenmişti. 2017-2018 sezonuna geçtiğimiz yılın lig finalisti olarak giren takım normal sezonu 4. sırada tamamlamış ve çeyrek finalde sezona havlu atmıştır. Türkiye Kupasına ise yarı finalde veda eden takım FIBA Şampiyonlar Ligi'nde ise son 16 turunda veda etmiştir. 2018-2019 sezonunda ise geçtiğimiz yılda olduğu gibi FIBA Şampiyonlar Ligi'ne son 16 turunda veda eden takım Türkiye Kupası'nda ise Anadolu Efes'e 78-70 kaybederek yarı finalde veda etmiştir. Tahincioğlu Basketbol Süper Ligi'ni 6. sırada tamamlayan takım çeyrek finalde ise Tofaş'a 2 maç sonucu elenerek sezonu erken tamamlamıştır. 2019-2020 sezonunda takım FIBA Şampiyonlar Ligi son 16 turundayken Avrupa'da oluşan pandemi sonucu maçlar süresiz ertelenmiş olup yerel ligi ise takım 8. sıradayken tüm dünyada oluşan pandemi sebebiyle TBF'nin almış olduğu karar sonrası tamamlamış ve liglerde beyaz sezon ilan edilmiştir. 2019-2020 sezonu için bir lig şampiyonu belirlenmeyecek olup küme düşen ya da çıkan takımda olmayacaktır. 1975-76 sezonunda Avrupa Şampiyon Kulüpler Kupası ile başladığı Avrupa kupaları serüveninde Beşiktaş Sompo Sigorta Basketbol Takımı Türkiye'yi Avrupa'da başarı ile temsil etmektedir. Beşiktaş Basketbol takımı Milangaz sponsorluğunda 2011 - 2012 sezonunda FIBA EuroChallenge kupası şampiyonu olarak tarihinin en büyük başarısını elde etmiştir, ayrıca 2012-2013 Sezonunda Euroleaguede TOP-16 Turu, 1998- 1998 sezonu FIBA Koraç kupasında Çeyrek Final, 2007-2008 Uleb Cupta Torino'daki Sekizli Final'de oynama başarısı göstermiştir Son güncelleme: 31 Mart 2016 2011-12 sezonu başında NBA'de yaşanan lokavt sebebiyle, FIBA'nın da onaylaması sonucunda, Beşiktaş ile anlaşan NBA'in yıldız oyuncularından Deron Williams, takımda toplamda 13 maçta görev aldı. Lokavt süresince boşta durmamak ve NBA'e form tutmuş bir şekilde dönerek, Amerika Birleşik Devletleri millî basketbol takımının 2012 Yaz Olimpiyatları kadrosunda yer alabilmek için Avrupa'da yer alan bir takımla anlaştığını belirtti. Beşiktaş'ta forma giydiği dönemde EuroChallenge Kupası'nda forma giydiği BG Göttingen maçında attığı 50 sayıyla kalitesini ortaya koydu. NBA'deki lokavtın beklenenden önce bitmesi sebebiyle ülkesine dönmek zorunda kalan Deron Williams'ın forması yönetim kurulu kararıyla emekli edildi. Yönetim, Deron Williams'ın formasını, EuroChallenge'ta Milangaz Arena'da oynanan ZZ Leiden maçı öncesinde düzenlediği törenle emekliye ayırdı. Deplasmanlı basketbol liginin kurulduğu ilk sezon olan 1966-67 sezonunda Beşiktaş bu ligde yer alamadı. 1966-67 sezonunda İstanbul Erkekler Basketbol Ligi'nde elde ettiği şampiyonluktan sonra, TBL'deki yerini aldı. Bu sebeple tablo 1967 sezonundan itibaren başlatıldı. Türkiye Basketbol Ligi'nde ilk kez şampiyon olduğu 1974-75 sezonunda takımın koçluğunu, bir önceki sezon takım kaptanı olarak görev yapan Ateş Çubukçu ve Amerikalı oyuncu Tom Davis birlikte yaptılar. Türkiye Kupası, EuroChallenge ve TBL'nin kazanıldığı, takımın tarihindeki en parlak sezonu olan 2011-12 sezonunda, takımın koçluğunu Ergin Ataman yapmaktaydı. 2012-13 sezonu başında 30 Eylül 2012 tarihinde, Anadolu Efes'yı 77-75 mağlup ederek Beşiktaş'a ilk Cumhurbaşkanlığı Kupası'nı kazandıran takımın başında Erman Kunter bulunmaktaydı. "Son güncelleme: 31 Mart 2016" İstanbul Ligi'nde oynanan 12 karşılaşmanın tamamını Fenerbahçe kazandı. Türkiye Basketbol Ligi'nin kurulduğu tarihten bu yana, her iki takım sıklıkla birbirileriyle mücadelelerini sürdürdü. Beşiktaş'ın TBL'de yer aldığı ilk sezon olan 1967-68 sezonundan bu yana takımlar ligde toplamda 94 kez karşılaştılar. Bu karşılaşmaların 58'ini Fenerbahçe kazanırken, 41 karşılaşmadan Beşiktaş galip ayrıldı. Türkiye Kupası'nda şu ana kadar oynadıkları 9 maçın 6'sını Fenerbahçe, 3'ünü Beşiktaş kazandı.2010-11 sezonunda Türkiye Kupası finalinde Fenerbahçe, Beşiktaş'ı 81-72 yenerek kupaya uzandı. 2004-05 sezonunda EuroCup Challenge çeyrek finalinde eşleştiler. Bu eşleşmedeki 3 maçın 2'sini Fenerbahçe, 1'ini Beşiktaş kazandı. 2012-13 sezonunda EuroLeague Top 16 F grubunda eşleşen takımlar 2 maçta birer galibiyet elde ettiler. "Son güncelleme: "31 Mart 2016"" Beşiktaş'ın TBL'de yer aldığı ilk sezon olan 1967-68 sezonundan bu yana iki takım ligde toplamda 115 kez karşılaştılar. Bu karşılaşmaların 61'ini Galatasaray kazanırken, 51 karşılaşmadan Beşiktaş galip ayrıldı. 3 maç ise beraberlikle sona erdi. Türkiye Kupası'nda şu ana kadar oynadıkları 9 maçın 7'sini Beşiktaş, 2'sini Galatasaray kazandı. 2006-07 sezonunda ULEB Kupası çeyrek finalinde karşılaştılar. Tek maç üzerinden oynanan bu turda Galatasaray, Beşiktaş'ı 61-60 yenmeyi başardı. "Son güncelleme: "31 Mart 2016"" Efes Pilsen'nın ilk kez TBL'ye yükselip, ilk senesinde şampiyonluğunu elde ettiği 1978-79 sezonundan bu yana iki takım ligde toplamda 102 kez karşı karşıya geldiler. Bu karşılaşmaların 75'ini Anadolu Efes SK kazanırken, 27 karşılaşmadan Beşiktaş galibiyetle ayrıldı. 2004-05 sezonu TBL play-off finalinde rakibine 4-1'lik seri sonunda boyun eğerken, 2011-12 sezonunda play-off finalinde karşılaştığı rakibini seride 4-2 ile geçerek şampiyon oldu. Türkiye Kupası'nda şu ana kadar oynadıkları 5 maçın 4'ünü Anadolu Efes SK, 1'ini Beşiktaş kazandı. 2012-13 sezonu başında Cumhurbaşkanlığı Kupası maçında karşılaştılar. Bu karşılaşmadan Beşiktaş 77-75 galip ayrıldı ve kupanın da sahibi oldu. Trabzonspor'un TBL'de ilk kez yer aldığı, 2009-10 sezonundan, günümüze kadar iki takım ligde toplamda 10 kez karşılaştılar. Bu karşılaşmaları 1'ini Trabzonspor kazanırken, 9 karşılaşmadan Beşiktaş galibiyetle ayrıldı. Eczacıbaşı'nın TBL'de ilk kez yer aldığı, aynı zamanda Beşiktaş'ın ilk şampiyonluğunu kazandığı 1974-75 sezonundan, Eczacıbaşı'nın liglerden çekildiği 1991-92 sezonunun sonuna kadar iki takım ligde toplamda 33 kez karşılaştılar. Bu karşılaşmaları 21'ini Eczacıbaşı kazanırken, 11 karşılaşmadan Beşiktaş galibiyetle ayrıldı. NGC 1531 NGC 1531, Irmak takımyıldızı yönünde yaklaşık olarak 42 milyon ışık yılı uzaklıkta bulunan ve büyük sarmal gökada NGC 1532 ile etkileşim halinde olan bir merceksi cüce gökada. John Herschel tarafından 19 Ekim 1835 tarihinde keşfedilmiştir. Bu cüce gökada, başlıktaki fotoğrafta da görünen büyük sarmal gökada NGC 1532 ile etkileşim halindedir. Etkileşim sonucu ortaya çıkan kütleçekim kuvveti, NGC 1532'nin diskinde alışılmadık tüysü bulutsu yapılar ortaya çıkarmıştır. Hadi Hızlandır Hadi Hızlandır, Doğuş'un üçüncü albümüdür. Bu albüm, 2000 Nisan ayında