15 uzman kuruluşu New York'un dışındaki bu karargâhlarda ya da diğer kentlerde bulunur. New York'ta ve ABD topraklarının içinde bulunmasına rağmen Birlemiş Milletler Genel Merkezi'nin kullandığı topraklar yerel, eyalet ve federal yasalara bağlı olmak üzere uluslararası toprak olarak sayılır. İletişim amaçları için BM'nin kendine ait bir ITU alan kodu - 4U - vardır. Franklin D. Roosevelt East River Drive, kompleksin Konferans Binası'nin altından geçer. Birleşmiş Milletler Genel Merkezi kompleksi 1949 ile 1950 boyunca New York şehrinde East River'ın kıyısında, New York'un en öne çıkan emlak müteahhidi William Zeckendorf'tan satın alınan yaklaşık 69.000 m'lik alanın üzerinde inşa edildi. Merkezi Rockefeller ailesine ait Kykuit arazisinde yerleştirmeyi kapsayan ilk teklifin Manhattan'dan fazla izole olması nedeni ile reddedilmesinin ardından Nelson Rockefeller bu son satın almayı düzenledi. 8,5 milyon dolarlık satın alma, parayı şehre bağışlayan babası John D. Rockefeller, Jr. tarafından sağlandı. Binanın ana mimarları Le Corbusier ve Oscar Niemeyer idi. 1989-90 TÃ¼rkiye Basketbol Ligi Türkiye Basketbol Ligi 1989-1990 sezonu, Türkiye Basketbol Ligi'nin 24. sezonu olan 1989-1990 sezonunun sonuçları ve istatistikleri göstermektedir. "(*) Tofaş SAS, Türkiye Basketbol 2. Ligi şampiyonu olarak play-off maçlarına katıldı." 1974 UEFA Kupa Galipleri KupasÄ± Finali 1974 UEFA Kupa Galipleri Kupası Finali 1973-74 UEFA Kupa Galipleri Kupası sezonunun şampiyonunu belirleyen, kupa tarihindeki 14. final. Mücadele 16 Mayıs 1973'te, kupanın son şampiyonu İtalya'nın Milan takımıyla, Doğu Almanya'dan Magdeburg arasında, Hollanda'nın Rotterdam kentindeki Feyenoord Stadion'da oynandı. Karşılaşmayı Magdeburg 2-0 kazandı ve böylece Doğu Almanya kulüplerinin Avrupa kupalarındaki ilk ve tek zaferine imza attı. 1950 FIFA Dünya Kupası Finali 1950 FIFA Dünya Kupası Finali ya da Uruguay - Brezilya maçı, Uruguay ile Brezilya millî takımları arasında yapılan final maçı niteliği taşıyan, 1950 FIFA Dünya Kupası kapsamında oynanan final grubunun son maçıdır. Maç öncesi Uruguay'dan 1 puan önde olmasından dolayı beraberliğin şampiyonluğunu ilan etmesi için yettiği Brezilya'nın, 1-0 öne geçtiği maçı 2-1 kaybetmesiyle Uruguay, Dünya Kupasını 2. kez müzesine götürmüştür. Brezilya ikinci yarının hemen başında Friaça ile öne geçip şampiyonluk için büyük bir avantaj yakalasa da, Juan Alberto Schiaffino Uruguay için durumu eşitleyen golü kaydederken Alcides Ghiggia'nın bitime 11 dakika kala attığı golle Uruguay şampiyon olmuştur. Bu maç, futbol tarihinin en beklenmedik yenilgilerinden biri olarak kabul edilmektedir. Şampiyonanın açılış maçında Meksika'yı 4-0'la geçen Brezilya, Belçika ile 2-2 berabere kalarak final grubuna kalma şansını zora soktu. Brezilya'nın final grubuna kalması için Yugoslavya'yı yenmesi gerekiyordu. Yugoslavya'nın kilit oyuncularından Rajko Mitić, sahaya çıkan merdivenlerden düşerek başından yaralandığı için maça çıkamadı ve Brezilya maçı 2-0 kazandı. Final grubunda Brezilya'nın dışında İsveç, İspanya ve Uruguay da yer almaktaydı. Brezilya, İsveç'i 7-1, İspanya'yı ise 6-1 yenmişti. Futbolda parlak bir geçmişi olan, 1924 ve 1928 Yaz Olimpiyatları'nda altın madalyayı kazanıp 1930 FIFA Dünya Kupası Finali'nde kupaya uzanan Uruguay ise her ne kadar İlk Turda Bolivya'yı 8-0 yense de, final grubundaki maçlarda kendini gösterememişti. İspanya ile 2-2 berabere kalıp İsveç'i son 34 dakikada 2 gol atarak 3-2 yenmişti. Uruguay ile Brezilya arasında oynanacak bu maç, sonucunun şampiyonu belirleyecek olması yönüyle final maçının olmadığı bir Dünya Kupası'nda final niteliği taşımaktaydı. Bu nedenle aynı gün oynanacak olan İspanya-İsveç maçından daha fazla önem taşımaktaydı. Brezilya, 1938'den bu final maçına kadar Uruguay'la 17 kez karşı karşıya gelmiş; 8 galibiyet, 5 yenilgi ve 4 beraberlik almıştı. Brezilya, tüm bu nedenlerden ötürü kâğıt üstünde Uruguay'la oynanacak son maçın favorisiydi. Maçın ilk yarısı beklenildiği gibi Brezilya'nın atak futboluna karşı Uruguay'ın genellikle savunma yapmasıyla geçti. İspanya ve İsveç'in aksine Uruguay defansif futbolunu ilk yarının tamamına yayarak devrenin golsüz kapanmasına sebep oldu. Fakat, maçın 28. dakikasında Uruguaylı Obdulio Varela'nın bir ikili mücadelede Brezilyanın sol açık oyuncusu Bigode’ye attığı yumruk, Brezilyalıları psikolojik olarak etkileyerek maçı Uruguaylıların lehine çevirdi. İkinci yarının başlamasından 1 dakika sonra Brezilya, Friaça'nın Ademir'den aldığı pasla beraber ceza sahasına girip kaleci Máspoli'nin sağından ağlara bıraktığı topla 1-0 öne geçti. 66. dakikada Varela'nın pasıyla hareketlenen Ghiggia, Bigode'yi geçtikten sonra sağ kanattan hücuma geçti. Juan Alberto Schiaffino, Gigghia'dan topu alıp şutunu çekti ve maçta eşitliği sağladı. 79. dakikada Brezilya defansının zaaflarını değerlendiren Gigghia, ceza sahasına girip topla birlikte ilerledi ve en yakın kale direğine doğru hemen şutunu çekti. Brezilya kalecisi Moacir Barbosa , dar açıdan hızla gelen topa müdahalede geç kalınca Uruguay 2-1 öne geçti. Dünya Kupası'nın mucidi Jules Rimet, maç sonunda kupayı takdim etmek için sahaya ineceği vakit yapacağı konuşmayı Brezilya'nın ana dili olan Portekizce hazırlamıştı. Uruguay'ın şampiyonluğu ilan etmesiyle sahaya indiğinde konuşma yapmadan kupayı Kaptan Varela'ya takdim eden Rimet'in yanı sıra, organizasyon komitesi de herhangi bir kupa töreni düzenlemedi. Çünkü maç öncesi tüm hazırlıklar Brezilya'nın şampiyonluğunu ilan edeceği baz alınarak yapılmıştı. Organizasyonu düzenleyen Brezilya Futbol Federasyonu'nun Brezilyalı 22 futbolcu için isimlerinin teker teker yazılı olduğu altın madalyaları maç öncesinde bastırmış olmasından dolayı Uruguaylı futbolculara madalya da verilemedi. Gazeteler ise Uruguay'ın beklenmedik ikinci golü sırasında Uruguay'da üç taraftarın heyecandan kalp krizi geçirip öldüğünü yazdı. Rio de Janeiro'da da 58 yaşındaki bir adamın kalbi, maçı dinlerken durmuştu. Galibiyet golünün sahibi Gigghia ise maçtan sonra gol attığı ânı şöyle anlatmıştır: Paulo Perdigão, "Bir Yenilgi'nin Anatomisi" adlı kitabında maçtan şöyle bahsetti: "Son gol hala Brezilya futbol tarihinin en çok konuşulan golü olmaya devam ediyor. Çünkü başka hiçbir gol, bu golün bir ulusun hayatındaki tarihi an olma gerçeğinin üzerine çıkamadı". Dünya Kupasında alınan ikincilik, Bezilya'nın o tarihe kadar aldığı en iyi derece olmasına karşın bir başarısızlık olarak kabul edildi. Ulusu en iyi temsil ettiği düşünülen bir sporda zafer kazanılamamıştı. Kaleci Barbosa, maçtan sonra günah keçisi ilan edildi ve ölene kadar da öyle kaldı. 1993'te futbolculara moral vermek için Brezilya millî takım kampını ziyaret etmek isteyen Barbosa, uğursuzluk getirir diye içeri alınmadı. Ayrıca, o güne kadar ilk defa Dünya Kupasına ev sahipliği yapan bir ülke, final oynadığı Dünya Kupasını kaybetti. İronik olarak bu Dünya Kupası, Uruguay'ın kazandığı son Dünya Kupası olurken Uruguay takımı o tarihten sonra bir daha Dünya Kupası final maçı oynamadı. Bunların yanında, bu maç sonuna kadar Brezilya'nın forma rengi olarak kullandığı mavi-beyaz renkler uğursuz olduğu gerekçesiyle giyilmedi ve hâlen kullanılan sarı-yeşil forma tasarlandı. Ve uzun yıllar Brezilya kalesine zenci bir kale konulmadı. Şampiyonanın istatistiklerine göre izleyici sayısı sürekli artmaktaydı. Açılış maçını 81.649 biletli seyirci izlerken, final maçında bu rakam 173.850'ye çıktı. Bu sayı, davetliler ve gazetecilerle birlikte 200.000'i bulmuştu. Final maçı bu rekor izleyici sayısıyla o güne kadar dünyada en çok seyirci çeken spor karşılaşması oldu. Ljupko Petrović Ljubomir "Ljupko" Petrović (d. 15 Mayıs 1947, Brusnica Velika), Bosnalı Sırp eski futbolcu ve teknik direktör. 1991 yılında Crvena Zvezda'a Şampiyon Kulüpler Kupası kazandırmıştır. Bu başarısıyla bir Yugoslavya takımına bu kupayı kazandıran ilk teknik direktör ve bu kupayı kazanan ilk Yugoslav teknik direktör unvanlarının sahibi oldu. SSK Zeyrek Tesisleri SSK Zeyrek Tesisleri Unkapanı Köprüsü’nün yakınında İstanbul Manifaturacılar Çarşısı’nın hemen karşısında yer alan bir SSK müdürlük binasıdır. Sedat Hakkı Eldem’in 1962 yılında tasarladığı ve de 1962 ile 1964 yılları arasında inşa edilen SSK Zeyrek Tesisleri’nin Türkiye mimarlık tarihinde oldukça önemi bir yeri vardır. Oldukça tarihsel bir dokuda inşa edilmiş modern bir yapı olmasına rağmen çevresine uyum sağlamış ve geleneksel Türk mimarisinin yatay çatı çizgisi, geniş saçaklar, sıraya dizilmiş pencereler ve çıkmalar gibi uygulamaları kullanılmıştır. Sedat Hakkı Eldem bu yapı ile 1986 yılında Ağa Han Mimarlık Ödülü'nü kazanmıştır. Güneşli Pazartesiler Los lunes al sol, (Türkçe:Güneşli Pazartesiler), 2002 yapımı İspanyolca film. Yönetmenliğini Fernando León de Aranoa'nın yaptığı başrollerini Javier Bardem'in oynadığı filmde İspanya’nın liman kenti Vigo'da işten çıkarılan bir grup tershane işçisinin öyküsü anlatmaktadır. 2002 yılında “İspanya’nın Oscar’ı” olarak tanımlanan Goya Ödülleri’nde, 5 dalda ödül alan film, aynı zamanda “En İyi Yabancı Film Oscar Adayı” seçilmiştir. Artur Jorge Artur Jorge Braga Melo Teixeira (d. 13 Şubat 1946, Porto) ya da bilinen ismiyle Artur Jorge Portekizli eski futbolcu ve teknik direktör. Futbolculuğu döneminde Porto ve Benfica gibi önemli takımlarda oynadı. 1980 yılında başladığı teknik direktörlük kariyerinde de futbolculuğundaki gibi önemli takımlarda çalıştı. En önemli başarısını ise 1987 yılında Porto'nun başındayken Şampiyon Kulüpler Kupası'nı kazanarak yaşadı. Bu başarıyla bu kupayı kazanan ilk Portekizli teknik direktör ve bir Portekiz takımına bu kupayı kazandıran ilk Portekizli teknik direktör unvanlarının sahibi oldu. Lâmiî Çelebi Lâmiî Çelebi (1472-1532), divan şairi ve mürit. Asıl adı Mahmut’tur (Mahmud bin Osman bin Ali en-Nakkaş bin İlyas Lamii). 1472 yılında Bursa’da doğmuş ve 1532 yılında yine Bursa'da vefat etmiştir. Babasının adı Osman'dır ve babası II. Bayezid döneminde defterdarlık yapmıştır. Dedesi ise Nakkaş Ali'dir. Mecdi'nin ifadelerine bakıldığında Lamii Çelebi ilk önce medrese eğitimi almış, hatta müderrislik de yapmıştır. Fakat münşeatındaki otobiyografik ifadelere vurguladığı üzere 28 yaşlarında düşünsel bir bunalım yaşamıştır. Anlaşıldığı kadarıyla bu düşünsel bunalım sonucunda tasavvufa yönelmiş ve nihayetinde Emir Ahmet Buhari’ye bağlanmıştır. Bu çerçevede (Ahrari) Nakşibendi tarikatına dahil olmuştur. Bilindiği kadarıyla şeyhlik iddiasında bulunmamış ve eserlerinde kendini fakir/mürit olarak göstermiştir. Hayatı boyunca Osmanlı devletinin önde gelen çok sayıda şahsiyetiyle mektuplaşmıştır. Bunların arasında Pargalı İbrahim Paşa ve I. Selim de bulunmaktadır. Vefat ettiğinde dönemi için oldukça ciddi bir sayı olan 150 kadar kitaba sahip olduğu bilinmektedir. Araştırmacılar tarafından Lamii'nin 40 dolayında eseri olduğunu edilmiş olsa da ona ait olduğu kesin olan 27 eser vardır. Osmanlı dünyasında manzum (mesnevi) eserlerinden çok mensur (düzyazı) eserleriyle tanınmıştır. Bu çerçevede özellikle "Tercüme-i Nefahatü'l-Üns" olarak bilinen "Fütūhu’l-Mücāhidīn li-Tervīhi Kulūbü’l-Müşāhidīn", "İbret-nüma", "Tercüme-i Şevahidi'n-Nübüvve" ve "Şerefü'l-İnsan" eserleri nüsha sayılarına bakıldığında (toplamda yaklaşık 70 ve üstü) Osmanlı dünyasında oldukça fazla sayıda kopyalanmış eserleridir. Molla Câmî’den çevirdiği eserlerden dolayı ("Nefahatü'l-Üns, Şevahidi'n-Nübüvve," ve "Salaman u Absal") çok sayıda şuara tezkirecisi onu "Cami-i Rum" olarak anmıştır. Lamii Çelebi, Molla Cami'den başka Osmanlı sahası dışından bazı şahısların (Unsuri, Cürcani, Ehl-i Şirazi, Ali Şir Nevai, Fettahi vb.) eserlerini Osmanlı Türkçesine kazandırmıştır. Kendisinin Farsça ve Çağatayca belli kitapları Osmanlı Türkçesinde yeniden yazma uğraşına "Rumi kılıfa sokmak" ya da "Türki kılmak" adını vermiştir. Nihayetinde eser sayısı bakımından kendisinin 16. yüzyılda giderek büyüyen Osmanlı edebiyatının önde gelen şahıslarından biri olduğu iddia edilebilir. Lamii Çelebi'nin öne çıkan 19 eseri aşağıda listelenmiştir. Bu 19 esere ek olarak 8 eseri daha bulunmaktadır ve bazılarının nüshası bugüne ulaşmamıştır. Beyazıt Devlet Kütüphanesi Beyazıt Devlet Kütüphanesi, (eski adı:Kütüphane-i Umumi Osmani), Bayezid Camii ve tarihî Sahaflar Çarşısı arasında, Beyazıt Meydanı'na bakan iki tarihi binada 1884 yılından beri araştırmacılara hizmet veren kütüphanedir. Türkiye'de devlet eliyle kurulan ve oluşum şartları bütün ayrıntılarıyla bilinen ilk kütüphanedir. Bir derleme kütüphanesi olan kütüphane, yaklaşık yarısı kitap olmak üzere toplam bir milyona yakın dokümanı barındırır. Kitapların 11.120 adedi yazma eserdir. 2003 yılında Hakkı Tarık Us Koleksiyonu'nun kütüphaneye devredilmesinden sonra gazete-dergi bölümü Türkiye’nin en önemli arşivi haline gelmiştir. Kurum, Avrupa’daki milli kütüphaneler benzeri bir kütüphaneyi İstanbul’da oluşturma düşüncesinin sonucu olarak ortaya çıktı. Bu düşüncenin gerçekleşmesine devrin Maarif Nazırı Mustafa Nuri Paşa, sadrazam Mehmed Said Paşa ve padişah II. Abdülhamit öncülük etti. Kütüphane binası olarak kullanılmak üzere Bayezid Camii külliyesi imaretinin bir bölümünün tamir edilip kullanılmasına karar verildi. İmaretin, uzun yıllar ahır olarak kullanılmış altı kubbeli kısmının (şu an okuma salonu olan bölüm) tamir edilip düzenlenmesi işi Mekteb-i Mülkiye binasını da inşa eden Ohannes Kalfa'ya verildi. II. Bayezid devrinde 1501-1506 arasında inşa edilmiş olan bina, 27 Eylül 1882'de başlayan restorasyon çalışması sonucunda yenilenmiş ve 27 Haziran 1884'te “"Kütüphane-i Umum-i Osmanî"” adıyla Maarif Nezareti'ne bağlı bir kütüphane olarak hizmete girmiştir. Açılış sırasında kütüphanenin boş raflarına “"Naima tarihi"” ciltleri konuldu. Daha sonra koleksiyon Beyazıt Camii’nden getirilen kitaplar, civar tekke ve zaviyelerden toplananlar, satın alman ve bağış yoluyla sağlanan kitaplarla zenginleştirildi. Kuruluşunun üçüncü yılında koleksiyon, 4164 kitap büyüklüğüne erişti. Kütüphanenin başına atanan ilk yönetici Tahsin Efendi idi. Kütüphanenin ilk yıllarında kütüphaneye büyük ilgi gösterilmekte idi. Saray mensupları, Cuma namazı dönüşünde kendilerine ayrılmış koltuklarda okurlardı Birbirini takip eden Balkan Savaşları, I. Dünya Savaşı ve Türk Kurtuluş Savaşı yıllarında kütüphane bir depo durumuna geldi. Cumhuriyet döneminde “"Bayezid Umumi Kütüphanesi"” adıyla hizmete devam eden kütüphane, 1934 yılında çıkarılan Basma Yazı ve Resimleri Derleme Kanunu çerçevesinde derlenecek eserlerin birer nüshasının gönderileceği derleme kütüphanelerinden birisi oldu. Bu kanun, kütüphane koleksiyonunun sayısını ve çeşidini daha da zenginleştirdi. 1896'da kütüphaneye müdür olarak atanmış olan İsmail Saip Sencer, görevini 1939'a kadar sürdürdü. Kütüphaneyi çok sayıda fare bastığı için onun müdürlük yaptığı dönemde kütüphanede çok sayıda kediye baktı; ileri derecede kedi meraklısı olan İsmail Saip'in döneminde kütüphane ""kedili kütüphane"" olarak anılmaya başladı. İsmail Saip’ten sonra yerine onun tavsiyesiyle yerine Necati Lugal atandı. 1939-1943 arasında Necati Lugal, 1943-1946 arasında Saadettin Nüzhet Ergun kütüphane yöneticiliğini yürüttü. 1942 yılında kütüphaneye 2 adet 48 gözlü fiş dolabının yaptırılması ile ülkede modern fiş ve kataloglama usulünün uygulandığı ilk kütüphane oldu. 1946'da kütüphane yöneticiliğine atanan Muzaffer Gökman'ın girişimiyle aynı yıl kütüphanede geniş bir restorasyon çalışmasına girişildi. Büyük okuma salonu; konferans ve müzik toplantıları yapılabilecek hale getirildi. 1948 ve 1953 yıllarında alınan Bakanlar Kurulu kararı ile külliyenin diğer bölümleri de kütüphaneye tahsis edildi. 1950 yılında 40bin kitaplık modern katalog hizmete girdi. 1952'de kütüphane bünyesinde Bayezid Çocuk Kütüphanesi açıldı ancak bu bölüm sonraki yıllarda süreli yayın deposu olarak kullanıldı. Kütüphane, bu dönemde büyük bir yer sıkıntısı yaşıyordu. 1961 yılında kendisine özel bir statü verilmesi ile “"Bayezid Devlet Kütüphanesi"” adını aldı. 1974 yılında kütüphaneye eski Dişçilik Okulu binası tahsis edildi. Binanın kütüphane ek binası olarak onarımı için 1979 yılı sonunda temel atıldı. 1992’den beri kütüphane bünyesinde görme engelliler için özel bir bölüm bulunur. Türkiye’de şahıslar tarafından oluşturulmuş en önemli koleksiyonlardan olan ve farklı dillerde kitap, gazete, dergi, yıllık,tarihi hikâyeler barındıran Hakkı Tarık Us Koleksiyonu 2003 yılında Beyazıt Devlet Kütüphanesi’ne devredilmiştir. 2009 yılında İstanbul İl Özel İdaresi tarafından kütüphane binasının restorasyonu başlatılmıştır. Enerji Kimlik Belgesi Enerji Kimlik Belgesi, Türk kanun ve yönetmeliklerine göre zorunlu göstergedir. 5627 Sayılı Enerji Verimliliği Kanunu ve bu kanuna bağlı Binalarda Enerji Performansı yönetmeliğinde tanımlanmış ve 1 Ocak 2011'tarihi itibarı ile 50 m² üzerinde inşaat alanına sahip tüm binalara çıkarılması zorunlu hale gelmiştir. Enerji Kimlik Belgesi, verildiği binanın Enerji Performansını göstermektedir ve tıpkı beyaz eşyalardaki gibi A ve G harfleri aralığında bir Enerji Sınıfı alır. A harfi verimli binayı, G harfi ise verimsiz binayı sembolize etmektedir. Burada şuna dikkat etmek gerekmektedir: bir bina olması gereken yapı ve yalıtım standartlarını tam olarak sağlıyorsa, C enerji sınıfını alır. Eğer olması gereken standartlardan daha iyi bir yapı ise B ve A enerji sınıflarını alabilmektedir. Yani C enerji sınıfı, binanın olması gereken azami standartları sağladığını göstermektedir. 1 Ocak 2011 tarihinden itibaren Türkiye'de yeni yapılan binaların yapı kullanım izinlerinin çıkarılabilmesi için Enerji Kimlik Belgesi'ni çıkartmak zorunlu olmuştur. Yeni binalara Enerji kimlik Belgesi düzenlenebilmesi için bina enerji sınıfının azami C olması gerekmektedir. Eğer bina olması gereken yapı ve yalıtım standartlarını karşılamıyorsa binanın enerji sınıfı C'nin altında olacaktır. Böylece Enerji Kimlik Belgesi düzenlenemeyeceği için yapı kullanım izni de alamamaktadır. Mevcut binaların Enerji Kimlik Belgelerini tamamlamaları için ise 2017 yılına kadar süre tanınmıştır. Mevcut binalarda enerji sınıfı sınırlaması bulunmamaktadır. Yani mevcut binanın enerji sınıfı C sınıfının altında çıkabilir. Fakat 2017 yılından sonra yapılacak düzenlemeler ile binaların enerji sınıfına göre bir vergilendirme sistemi getirileceği bilinmektedir. Ayrıca 2017 yılından sonra tüm bina alım - satım ve kiralamalarında Enerji Kimlik Belgesinin ibraz edilmesi zorunlu olacaktır. Böylece satın alan veya kiralayan aldığı yapının Enerji Sınıfının ne olduğunu bilecek ve tercihini buna göre yapabilecektir. Ayrıca Enerji Sınıfı yüksek olan binaların yalıtımı, cam-pencere sistemleri ve ısıtma-soğutma-havalandırma sistemlerinin kaliteli ve verimli olduğunu söylemek yanlış olmayacaktır. Bu nedenle Enerji Sınıfı yüksek olan binalara olan talep gün geçtikçe artacak ve bu da mutlaka yapı fiyatlarına yansıyacaktır. Enerji Kimlik Belgesi hesaplamaları Çevre ve Şehircilik bakanlığına bağlı, online çalışan BEP-TR programı ile yapılmaktadır. BEP-TR, Bina Enerji Performansı Türkiye kelimesinin baş harflerinden oluşmaktadır. Kimlik Belgesi düzenlenecek olan binanın mimari, mekanik, elektrik ve ısı yalıtım projelerindeki tüm bilgiler BEP-TR programına girilerek işlenir. Ayrıca binanın konumu, yönü, bulunduğu yer vb. bilgiler de programa işlenerek hesaplama yapılır. Program girilen tüm bilgilere göre hafızasında bir referans bina oluşturur. Bu referans bina bilgileri girilen binanın olması gereken azami standartlara sahip hayali bir örneğidir. Eğer girişi yapılan bina, referans binanın standartlarını birebir karşılıyorsa C enerji sınıfını almaktadır. Eğer referans bina standartlarından daha iyi yapı, mekanik, elektrik veya yalıtım özelliklerine sahipse B ve A sınıflarına yükselebilmektedir. Standartları sağlayamıyor ise D, E, F, G enerji sınıflarından birini alabilmektedir. A enerji sınıfı alan binalar günümüzde çok azdır. Bir binanın A enerji sınıfını alabilmesi için yapı bileşenleri, elektrik, mekanik ve yalıtım özelliklerinin çok iyi durumda olmasının yanı sıra genelde alternatif enerji kaynaklarından da (güneş, rüzgar, toprak) yararlanıyor olması gerekmektedir. Enerji Kimlik Belgesini, Enerji Kimlik Belgesi (EKB) Uzmanlığı eğitimine katılarak başarılı olmuş ve EKB Uzmanı Belgesini almış Mimarlar, Makine, Elektrik ve İnşaat Mühendisleri düzenleyebilmektedir. EKB Uzmanları yeni veya mevcut binalara Enerji Kimlik Belgesi düzenleyebilmektedirler. Yeni binalara Enerji Kimlik Belgesi düzenleyebilmeleri için aynı zamanda SMM (Serbest Mühendis Müşavir) belgesine sahip olmaları ve çalıştıkları kurumu BEP-TR sistemine kaydettirmeleri gerekmektedir. Mevcut binaların Enerji Kimlik Belgelerini ise bina kategorisinde yetkili bir Enerji Verimliliği Danışmanlığı firmasına bağlı çalışan EKB Uzmanları düzenleyebilmektedirler. __İÇİNDEKİLERZORUNLU__ __DİZİN__ Larkana Larkana veya Larkano (Urduca:لاڑکانہ, laːɽkaːna:, Sindhî: لاڙڪاڻو, laːɽkaːnoː), Pakistan'ın Sind Eyaleti'nde şehir. Eyaletin Larkana Taluka'sının yönetim merkezi olan şehrin 2017 yılı resmi nüfusu 490.508'dir. Nayirah Tanıklığı Nayirah Tanıklığı, 1990 yılında, Irak'ın Kuveyt işgali sırasında Iraklı askerlerin Kuveyt şehrindeki bir hastanede, bebekleri küvözden çıkarıp betona atarak öldürdükleri iddiasını simgeler. Daha sonra bu iddianın yalan olduğu ortaya çıkmıştır. O zamanlar on beş yaşında olan ve Kuveyt şehrindeki Al-Adnan Hastanesi'nde gönüllü olarak çalıştığı söylenen Kuveytli bir kız çocuğu, 10 Ekim 1990 tarihinde, ABD Kongresi İnsan Hakları Komisyonu önünde ağlayarak şu ifadeyi vermiştir: "Ben, Iraklı askerlerin silahlı olarak hastaneye geldiklerini gördüm..., küvözden bebekleri çıkardıklarını, bebekleri, daha sonra ölecekleri soğuk betona bıraktıklarını ve küvözleri alıp gittiklerini gördüm." Çok sonra bu kız çocuğunun Kuveytli diplomat Saud Nasser Al Sabah'ın kızı olduğu ve o hastanede hiç çalışmadığı ortaya çıkmıştır. "Citizens for a Free Kuwait" isimli organizasyon, halkla ilişkiler şirketi Hill & Knowlton ajansını on milyon US - Dolar karşılığı, bu kız çocuğunun uydurma hikâyesini yaygınlaştırmak için görevlendirdi. Daha sonra, adı geçen hastanenin doğum bölümünde çalışan iki hemşiresi, bu kız çocuğunun orada hiç çalışmadığını ve onun anlattığı olayların kesinlikle olmadığını anlatmışlardır. Genç kızın bu gösterisi, Amerika'nın Irak'a karşı politikasında kesin bir olumsuz etki yaratmıştır. Başkan George W. Bush bu hikâyeyi beş hafta içerisinde en az altı kez dile getirmiştir. Amnesty International da, genç kızın gösterisinden yaklaşık üç ay sonra, 19 Aralık 1990 tarihinde yayınladığı 84 sayfalık "Kuveyt'te İnsan Hakları İhlali" raporunda küvöz olayına yer vermiştir. Ayrıca 8 Ocak 1991 tarihinde Amnesty International üst düzey yöneticilerinden birisi de Dışişleri Komisyonu önünde aynı konuyu tekrar anlatmıştır. ABD Senatosu 12 Ocak 1991'de 47 ye karşı 52 oyla, Körfez Savaşı'nı başlatan, Irak'a karşı savaşı onaylamıştır. ABD Temsilciler Meclisi de 183 oya karşılık 250 oyla savaşı onaylamıştır. TÃ¼rkiye'de linÃ§ Türkiye'de linç kültürü Cumhuriyetin ilk dönemlerine dayanmaktadır. Günümüzde ise linç artık siyasallaşmış bir içerik almaktadır. Sivas katliamÄ± Çorum katliamı Kahramanmaraş Olayları Trabzon olayları Sakarya olaylarÄ± Bozüyük olayları Mersin olaylarÄ± 21 Mart 2005 tarihinde, Mersin'de Ülkü Ocakları tarafından düzenlenen "Bayrağa Saygı" yürüyüşünde kimliği bilinmeyen bir lise öğrencisi, okulun bahçesinden Ülkücülere pet şişe fırlatarak, zafer işareti yaptı. Bunun üzerine okula doğru yönelen yüzlerce Ülkücü genç, demir korkulukları aşarak bahçeye atlamak istedi. Ancak ülkücü gençler, polisin çabası ve Ülkü Ocakları yetkililerinin megafonlarla yaptığı "Tahriklere kapılmayın" uyarıları üzerine yürüyüşe devam etti. Kalabalığın Cumhuriyet Alanına ulaşmasının hemen ardından ise Ülkücülere yakın bir dershanenin basıldığı yönünde gelen bir haber, Ülkücü gençleri yeniden hareketlendirdi. Ülkücüler koşarak dershaneye gelirken, ihbarın asılsız olduğu anlaşıldı. Ardından tekrar Cumhuriyet Alanına yönelen Ülkücüler, sakallı, uzun saçlı bir genci, kendilerine sataşması üzerine linç etmeye kalkıştı. Bitlis olaylarÄ± Zeki Kayahan CoÅŸkun Zeki Kayahan Coşkun (d. 9 Haziran 1978) Radyo programcısı olma isteği henüz 13-14 yaşlarında başlamış, 1999 yılında stajyer olarak Alem FM'de çalışmaya başladığında bu hayalini gerçekleştirmiştir.18 Şubat 2002'den beri Matrax adlı radyo programını sunmaktadır.(2001/30 Eylül 2013 Alem FM - 21 Ekim 2013 - Temmuz 2018 Show Radyo - 13 Şubat 2019 Kafa Radyo) Alem FM'de çalışmaya yeni başladığı dönemde Akşam Gazetesinin gençlik eki(dergisi)olan canteende bir süre yazarlık yapmıştır. "zekirdek.com" adlı bir web sitesi vardır. Bu siteyi radyo programında 'çekirdek değil tatlım zekirdek' diyerek tanıtmaktadır. Radyo programı olan Matrax'ın televizyon versiyonunu Skyturk ve Star TV'de de sunmuştur. 30 Eylül 2013 tarihinde Alem FM'de son programını yapmıştır. 21 Ekim 2013 tarihinde bu kez Show Radyo'da Matrax'ı sunmaya kaldığı yerden devam etmiştir.(22.00/Değişebilir) (hafta içi her gün) 22 Ekim 2013 tarihinden itibaren adını resmi sitesinden esinlendiği Zekirdek 'i sunmaya başlamıştır.(16.00/18.00)(hafta içi her gün) Yıl içerisinde tek kişilik gösterisi olan Kafanız Hayrolsun ile Türkiye'nin çeşitli yerlerine gitmektedir. Ayrıca 9 tane kitabı vardır. 2018 yazında Show Radyo'da son programını yaptı ve 2019 başında Kafa Radyo'ya geçti. No Boundaries (Alexander Rybak albümü) No Boundaries Beyaz Rus-Norveçli sanatçı Alexander Rybak'ın çıkardığı ikinci albümdür. 14 Haziran 2010 tarihinde çıkmıştır. No Boundaries Norveç albümler listesine 18 numaradan giriş yaptı, sonraki hafta 11 sıra yükseldi. 25 Haziran 2010'da İsveç Albümler Listesi'nde 8. sıraya yükseldi, ancak sonraki hafta 47 sıra geriledi. Ayrıca Finlandiya Albümler Listesi'nde 32 numaradan giriş yaptı, sonraki hafta 48 sıra geriledi. God of War II God of War II Sony Computer Entertainment'e bağlı Santa Monica tarafından geliştirilen ve PlayStation 2 konsolu için Şubat 2007'de satışa sunulan bir video oyunu. Oyun yunan mitolojisinde geçen bir hikâye esas alınarak, "God of War"ın ardından serinin 2. oyunu olarak geliştirildi. Oyunda; Kratos savaş tanrısı olduktan sonra Spartalılar rodoslularla çok büyük bir savaşa girer. Athena, neredeyse yenilmek üzere olan Spartalıların yardımına giden Kratos'a izin vermez fakat Kratos kararlıdır. Bunun üzerine zeus bir heykeli Kratos'u geri getirmek için canlandırır. Kratos tek başına heykeli yenemez. Bu yüzden Zeus Kratos'a Olimpos Dağı'ndan Olimpos Kılıcı'nı gönderir. Kratos bu kılıçla muazzam bir güce kavuşur. Heykeli öldüren Kratos'un gözü döner ve tüm Olimpos tanrılarına hakaret etmeye başlar. Yıkılmakta olan heykel Kratos'un üzerine düşer.Kratos bu kılıçı çıkarmak için tanrısal güçlerini verdiği için tanrı değildir ve çok büyük hasar alır ve Olimpos Kılıcını düşürmesine neden olur. Zeus bu hakaretlere çok sinirlenmiştir ve Kratos'un yanına gelir, kılıcı alır ve Kratos'u öldürür. Artık tanrı olmayan Kratos ölüler dünyasında Gaia ile karşılaşır. Zeus'un Gaia ve diğer titanlara yaptığı işgenceyi öğrenir. Gaia ile bir anlaşma yapar. Gaia onun geri dönmesine yardım ve rehberlik edecek, Kratos ise Zeus'tan intikam alacaktır. Kratos Gaia'nın verdiği güçle ölüler dünyasından kaçarak tekrar yeryüzüne çıkmayı başarır. Dışarı çıktığında savaşın sona erdiğini ve askerlerin zeus tarafından öldürüdüğünü görür. Bunun üzerine intikam yemini eden Kratos Pegasus ile yola çıkar. Yolda artık tanrı olmadığını öğrenen Kratos'un zamanda geriye gidip Zeus'u öldürmesi gerekir. Bunun için Kaderin Kız Kardeşlerine gitmelidir. Bunun için çok tehlikeli bir yolun ilk durağı ve aynı zamanda Zeus'unda doğduğu yer olan bir adaya gidecektir ama yolda Pegasus'tan atlar ve başka bir adaya düşer. Buradan karşı adaya geçmek için devasa atlarla iki adayı birleştirir. Sonra bir ormana girer. Orada çok eski bir düşmanı ile karşılaşır. O zamanlar Kratos Sparta'nın komutanıdır ve barbarlarla girdiği bir savaşta bu adamın kafasını kestiğini hatırlar. Ölüler diyarından kaçan ve kaderini değiştirmek için kaderin kız kardeşlerini arayan adamı tekrar öldüren Kratos yoluna devam eder. Bir kapıdan geçmek zorunda kalan Kratos o kapıyı açmak için bir anahtar bulması gereklidir. Bir mağarada Spartalı bir asker görür. O mağarada askerin kolundaki Altın boynuzu(golden fleece) alır. Bu Altın boynuz ona saldırıları yansıtma gücü verir. Kapının yanına tekrar geldiğinde kapının ateş fırlattığını görür. Fırlatılan ateşi kapıya tekrar yansıtan Kratos kapıyı kırar ve yoluna devam eder. Karşısında bu sefer Euryale çıkar. Euryale'yi da öldüren Kratos tekrar Pegasus'a biner ve başka bir yere gelir. Burada dev anka kuşuna biner ve Kaderin Kız Kardeşlerinin yanına gelir. Onlarıda öldürdükten sonra dev bir aynadan geçip tam Zeus'un onu öldürdüğü zamana gider ve Zeus'la birlikte bir dağın tepesine çıkarlar. Orada Olimpos Kılıcı bir Zeus'a bir Kratos'a geçmektedir. En sonunda Kratos Zeus'a pes ettiğini söyler ve diz çöküp Zeus'tan onu öldürmesini ister. Zeus kılıcı alır ve tam Kratos'u öldürecekken Kratos Altın boynuzla saldırıyı geri yansıtır ve kılıcı Zeus'un elinden kapar. Zeus'u bir kayanın önüne fırlatır. Sırtındaki iki kılıcı çeker ve birini Zeus'un sağ eline, öbürünü sol eline saplar. Olimpos Kılıcını alan Kratos tam Zeus'u öldürecekken kılıcın önüne Athena atlar ve Zeus'u kurtarır. Zeus kaçar ve Athena ölür. Kratos Athena'nın yanına gelir ve "Neden?" diye sorar. Athena ise "Çünkü o senin baban" diye karşılık verir. Kratos ise "Benim babam yok!" der ve Gaia ile birlikte Olimpos Dağına tırmanırlar... Sonun başlangıcı... Visa vid vindens Ã¤ngar Visa vid vindens ängar Beyaz Rus-Norveçli sanatçı Alexander Rybak'in çıkardığı üçüncü albümdür. 15 Haziran 2011'de Norveç'te çıkmıştır. Norveç Albümler Listesi'ne 7 numaradan giriş yapmıştır. Dr. Watson John H. Watson, Arthur Conan Doyle'un ünlü Sherlock Holmes hikâyelerinde yer alan kurgusal bir karakter. Watson, Sherlock'un yardımcısı ve kimi zaman ev arkadaşıdır. Davaları çözerken Sherlock'a yardımcı olur ancak hiçbir zaman onun yetenekleriyle boy ölçüşemez. Dört tanesi hariç tüm Sherlock Holmes hikâyeleri Watson'ın ağzından anlatılmaktadır. Up All Night (One Direction albümü) Up All Night One Direction adlı İngiliz-İrlandalı grubun ilk albümleridir. İrlanda ve İngiltere'de kasım ayında satışa sunulurken diğer ülkelerde 2012'nin başlarında çıkmıştır. X-Factor adlı yarışmada üçüncü olarak ayrıldıklarında Syco ile bir anlaşma imzaladıktan sonra İngiltere, İrlanda ve İsveç'te albümlerinin üzerinde çalışmaya başlarlar. Albümleri daha çok Pop Müziğe yatkın ve sözler bakımından albümün şarkıları eğlenmek, genç olmak, kalp kırıklıkları ve ilişkiler hakkında. Albüm birçok ülkede büyük ilgi gördü ve bu ülkeler arasında Türkiye'de yer almakta. Albümleri Dünyada en çok satılan albümler arasına girmeyi başardı ve 2011 yılının en çok satan albümü oldu. Albüm, İngiltere'de bir haftada en çok satanlarda ikinci sıraya girdi ve birincilikle devam etti. Amerika'da ilk çıktığında Billboard 200'de direkt birinci sıraya yerleştiler bu da onları ilk albümleri bu kadar başarılı olan ilk İngiliz grup yaptı. Albümleri Ağustos 2012'ye kadar tam olarak 12 Milyondan fazla satış yaptı. Bir pop albümü olan Up All Night'da şarkılara gitar, davul ve piyano gibi enstürmanlar kullanılmıştır. Albümde yer alan ilk şarkı olan "What Makes You Beautiful" bir teen pop şarkısıdır. İkinci şarkı Gotta Be You ise What Makes You Beautiful'a göre daha slow bir şarkıdır ve pop rock'a girer. Üçüncü şarkı ve üçüncü single olan One Thing ise bir up-tempo şarkısıdır. Ve albümün son single'ı More Than This'de bir soft rock'dır. Geriye kalan şarkılardan Up All Night, Everything About You, Save You Tonight ve Stole My Heart ise dance pop'dur ve diğer geriye kalan şarkılar gene pop rock ve slow rock tarzlarındadır. Yedinci şarkı "Tell Me A Lie" aslına Kelly Clarkson'ın Stronger albümü için yazılmıştı fakat Kelly şarkıyı One Direction'a vermeyi tercih etti ve şarkı özellikle Türkiye olmak üzere One Direction'ın en sevilen şarkılarından biri. Albümün İngiliz ve İrlanda versiyonunda "Stand Up" ve "Moments" adlı iki şarkı daha bulunmaktadır. Moments adlı şarkı İngiliz şarkıcı ve söz yazarı Ed Sheeran tarafından One Direction'a verilmiştir. Sheeran gruptan yakın arkadaşı Harry Styles'a bazı şarkılar çalarken kendi albümüne koymadığı Moments şarkısınıda çaldı ve Styles Sheeran'dan şarkıyı kendi albümlerine koymak için izin istedi ve Sheeran kabul etti. Sheeran bu şarkıyı çok küçükken yazmış ve biraz düzeltmeler yaparak şarkıyı One Direction grubuna vermiş. Şarkı ölmek üzere olan bir kızın sevgilisinin neler hissetiği hakkında ve slow rock'a giriyor. Bu şarkı Tomlinson'un albümden en sevdiği parça. Yohan - Barnevandrer Yohan - Barnevandrer Grete Salomonsen'in yönetmenliğini yaptığı 2010 yapımı aile filmi. Film Norveç'teki gezgin çocukların gerçek hikâyesine dayanmaktadır. Film İngilizce ve Norveççe olmak üzere iki dilde yapılmıştır. 30 ülkede gösterime girmesi planlanmıştır. Filmin galası 26 Mart 2010'da Norveç'te yapılmıştır. Ağustos 2011'e kadar ABD'de gösterime girmemiştir. "Yohan" Norveç'in şimdiye kadar yapılan en pahalı çocuk filmidir. "Yohan" filminin büyük bölümü Norveç'te çekilirken, kurt sahneleri ABD'nin Kaliforniya eyaletinde çekilmiştir. Bu sahneler Hollywood hayvan terbiyecisi Steve Martin tarafından yönetilmiştir. Filmin müziklerini Carola Häggkvist seslendirmiştir. Dedekuyusu Höyüğü Dedekuyusu Höyüğü, Aydın il merkezinin 1,5 km. batısında yer alan bir höyüktür. Menderes Ovası'nın en büyük höyüklerinden biri olarak bilinmektedir. Denizden 90 metre yükseklikte olup ova seviyesinden yüksekliği 10 metre olan oval biçimli bir tepedir. Deştepe adıyla da bilinmektedir. Günümüz yapılaşmasıyla giderek tahrip edilmektedir. Höyük ilk olarak James Mellaart tarafından saptanmıştır. Yüzey araştırmaları R. T. Marchese, Engin Akdeniz ve Sevinç Günel tarafından yapılmıştır. Yüzeyden toplanan malzeme Geç Kalkolitik Çağ'a, Erken Tunç Çağı'na ve MÖ 2. binyıla tarihlenmektedir. Geç Kalkolitik Çağ'a tarihlenen çanak çömlek grubu, kaba nitelikli, taş ve mika katkılı hamurlu, sarımsı devetüyü renginde ve oldukça kalın cidarlı maldır. Bunlar, bölgenin Geç Kalkolitik Çağ malzemesinin karakteristiğini gösterir. Diğer bir mal grubu, orta nitelikte, taş ve bolca mika katkılı hamurlu, kırmızı ya da grimsi devetüyü renginde astarlı çanak çömlekse Erken ve Orta Tunç Çağı çanak çömleğidir. Benzer hamur yapısında, siyah astarlı ve parlak perdahlı çanak çömlek parçaları, Batı Anadolu Erken Tunç Çağı seramik gelişiminde bilinen karakteristik yüzey işlenişini vermektedir. Biçim olarak yuvarlak gövdeli, hafifçe içe eğik, basit ağız kenarlı mallar görülür. Siyah astar ve parlak perdahlı yüzey işlenişi özellikleri İzmir Çatalkaya yamaç yerleşiminin akropolünde görünen mallarla benzerlik göstermektedir. 15 Şarkı 15 Şarkı; Nilüfer'in dördüncü albümüdür. âˆ’1 −1 (eksi bir) , aritmetikte 1'in toplama işlemine göre tersini simgeleyen ve 1 eklendiğinde toplama işleminin etkisiz elemanı olan 0 sayısını veren tam sayıdır. Ayrıca en büyük negatif tam sayıdır. Bir sayıyı eksi bir ile çarpmak, o sayının sembolünün (negatif veya pozitif) değişmesine neden olur. (-1) ile çarpılan sayının mutlak değeri değişmez. Eksi bir sayısının karesi, yani (-1) ile (-1)'in çarpımı, 1'dir. Küpü, yani üç adet (-1) sayısının çarpımı ise, -1'dir. Bu çarpımlardan genel olarak: "(-1) sayısının çift tam kuvvetleri 1'e, tek tam kuvvetleri ise (-1)'e eşittir." sonucu çıkar. Reel sayılarda, diskriminant yöntemine göre, (-1) sayısının karekökü yoktur. Cebirde tüm ikinci dereceden denklemlerin çözülebilir hale gelmesi amacıyla karmaşık sayılar adı verilen bir sanal sayı kümesi oluşturulmuştur. Buna göre, bir karmaşık sayı olan i, (-1) sayısının karekökü olarak belirlenmiştir. Öte yandan, "x" = −1 denkleminin bir kökü de -i 'dir; dolayısıyla (-1) sayısı, diğer negatif sayılar gibi, iki adet kareköke sahiptir. Washington'daki ÅŸehirler listesi Washington'daki şehirler listesi, ABD Fedaral Hükûmeti ve federal eyaletler tarafından kabul edilen, Washington eyaletinin önemli şehrilerini ve nüfuslarını kapsamaktadır. Karl Lueger Karl Lueger (d. 24 Ekim 1844, Wieden, Avusturya İmparatorluğu - ö. 10 Mart 1910 Viyana, Avusturya-Macaristan İmparatorluğu), Avusturyalı bir politikacı ve Viyana belediye başkanı idi. Lideri olduğu Hristiyan Sosyal Partisi'nin halkçı ve Anti-semitik siyaseti, bazen Hitler'in Nazizm'i için bir model olarak görülüyordu. Karl Lueger, ünlü Theresianische yatılı okuluna gitti ve 1870 yılında Doktorasını aldıktan, Viyana Üniversitesi hukuk bölümünden mezun oldu. Viyana'da kendi avukatlık bürosunu kurdu. 1875 yılında şehrin Gemeinderat belediye meclisi milletvekili seçildi. 1885 yılında Avusturya Reichsrat parlamentonun Abgeordnetenhaus'unda bir koltuk elde etti. 1880 yılından itibaren Lueger, Karl von Vogelsang'ın çevresindeki ruhban sosyal muhafazakâr politikacıların etkili çevrelerinin düzenli bir katılımcısı oldu. "Yahudi Sorununu" yükselterek ona büyük popülerlik kazandırdığını keşfetti. 1893 yılında kurulan ve hızla oy çoğunluğunda Sosyal Demokratlar ile boy ölçüşecek olan Hristiyan Sosyal Partisini kurdu. Viyana Gemeinderat'inde 1895 yılı seçimlerinden sonra bu iktidar liberaller politik güç aldı ve sonradan Lueger'in belediye başkanlığını kazanmasına yardım etti. Lueger 1910 yılında diyabet hastalığı nedeni ile erken ölümüne kadar Viyana'ya belediye başkanı olarak görev yaptı. Larisa LatÄ±nina Larisa Semyonovna Latınina (d. 27 Aralık 1934) Sovyet jimnastikçi. 1956 ve 1964 yılları arasında Sovyet takımı ile 4 tane, bireysel ise 14 olimpiyat madalyası kazanmıştır. Toplamda kazandığı 18 madalya ile 2012'ye kadar en fazla olimpiyat madalyası kazanan sporcu rekorunu 48 yıl elinde tutmuştur. Amerikalı yüzücü Michael Phelps kendisinin en fazla madalya rekorunu kırmış olsa da en fazla bireysel olimpiyat madalyası kazanma rekoru (14) hala kendisine aittir. Latınina, Sovyetler Birliği'nin jimnastikteki başarısına katkıda bulunan isimlerden biri olarak bilinir. 1966 yılında sporu bıraktıktan sonra Sovyetler Birliği takımının koçluğunu yapmıştır. 1977'de bu görevivini bırakana kadar Sovyet takımı onun koçluğunda 1968, 1972 ve 1976 Olimpiyatlarında takım altın madalyasını kazanmıştır. Latınina, 1956 Yaz Olimpiyatlarında, Macaristan'dan Ágnes Keleti'yi geçerek bireysel genel toplamda altın madalya aldı.Sovyet takımı ile de olimpiyat şampiyonu olan sporcu alet finallerinde yer hareketleri (Keleti ile birlikte) ve atlama masasında altın madalya aldı. Latınina asimetrik paralelde gümüş madalya ve daha sonra oimpiyat programından çıkarılmış olan taşınabilir alet finallerinde Sovyet takımı ile bronz madalya aldı. 1958 Dünya Artistik Jimnastik Şampiyonasına dört aylık hamile ile iken katılan Latınina altı şampiyonluğun beşini kazandı. Sadece yer hareketlerinde gümüş madalya aldı. Latınina, 1960 Yaz Olimpiyatları'nın favorisiydi. Olimpiyatlarda genel toplam, takım finalleri ve yer hareketlerinde şampiyon olan sporcu, asimetrik paralel ve denge aletinde gümüş, atlama masasında ise bronz madalya kazandı. Latınina, 1962 Dünya Artistik Jimnastik Şampiyonası'nda genel toplamda Věra Čáslavská önünde altın madalya aldı. Son olimpiyat ve dünya şampiyonu olan sporcu 1964 Yaz Olimpiyatları'nda Čáslavská'ya geçilecekti. Latınina olimpiyat kariyerine takım finalleri ve yer hareketleri'ni üç olimpiyat üst üste kazanarak 2 altın madalya daha ekleyecekti.Diğer aletlerde bir gümüş ve iki bronz alan Sovyet jimnastikçi dokuzu altın olmak üzere toplamda on sekiz olimpiyat madalyasına ulaştı. Olimpiyatlarda katıldığı neredeyse tüm disiplinlerde madalya alan sporcunun madalya alamadığı tek yarışma 1956 olimpiyatlarında denge aleti finaliydi. Latınina o finalde dördüncü olmuştu. Latınina'nın dokuz altın madalyası onu Birden fazla altın Olimpiyat madalyası kazananlar listesi'nde Michael Phelps'in ardından (18 altın madalya); Mark Spitz, Carl Lewis ve Paavo Nurmi ile birlikte ikinci sıraya yerleştirmiştir. 1964 yılından 2012'ye kadar bireysel ya da takım olarak herkesten fazla olimpiyat madalyası kazanan sporcu oydu. Latınina en fazla olimpiyat madalyası kazanan kadın sporcu ve en fazla olimpiyat madalyası kazanan kişi unvanını alan tek kadın sporcudur. Ayrıca artistik jimnastik sporunda ikiden fazla genel toplam olimpiyat madalyası alan ve ikiden fazla kez alet finalini kazanan (yer hareketleri - 3 kez) tek sporcudur.Ayrıca Dünya Şampiyonası ya da olimpiyat oyunlarında tüm branşları kazanan üç kadın sporcudan biridir (Dünya şampiyonasında). Olimpiyatlarda takım genel toplam ve alet finallerinde altın madalya alan tek kadın jimnastikçidir. Lützow Gönüllü Kolordusu Lützow Gönüllü Kolordusu () Napolyon Savaşları sırasında Prusya Ordusu'nda bulunan gönüllülerden oluşan askeri birlik idi. İsmini komutan Ludwig Adolf Wilhelm von Lützow'dan almaktadır. Yaygın olarak "Lützower Piyadeleri" veya "Schwarze Jäger" (Siyah avcılar) olarak bilinirler. Uçuş bilgi hizmeti Uçuş bilgi hizmeti (FIS), herhangi bir uçuş bilgi bölgesi (FIR) içerisinde uçuşların emniyetli ve verimli gerçekleşmesi için sağlanan bir bilgi ve tavsiye hizmeti. FIS kısaltması, İngilizce Flight Information Service kavramının akronimidir. FIS hizmeti havacılık meteorolojisi, tesis kolaylıkları, meydan durumları ve emniyeti etkileyebilecek diğer bilgileri kapsar. Meydan uçuş bilgi hizmeti (AFIS), bazı ülkelerde hava trafik kontrol ünitesi olmayan meydanlarda uçuşun verimli ve güvenli gerçekleşmesi için verilen bir hava trafik hizmetidir. AFIS görevlilerine AFISO denir. AFISO'lar genellikle herhangi bir hava meydanında, iyi seviyede ekipmana sahip bir odada görev yaparlar. AFIS'in ana görevi ATC ünitesi olmayan nispeten işlek meydan sahalarında uçuş emniyetinini sağlanması için uçuculara yardımcı olmaktır. AFIS'ler hava durumu, meydan kolaylıkları gibi FIS bilgilerinin yanı sıra ALRS (ikaz hizmeti) de verebilir. AFIS, klerans yetkisi olmamasına rağmen pilotlardan rüzgâraltı, son yaklaşma gibi pozisyon raporlarını talep edebilir. AFIS bir kontrol ünitesi değildir ve bu nedenle "direktif" ve "klerans" verme yetkisi yoktur. Ancak yetkili birimlerin mesajlarını pilota iletebilir ve bu mesajlardaki direktiflere uyulmalıdır. AFIS bir "bilgi" ünitesidir ve bu nedenle genellikle " ... Information" şeklinde çağrı adı alır. ATC yerine AFIS bulunan bir meydanda manevra sahasında hareket eden uçak tamamen pilotun sorumluluğundadır ve pilot herhangi bir klerans beklemeden trafiği gözleyerek hareket edebilir. AFIS pilota meydan civarındaki trafiklerle ilgili vererek yardımcı olur. AFIS birimi, sorumluluğun pilota ait olduğunu vurgulayan bir freyzyoloji kullanacaktır. Örnek: Yer ve uçuş emniyetini artırmak açısından pilotların AFIS'e niyet ve hareketleri ile ilgili bilgi vermeleri tavsiye edilir. Örnek: 2007 FIFA 20 Yaş Altı Dünya Kupası 2007 FIFA 20 Yaş Altı Dünya Kupası UEFA'nın 30 Haziran - 22 Temmuz 2007 tarihleri arasında Kanada'da düzenlediği futbol turnuvasıdır. Turnuvada Japonya takımı FIFA Fair Play Ödülü'nü kazandı. Arjantinli yıldız oyuncu Sergio Agüero ise FIFA 20 Yaş Altı Dünya Kupası Altın Ayakkabı (6 gol ile gol kralı) ve FIFA 20 Yaş Altı Dünya Kupası Altın Top (turnuvanın en iyi oyuncusu) ödülünü alma başarısı göstermiştir. Turnuva, altı kıta konfederasyonundan gelen 24 takımın katılımı ile organize edildi. Bu konfederasyonlar şunlardı: UEFA (Avrupa) altı takım; AFC (Asya), CAF (Afrika), CONCACAF (Kuzey, Orta Amerika ve Karayipler) ve CONMEBOL (Güney Amerika) her biri dört takım OFC (Okyanusya) bir takım. Turnuva ülkenin çeşitli şehirlerinde organize edildi; Toronto, Edmonton, Montreal, Ottawa, Victoria ve Burnaby (Vancouver). Turnuvanın final maçı, ülkenin en prestijli stadyumu Ulusal Futbol Stadyumu'nda oynandı. Turnuvanın açılış maçından iki gün öncesinde, 28 Haziran 2007 tarihinde, 950.000 bilet satıldığı açıklanmıştır. Şimdiye kadar ülkede yapılan en büyük futbol organizasyonu olan bu turnuvada, 3 Temmuz tarihine gelindiğinde 1 milyondan fazla biletin satıldığı açıklanmıştır. Meksika'daki organizasyon, o zamana kadarki en çok seyirci katılımının olduğu, 1983 (1.155.160 seyirci) organizasyonunu 1.156.187 seyirci ile geride bırakmıştır. Nihai Seyirci Sayısı 1.195.299. Turnuvaya 23 takım eleme gruplarından katılmaya hak kazandılar. Kanada ise organizasyonu düzenlediği için otomatik olarak turnuvaya katılma hakkı kazandı. Grup kuraları 3 Mart 2007 tarihinde Toronto Liberty Grand Entertainment Complex'te düzenlenen gecede çekildi. Kadroları görmek için, 2007 FIFA 20 Yaş Altı Dünya Kupası Kadroları maddesine bakınız. 24 katılımcı takım, 3 Mart 2007 tarihinde düzenlenen kura çekimi ile, dörderli takımdan oluşan 6 gruba dağıtıldı. Her takım grupta toplamda üç maç oynadı. Gruplar lig usulüne göre oynatıldı. Her grup birincisi ve ikincisi takımların yanı sıra, dört tane de en iyi üçüncü takım son 16'ya katılma hakkı kazandı. Lianella Carell Lianella Carell (6 Mayıs 1927, Roma – 22 Aralık 2000, a.y.), İtalyan aktris ve senarist. Carell, 1948 ila 1958 yılları arasında 18 filmde oynamıştır. Bu filmler arasında en bilinen rolü Vittorio De Sica'nın yönettiği 1948 yapımı Bisiklet Hırsızları filmindeki 'Maria Ricci' (Antonio'nun karısı) rolüdür. Lamberto Maggiorani Lamberto Maggiorani (28 Ağustos 1909; Roma – 22 Nisan 1983; a.y.) İtalyan aktör. Sıradan bir torna işçisiyken sinemaya girmiş, 1948 yapımı Bisiklet Hırsızları filmindeki 'Antonio' rolüyle meşhur olmuştur. IMDb'de Lamberto Maggiorani Ankara Charles de Gaulle FransÄ±z Lisesi Lycée Français Charles de Gaulle, Ankara (Türkçe: Ankara Charles de Gaulle Fransız Lisesi) 1942 yılında kurulan ve doğrudan Fransa Büyükelçiliği aracılığı ile Fransa Millî Eğitim Bakanlığına (Ministère de l'éducation Nationale) bağlı olarak çalışan bir okuldur. Bu hak Fransa ile birlikte birkaç ülkeye Lozan Antlaşması ile verilmiştir. Eğitim dili Fransızca olan kurumda anaokuldan itibaren sıkı bir Fransızca eğitimi verilmektedir. Türkçe seçmeli ders olarak verilmektedir. Anaokul, İlkokul, Ortaokul ve Lise'den oluşur. Fransız eğitim sisteminde olduğu gibi sınıf isimleri sırasıyla: ps, ms, gs, cp, ce1, ce2, cm1, cm2, 6e, 5e, 4e, 3e, 2e, 1e, te.Olarak 15 sınıftan oluşur diğer Fransız liselerinden farkı (Saint Joseph Fransız Lisesi, Saint Michel Fransız Lisesi) T.C Millî Eğitim Bakanlığına bağlı olmamasıdır. Charles de Gaulle ise doğrudan Fransa Millî Eğitim Bakanlığı'na bağlıdır. Okulun sınırları Fransa Büyükelçiliği sınırları içinde yer aldığı için "Fransız toprağı" olarak geçmektedir izinsiz girişlerde giren kişi sınır ihlali suçlamasıyla karşı karşıya gelmektedir. Albany, New York'taki en yÃ¼ksek binalar listesi Albany, New York'taki en yüksek binalar listesi ABD'nin New York eyaletinde yer alan Albany şehrindeki en uzun yapılar listesidir. Hilton Hotels & Resorts Hilton Hotels & Resorts, daha sık kullanılan ismiyle Hilton Hotels (), Hilton Worldwide şirketi bünyesinde yer alan dünyaca ünlü turizm şirketi. Dünya çapında 3897 otel, 642.000 oda ve 91 ülkede faaliyet gösteren uluslararası şirkettir. Dünyada turizm sektörünün en büyük şirketi olarak bilinir. 1919 yılında Conrad Hilton tarafından "Hilton Worldwide" şirketi kurulmuştur. Şirket ABD'nin o zaman içinde bulunduğu ekonomik krizden de faydalanarak çok hızlı bir şekilde büyümüştür. Şirket 1946 yılına gelindiğinde artık Amerika'da birçok otele ulaşılmıştır. Bu oteller bir çatı altında toplanır ve Hilton Hotels Corporation America (HHC) kurulur. 1967 yılında ise artık dünyada birçok otele sahip olan Hilton Hotels Co. America, Londra merkezli olarak dünyadaki diğer otellerin bağlı olacağı Hilton International'ı (HI) kurar. daha sonra Hilton International TWA'e arkasından da Ladbroke Group'a satılır. Bu satış olayından sonra şöyle bir anlaşma olmuştur. ABD toprakları içinde Hilton markası HHC tarafından kullanılacak ABD dışındaki bütün ülkelerde ise isim hakkı HI'a ait olması konusunda anlaşılır belli bir süre sonra HHC tekrar dünyaya açılmaya karar verir. tabi Hilton adını kullanmayacağından ötürü yeni bir marka yaratmak ihtiyacı hisseder.Bunun üzere şirketin kurucu başkanı olan Conrad Hilton'un isminden yararlanılarak 1982 yılında Conrad Hotels kurulur 1985 yılında Conrad Hotels ilk otelini Avustralyada Conrad Jupiters, Gold Coast isminde otelleri faaliyete sokar. 2000 yılına gelindiğinde HHC tekrar HI'ı satın alır. 5 Temmuz 2007 günü şirket "Hilton Worldwide" adı altında 26 Milyar Dolara Blackstone şirketinin çatısı altında toplandı. "Hilton Worldwide" şirketi bünyesinde Conrad Hotels, Doubletree Hotels, Guest Suites, Resorts and Clubs, Embassy Suites Hotels, Hampton inn, Hampton inn and Suites, Hilton Garden inn, Hilton Grand Vacations Club ve Homewood Suites by Hilton gibi markaları bünyesinde bulundurmaktadır. 1952 yılında Türkiye'deki ilk 5 yıldızlı otel olarak İstanbul'da "Hilton Istanbul" adı altında kurulmuştur. Otel bünyesinde 498 toplam oda, 51 yönetim odası, 431 standart oda bulunmaktadır. Kral dairesi otel açıldığından bu yana dekore edilmemiştir. Şirket sırasıyla Ankara ve İzmir'de de otel açmıştır. 2012 yılına gelindiğinde şirketin Türkiye'de 15 Oteli bulunmaktadır. Adana'da bulunan Hilton otelinin sahibi Sabancı Holding, yükleyicisi ise Koray Holding'tir. Zengin vakÄ±flar listesi Zengin vakıflar listesi 29 en geniş vakıf, ve diğer hayır kurumlarını içerir. Sadece kar amacı gütmeyen vakıflar listelendi. Harun Atak Harun Atak, (d. 1990 Çankaya) Türk şairdir. Eskişehir Anadolu Üniversitesi Türk Dili ve Edebiyatı öğrencisidir. Varlık, Kitap-lık, Yasakmeyve dâhil, çeşitli edebiyat dergilerinde ve fanzinlerde şiir, yazı ve söyleşileri yayımlandı. Spleen Fanzin’i yayımlayan Harun Atak, Haziran 2012’de yayın hayatına başlayan Noktürn Yayınları’nın da Genel Yayın Yönetmenliğini üstleniyor. 2009 yılında Cemal Süreya Şiir Ödülü’ne değer görülen dosyası ‘Gecel’ Komşu Yayınları’nın Yasakmeyve Dizisinden Mayıs 2010'da kitaplaştırıldı. Ayrıca Gecel’in yayımlanışının ilk yılı hasebiyle, numaralandırılmış özel baskıyla sunulan Türk-İtalyan ortak yapımı ‘Neoclassic Nokturnes For The Gecel’ Neostage Şiir Albümü bulunmakta. 2012 Yaşar Nabi Nayır Şiir Ödülü’ne layık görülen ‘‘Tekvin ve Hiçlik Kitabı ya da Ah’’ isimli dosyası, Kasım 2012'de Varlık Yayınları’nca yayımlandı. Aynur (isim) Aynur türkçe olan ay kelimesi, ve arapca olan nur(ışık) kelimesinin birleşmesinden oluşmaktadır. Cafer Zorlu Cafer Zorlu (d. 1926 İnegöl, Türkiye-ö. 24 Ağustos 2012, İstanbul), Türk karikatürist. 1926 yılında İnegöl'de doğan Zorlu, annesinin ölümünden sonra 1939 yılında İstanbul'a geldi. Çocukluğu Karagümrük'te geçen Zorlu, kahveci, terzi, berber, tornacı çıraklığı, garsonluk, su satıcılığı, bulaşıkçılık gibi çeşitli işlerde çalışmaya başladı. Aynı zamanda kahvelerde karakalemle müşterilerin portrelerini yapıyordu. Karikatür çizmeye çok hevesliydi ancak bu hayâlini uzun süre gerçekleştiremedi, zira hayatını bir an önce kazanmak zorundaydı. Mahmutpaşa'da bir hırdavatçı dükkanı açtı. Ancak bu dükkanın kapanmasından sonra karikatüre başlama olanağını buldu. Çizdiği taslakları karikatürist Altan Erbulak'a gösterdi ve onun öneri ve yardımlarıyla çizgilerini geliştirdi. İlk çizgileri 1957'de Dolmuş dergisinde yayımlandı. Bu yıllarda Taş Karikatür dergisinde çizmeye başladı. Akbaba dergisinde çok uzun yıllar karikatür çizdi. Tercüman, Hürriyet, Milliyet gazetelerindeki spor karikatürlerini o çizdi. Bu spor konulu karikatürleri ona birçok kez Türkiye Gazeteciler Cemiyeti ve Türkiye Spor Yazarları Derneği ödüllerini kazandırdı. 1981'de Ses dergisinin "Atmaca" mizah ekinde çizdi. Emekli olduktan sonra meslek hayatı boyunca çizmiş olduğu karikatürlerden yapılmış seçkin karikatürleri birkaç kitapta topladı. 24 Ağustos 2012'de yaşlılığa bağlı nedenlerle Cennet Mahallesi'ndeki evinde vefat eden Zorlu, Büyükçekmece Mezarlığı'nda toprağa verildi. VÃ¤gen till Diyarbekir (film) Vägen till Diyarbekir, İsveç Milli Televizyonu SVT2 için çekilen, yönetmenliğini Zaradash Ahmed'in yaptığı, 2011 yılında yayımlanan ünlü Kürt Müzisyen Ciwan Haco'nun yaşamını anlatan belgesel film. Belgesel Ciwan Haco'nun İsveç'in Gavle şehrindeki yaşamından kesitler sunarken, Diyarbakır Newroz'unda verdiği konseri, ülkesine olan özlemini, aile yaşamını aktarmaktadır. VÃ¤gen till Diyarbekir Muzaffer GÃ¶kman Muzaffer Gökman (d. 28 Ocak 1915, İstanbul, ö. 14 Aralık 1996, İstanbul), Türk kütüphaneci, yazar, araştırmacı. Türkiye'nin ilk genel kitaplığı olan Beyazıt Kitaplığı'nı modern bir kurum haline getiren çalışmalarıyla tanınmış kütüphanecidir. 1915 yılında İstanbul’da dünyaya geldi. Babası Taşköprü'lü komiser Halil Edip ve annesi Fatma Saime Hanım'dır. İlk öğrenimini Üsküdar Selim-i Salis İlkokulunda, ortaöğrenimini Üsküdar Ortaokulu'nda tamamladı. Babasının ölümü üzerine 1931 yılında Kabataş Erkek Lisesi onuncu sınıfında iken okuldan ayrıldı. Bir yıl kadar mezun olduğu ilkokulda öğretmen vekilliği yaptı. 1933 yılında İstanbul Milli Eğitim Müdürlüğü’nde çalışmaya başladı; müdürlüğün kütüphanesinde görevlendirildi. 1934 yılında İstanbul'da ilk defa kurulan “"Basma Yazı ve Resimleri Derleme Müdürlüğü"”’nde kütüphaneciliğe adım attı. Bu kurumda altı ay kadar çalıştıktan sonra eski görev yerine döndü. 1937 yılında kendi isteğiyle Süleymaniye Umumî Kütüphanesi memurluğuna nakledildi. Yarım kalan lise eğitimini dışarıdan sınav vererek 1938'de tamamladı. 1939 yılında Muratmolla Kütüphanesi Müdür Vekilliğine atandı. İstanbul Üniversitesi Edebiyat Fakültesi Tarih Bölümüne kaydolan Muzaffer Gökman, II. Dünya Savaşı nedeniyle iki defa ikişer yıl askere çağrıldığı için bu okulu ancak 1947'de bitirebildi. 1942'de evlendi, bu evlilikten iki çocuk sahibi oldu. 1943 yılında Köprülü Kütüphanesi başmemurluğuna ve 1946 yılında Beyazıt Umumî Kütüphanesi müdür vekilliğine tayin oldu. 1 Ekim 1946 tarihinde de bu göreve asaleten tayin edildi. Beyazıt Devlet Kütüphanesi'nde modern kütüphaneciliğin ilk uygulamalarını başlattı. İtalya, Fransa, İngiltere, Almanya (1957), ABD (1959) kütüphanelerinde mesleki incelemelerde bulundu. Amerika seyahati dönüşünde “"Amerikan Notları"” ve “"Amerika’da Kütüphane Sevgisi"” adlı kitaplarını yazdı. Toplam 39 adet kitap, yüzlerce makale yayımladı. Kütüphanecilik dışı konulardaki yayımlarının bir kısmında "M. Taşköprülü" adını kullanmıştır. ""Atatürk ve devrimleri tarihi bibliyografyası"" en önemli eseridir. 1968-1988 arasında Hürriyet gazetesi arşivinde çalışarak gazetenin kitaplığını ve fotoğraf albümünü düzenledi. 1977'de emekli oldu. 1995 yılında Türk Kütüphaneciler Derneği’nin verdiği Üstün Hizmet Ödülü'nü aldı. 14 Aralık 1996'da kalp yetmezliği nedeiyle hayatını kaybetti. Cenazesi Karacaahmet Mezarlığı'na defnedildi. Ribella Ribella (d. 1999), Türkiye yarış camiasını yurt dışında temsil etmiş İngiliz yarış atıdır. 2002 yılı Kısrak Koşusu, 2004 ve 2007 yılı İsmet İnönü Koşusu, 2005 yılı Başbakanlık Kupası Koşusu, 2005 yılı Fatih Sultan Mehmet Koşusu, 2004,2005,2006 ve 2008 yılı Zübeyde Hanım Koşusu, 2004,2005,2006 ve 2007 yılı Enternasyonal Anadolu Koşusu, 2006 yılı Enternasyonal Topkapı Koşusu galibi safkan toplam 2.888.395,56 TL kazanç elde etmiştir. Ribellanın sahibi Selman Taşbek safkanı yetiştiricisi olan W.G.Mckinley'den satın almıştır. Ribella yarış hayatının ilk koşusunu 6 Eylül 2001 günü İstanbul Veliefendi Hipodromunda 1200 çim pistde koşmuştur.Şartlı 1 olan bu yarışı jokey Nurettin Şen idaresinde altıncı tamamlamıştır. İki yaşlılık döneminde ikiyarış kazanma başarısı gösteren safkan üç yaşlılık döneminde önemli başarılara imza atmıştır. 17 Mart 2002 pazar günü İzmir Şirinyer Hipodromunda koşulan Grup 3 Fehmi Simsaroğlu Koşusunu jokey Halis Karataş idaresinde 2000 metre kum pistde kazanma başarısını göstererek ilk grup birinciliğini elde etmiştir. 9 Haziran Pazar günü veliefendi hipodromunda sadece 3 yaşlı dişi atların katılabildiği ve sezonun en önemli tay yarışlarından bir tanesi olan Kısrak Koşusu'nu 2100 metre çim piste Halis Karataş idaresinde 2.11.83'lük bitiriş derecesiyle kazanan safkan Taşbek ekürisine Grup 1 yarış kazanama sevinçini yaşatdı. Bu galibiyet sonrası hafif bir form düşüklüğü yaşayan Ribella 4 yaşına girene kadar durgun yarışlar çıkardı. Ribella 4 yaşındaki ilk grup yarış zaferini 30 Mayıs 2004 Pazar günü İstanbul Veliefendi Hipodromu'nda Grup 2 İsmet İnönü Koşusu'nu jokeyi Fuat Çakar idaresinde 2000 çim pistte 2.02.52 derece yaparak kazandı. Bu yarışa 130 handikap puanı ile giren Ribella artık Türk atçılığının şampiyon isimleri arasına girmeyi başarmış bir İngiliz yarış atı konumuna gelmiştir. 20 Haziran 2004 Pazar günü koşulan Zübeyde Hanım Koşusu 1600 metre çim pistte İstanbul Veliefendi Hipodromunda koşuldu. Bu önemli grup 2 mücadeleyi şampiyon safkan Ribella Halis Karataş idaresinde 1.38.13'lük derece ile bir başka başarılı İngiliz atı olan Mary Ellen'in önünde kazandı. 6 Kasım 2004 günü İstanbul Veliefendi Hipodomunda koşulan Uluslararası Anadolu Koşusu'nu uyum sağladığı jokeyi Halis Karataş idaresinde 1.35.66 derece ile kazanan Ribella dişi safkalar adına düzenlenen bu grup 2 mücadeledende galip ayrılmayı başardı. İstanbul'da Uluslararası Anadolu Koşusu'nu kazanan Ribella bu yarıştan sadece yedi gün sonra 13 Kasım 2004 günü 3 ve Yukarı yaşlı İngiliz atlarının iştirak ettiği ve 2100 metre çim pistte koşulan grup 3 mücadele Vehbi Koç Koşusu'na katıldı. Yarışa her zaman büyük başarılara imza attığı uyumlu jokeyi Halis Karataş ile katılan Ribella bu yarıştan 2.08.82'lik derece ile birinci ayrılmayı başardı. Ocak ayı içerisinde Birleşik Arap Emirliklerinin Dubai şehrinde düzenlenen ve dünyanın en başarılı ekürileri ve yarış atlarının katılım gösterdiği Dubai yarış festivalinde boy gösteren Ribella bu şehirdeki ilk yarışını 20 Ocak 2005 tarihinde koştu. 1600 metre koşulan ilk yarışta Türkiye'de defalarca potaya birincilik ile gecen jokeyi Halis Karataş idaresinde katılan Ribella 1.56.34'lük derece gerçekleştirerek Handikap 17 yarıştan 4. olarak ayrıldı. Şubat ayının üçünde tekrar bu ülkede düzenlenen festivalde start alan temsilcimiz 1600 metre koşulan yarışı Halis Karataş idaresinde 1. tamamlayarak ülkemize büyük bir gurur yaşatmıştır. Daha sonra Dubai'de iki yarışta daha boy gösteren Ribella bu yarışlarında ikinci ve dokuzuncu olarak İstanbul'a geri dönmütür. Dubai'de start aldığı yarıştan üç ay sonra İstanbul Veliefendi Hipodromunda grup 2 Zübeyde Hanım Koşusu'na katılan safkan bu sefer Türkiye'nin diğer başarılı jokeylerinden Selim Kaya idaresinde 1600 metre çim pistte 1.35.36'lık derece ile potayı önde geçmeyi başardı. Türkiye'nin önemli yarışlarından bir tanesi olan Başbakanlık Koşusu her yıl 3 ve yukarı yaşlı İngiliz atlarının katılımı ile 2000 metre çim pistte koşulur. Bu önemli koşunun 2005 yılında düzenlenen ayağında Ribella Selim Kaya idaresinde 2.01.36 derece gerçekleştirerek her zaman büyük bir mücadele içerisinde olduğu Sabırlı önünde birinci oldu. Başbakanlık koşusunu kazanan Ribella bir başka grup 1 mücadele olan ve 1600 metre çim pistte düzenlenen Fatih Sultan Mehmet Koşusu'nu Selim Kaya idaresinde 1.36.73'lük derece gerçekleştirerek kazanmış ve 140.000 TL sahibi olmuştur. Beş yaşlılık döneminde kazandığı son grup mücadelesi olan bu koşu safkanın Halis Karataş ile de son kez start aldığı yarıştır. 1600 metre çim pistte 4 ve yukarı yaşlı İngiliz atlarının katıldığı koşuyu Ribella Eylül Fırtınası isimli atı burun farkı ile geride bırakarak kazanmıştır. 25 Haziran 2006 Pazar günü Ribella altı yaşlı dönemindeki ilk zaferine imza attı. Daha önceki senelerde iki kere kazanma başarısı gösterdiği Zübeyde Hanım Koşusu'nu üçüncü defa kazanarak tekrar gerçekleştirilmesi zor olan bir rekora imza attı. Bu yarışta tekrar jokey Selim Kaya ile beraber mücadele eden kısrak yarışı 1.34.81'lik derece ile kazandı. Yurtdışından gelen safanlar ile Türkiye'de koşan safkanların mücadele ettiği uluslararası yarışlardan bir tanesi olan Uluslararası Topkapı Koşusu 10 Eylül 2006 günü İstanbul Veliefendi Hipodromunda 1600 metre çim pistte koşuldu. Koşuyu Ribella jokey Selim Kaya idaresinde 1.34.60'lık derece ile en yakın rakibinin bir boyum önünde birinci tamamladı. Grup 3 bir mücadele olan Marmara Koşusu 1 Ekim 2006 Pazar günü koşuldu. İstanbul'da 1600 metre çim pistte koşulan bu mücadeleyi en önemli rakiplerinden biri olan Sabırlı'nın bir boyun önünde kazanmaya başaran Ribella jokeyi Selim Kaya idaresinde bir birincilik daha elde etmiş oldu. Daha önceki senelerde 2 kere kazanma başarısı gösterdiği Uluslararası Anadolu Koşusu'nu üçüncü kere 28 Ekim 2006 günü kazanma başarısı gösteren Ribella bu yarıştan 1.39.00 derece ile galip ayrılmıştır.Bu yarışta en yakın rakibine 3 buçuk boy fark atan Ribella jokeyi Selim Kaya ile yeni bir başarıya imza atmıştır. Yedi yaşlılık döneminde dört adet grup mücadelesinden galip ayrılmayı başaran Ribella bu mücadelelerin hepsinde jokey Selim Kaya idaresinde birinci olmuştur. İstanbul Büyükşehir Belediye Başkanlığı Koşusu, İsmet İnönü Koşusu bu sene kazandığı önemli koşulardan iki tanesidir. Artık yarış koştuğu son sezona giren Ribella bu dönemde bir adet grup yarış kazanmıştır. Bu yarış Ribella'nın kazandığı son grup yarış olma özelliğini taşımaktadır. 2008 yılı Zübeydehanım Koşusu başarılı safkanın kazandığı son grup mücadeledir. 6 Eylül 2008 günü Ribella İstanbul Veliefendi Hipodromunda son kez yarışseverlerin karşısına çıktı. Bu yarışında altıncı olan nadide kısrak düzenlenen törenle pistlere veda etmiştir. Her şeyi gören göz Her şeyi gören göz, Tanrı'nın herkesi gözlemesinin ve korumasının bir sembolüdür. Her şeyi gören göz genellikle çevresinden ışınlar yayılan bir daireyle çevrelenmiş tek bir insan gözü olarak resmedilir. Kimi Zaman "Tanrının Gözü" olarak da söz edilen bu sembol Amerikan dolarının (1778 yılından beri) yanı sıra, Mısır tarzı bir piramidin tepesine oturtulmuş olarak ABD Resmi Mühründe de görülür. Farmasonlara göre, bu sembol "Evrenin Büyük Mimarı"nı temsil eder. Birçok kültürde, çoğu kez "kem göz" lanetlerinden korunmak için bu sembol kullanılır. İnsan gözü, Mark Twain'in de işaret ettiği gibi yalnızca nesnelerin dışını görebilir, ama Her Şeyi Gören Göz ("Kadiri Mutlak Göz" diye de kullanılır) kalp ile ruhu görebilir ve okuyabilir. Yeğen Mehmed Paşa (anlam ayrımı) Osmanlı devleti sadrazamları içinde şunlar "Yeğen Mehmed Paşa" olabilir: Japon örümcek yengeci Dev Japon örümcek yengeçleri ("Macrocheira kaempferi"), Büyük Okyanus'ta yaklaşık olarak 600-700 metre derinlikte yaşayan yengeç türü. 10 bacağı olup, her bir bacağı 3-4 metreyi bulabilmektedir. Japon örümcek yengeci, yengeç türlerinin en büyük canlılarıdır. Suriye TÃ¼rkmen Kitle Partisi Suriye Türkmen Kitle Partisi (Arapça ‏الكتلة الوطنية التركمانية السورية), Suriye'deki 3,5 milyon Türkmen'in haklarını korumak için kurulmuş siyasi oluşum. Başkanı Yusuf Molla'dır. Laçın Kürt Cumhuriyeti Laçın Kürt Cumhuriyeti (, ) Ermenistan'ın Dağlık Karabağ'ı işgalinden sonra Azerbaycan'ın Laçın Rayonu'nda kurulmaya çalışılan Kürt yönetimidir. Fakat bölgedeki Kürtlerin çoğu çatışmalardan dolayı Azerbaycan'ın içlerine doğru kaçmış oldukları için yönetimi oluşturacak yaklaşık 77 kişilik konsey zor toplanmış ve 20 Mayıs 1992'de cumhuriyet ilan edilmiştir. Yönetimin başına Wekîl Mustafayev getirilmiş olmasına rağmen aynı yıl içerisinde dağılmıştır. RLC devresi RLC devresi ya da LRC devresi direnç, kapasitör ve bobin'in paralel veya seri bir şekilde bağlanmasıyla oluşan bir gerilim ya da akım kaynağı tarafından beslenen bir devredir. RLC ismi direnç kapasitör ve bobinin elektriksel sembollerinin birleştirilmesi ile oluşmuştur. Bu devre de LC devresi gibi harmonik salınımlar yapar fakat devredeki dirençten dolayı eğer dış bir kaynakla beslenmezse devredeki titreşimler zamanla söner. Bu devrelerin elektronikte birçok kullanım alanı vardır. Pasif filterler bunların en önemlisidir. Bir RLC devresinden alçak geçiren, yüksek geçiren bant geçiren ya da bant söndüren filtre olarak yapılabilir. RLC devresi ikinci derece devredir. Bu, devrenin matematiksel çözümlemesi yapıldığında ikinci derece türevsel denklemler oluşacağını belirtir. Pasif devreler tasarlarnırken bu denklemler çözülür ve denklemin istenilen katsayıları alması için devre elemanları ayarlanır. Bir RLC devresini çözmek için kullanılan temel yaklaşım aynıdır: RLC devreleri pratikte sık sık kullanıldığından bu devrelerin özelliklerini daha kolay anlayabilmek için çeşitli kavramlar geliştirilmiştir. İlk olarak devre için Kirchhoff'un voltaj yasasını yazarsak, Burada formula_2 sırasıyla direnç, bobin ve kapasitörün voltajlarıdır.formula_3 ise voltaj kaynağının zamana bağlı fonksiyonudur.DC'de ise bu ifade bir sabittir. İkinci olarak devre elemanlarının ifadelerini denklemde yerine yazarsak, Eğer güç kaynağının voltajı değişmiyorsa denklemin türevini aldığımızda sağ taraf sıfır olur. İki tarafın da türevini alıp formula_5 ile bölersek, İkinci derece diferansiyel denklemimizi elde etmiş oluruz. Bu noktada fiziksel problemimiz bir ilk değer problemine dönüşmüş durumdadır. Bundan sonra denklemin homojen çözümü yapılacak ve ilk durumlar değerlendirilerek tam çözüm ortaya çıkarılacaktır. Bir seri RLC devresinden elde edeceğimiz diferansiyel denklemin genel hali şöyledir: Bu diferansiyel denklemin diskriminantı ve kökleri, ve denklemin homojen çözümü de, olmaktadır. formula_12 ve formula_13 katsayıları sınır koşulları sayesinde belirlenecektir.Sınır koşulu devre hakkında bu denklemin söylediklerinden farklı olabilecek bir bilgidir. Bu devrenin ilk durumdaki voltaj-akımları ya da sonsuzdaki olası durumu olabilir. Bir RLC devresinde ilk birkaç saniyede oluşan zamanla sönen tepkiye geçici tepki (ing. transient response) denir. Bu tepki yukarıda elde edilen denklemlerden yola çıkılarak bulunur. Bu diferansiyel denklemin çözümünleri diskriminantının işaretine göre üç farklı fiziksel durum ifade eder. Diskriminantın işaretini ise formula_14'nın formula_15'ya göre büyüklüğü belirler. Üstel fonksiyondaki karmaşık sayı Eulerin formülü ve bazı trigonometrik özellikler kullanılarak şu hale getirilebilir: bu fonksiyon formula_24 ve formula_25 eğrileri tarafından çevrelenmiş bir salınıma karşılık gelmektedir. RLC devreleri ikinci derece türevsel denklem oluşturduğundan türevsel denklemleri çözmek için kullanılan her yöntem burada kullanılabilir. Laplace transformları devrenin hem geçici tepkisini hem de AC denge durumundaki tepkisini bulabilen güçlü bir yöntemdir. İkinci derece türevsel denklemin iki tarafının türevini alırsak, Bu denklemi I(s) için çözer ve düzenlersek, Bu noktadan sonra iki tarafın ters Laplasını alınmalıdır. Ters laplas alma işlemi sırasında çıkan terimler yine sınır koşulları kullanılarak yerine yazılmalıdır. Stephen Fry Stephen John Fry (d. 24 Ağustos 1957, Hampstead, Londra) bir İngiliz komedyen, yazar, televizyon yıldızı ve gazeteci. QI adlı bir televizyon programı sunmaktadır. Fry 1975 yılında evinden kaçtıktan sonra soğuk sokaklarda dolaşırken üşümemek için başka birisinin kabanını çalar bu kabanın cebindeki cüzdanda bulduğu kredi kartını kullanarak 3 ay boyunca lüks otellerde kalır gezer, en sonunda kaldığı otel odasında polis tarafından yakalanır, kefaleti reddederek dolandırıcılıktan bir ıslah evine konulur. Daha sonra girdiği Cambridge Üniversitesi'nde ünlü öğrenci tiyatro kulübü Cambridge Footlights'a katılıp, orada Hugh Laurie ile tanıştı. Bu ikili daha Rowan Atkinson gibi ünlü isimlerle çeşitli televizyon programları çevirdiler. Yahudi asıllı olan Fry'ın anne tarafından bazı akrabaları Auschwitz'de katledilmiştir. Ateist ve eşcinsel olmasıyla da bilinen Fry, bu iki grubun toplumdaki algısını mizahla eleştirir. Kaçak (albüm) Kaçak, Türk şarkıcı Ebru Gündeş'in onuncu stüdyo albümü. 13 Aralık 2006'da Emre Müzik tarafından yayımlandı. Evet (albüm) Evet, Ebru Gündeş'in on birinci albümüdür. 2008 yılında, Emre Müzik tarafından piyasaya sunulmuştur. Helen Bannerman Helen Bannerman (d. - ö. ), 1862 ila 1946 yılları arasında yaşamış ve pek çok çocuk kitabı kaleme almış bir İskoç yazardır. İki küçük kızını eğlendirmek için İngiliz himayesi altındaki Hindistan'da yazmaya başladı ve çocuk kitabı yazarı olarak çok ünlü oldu. En çok Küçük Kara Sambo isimli eseriyle tanınır. Lakin birkaç jenerasyon sonra, ırkçılık eğilimi değişince, kitaplarındaki iddialı ırkçı eğilim tartışmalara konu olmuştur. Bannerman, Edinburgh'da doğdu. Kadınlar İngiliz üniversitelerine alınmadığı için Saint Andrews Üniversitesi tarafından düzenlenen dışarıdan sınavlara katılarak Lady Literate in Arts (LLA) unvanı almıştır. 1899'da Hİndistan'da görevli bir doktor olan Will Bannerman ile evlenip o tarihten 1918'e kadar Hindistan'da kalır. Bannerman Hindistan hakkında yazmıştır. Kitaplarındaki hikâye ve illüstrasyonlar Güney Hindistan veya Tamil'deki çocukları anlatır. Örneğin Küçük Kara Sambo'da ghee, kaplanlar ve pazar bulunur. Küçük Kara Mingo'nun Hikâyesi'nde orman, hinttimsahı, açık havada çamaşır yıkayan insanlar, firavunfaresi ve Küçük Kara Quasha'da pazar ve kaplanlar ve de Küçük Kara Quibba'da çamaşır yıkayan insanlarla filler vardır. Yazarın kitaplarının Afrika ve Afrika insanlarıyla bir ilgisi yoktur. hikâyelerdeki olay örgüsü çocukların zeka ve marifetlerini över. Bannerman, 32 yılı Chennai'de olmak üzere hayatının büyük bir kısmını kocasının Hint Tıp Servisi'nden subaylık yaptığı Hindistan'da geçirdi. Bannerman, Higgs–Kibble mekanizması ve Higgs bozonu keşiflerini yapan fizikçi Tom Kibble'nin de büyükannesidir. Werner Arber Werner Arber (3 Haziran 1929, Gränichen, Aargau) İsviçreli mikrobiyolog ve genetikçi. Amerikalı araştırmacılar Hamilton Smith ve Daniel Nathans ile birlikte, Werner Arber 1978 yılı Nobel Fizyoloji veya Tıp Ödülü'nü restriksiyon endonükleaz enzimlerini keşfi nedeniyle kazanmıştır. Bu araştırmacıların çalışmaları rekombinant DNA teknolojisinin gelişimine öncülük etmiştir. Daniel Nathans Daniel Nathans (30 Ekim 1928 – 16 Kasım 1999) Amerikan Nobel Fizyoloji veya Tıp Ödülü sahibi mikrobiyolog. Nathans Wilmington, Delaware, ABD'de Rus Yahudisi göçmen bir ailenin 9 çocuğundan sonuncusu olarak dünyaya geldi. Büyük Buhran sırasında babası işini kaybetti ve uzun bir süre işsiz kaldı. Nathans önce devlet okulunu bitirdi ve sonrasında kimya, felsefe ve edebiyat öğrenimi gördüğü Delaware Üniversitesi'ne gitti. M.D. derecesini 1954'te St. Louis, Missouri'deki Washington Üniversitesi'den aldı. 1995-1996 yıllarında Johns Hopkins Üniversitesi başkanlığını yaptı. Nathans, Werner Arber ve Hamilton Smith ile birlikte Restriksiyon enzimleri'ni keşiflerinden dolayı 1978 yılı Nobel Fizyoloji veya Tıp Ödülü'nü kazanmıştır . Hamilton O. Smith Hamilton Othanel Smith (23 Ağustos 1931) Amerikalı mikrobiyolog ve Nobel Tıp Ödülü sahibi bilim insanı. Nobel Ödülü'nü restriksiyon enzimleri üzerine çalışmalarıyla Daniel Nathans ve Werner Arber ile birlikte almıştır. Rixos Hotels Rixos Hotels (Türkçe: Rixos Otelleri) Türk iş adamı Fettah Tamince tarafında 2000 yılında Antalya'da Rixos Labada ismiyle açılan ardından 7 farklı ülkede 25 otel ile faaliyet gösteren turizm şirketi. 2000 yılında turizm sektöründe söz sahibi olmaya başlayan Rixos Hotels, turizm sektörünün başkenti Antalya'da Fettah Tamince tarafından kuruldu.Şirket çok hızlı bir gelişim göstererek 2000 yılındaki Labada otelinin ardından 2002'de Rixos Beldibi ve Rixos Tekirova'yı 2003'te Rixos Premium Bodrum 2 sene sonra 2005'te 2'si yurt dışında olmak üzere Rixos Belek, Rixos President Nur-Sultan (Kazakistan) ,Rixos Konya ve Rixos Prykarpattya (Ukrayna)'yı faaliyete soktu.2007 yılında inşaat halinde olan grubun Hırvatistan oteli Rixos Libertas Dubrovnik faaliyete sokuldu 2009 yılında ise şirket en dikkat çekici yatırımı olan Rixos Grand Ankarayı (Büyük Ankara Oteli)'ni faaliyete soktu 2009 yılıda dahil olmak üzere Mısır, Kazakistan,Bahreyn,Rusya, Hırvatistan,Birleşik Arap Emirlikleri,İsviçre,Gürcistan olmak üzere şirket 26'sı 5 yıldızlı 1 de 7 yıldızlı oteli faaliyete geçirmiştir. 2016 yılında World Travel Awards galasında 12 ödül alarak yeni bir rekora imza atmıştır. Tanju Babacan Tanju Babacan, (d. 28 Eylül 1968, Roth, Almanya) Türk moda tasarımcısı. Türkiye'ye 7 yaşındayken ailesiyle birlikte kesin dönüş yaptı. İlköğrenimine İstanbul'da başladı. Liseden öğreniminden sonra Mediha Yener Stilistlik ve Modelistlik Kursunu bitirdi. 1990 senesinde ilk sergisini henüz öğrencisi olduğu Mediha Yener Stilistlik ve Modelistlik Kursu'nda açtı. 1991 senesinde Türkiye Giyim Sanayicileri Derneği tarafından açılan yarışmada erkek tasarımcılar arasında birinci olarak ilk ödülünü Vitali Hakko'nun elinden aldı. 2008 yılında "TNJ BBCN" markasını kurarak, hazır giyim ve moda tasarım alanında faaliyetlerine bu marka altında devam ediyor. 2012 senesinde İstanbul Tasarım Merkezi, Tanju Babacan Moda Programı adı altında 9 öğrenci ile özel bir eğitim programı düzenledi. Hâlihazırda İstanbul'un Teşvikiye semtinde bulunan mağaza ve atölyesinde kişiye özel hizmet vermektedir. Tanju Babacan, Moda Tasarımcıları Derneği üyesidir. 12 Mart 2013 tarihinde yeni kurduğu "RED BEARD by Tanju Babacan" markası ile Mercedes-Benz Fashion Week İstanbul kapsamında ilk hazır giyim koleksiyonunu sundu. Johan Galtung Johan Galtung (d. 24 Ekim 1930), Norveçli sosyolog. 1959 yılında Oslo'da Uluslararası Barış Enstitüsü'nü kurmuş ve 1970 yılına dek yöneticiliğini yapmıştır . 1964 yılında "Journal of Peace Research" dergisini çıkarmaya başlamıştır. 1969 yılında dünyada ilk kez Oslo Üniversitesi'nde açılan barış ve savaş araştırmaları bölümünde başkan olarak görevlendirilmiştir. 1977 yılında bu görevinden ayrılmış ve o tarihten beri çok sayıda üniversitede profesörlük yapmıştır. Şu an Amerika ve Fransa'da yaşamaktadır. Galtung 1950'li yıllarda sosyoloji ve matematik alanında, 1960'lı yıllarda politik bilimler alanında, 1970'li yıllarda ekonomi ve tarih alanında ve 1980'li yıllarda ise makro sosyoloji, antropoloji ve teoloji alanlarında gerçekleştirdiği çalışmalar ile tanındı. Yıllar içinde pozitif ve negatif barış, yapısal şiddet ile emperyalizm arasındaki bağlantılar üzerine çok sayıda teori geliştiren Galtung'un en dikkat çeken çalışmaları Amerika Birleşik Devletleri'nin aynı anda hem cumhuriyet hem de imparatorluk özelliklerine sahip bir devlet olduğunu anlattığı makale ve kitapları ve Orta Doğu üzerine yazdığı makalelerdir . Galtung, ABD'nin aynı anda hem bir cumhuriyet hem de bir imparatorluk olduğunu ve ülkenin şu anki sisteminin 2020 yılına gelmeden çökeceğini ön görmektedir . Galtung'un makale ve kitaplarında ABD'nin cumhuriyetçi özellikleri yüzünden kendi halkı ve dünya tarafından sevilmesinin ve örnek gösterilmesinin yanı sıra aynı zamanda dış politikaları ve askeri hareketleri sebebiyle tüm dünyada nefret topladığı belirtilmektedir. Galtung ABD'nin ilk zamanlarında görülen etik, dinamizm, üretkenlik ve yaratıcılık, özgürlük ve öncülük anlayışının zamanla yerini işgalcilik, şiddet yanlılığı, riyakarlık ve merkezciliğe bıraktığını söylemekte; aynı zamanda ABD toplumunun diğer kültürlere karşı cahilliğinin ve uç noktada kendini gösteren metaryalizminin de ABD'nin sonunu hazırladığını savunmaktadır. Galtung, 2006 yılından beri yaptığı açıklamalarda Orta Doğu barışında Kürdistan modelinden bahsetmekte ve bu çözümü ön plana çıkarmaktadır. Galtung'a göre 3 aşamalı çözüm planında birinci aşamada Kürtler'in yaşadığı dört ülke Türkiye, Irak, İran ve Suriye’de, insan hakları iyileştirmeleri Kürtleri de içine alacak şekilde sağlanmalıdır. İkinci aşamada her dört ülkede Kürtler özerkliklerine kavuşturulmalı ve son aşamada ise dört Kürt özerk eyaleti bir araya gelerek Kürdistan konfederasyonu oluşturulmalıdır . Galtung, Kürt sorununun çözümü için 20 yıldır gizli bir şekilde özellikle Türkiye içinde aracılık yaptığını da belirtmektedir . Galtung Norveç medyası tarafından antisemitizm ile suçlanmıştır. Araştırmacı, 2011 Norveç saldırılarında Anders Behring Breivik'in Yahudi asıllı gruplar ile bağlantısının olduğunun anlaşılmasından sonra olayda Mossad'ın parmağının olduğunun ve saldırıların özellikle 1946 yılında gerçekleştirilen Etzel Katliamı ile aynı günde (22 Temmuz) yapıldığının belirtmesinin ardından Norveç ve Yahudi dünyasından tepki çekmiştir . Alaska'daki ÅŸehirler listesi Bu, ABD'nin Alaska eyaletinin 143 şehrinin nüfuslarıyla birlikte listesidir.