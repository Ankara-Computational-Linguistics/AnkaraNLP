‘demos' şereflendiriyorsun. biliyorsun. diyerek Ama neden Pleb sözcüğü, hitap edilen kişiler tarafından bilinir, o yüzden ben Yunanca sözlükten bana gerekli sözcüğü buldum. Güzel, güzel. Devam et. Üç cumhuriyetçilerin, soyluluk unvanının kaldırılması için teklif ettikleri kararname skandal yarattı. Çok sayıda cumhuriyetçi, bunun haksızlık olduğunu ve soyluları daha çok kızdıracağını düşünüyor. Soyluluğu ve unvanları bize Tanrı verdi ve geri alma yetkisi sadece ondadır, insanlarda değil, dedi Tolstoy, kızarak. Murget, bir dosyadan, Fransız Cumhuriyeti'nin diplomatik ajanları için hazırlanmış Dışişleri Bakanlığı'nın gizli genelgesini çıkardı. Yakov Nikolayeviç, açgözlü bir tavırla bu önemli belgeyi kaptı, gözlüklerini taktı ve metni incelemeye başladı. ... Fransız Cumhuriyeti'nin hiç kimseyle savaş başlatmaya niyeti yoktur... Komşu ülkelerde hiçbir şekilde devrim propagandası yürütmeyecektir. Fransız Cumhuriyeti, ancak bir ülkenin kendi hayatından köken bulan bir özgürlüğün dayanaklı olabileceğinin bilincinde ama o, aydınlık fikirlerin savunuculuğunu yaparak kendisine saygı duyulmasını sağlayacak ve insanlığa vaat ettiği düzen ve barışın resmini göstererek sempatileri hak edecektir. Tolstoy gülümsedi. Yüzü biraz daha yaşlanmış ve vahşi görünüyordu. Bilgiç monarkların hiçbiri buna inanmayacak. Çünkü Geçici Hükümet'te, kartal, yengeç ve turna balığı[38] bir araya geldi. Fransa'yı gerçekten hangisinin yönettiğini anlamak mümkün değil. Geçici Hükümet, içinde aşırı teröristlerin ve bitkin burjuvaların bulunduğu tam bir çorba. Aynı anda birkaç koltuğa oturan Lamartine, phoenix kuşu gibi falcılık yapıyor. Kesin olan bir şey varsa o da şu Düne kadar Louis-Philippe için lirik şiirler yazmış olmasına rağmen Lamartine, cumhuriyetin başkanı olmak istiyor. O zaman, Avrupa'ya nasıl görünecekler. Henri, genelgeyi aldı ve yüksek sesle okumaya başladı Cumhuriyet, beşiğinin üstüne, kendi ruhunu ifade eden ve Tanrı'yla halkın rızasını davet eden üç sözcük yazdı Özgürlük, Eşitlik, kardeşlik... Eğer Fransa, çağımızda kaderin kendisine yüklediği kurtarıcı ve uygarlaştırıcı misyonunun farkında ise, onun için savaş anlamına gelen bir sözcük yoktur. Eğer Avrupa, akıllı ve adil ise, onda, barış anlamına gelmeyen bir sözcük yoktur. Tolstoy ayağa kalktı. Her şey oldukça net. Bu, jakobenlerin örtük dili. Bir de bakmışsın, Fransa'da yeni bir Marat ortaya çıkmış. Aslında Auguste Blanqui kürsüye çıktığında, tam ‘Halkın Dostu' oluyor. Lamartine ve Ledru Rollin bu korkak tatlı dilliler ise bizim için tehlike arz etmiyor. Ama onların demagojisi, ayaktakımını tıpkı 1793 yılında olduğu gibi iktidarı ele geçirmeyi denemeye itebilir. Ne olacak, mühendis Guillotin bir zamanlar, koyunların kafalarını kesmek için ‘ustura'yı icat etti. Ama hâlâ Tanrı ve Rus Çarı var. Bizim süpürgemiz birçok kez Fransız ahırlarını temizlemiştir. Murget, dalkavukça güldü. E, yeni olarak başka ne var. diye sordu kabalaşıp sinirlenen Tolstoy. Başka olaylar da var. Bugünlerde, tüccarlar ve kapitalistler Belediye Sarayı'na yürümüşler. Bunların en azından üç bin kişisi Borsa'dan katılmış. Hükümetten, ödemelerin ertelenmesini istiyorlarmış. Eğer istekleri reddedilirse, işyerlerini kapatıp, işçileri sokağa atarak onları ekmeklerinden mahrum etmekle tehdit ediyorlarmış. Siyah ceketlilerin bu isyanını duymuştum, diye karşılık verdi Yakov Nikolayeviç. Bu tabii ki, önemsiz bir olay, diye canlandı Murget. Ama Ulusal Muhafızlar'ın birkaç bölüğünün de katıldığı, saygıdeğer yurttaşların gösterisi çok daha muhteşemdi. ‘Kahrolsun komünistler.' diye bağırıyordu göstericiler ve soyluluk unvanlarının iadesini istiyorlardı. Bunu da duymuştum. Aralarında epey de kadın varmış. Komünistlere karşı yöneltilmiş olsa bile kadın çığlıklarını sevmiyorum. Evet, bu kadın şapkalarının ve deri muhafız kalpaklarının gösterisiydi. Daha sonra Cumhuriyetçi Kadın Kulübü'ne daldılar. Orada çok komik bir dövüş başladı. Bunda sevindirici bir şeycikler var Ulusal Muhafızlar'ın arasından düzenin cesur savunucuları da çıkmış. Dostum Murget, hükümetin sağduyulu üyeleri bunu göz önünde bulundururlar ve ayaktakımına karşı verdikleri mücadelede bunları kullanmayı başarırlar. Kenar mahalle serserileri ise ücretlerin yükseltilmesini ve işgününün kısaltılmasını istiyorlar, diye ekledi Yakov Nikolayeviç, defterine bir şeyler yazarak. Daha sonra ayağa kalktı ve bununla, görüşmenin sona erdiğini söylemiş oldu. Genç Fransız ayakta duruyor ve yeni görevler bekliyordu. Edebiyatçıların ve etkili kimselerin moral durumlarını inceleyin. Aslında devrim zamanında gücün temsilcisi onlar değil, pratik politikacılardır. Louis Blanc'la ve özellikle de fanatik komünizm ve terörle kafayı bozmuş şu Auguste Blanqui'yle tanışmaya çalışın. Öyle anlaşılıyor ki, bu siyasi mahkûm tekrar zincire vurulmadığı sürece sakinleşmeyecek. Ve kafası koparılmadığı sürece, diye ekledi Murget. O günleri de göreceğiz. Hoşça kalın, sadık genç dostum. Yakov Nikolayeviç, Bakan Lamartine'in kabulüne hazırlanma zamanı gelinceye dek çalışma odasında çalıştı. Hizmetçilere efendilerini rahatsız etmemeleri emredildiğinden, ziyaretçilere evde olmadığı söyleniyordu. *** Tolstoy, Fransız ordusu hakkında daha önce tuttuğu notları karalama kâğıtlarından özel kåğıtlara aktararak temize çekiyordu. Devrimin ancak dışarıdan bir müdahale ile ve özellikle de Rus aristokrasisi tarafından ezilebileceğine inanıyordu. Fransız ordusu ve konuşlanması hakkında topladığı bilgiler ise, birçok kez dile getirdiği gibi, saldırı anının geldiğini kanıtlıyordu. Gerçekten de, bütün muhbirleri ve ajanları, Fransız askerlerinin en çok, ülkenin merkezinde yoğunlaştığını, cumhuriyetin kuzey ve doğu sınırlarının ise kesinlikle korunmadığını bidiriyorlardı. İri, okunaklı harflerle, orduda şu anda maaşlı olarak 548 bin kişinin yer aldığını yazdı. Raporuna sadece Fransız ordusunun yapısı hakkındaki resmi bilgileri değil, bölüklerin savaş yeteneklerini, subay ve askerlerin moral durumu hakkındaki inceleme sonuçlarını da ekledi. Yazdığı konular üzerine geniş bir bilgiye sahip olan Tolstoy, Fransız ordusunun güçlü ve zayıf yönlerine de dikkat çekiyor, bölüklerin silahlanma düzeyini de aktarıyordu. Bilgilerin devlet için önemi öyle büyüktü ki, bu çok gizli rapor hazırlanırken İvan bile Kont'un çalışma odasına girmeye cesaret edemiyordu. Her üç saatte bir kahvenizi buyurun efendim, diye kapıyı çalan hizmetçinin uzattığı fincanı Tolstoy, kapıdan alıyor ve tekrar odaya kilitleniyordu. Tolstoy yazısına şöyle devam ediyordu Oturumları düzenli takip eden bir Askeri Komisyon üyesi ile, bazı gariplikleri olduğu halde oturumlara karşı aynı ciddiyeti göstererek orduyla ilgili konularda özenli ve başarılı çalışmalar yapan Bay Larabit bana, Fransa'nın mevcut askeri güç durumu hakkında bilgiler verdiler. Bu bilgiler kesinlikle doğrudur. Babası, İmparatorluk ve Restorasyon döneminde general olan, Savunma Bakanlığı'na tavsiye ile gelen bir Genelkurmay subayı da bu bilgileri doğrulayarak önemli ayrıntıları açıkladı. Bunlara göre, eğer hastalık nedeni ile saf dışı olanları bir yana bırakır, eyalet jandarmasını, muharip gazi bölüklerini ve cezalı bölükleri ve sefere çıkamayacak durumdaki acemi birlikleri elersek, ordunun savaşabilir durumdaki bölümünün 380-385 bin kişiden oluştuğu ortaya çıkar. Paris garnizonu yirmi piyade alayı, dokuz hafif piyade alayı, iki süvari alayı ve bir topçu alayından oluşuyor. Paris'te toplanan veya başkentin çevresinde konuşlandırılan tüm askeri alayların sayısı, oldukça şaşırtıcı. Bu alaylar, Gezgin Muhafız Ordusu dahil, beş veya altı saat içerisinde bir araya getirilebilen 85 bin kişiden oluşuyor. Sınırlarda o kadar az asker var ki, şu anki duruma göre herhangi bir saldırıya ciddi bir karşılık veremezler. Hükümet, İtalya'yla savaş durumunda, Alp ordusunu hareket ettirdikten sonra Lyon'da bulunan tümenin yerine 18 veya 20 bin kişilik kolordu getirmek zorunda kalacak. Lyon'un işçi halkı, Avrupa'nın en tehlikelilerinden biri. On yedi yıl boyunca sürdürdükleri silahlı mücadele, bunun kanıtıdır. Kraliyet Hükümeti, bu, komünist doktrinlere bulaşmış isyancı ve savaşçı halkı zapt edilmek için Lyon'u tabyalarla kuşatmak zorunda kaldı. Bunu daha sonra Paris'e de uyguladı. Bu işçi kitlesi, tıpkı Paris komünistleri gibi oyunun tamamını Raspail'a vererek coşkusunu gösterdi. Raspail için otuz bin oy kulanıldı –elleri tüfek tutan bu kadar adam.—. Toplumu yıkıma sürükleyen anarşi, birbirine zıt fikirleri savunanların bir arada bulunduğu orduya da sızmış durumda. Geçici Hükümet'in ilk girişimlerinden biri Gezgin Muhafız Ordusu'nun oluşturulmasıydı. Aynı gün, akşam evine çok geç saatte dönen Lamartine, misafir odasında bulunan kişilere, hükümetin bu kararnameyi kabul etmesinin gerçek nedenlerini anlatmış. Onun sözlerini kelimesi kelimesine çeviriyorum ‘Biz, her gün 700 kişi katmak üzere Gezgin Muhafız Ordusu'na ait 24 tabur oluşturmaya ve saflara katılmak isteyenlere günde 30 su ödenmesine karar verdik. İki saat sonra artık ciddi sayıda gönüllü kazanılmıştı. Onlara güvenebiliriz. Eğer teröristler bize yeniden saldırırsa ‘gezginler'in kurşun yağmuru ile karşılaşacaklardır.' Bu sözler, şehir yönetiminin izlediği çizgiyi tamamen açıklıyor. Hükümet başa geçer geçmez gördü ki, doktrinlerine amblem olarak kızıl bayrağı seçenler, iktidarı kabul etmek istemiyor. Grev Meydanı'nda bağırışan ayaktakımının karşısında konuşma becerisi sergileyen Lamartine'in her zaman aynı başarıyı sağlaması olanaksız. Kenar mahallelerden gelen bağnaz halkın isteklerinin gittikçe artacağını tahmin etmekse hiç zor değil. Geçici Hükümet, kendini koruyabilmesi için sadık bir ordunun örgütlenmesi gerektiği fikrinde. Gezgin Muhafızlar, Paris'te bol miktarda bulunan işsiz güçsüzlerden oluşturuldu aile denetiminden kurtulmak isteyen oldukça çok sayıda genç ve halkın serseri dediği sokak çocukları da buraya alındı. Her semt, kendi kontenjanını doldurdu taburlar esas olarak kenar mahallelerden oluşturuldu. Baskılara karşı çıkan ya da zamanı geldiğinde harekete önderlik edebilme fırsatını ele geçirme hesapları yapan veya moral üstünlük sağlamak amacıyla silahlı kitlenin arasına karışmak isteyen terbiyeli iyi aile çocukları ve ünlü asil ailelerden gelen gençler de Gezgin Muhafız Ordusu'nun saflarına katıldılar... Tolstoy koltuğuna yaslandı, yorgundu. Ama herhangi bir işi erteleme alışkanlığı yoktu. Kocaman mavi bir zarf çıkardı. Sağlam olup olmadığını özenle yokladıktan sonra içine raporu yerleştirerek, beş büyük kırmızı mumla mühürledi. Sonra da, kuryeyi beklemek üzere zarfı gizli bir çekmeceye koydu. Önemli bir işi tamamlamış olmaktan duyduğu hoşnutlukla ayağa kalkarak takvime baktı. İvan'ı çağırdı ve dışarı çıkarken giydiği takım elbisesini getirmesini emretti. Cumartesi günüydü –Bayan Lamartine'in kabul günü–. Tolstoy, İvan'ın yardımıyla uzun etekli, siyah mütevazı giysisini giydi. Berberi de, Kont'un seyrek saçlarına son zamanlarda moda olduğu gibi dağınık bir hava vermeye çalıştı. Paris'te, diyordu berber, ıslak fırçayı Yakov Nikolayeviç'in sakalından geçirerek, baylar saçlarını, mobilyacı ve dokuma işçilerininki gibi taramamı istiyorlar. Bunu yapmak için beş parmaktan başka bir şey gerekli değil. Berber, gösterişli bir şekilde kendi saçlarını dağıttı. 24 Şubat'tan beri hiç kimse saçlarını artık kıvırcıklaştırmıyor. Bayanlar, yapma buklelerini daha iyi günlerde kullanmak üzere çekmecelere sakladılar. Berberler işsizlik tehditiyle karşı karşıya. Ne olacak, Louis Blanc ve meslektaşları, sizin için atölyeler açacak, diye yanıt verdi Tolstoy, pörsümüş dudaklarına bir gülücük yerleştirerek. Hazırlıklar tamamlandıktan sonra Tolstoy, sokaktan fayton çağırmalarını emretti. Elinden hiç ayırmadığı bastonuyla çıktı. Lamartine'nin oturduğu Üniversite sokağı uzaktaydı. Gökyüzünde havanın kötüleşeceğinin belirtileri vardı. Bu, Kont'un moralini daha da bozmuştu. Uçurumun kenarındaki Fransa'nın kurtarılması için yüksek rütbeli ve dirayetli bir askeri şefin gerekli olduğunu düşünüyordu. Paris'e yürüyerek her şeyi ateşe tutabilecek ve kılıçtan geçirebilecek bir adam bulunup ordunun başına geçirilirse, Tolstoy'un Jakobenler diye andığı kişilerin korkunç bir boyunduruğa benzeyen hakimiyetlerinin belki de sonu gelecekti. Viyana'da da devrim kargaşası başlamıştı, Prusya'da da huzursuzluk vardı. Şimdilik sadece Rusya'da hava ısınmamıştı. Ya eğer... Tolstoy endişelerinden kurtulmaya çalışıyordu ama korku, ona gittikçe daha çok acı vermeye başlamıştı. Kısa bir süre önce İngiliz vatandaşlığına geçen Rus siyasi sığınmacı ve yazar İvan Gavriloviç Golovin, bir gazetede, bir kez daha, Yakov Nikolayeviç'in eski bir provokatör ve gizli servisin ajanı olduğunu yazmıştı. Ama ona inanan çıkmamıştı. Hatta Bakunin, Tolstoy'un lehine bir çıkış bile yapmıştı. Ama ileride ne olacağını kim bilebilirdi ki. Devrim, her şeyi açığa çıkarabilirdi. Tatsız düşüncelerle cebelleşen Yakov Nikolayeviç, faytonun, ‘Paris Komünü' kulübünün bulunduğu dar ve karanlık bir sokakta ilerlediğini fark etmedi. Açık pencerelerden alkış sesleri ve gürültü gelmeye başlamıştı. Tolstoy faytondan inerek tıklım tıklım dolu olan binaya yaklaştı. Kulübe giriş serbestti. Kapıda duran Kont, elini huni gibi büzüp kulağına koyarak, gömleği, kenevir pantolonunun üstüne sarkan, kaba pabuçlu iriyarı delikanlının konuşmasını dinlemeye başladı. Dinleyiciler konuşmacıya ateşli tezahüratta bulunuyordu. Geçici Hükümet, bizi kandırdı, sözlerini duydu Yakov Nikolayeviç. Flocon, Louis Blanc ve Ledru Rollin işçilere yardım edebilecek güce sahip değiller. Auguste Blanqui ve Barbés ise, iktidarda değiller. Biz, eskisi gibi günde onon bir saat çalışıyoruz, bodrumlarda yaşıyoruz, emeğimizin karşılığında ancak birkaç kuruş alıyoruz. Proletarya adına Sermayeye karşı savaş, saraylara ve villalara savaş, aristokratlara savaş, burjuvaziye savaş ilan ediyorum. Doğru. Konuş, konuş. diye bağırmaya başladı salondakiler. Heyecan artıyor, savruluyordu. yumruklar havaya Bakanları değiştirmek gerekiyor, diye devam ediyordu konuşmacı, gittikçe sesini yükselterek. Kararsızlıktan uzak, sınanmış yurtseverler seçilsin. Eğer bizimle güzellikle anlaşmak istemiyorlarsa çalışmaya derhal son vereceğiz Grev yapacağız, sokağa çıkacağız, silahlanacağız. Biz çoğunluktayız, biz gücü temsil ediyoruz. Tolstoy daha fazla dinlemek istemedi, paltosunun yakasını kaldırdı ve çıktı. Kızgınlıktan deliye dönmüştü. İçgüdüsel olarak etrafına bakınarak polis aradı. Polis yoktu. Tabii ki, dedi dişlerinin arasından. Ne bekliyorlar ki.. Polis şefi Caussidière de Komün Kulubü'ndeki çete gibi toplumun tortusundan geliyor. Muhtemelen de ayaktakımının bütün önderleri ile işbirliği halinde. Tolstoy bulvarlara yöneldi. St. Martin ve St. Denis kapıları arasına geldiğinde, yürüyen kalabalık tören alayını karşısında görünce donakaldı. Parke taşlı caddede bayramlık elbiselerini giymiş, lornetli ve monokllu, kocaman kar beyazı boyun bağları takmış insanlar yürüyordu. Muhteşem üniformalı, bastonlu bir delikanlı, üzerine, altınla, Bourbonlar'ın kocaman zambakının işlendiği bembeyaz bir bayrak taşıyordu. Yaşasın monarşi. diye bağırıyordu göstericiler. Kahrolsun cumhuriyet. Tolstoy, olağanüstü bir çeviklikle, yakından geçen bir faytona atladı ve arabacıya hızla sürmesini emretti. Arabacı, atları acımasızca kamçıladı. Yakov Nikolayeviç geriye dönüp baktığında, cumhuriyetçilerin yan sokaklardan lejitimistlere doğru koştuğunu gördü. Kahrolsun düşmanlarına cumhuriyet. beyaz bayrak. ve tiranlara ölüm. Halkın Yaşasın Kıran kırana bir dövüş başlamıştı. Fayton köşeyi döndüğünde Tolstoy, Carmagnole'un söylendiğini duydu ve doğrulup baktığında ise beyaz bayrakların kirli caddede süründüğünü gördü. Monarşistlerin bayrağı gibi, rengi uçan Yakov Nikolayeviç, hızla çarpan kalbini, yumuşak ellerini göğsüne bastırarak sakinleştirmeye çalıştı. Tüm bu Carmagnole'cuların canı cehenneme. diye fısıldadı. Vakit varken bu cehennemden kaçmalıyım. Kafasından çekilen kan, korkunç bir tazyikle aniden ensesine yürüdü. Kulakları uğulduyor, başı dönüyordu ağır ağır koltuğuna yaslandı. Çar'dan ve Orlov'dan emekliye ayrılmak için izin istemenin zamanı geldi. Metternich işten ayrıldı, şimdi sıra bende, diye iltihaplı kafasından geçirdi Rus devlet adamı. Ama bir heyecan daha yaşadı. Champs Élysée'den Tuileries'e doğru ilerleyen büyük bir kalabalıkla karşılaştı. Kitle, safları sıklaştırmış, Valiliğe yürüyordu. Devasa pankartlar, Geçici Hükümet'i yola gelmeye, yurttaşların yaşamını iyileştirecek acil önlemler almaya çağırıyordu. Tolstoy gözlüklerini taktığında, göstericilerin, hainler ve uzlaşmacılarla hesaplaşılmasını, devrimin ilk günlerinde emekçilere verilen sözlerin yerine getirilmesini dile getiren pankartları okudu. Basın özgürlüğü, satılmışların ellerindeyse, yalanın silahıdır. İşsizliğe çare bulun, işçilere yaşayanacak ücret verin. İşgününü kısaltın. İşçiler ağır iş yapmaktan bitkin düştüler. Halk, kaldırımları ve sokakları doldurmuştu. Araba ile ilerlemek imkansızdı. Tolstoy uslu uslu, Üniversite sokağına doğru yürüdü. Ona öyle geliyordu ki, Konvansiyon döneminde bile Tuileries'nin çevresinde böylesine kalabalık görülmemişti. En azından iki yüz bin kişi, diye hesapladı Tolstoy. Bu züğürtler korkunç çoğalmışlar. Saymak mümkün değil. Üzerinde, gri gökyüzüne doğru uzanmış dövizlerin, yurtseverliği simgeleyen amblem ve yazılarla süslü bayrak ve flamaların dalgalandığı kitle Tolstoy'a doğru bir çığ gibi ilerliyordu. Tolstoy, üzerinde arp resmi bulunan ve İrlanda yazısı olan bir bayrak siyah, kırmızı, altın renklerindeki Alman bayrağını ve ardından uçan bir kartal resminin bulunduğu böğürtlen renkli bir başka bayrak gördü. Polonyalılar. ürpererek. diye homurdandı Tolstoy Bak sen şu aşağılık yaratıklara. Çarı, bunlardan her şeyin bekleneceğine ikna etmek gerekir. Yüz başlı hidra gibiler. Birini kessen yerine yüz tane daha çıkar. Yakov Nikolayeviç, uzak sokaklardan dolaşarak, Dışişleri Bakanı'nın evine nihayet ulaşabildi. Lamartine, Tolstoy'da nefret duygusundan başka bir şey uyandırmıyordu. Ama geniş merdivenleri tırmanırken yüzüne yumuşak ve kibar bir ifade vermeye çalıştı. Kral'a ve Tanrı'ya ihanet eden şu çenesi düşük, bu günlerde ne konuşuyor. Onun nasıl konuştuğunu hatırlamalıyım. A, evet, şöyle bir şeydi ‘Ben kendimi ortak davaya adadım, insan bir kez ölür.' Bakan bey, geleceğine pek umutlu bakmıyor ama yine de güzel bir konuşma. Genç bir hizmetçi, Tolstoy'un pardösüsünü aldı ve koridordan odalara açılan kapılardan birini işaret etti. Yakov Nikolayeviç, az kalsın geldiğimi bildirecek hizmetçi nerede. diye soracaktı, ama şimdi protokol kurallarının modasının geçtiğini, haber vermeden de girilebileceğini hatırlayarak sustu. Madam Lamartine'in salon kapısını memnuniyetsizlikle açtı. Bu, küçük masalar, koltuklar, Türk divanları, içinde çiçeklerin bulunduğu vazolar, kitap ve gazetelerin yerleştirildiği raflarla dolu kocaman bir odaydı. Bütün duvarlar, halk gösterilerinin ve özgürlük heykelinin yansıtıldığı taş baskı ve karakalem çalışmalarla bezenmişti Lamartine'in, başını gururla geriye atmış halde tasvir edildiği akvarel resimler de unutulmamıştı. Abajurlar yakılmamıştı ve odayı sadece zayıf ışıklarıyla şamdanlardaki mumlar aydınlatıyordu. Dış görünüşüyle yaşını ele vermeyen Madam Lamartine, bordo renkli şatafatlı bir elbise giymişti. Tolstoy'a, içtenlikle başını salladıktan sonra çevresinde oturan kadınlara döndü. Hepsi sigara içiyor, yüksek sesle gülüyor, birbirlerinin sözünü kesiyorlardı ve Tolstoy'a göre, son derece kaba ve hatta terbiyesizce davranıyorlardı. Tolstoy, kendilerini erkeklerle eşit gören kadınlara tahammül edemiyordu. Salonda, kimin başkan olacağını tartışan birkaç gazeteci vardı. Dağınık saçlı bir delikanlı, Yakov Nikolayeviç'e şiir yazdığını söyledi ve ardından boğuk sesiyle eserlerini okumaya başladı. Şiirler, özgürlük, eşitlik, kardeşlik sözleri ile başlıyor, aynı sözlerle de bitiyordu. Tolstoy bunları kendince kötü bulmuştu, ama yine de şairi övdü. Madam Lamartine, bakanın geciktiğini söyledi ve gözlerini melankolik bir şekilde süzerek ekledi Benim kocam, yurdumuzun refahı için kendini feda ediyor. O, elinden geldiğince, halkın bir kasırga gibi tehlikeli tutkusunu zapt etti. Ama dün, bana, vasiyetini hazırladığını söyledi. Maalesef, yarınlar sis içinde. Onun yaşamının her dakikası bir kahramanlık ve belki de son... Ne kahramanlık. dedi, boğuk sesli şair. Göreve, onurla hizmet etmek, diye ekledi bir gazeteci. Maalesef, özgürlüğün ilk günlerindeki şiirsellik, yerini katı bir duygusuzluğa terk etti, diye ekledi Madam Lamartine, gözlerini indirerek. Salonda, konuşulanlara yaraşır bir suskunluk oldu. Bu arada odaya iki erkek girmişti. Tolstoy, küçük ağızlı ve bakışları öfke dolu, zayıf, uzun boylu adamın Lamartine olduğunu anladı. Yanındaki tıknaz subayı ise, ilk defa görüyordu. Takdim etmeme izin verirsen, diye önce karısına sonra da konuklarına döndü Lamartine, hepinize takdim etmek istiyorum hükümetin umudu General Eugéne Cavaignac. Gazeteciler hareketlendiler Söyleyin, yurttaş Cavaignac, Milli Savunma Bakanlığı'nı kabul edecek misiniz. diye sordular birbirleriyle yarışırcasına, Cezayir Genel Valisi'ne. Günümüz Fransası'nda Milli Savunma Bakanı'nın durumu yanıltıcıdır, diyerek belirsiz bir yanıt verdi Cavaignac. Görünüşte, bütün ordu onun emrindedir ama, gerçekte elinin altında bir tek tabur bile yoktur. Yurdumuzu, her taraftan tehdit eden kargaşa ve taşkınlıklar karşısında ne yapabilir ki. Bonapartçılar, Kralcılar, cumhuriyetçiler ve nihayet kudurmuş komünistler birbirleriyle ölümüne savaşmaya hazır durumdalar. Eğer Geçici Hükümet, orduyu Paris'e geri getirir ve başkent garnizonunu yeterince güçlendirebilirse, o zaman, sizi ilgilendiren sorun çözülmüş olacak. Ben bir subayım. Benim prensibim ise, düşünmek değil, ulusumuzun refahı ve düzeni adına hareket etmektir. Kişisel becerilerim de belki belirleyicidir. Şimdilik, Ulusal Muhafızlar'ın pişman komutanları ve polis şefi Caussidière varsın terbiyesizlik yapsın. Caussidière'in ismini heyecanla konuştu duyan bir kadın, Bu tehlikeli demagog, kemerinde iki tabanca taşıyor. Haklısınız, dedi Lamartine, geçenlerde o, bu haliyle benim kabulüme geldi. Yurttaş Caussidière'e sordum ‘Neden tabanca taşıyorsunuz. Yoksa yaşamınızdan mı endişeleniyorsunuz.' ‘Hayır,' diye cevap verdi Caussidière, ‘Benim istifamı isteyecek kadar cesur olabilecek kişiye karşılık vermeye hazır olmak istiyorum.' ‘Hiç kimse, istifanızı vermenizi istemiyor, ama sizin yerinize başkasını getirmeye karar verdiğimizde de bunu posta ile bildireceğiz.' ‘Bundan korkmuyorum,' dedi polis şefi. ‘Hiçbir postacı bana öyle bir haberi getirmeye cesaret edemez, ama eğer böyle biri çıkarsa, öyle karşılanacak ki, bundan böyle hiç kimse aynı amaçla bana gelmeye cesaret edemeyecek.' Bu konuşma hakkında ne düşünüyorsunuz, yurttaş Cavaignac. Çok haklı olduğumu gösteriyor, diye cevap verdi general, kibirle. Benim Cezayirli askerlerime Paris'te gerçekten ihtiyaç var. Korkunç. dedi abartılı bir duygusallıkla Madam Lamartine, yaşam günden güne daha da çekilmez oluyor. Paris Valisi, Birinci Büyük Devrim'deki gibi, özel yurttaşlık cüzdanları sistemini tekrar yürürlüğe koydu. Ben, bir bakanın karısıyım ama bu cüzdanı göstermeden Belediye Sarayı'na, kocamın yanına giremiyorum. 1793 yılına ait bir parodi daha. Ne idüğü belirsiz züğürt nöbetçiler teker teker beni merdivende durduruyor ve bağırıyorlar ‘Cüzdanınız, madam.' Onu her yerde gösteriyorum Dinlenme yerlerinde, salonlarda, ta kocamın odasına kadar. Ben, genellikle kocamı, haftada birkaç dakikalığına ziyaret ediyorum. O kadar meşgul ki, Belediye'de geceliyor. Bir düşünün, geçenlerde merdivenden çıkarken üstü başı perişan bir nöbetçi aşağıdan ötekine bağırdı ‘Lamartine'in geçici karısının geçmesine izin verin.' Herkes neşeyle güldü. Evet, ünlü generallerden hiç kimse Milli Savunma Bakanlığı'nı kabul etmek istemiyor mu. diye sordu Tolstoy. Evet, şimdilik. Silah çeşitlerini bile güçlükle ayırt edebilen Profesör Arago, Milli Savunma Bakanlığı'nı yönetmek zorunda. Bugün başkentte, fırtınalı bir gün yaşadık, diye yine başladı Tolstoy, Lamartine'e dönerek. Kızılların, doksan üç yılını tekrarlayacaklarını ama bu sefer birincisinden farklı olarak, hak ettikleri giyotinin altında ölmek yerine, kazanacaklarını düşünmüyor musunuz. Bakan bey, bu konudaki görüşleriniz ne. Politik inançlar, rüzgârın kovaladığı dalgalar gibidir, diye gülümsemeye çalıştı Lamartine. Eğer, onu kıyıya doğru itiyorsa bazen dibe çökebilir ama kısa bir süre için. Suyun hareketleri onu, yine okyanusun enginliklerine sürükleyecektir. Ama çok şüphecisiniz. Daha da fazlası, politika konusunda ateistim. Bir diplomat için de bu özellik önemli. En istikrarlı adam sizin çarınız. Evet, umarım. Devrim âfeti her şeyi kasıp kavururken düzenin tek desteği büyük Rusya olacaktır. Tolstoy başını eğdi. Başını tekrar kaldırdığında, yüzüne, Lamartine'e karşı taparcasına bir coşku ifadesi yerleştirmişti. Bu coşku, ün düşkünü, kendini beğenmiş bakanı daha karşılaştıkları ilk anda derinden etkilemişti. Ama yine de, nasıl oluyor da Belediye Binası'nı havaya uçurmaya ve belki de Geçici Hükümet üyelerinden bazılarının kafasını kesmeye hazır olan kızıl çılgınlarla, şu aşırı demagoglarla uzlaşmayı başarıyorsunuz. diye sordu çekingen bir tavırla Tolstoy, biraz sustuktan sonra. A, bu, paratonerle elektrik kıvılcımı arasındaki ilişkiye benzer, dedi oldukça yüksek sesle Lamartine. Gazetecilerin hepsi, sanki bir kişiymişler gibi, bu şaşırtıcı itirafı not defterlerine yazdılar. General Cavaignac, kısa bir süre sonra Cezayir'e gideceğini söyleyerek özür diledi, herkese hitaben reverans yaptı ve Dışişleri Bakanı'nın evini terk etti. Söyler misiniz, bu Cavaignac kimdir. Onun kökenini kastediyorum, diye sordu Tolstoy, şiir yazmanın yanı sıra bakkal da işleten şaire. Tabii ki, bir şeyler biliyorum. Bütün subaylar gibi, olduğundan daha genç göstermesine rağmen artık kırk altı yaşında. Oldukça vasat bir kumandan olarak tanınıyor. Daha da fazlası, korkak olduğu söyleniyor. Size bir sır vereceğim, Oran şehrinden bazı muzipler, Cezayir'e Genel Vali olarak atandığını öğrendiklerinde ona bir sandık içerisinde kadın elbisesi ve iğ göndermişler. Bir teröristin oğlu ve bir komplocunun kardeşi olmasına rağmen onun aslan görünüşlü bir inek olduğunu söylüyorlar. Siz, herhalde rahmetli Godefroi Cavaignac'ı hatırlıyorsunuzdur. Kırk beş'te vefat etmiş. General Cavaignac, babasının ve X. Charles'a ve Louis-Philippe'e karşı mücadele etmiş cumhuriyetçi kardeşinin adları sayesinde şimdiki hükümetin güvenini kazandı. Ama bana öyle geliyor ki, bu Cavaignac inek gibi görünen bir aslan davranışı sergileyecektir. Onun, kızıllara sempati duyduğunu fark etmedim, dedi, sessizce Tolstoy. Madam Lamartine, misafirleri yemek odasına buyur etti. Cumartesi akşamı, diye konuşuyordu sevinçle, ve pazar sabahı, kocamın evde olduğu ender saatler. Fazla gösterişli olmayan akşam yemeğinde, ortak bir sohbet tutturuldu ve Lamartine, yabancılarla mültecilerin yarattığı kronik sorunlardan yakınmaya başladı. Tolstoy, konuyu hemen Polonyalılar'a çevirdi. Onlar da, İrlandalılar ve Almanlar gibi çok can sıkıcı, diye onayladı ev sahibi ve bu sabah Polonyalı temsilcileri kabul etmek zorunda kaldığını söyledi. Polonyalılar, Fransa'dan ayrılmak, Almanya üzerinden Polonya'ya ulaşmak için Cumhuriyet Hükümeti'nin kendilerine maddi imkan sağlamasını ve devlet cephaneliğinden silah verilmesini istemişler. Ben şöyle cevap verdim, dedi Lamartine, Tolstoy'un yüzüne dosdoğru bakarak Onlara para verebiliriz ve nerede harcayacaklarına karışmayız. Ama onlara silah temin edemeyiz. Çünkü bu, diğer ülkelerin içişlerine karışmayacağımızı ilan ettiğimiz manifestomuza aykırı. Emin olun ki, köpürüp küfretmeye başladıklarında ve Fransa'nın, alnında on sekiz yıldır bir leke olarak kalan, diğer halkları aşağılama politikasına devam ettiğini iddia ettiklerinde bile kararımdan taviz vermedim. Bu haydutlar beni tehdit ettiler, diye bağırdı yüksek sesle Lamartine, kızgınlıkla. Eğer Cumhuriyet Hükümeti gerektiği gibi davranmazsa, Polonyalılar'a kardeş gözüyle bakan dürüst yurtseverlere katılıp bizi devireceklermiş. Polonyalılar'ın tehdidini hatırlayan Lamartine, sesini daha da yükseltti ve sinirli jestler yaparak kalktı. Ama bütün bunlar roldü. Fransa Dışişleri Bakanı, Tolstoy'un, Polonyalı sığınmacılar hakkında şu anda duyduklarını Petersburg'a yetiştireceğini çok iyi biliyordu. Bu yüzden, Lamartine adalet ve hümanizm üzerine genel geçer laflar etti. Gerçekte ise, Polonyalı eylemcilere yardım etmelerinin nedeni, Çarlık Rusyası'nın çıkarlarına zarar verme isteğiydi. Fransa Hükümeti, Polonya'nın ulusal bağımsızlık hareketini destekleyerek, I. Nikolay'ın politik ve askeri konumunu zayıflatmayı amaçlıyordu. Ben, insanlara karşı büyük bir sabır ve iyiniyet gösteren bir adamım, diye devam etti Lamartine, Tolstoy'a bakarak. Ama artık sabrım tükendi ve onlara tam olarak şöyle cevap verdim ‘Eğer biz, konukseverlik gösterdiklerimizin, ekmeğine kadar her şeylerini bize borçlu olanların istekleri karşısında taviz verirsek, Fransa'nın, bizzat Polonya'dan da küçük düştüğünü kanıtlamış oluruz.' Mükemmel bir cevap, dedi Tolstoy. Ama gazetecilerden biri aniden bakana yaklaşarak ve onun evinde bulunduğuna hiç aldırmadan sert bir şekilde konuştu Siz haklı değilsiniz, Bay Lamartine. 1815 antlaşmaları iptal edildi. Savaşan Fransa, bağımsızlığını kazanması için Polonya'ya yardım etmek zorunda. Cumhuriyet olarak bu bizim görevimiz. Yemek odasında bir an soğuk bir sessizlik oldu, ardından bir uğultu yükseldi. Anlıyorum, dedi Madam Lamartine, tahrik olmuş bir halde, sizi buraya, kana susamış bir Marat sempatizanı gönderdi. Ben, Dışişleri Bakanı'nın misafir odasının bir jakoben kahvehanesi veya onların kulüpleri gibi bir konuşma salonuna dönüştürülmesine izin veremem. Yarattığı etkiden son derece memnun kalan gazeteci, kimseyi selamlamadan çıkışa yöneldi ama sükûnetini koruyan Lamartine, onu kapının yanında durdurdu. Gazetelerden çok korkuyordu ve edebiyatçılara karşı dalkavukluk yapıyordu. Açık fikirlere her şeyden çok önem veririm ve eminim ki bunları bana duyduğunuz samimiyetten dile getirdiniz. Aksi takdirde bu evin kapısını açmazdınız. Burada bulunan herkes cumhuriyetin ve düzenin savunucusu. İzin verirseniz, dürüstlüğünüz için size teşekkür etmek istiyorum. Benim, geleceğe inancım sonsuz bu, Geçici Hükümet'in yüksek başarısı anlamına gelir. Tolstoy, evine geç saatte döndü. Bugün gördüğü ve duyduğu şeylerden gerilmişti. Bulanık bakışlarını, şöminede parıldayan ateşe dikerek, sabahlığı ile uzun süre oturdu. Karanlık düşüncelere dalmıştı. Ona göre, devrim, ölümden daha korkunçtu. Devrim onu, foyasını ortaya çıkarmakla, rezaletle tehdit ediyordu. Eğer kargaşa salgını, –Tolstoy, düşüncelerinde devrimi böyle tanımlıyordu– diğer ülkelere geçip Rusya'ya da hâkim olursa neler neler olacaktı. Viyana'ya ulaşan devrim dalgası, Berlin'i de içine almak üzereydi. Fransız burjuvazisi, cumhuriyet rejimine karşı mücadele etmeye başlamıştı. Tolstoy, gericiliğin bir an önce kazanması için dua ediyordu. Ama şimdilik, yangın, sönmeye yüz tutmuşken yakınlarda yanan binanın kıvılcımlarından tekrar alevleniyor Prusya ve Avusturya'daki devrim, demagoglara güç kazandırıyordu. Bütün bunlar benim için nasıl bir dönüm noktası olacak. Petersburg'a ve Çar'a, beklemeye zaman olmadığını ispatlamalıyım. Rusya'nın müdahalesi şart. Bir an önce savaş başlamalı. Buradaki ayaktakımını uslandırmak için hiç olmazsa birkaç Rus kolordusu göndermeleri gerekiyor. diye düşünüyordu Tolstoy. Sönmüş şöminenin yanındaki koltukta, bu şekilde sabaha kadar kaldı. Rus serserileri mart ayında, Paris'ten kendi yurtlarına döndüler. Ünlü varlıklı ağa Narişkin de Rusya'ya gitmek üzere hazırlanıyordu. Eskiden tanıdığı, bilimadamı ve toprak ağası Golovin de vedalaşmak için ona uğramıştı. Artık birkaç yıldır Paris'te oturuyordu ve hain Tolstoy'un ikiyüzlü çirkefliğini ortaya sermişti. Dayanamayarak kendinden geçmiş bir halde, onu çok heyecanlandıran bu konu hakkında ev sahibiyle konuşmaya başladı. Narişkin somurttu Sen, İvan Gavriloviç, av köpeği gibi ne diye bataklıkta geziyorsun. Yaşka Tolstoy'un soylu olup olmadığından sana ne. Doğruyu söylemek gerekirse, o, dürüst ve namuslu biri gibi Rus tahtına ve otokrasiye hizmet ediyor. Bugünün tabiriyle o, bir monarşisttir. Ve onun hayal ettiği gibi, bir ordu Doğu'dan Batı'ya doğru yürüyüp buradaki jakoben pisliğini temizlerse hiç de fena olmaz. Tolstoy, Metternich'e benziyor. Bakan olsaydı, Selyov'u çoktan alt etmiş olurdu. Gerçek bir devlet kafası. Sen onu lekelemek mi istiyorsun. Neden. Bunu niye yapmak istiyorsun. Ama Tolstoy'un kullandığı yollar... diye kızıyordu Golovin. Saçmalık. Amaca giden her yol meşrudur. Aa, sen bir cizvitsin [39] tabii. İgnatio Loyola'nın tarikatına üye değil miydin. Bazen cizvitlere hak vermemek elde değil. Onlar bizim kellelerimizi ve servetimizi tehdit etmiyor şimdilik. Çok kötü şeyler oluyor şubat ayında beni, Narişkin'i faytondan indirerek ayaktakımı için barikat kurmaya zorladılar. Düzen buna denir. Hayır, ben, Tolstoy'un devrime karşı duyduğu sınırsız nefrete saygı duyuyorum. O, büyük bir yurtsever. Yakov Nikolayeviç'i deşifre ederek sen kızıllara yardım ediyorsun. Belki de sen onların yanındasındır. Narişkin bu varsayımda bulunduktan sonra kalkar gibi oldu ve doğrudan Golovin'in gözlerinin içine baktı. Ben sadece bir bilimadamıyım, diye cevap verdi Golovin uysal bir ses tonuyla. Olup biten her şeyi gözlüyorum ve Tanrı'ya, insanlara mutluluk göndermesi için gözlerim yaşararak dua ediyorum. Golovin'in sesi birden güçlenmiş, gözleri parlamıştı. Ama alçak Tolstoy'un foyasını meydana çıkarmak benim görevim ve bu konuda geri adım atmayacağım. Golovin, Narişkin ile soğuk bir şekilde vedalaştıktan sonra evine döndü ve oturup Rusya'daki kardeşine mektup yazdı. İri harflerle yazdığı her sözcüğün üzerinde tek tek durarak yavaş yavaş yazıyordu. Otuz bin yabancı Paris'ten ayrıldı, diye bildiriyordu. Bu arada zavallı insanlık, azla yetinmek yerine, kan akıtmayı tercih ediyor. Lamartine, sürekli belagat sergiliyor. Şimdilik Fransızların bir Napolyon'u yok, ama savaş onu doğurabilir. Bütün bu kavgadan öylesine nefret ediyorum ki, evlenip ıssız bir yere yerleşmek istiyorum. *** Tarihte öyle günler vardır ki, o çağ bakımından paha biçilmez değerde olurlar. Böyle günlerde, her an yeni haberler gelir ve binlerce insanı etkileyen değişiklikler olur. Devrim, böyle günleri cömertçe sunar. Paris, faal ve gerilim yüklü günler yaşıyordu. Halk gece gündüz, Geçici Hükümet'in oturumlarının yapıldığı Belediye Sarayı'nın önünde toplanıyordu. 9 Thermidor'da Robespierre'in oğlunun, Jakobenlerin yenilgisini öğrendikten sonra, kendisini atmak için kullandığı pencere, yas örtüsüyle örtülmüştü. Louis'nin heykeline pislik atmış Fransa'ya pahalıya patlayan bu monarkın heykelinin başına birileri soytarı şapkası geçirmişti. Belediyenin önüne her gün işsiz kalabalığı birikiyordu. Onlara yeterince ekmek, peynir ve et veriliyordu. Hükümet, atölyeler kurmak için acele ediyor ve onları tıpkı ‘gezgin muhafızlar' gibi, destek olarak kazanmayı umut ediyordu. Johann Stock, ailesi ile birlikte Paris'e döndü. Vaugirard sokağında, araba ustasının dulu, ona yine kiralık bir oda verdi. Stock yeni açılan kulüplerden birinde, eski dostu, dokuma işçisi Cabien ile karşılaştı. Ondan, Pietro Diverolli'nin İtalya'ya gittiğini ve muhtemelen ayaklanmacılara katıldığını öğrendi. Étienne Cabien, St. Honoré sokağındaki barikat savaşında aldığı yaranın izini Stock'a gururla gösterdi Sen deneyimli bir barikat savaşçısısın Stock. Ne yazık ki, o günlerde, bizimle birlikte Paris'te değildin. Epey barut soluyacaktın dostum. Bunlar, uğruna hayatı feda etmeye değer günlerdi. Stock geciktiği için üzülüyor ‘hazıra' konduğunu düşünüyordu. Ama etrafında olup biten her şeyi dikkatle izleyen Stock, çok kısa bir süre sonra Cabien'e şöyle dedi Korkarım, Paris sokaklarında yeterince kan dökülmemiş. Johann, Auguste Blanqui ile görüşmeyi çok istiyordu ama önce iş bulmalıydı. Geneviève, arada bir hastalanıyor, oğlu Johann kızkardeşiyle ilgileniyor ve ev işlerinde annesine yardımcı oluyordu. Brüksel'den getirdikleri para, kısa sürede tükenmişti. Her şeyden önce, karısı ve çocukları için ekmek parası kazanmalıydı. Stock, Clichy'deki, şubatta boşaltılan Borçlular Hapishanesi'nin binasında Terziler Birliği'nin ilk atölyesinin açıldığını duydu. Bir sabah erken saatlerde iş istemek üzere bu atölyenin yolunu tuttu. Clichy'deki dikiş atölyesi sıradışıydı. Terziler ve kalfaları, eskiden hücre olarak kullanılan büyük odalarda, zamanın ve rutubetin kemirdiği sütunların arasında yerlere oturarak dikiş dikiyorlardı. Masa ve sandalye yoktu. Pencerelerdeki parmaklıklar kaldırılmıştı. Işık ve hava, eski hapishaneye engelsiz sızıyor küf ve amonyak kokusunu ağır ağır yok ediyordu. Çok sayıda referansa sahip olan Stock, 1839 yılında Blanqui'nin ‘Mevsimler Birliği'ne üye olduğu için avantajlıydı. Terzilerin arasında birçok eski tanıdığıyla karşılaştı. İşçiler, atölyenin yöneticilerini kendi aralarından seçiyorlardı. İçlerinden biri, Frig şapkalı, yüzü İncil'deki havarilerinkine benzeyen, herkesin Paul baba dediği, sakallı, düzgün görünüşlü ihtiyar, Stock'a Terziler Birliği'ndeki düzeni uzun uzun anlattı. Her işçiden, zanaatı bilmesinin dışında disiplinli ve çok özenli olması isteniyordu. Atölyedeki her şey, yeni bir başlangıca göre düzenlenmişti. Dullara, öksüzlere ve hastalara yardım etmek üzere özel bir fon oluşturulmuştu. Kârın bir kısmı, ortak sermayeye aktarılıyordu böylece birliğin yakın bir gelecekte genişlemesi ve güçlenmesi hedeflenmişti. Terziler ve kalfaları, diyordu ‘Paul Baba', okuma salonu, okulu ve banyosu olan bir mesken inşa etmek istiyorlar. Gelecekte bu refaha ulaşmak için zamanı ve enerjimizi zorlayarak çalışıyoruz. Stock'a öyle geliyordu ki, bütün bunlar, yaşamı boyunca gördüğü en güzel rüyanın gerçekleşmesiydi. Atölyedeki çalışma koşulları son derece ağır olmasına rağmen terziler kendilerini olağanüstü iyi hissediyor, birlik de hızla büyümekle kalmıyor, aynı zamanda büyük kârlar elde ediyordu. Aynı gün Stock'a iş verildi. Johann, pis, gri duvarın yanına oturarak dikmeye koyuldu. Mutluydu. Bugüne dek genellikle karamsar ve hüzünlü olan yüzünden, gülümseme eksik olmuyordu. İlk defa, efendilere çalışmıyordu. Clichy'deki atölyenin işleri, türküleri engellemiyordu. Stock hiç farkına varmadan, devrimci Paris'in gözdesi olan Pierre Dupont tarafından yaratılan sade bir ezgiye eşlik etmeye başladı. Pierre Dupont ve dostu Pierre Lachambeaudie'nin şarkılarında, sade ve içten sözcüklerle, yoksulların özgürlüğü müjdeleniyor, emekçi sınıfın sefaleti ve acıları anlatılıyordu. Johann Stock şarkı söylüyordu. Güçlü, melodik sesi, kölelik zincirlerini kırarak yeniden doğan bir ruhun coşkusunu haykırıyordu. Bir zamanlar hapishane olan binanın duvarları ve sütunları, özgür Fransa yurttaşının hak ve görevlerini anlatan parlak, renkli pankartlarla tamamen kapatılmıştı. Dürülmüş birkaç kızıl bayrak bir köşede hazır bekletiliyordu her an sokaktaki bir gösteri için gerekli olabilirlerdi. Paris'te çok fazla işsiz vardı. Belediyeden az miktarda para ve kendi paylarına düşen yardımı aldıktan sonra genellikle iş aramak için Lüksemburg Sarayı'ndaki Devlet İşçi Yerleştirme Komisyonu'na gidiyorlardı. Burası her zaman çok gürültülü ve kalabalıktı. Uzun süredir iş arayıp bir sonuç alamadıkları için bekleyenler, sinirliydi kolayca bağırıp çağırabiliyorlardı. Sorunları çözmek için kurulan hükümet komisyonunun oturumlarının yapıldığı salonda, işyeri sahipleriyle işçiler arasında kaba atışmalar oluyordu. Yeni yapılan bir grevin nedenleri de sıklıkla burada açıklanıyordu. Terzilerin ardından saraçlar ve dokuma işçileri de kendi şirketlerini kurmuşlardı. Ama el emeğini kullanan bu kooperatiflerin, zengin patronların büyük işletmeleri ve fabrikalarıyla rekabet etmeleri zordu. Atölyeler, işçilerine yeterli ücret veremiyordu. Devrim, Fransa'nın emekçi halkına pek fazla bir şey vermemişti. İşgünü sadece bir saat azaltılmıştı. İşçiler en az on bir saat çalışıyorlardı. Kadınlar ve çocuklar harcadıkları emek karşılığında erkeklere göre daha az ücret alıyorlardı. Halk, açlık çekerek savunduğu devrim için çok büyük özverilerde bulunmuş olmasına karşın hâlâ eskisi gibi bodrumlarda yaşıyordu. Bir seferinde Stock, ‘Paul Baba'nın izniyle, şimdi, sorunları çözme komisyonunun toplandığı eski Lüksemburg Sarayı'na gitti. Étienne Cabien'in çalıştığı fabrikanın grevdeki işçilerinin haklı taleplerini desteklemek gerekiyordu. Johann Stock, Sorunları Çözme Komisyonu'nun salonuna girdiğinde ilk gördüğü, Louis Blanc oldu. Başını azametle kaldırarak grevci işçileri sakinleştirmeye çalışıyordu. Toplumsal devrimden ve kapitalist sistemin barışçıl ve sancısız bir şekilde tasfiyesini gerçekleştirmekten söz ediyordu. Bu haliyle de, devrimin zaferi için hiçbir özveriden kaçınmadıkları halde, yorgunluktan ve açlıktan ayakta zor duran işçileri uyutmaya çalışıyordu. Louis Blanc, salonda, son derece yüksek topuklarının üzerinde hafifçe yaylanarak, bitkin ve karamsar insanların oturduğu koltukların arasında geziniyor ve hiç susmamacasına konuşuyordu İşçi komisyonu kurmamız lazım. Devletin verdiği krediyle, demiryollarını ve madenleri zenginlerden satın almak gerekiyor. Daha çok sabır, yurttaşlar. Biz devlet teminatı altında sigorta kuracağız. Sizin için, ülkenin gerçek efendileri için, tıpkı bizzat benim gibi proleter olanlar için muhteşem evler ve hastaneler inşa edeceğiz. Biz, işçilere insanca yaşam koşulları sağlayarak yoksulluktan zenginliğe, karanlıktan aydınlığa doğru ilerleyeceğiz. Louis Blanc, bu rutubetli ve karanlık bodrumlar büyülü bir esin kaynağıymış gibi kendisini dinleyen işçilere, gelecekteki müstakil ve aydınlık evlerini parlak bir biçimde anlatıyordu. Nutkuna kendini iyice kaptıran hatip, sözlerini şöyle bitirdi Gidin ve çalışın. Bize güvenin. İşte bakın, sizin böyle bahçeleriniz olacak. Louis Blanc ayaklarının üzerinde yükselerek pencereyi açtığında, yüzyıllardır saray bahçıvanları tarafından yetiştirilen nadide çiçeklerin ve bitkilerin bulunduğu Lüksemburg Bahçeleri'nden eşsiz bir koku yayılarak zemini pis, duvar kağıtları yıpranmış karanlık salona girdi. Salondakiler bahçedeki güzel kokularla birlikte kuş sesleri de işittiler salona suskunluk çöktü. Sorunları Çözme Komisyonu'na çağrılan burjuvalar, sakallarının ardında gizlenerek sırıttılar. Bu dikkafalı emekçilerle uzlaşma, çantada keklik gibiydi şimdi. Ama şikayet için gelen kalabalığın arasından fırlayan biri bu sükûneti bozdu. Siz, yurttaş Louis Blanc, bize ‘gidin ve çalışın' diyorsunuz, dedi gürleyen bir sesle Étienne Cabien. Bize bunu tavsiye ederken hiç düşündünüz mü. Bütün bunlar, isteseniz de istemeseniz de bir kandırmacadan ibaret. Sizi kim anlayabilir ki. Siz, bizi kandırmalarına yardımcı oluyorsunuz. Yoksa yurttaş Louis Blanc bilmiyor mu ki, bizim, ne üzerinde çalışabileceğimiz tarlamız ne ev yapmak için odunumuz ne de dövmek için demirimiz var. Bahçelerden meyve toplamak, vahşi hayvan avına gitmek veya orman serinliğinden zevk almak bize yasak. Payımıza ne yeterince iş ne de yaşamın nimetleri düşüyor. Bu dünyaya geldiğimizde baktık ki, artık her şeyin bir sahibi var. Bizi acımasızca kaderimize terk eden kanunlar, bizsiz çıkarılmış. Ne diye, gelecek hakkında güzel şarkılar söylüyorsunuz. Biz, hemen bugün, yaşamak ve babalarımızın ve ellerimizin yarattığı her şeyden kendi payımıza düşeni almak istiyoruz. Sahibi olamayacağımız evleri neden inşa edelim. Biz bodrumlarda yaşarken inşa ettiğimiz evlerde, genellikle kocaman evlerde, iki-üç kişi keyif çatıyor. Yeryüzündeki her şey, insanların onları eşit olarak paylaşmaları için verilmedi mi. Bizzat siz, kitaplarınızda böyle yazmıştınız. Oysa gerçekte, üretim araçları çoğunluktan alınarak seçilmiş azınlığın eline bırakılmıştır. Çok doğru, diye yanıt verdi Louis Blanc, hiç istifini bozmadan. Ve işte buna bir son vermek için, sizi kışkırtmak ve zaman kazanmak amacıyla burjuvazinin sadaka olarak önünüze attığı ulusal atölyelerin yerine, ben toplumsal atölyeleri öneriyorum. Orada işçilerin sadece karnı doymayacak, aynı zamanda kendi elleriyle yarattıkları her şeyi yönetebilecekler. Ama Louis Blanc artık eski güveni sağlayamıyordu. Israrcılığı ve karmaşık, tutarsız görüşleri yüzünden halkın sevgisini kaybetmişti. İşçiler can sıkıntısıyla başlarını salladılar. Louis Blanc'ın sözde projesinin hayata geçmesini beklemektense bir parça ekmek için var olan atölyelere girip herhangi bir iş sahibi olmak daha iyiydi. Bu arada, Lüksemburg İşçi Komisyonu ve Belediye Sarayı'nda işsizlik ve işçi sınıfının yoksulluğu üzerine tartışılırken Paris'te ve taşrada, Ulusal Muhafız ordusunun teğmenleri ve subaylarının seçimi için oylamalar yapılıyordu. Auguste Blanqui'nin ‘Mevsimler Birliği'nden eski yoldaşı Armand Barbès, oy çokluğu ile, yirminci lejyonun teğmeni oldu. Gerici düşüncelerini cumhuriyet üniforması altında saklayarak devrimle hesaplaşacakları kara saati bekleyen çok sayıda burjuva züppesi de bu lejyona sızmıştı. Johann Stock, derin saygı duyduğu Auguste Blanqui'nin, Temmuz monarşisine karşı mücadele ederken yoldaşı ve dostu olan Barbès'yle ilişkisini koparmak zorunda kaldığını öğrendiğinde hem şaşırdı hem de üzüldü. Terzi, kendisini gizli ‘Mevsimler Birliği'ne götüren Barbès'yle birlikte barikatlarda nasıl savaştıklarını ve her ikisinin de nasıl yaralandıklarını hatırladı. Aynı dönemde, Barbès ve Blanqui bu cumhuriyetçi komplo örgütünün Merkez Komite üyeleriydi. Blanqui için hareketin başı, Barbès'ye ise kolları diyorlardı. Ama 1848 yılında, düşmanlığa dönüşen anlaşmazlık, iki cesur savaşçıyı birbirinden sonsuza dek ayırdı. Sıradan Fransız yurttaşları, aslan yürekli ve parlak fikirli Barbès'yi seviyor ama Blanqui'ye her zaman daha çok güveniyorlardı. İşçiler, enerjisine hayran oldukları bu adamın düşüncelerine de değer veriyorlardı. Güçlü bir karakter ve gözü kara bir yiğitlik, her zaman keskin bir zekâya ve derinlikli düşüncelere tekabül etmez. Barbès, devrime katılan güçlerin saflaşmaları konusunda net fikirlere sahip değildi. Dalkavuklardan kolayca etkilenebiliyor, önderlik etmeyi sevdiği halde genellikle, deneyimli entrikacıların elinde bir maşa haline gelebiliyordu. Geçici Hükümet'in icraatını savunan Barbès'yi Blanqui'den ayıran, sadece fikir ayrılığı değil, aynı zamanda dostuna karşı beslediği ve bir türlü kurtulamadığı rezil duygu –kıskançlık– oldu. Stock ve Cabien, nisan başlarında boş oldukları bir cumartesi akşamı, Auguste Blanqui'nin yönettiği Cumhuriyet Merkez Kulübü'nün Berger sokağındaki binasına gitmişlerdi. Blanquicilerin yerleştiği eski tiyatro binasının önünde yoğun bir kalabalık vardı. Toplantıya katılmak zor olacaktı. Ama Stock ve Cabien, kulübün üyeleri arasından hemen arkadaş bulup ağzına kadar dolu binaya girmeyi başardılar. Sadece işçiler, bilimadamları, ressamlar ve sanatçılar değil burjuvalar da, adı, bazıları için kutsal bir esin kaynağı olan, bazılarına ise devrim haberini veren tehlike çanını çağrıştıran adamı görmeye ve dinlemeye çalışıyorlardı. Paris'teki kulüplerin federasyonu niteliğindeki ‘Kulüpler Kulübü'ne birkaç yüz kulüp bağlıydı. Ama bu kulüplerin hiçbiri tek tek hatta hepsi birden emekçi halk üzerindeki etkisi bakımından Blanqui sempatizanlarının örgütü Cumhuriyet Merkez Kulübü'yle boy ölçüşemezlerdi. Stock ve Cabien, oturumun başlamasını beklerken, bir zamanlar tiyatro olan binanın fuayesinde geziniyorlardı. Çok geniş gömleği pantolonunun üstünden sarkan, tıknaz, geniş omuzlu, gözleri ışıldayan bir işçi onlara yaklaştı. Merhaba, dostum Marche, dedi Cabien, sevinerek. Uzun süredir görüşemiyorduk. Ve Stock'a dönerek açıkladı Bu, benim eski dostum. Birer sümüklü yumurcak iken onunla birlikte çamurda oynardık. Babalarımız aynı demirci dükkanında çalışıyordu. O, bizim sokaktaki en iyi dövüşen çocuktu. Ondan epey kötek yemişimdir. Kilisenin bahçesindeki ağaçlara tırmanarak, dindar nineleri nasıl korkuttuğumuzu hatırlıyor musun. Stock, Şubat Devrimi'nin kahramanlarından biri olan Marche hakkında çok şey dinlemişti. Marche, yaşamında çok önemli bir yer tutan, hükümetten işçi sınıfının haklarını istemek için kurulan delegasyona nasıl katıldığını anlatmaya başladı Bu tavuskuşu tüylü horoz Lamartine, bizim bir çocuk gibi onun sözlerine gerçekten kanacağımızı sandı. Ama düşündüğü gibi olmadı. Ben Lamartine'e dedim ki, ‘Benim sizinkinden daha derin konuşabilen ve her şeyi delip geçen bir dilim var. İşte benim ateşten dilim. Bu sözleri söylerken bakana tüfeğimin namlusunu gösterdim. Bu, bizim işçi dilimiz burjuvaziyle anlaşmaya otururken başka türlüsü olamaz. Ya Lamartine ne yaptı. diye büyük bir ilgi ile sordu Stock. Önce biraz şaşırdı ama hemen kendini topladı. Kurnaz adam bizi kandırmaya çalıştı. ‘Yurttaş işçiler', diyordu, ‘biraz sabredin, bize zaman tanıyın. Böylesine önemli sorunlar bir saatte çözülemez.' Biz, Lamartine'le konuşurken, Louis Blanc, Flocon, Ledru Rollin ve birkaç işçi, pencerenin önüne çekildiler, aşağı yukarı istediğimiz gibi bir kararname yazdılar. Her kelimesini hatırlıyorum Fransa Cumhuriyeti Hükümeti, emekçilere iş sağlama yükümlüğünü üstlenir bütün yurttaşlarına iş temin etmeyi garantiler. Bir noktada daha başarı elde ettiğimizi unutuyorsun, Marche, diye ekledi Cabien, sesi alçakgönüllüydü. Sonra Stock'a açıkladı Ben de temsilciydim ama eğer Marche olmasaydı, bakan beyler bizi atlatacaktı. Hükümetin karşısında başarı sağladığınız konu nedir. diye sordu Stock. Hükümet, emeklerinin karşılığını almak için işçilerin birlikler kurmalarını kabul etti, diye cevap verdi Marche. Güya, isteklerinize saygı duyuyormuş gibi yapıp, sizi kurnazca atlatmışlar, dedi, biraz düşündükten sonra Stock. Bütün bunlar sadece oyalama. Bunu, daha sonra biz de anladık ama savaşmadan bir şeyler elde ettiğimize seviniyorduk, dedi, dalgınlaşan Marche. Ne yapabilirdik. Bize, sabretmek öğretilmiş. Evet, diye onayladı Stock, halk, eskiden olduğu gibi şimdi de açlık çekiyor. Kardeşlerimizin acı deneylerinden ders alarak, işçi sınıfının bu on dokuzuncu yüzyılda ne denli zor şartlarda yaşadığını görebiliriz. Doğru, dostum, dediler aynı anda, Marche ve Cabien. Aklıma gelmişken, Étienne, itiraf etmelisin ki, dedi Marche, dostuna kurnazca göz kırparak, yine neşelenmişti, o zaman sen, Belediye Sarayı'nda bir divandan kırmızı kadife parçası kestin ve ondan bayrak yaptın bu bayrağı daha sonra pencereden, göstericilere attık. Öyle bile olsa, diye hafiften gülümsedi Cabien, biz, barikatlarda, kızıl bayrakların altında savaştık. Kızıl bayraklar, gelecekte de zaferlerimizin tacı ve düşmanlarımızın korkulu rüyası olmalı. Başlama zili bütün tiyatroda çınlamaya başlayınca üç arkadaş sohbetlerini bitirmek zorunda kaldı. Oturum başlıyordu. Bir an önce yer kapabilmek için herkes salona yönelmişti. Sahneye Auguste Blanqui çıkacaktı. Johann Stock, güçlü bir ruh, sarsılmaz bir irade ve yiğitlik abidesi gibi gördüğü bu adamın kırışıklarla dolu yıpranmış yüzünü, beyaz saçlarını, kambur sırtını ve cılız vücudunu görünce ürperdi. Terzi gözlerini kapattı ve geçmiş, bir film şeridi gibi gözlerinin önünden geçti. Bu çelik yürekli devrimci ne çok acı çekmişti. Neredeyse yirmi yıl süren ıstıraplı bir mahkûmiyeti olmuş, ailesini yitirmiş, en yakın dostları onu hayal kırıklığına uğratmıştı. Mücadelenin bütün engebelerini tanımıştı. Her şeye karşın, bu olağanüstü savaşçının vücudu yıkıma uğrasa da, ruhu sapasağlam kalmıştı. Blanqui'nin vücudu çöktükçe iradesi daha çok güçleniyordu sanki. Biliyor musunuz, diye başladı, Fransız işçilerin önderi, bana zehirli bir ok saplandı. Beni, on yedi yılını sürgünde geçiren beni, satılmış bir hain olmakla suçluyorlar. Şimdi parlak cumhuriyetçi kelebeklere dönüşen, Louis-Phillippe'in uşakları, Belediye Sarayı'ndaki halıların üstünde gururla geziniyor ve dalkavukluk yaparak ulaştıkları zirveden, zindandan daha yeni kurtulmuş İo'u [40] lekeliyorlar. Satılmış basınları aracılığıyla, yöneticiliğini Barbès'yle birlikte yaptığımız ‘Mevsimler Birliği' hakkında, ‘sorguda verilen isimsiz bir ifade'nin bana ait olduğunu ima ederek, alçakça ihanetle suçluyorlar beni. Benim alnım açık. İftiracıları buraya veya herhangi bir kürsüye davet ediyorum. Uydurduğunuz şu iğrenç sorgu tutanağını bana ve halka gösterin. Sizi böyle davranmaya iten, duyduğunuz nefret ve korkudur. Siz, rakiplerinizden kurtulmak için her türlü yolu denemekten iğrenmiyorsunuz. Demek böyle bir belgeye ihtiyacınız varmış ve işte onu bulmuşsunuz. Belgeyi yayınlarken yaptığınız alçakça gevelemeler, bu belgenin rezil kaynağını ortaya çıkarıyor. Gericiler, siz korkaksınız. İşte sizi kışkırtıyorum. Bu davaya, hizmet ettiğim ve yaşamımın sonuna kadar kendimi adayacağım halkın mahkemesinde bakılsın. Arkadan saplanan bu alçakça hançer hakkında daha fazla konuşmak istemiyorum. Kendimi savunmak, benim için çok onur kırıcıdır. Bütün bunlar Stock'a bir rüyaymış gibi geliyordu. Terzi, olup bitenleri kafasında çözümlediği zaman kürsüye, arkadaşlarından biri –12 Mayıs 1839 Ayaklanmasına katılan bir devrimci– çıkmıştı. Blanqui gibi, hapishanede yatmış gizli ‘Mevsimler Birliği'nin eski üyeleri, yoldaşları adına konuşuyordu. Konuşmacı, Blanqui'nin sorgu sırasında jandarmalara yaptığı öne sürülen itiraflardan, aslında devrime ihanet eden Durêtre'ın sorumlu olduğunu açıkladı. Bu gizli raporda anlatılanlar çok önceden beri herkes tarafından bilinmekteydi. Auguste Blanqui'nin lekelenmemiş, saygıdeğer adına gölge düşüren, ‘Tarihi İcmal'in yayıncısı Taşro, artık ortaya çıksın ve yaptığı iftiradan dolayı halk tarafından yargılansın. Kalemini satan bu gericiliğin uşağı, karşımıza çıkmaktan elbette ki korkmaktadır. Rezalet. Halk düşmanları bir kez, Blanqui'yi yakalayıp işkence etmeyi, parmaklıkların arkasına tıkmayı ve ölüme mahkûm etmeyi başardılar ama o, yenilgiyi asla kabul etmedi. Susmamalıyım. diye geçirdi aklından Stock, yüzüne ateş basmıştı. Burada söz konusu olan sadece Blanqui değil, bütün komünist hareket. Mücadelenin en tehlikeli anında kendisini ortaya atan savaşçının kızgınlığı ve coşkusundan etkilenen terzi, konuşmadan duramazdı Oturduğu yerden bağırdı sesinin ahengine ve sözcüklerin, ağzından bu kadar kolayca dökülmesine şaşırıyordu. Stock, gericilerin, Blanqui'nin şahsında devrime kara çaldıklarını söyledi. Blanquistler güçlüydü, korkakça uzlaşmaları reddediyor, korku uyandırıyorlardı. Ve yönetici güruh, liderlerinin etkisini ortadan kaldırmak için kendisine en yakışan yönteme başvurmuştu İftiraya. Bunu ilk defa mı yapıyorlardı. Hayır. Hatırlayın, yurttaşlar, dedi Stock, sessizce dinleyen izleyicilere. Blanqui'yi bir kez de lejitimist partinin ajanı olmakla suçlamışlardı. Devrim düşmanları, bizim adamlarımızın üstüne bir kova çamur dökmenin yararına inanıyor, çünkü bunun bir leke bırakacağını hesap ediyorlar. Çamur at ki, izi kalsın. Eğer iftiralar inandırıcı olmazsa ya rüşvet vermeye kalkışacaklar ya da uzlaşma arayacaklardır. Ama başaramayacaklar. Auquste Blanqui böyle biri değildir. Marat rolünü oynamasına karşın ikiyüzlü ve korkak olan Ledru Rollin ile Robespierre'in gülünç karikatürü Louis Blanc, burjuvazinin karşısında diz çökmeye her an hazırlar. Onların yolu Blanqui'nin yolundan farklıdır ve bunu çok iyi bildikleri için ona sonsuz bir kin duyuyorlar. Rüşvetle ya da vaatlerle kandırılamayan bu güçlü adamı yok etme fırsatını ellerine geçirdiklerinde duyacakları sevince şaşmamak gerekir. Küçük ve büyük burjuvalar, parti düşmanlığı uğruna her tür pisliği yapabilirler. Blanqui bu kez de galip çıkacak. Stock, coşkuyla konuşuyor, tiyatro-kulübü dolduran halkı gittikçe daha çok etkiliyordu. 23 Nisan'da, yapılacaktı. Kurucu Meclis seçimleri Sokak savaşlarında yenilgiye uğrayan gericilik, Parlamento'da çoğunluğu sağlayabilmek amacıyla her yönteme başvurmaktaydı. Köylerde kilisenin desteğine güveniyor ve zenginlerin hâlâ saygı gördüğü küçük kasabalarda yoksul halkı kazanmaya çalışıyordu. Kurnaz düşmanları cumhuriyeti dört bir yandan kuşatmıştı. Bonapartistler, lejitimistler ve Orléanscılar tahta kendi adamlarını çıkarmayı hayal ediyor, bunun için oluk oluk para döküyorlardı. Blanqui'ye olan güveni sarsarak etkisizleştirme çabası da seçim öncesi günlerde uyguladıkları yöntemlerden biriydi. Toplantı bitiyordu. Marche ve Cabien'nin önerisi üzerine, Ulusal Muhafızlar'ın karargâhına on dört subay seçmek amacıyla, işçi örgütlerinin 16 Nisan'da Mars Meydanı'nda toplanmasına karar verildi. Daha sonra Belediye Sarayı'na yürünerek Geçici Hükümet'e toplu dilekçe verilecekti. Toplu dilekçenin içeriği şöyle olacaktı Yurttaşlar. Gericilik başkaldırıyor. İftira silahını kullanan onursuz ve ilkesiz adamlar, halkın gerçek dostlarının üstüne zehir saçarak zarar veriyor. Biz devrimin etkin ve sadık temsilcileri, Geçici Hükümet'e bildirmek zorundayız ki, halk, demokratik bir cumhuriyetin kurulmasını, emeğin örgütlenmesini, insanın insan tarafından sömürülmesinin ortadan kaldırılmasını talep etmektedir. Yaşasın Cumhuriyet. Auguste Blanqui, herkesi sakin ve kararlı olmaya çağırarak, birliğin toplantısını kapattı. Johann Stock, eski tiyatronun çıkışında, Blanqui'yi bekledi, birlikte çıktılar. Yıldızlı, serin bir geceydi. Usul usul konuşarak Blanqui'nin, küçük bir meyhanenin bulunduğu sokağındaki evine geldiler. Salondaki meşeden yapılmış bir masaya oturarak çok gerilerde kalan anılarına daldılar. Blanqui, kendini, ailesinin hatıralarına kaptırmıştı. İnsan dünyaya bir kere gelir, ve ancak bir kez sevebilir, dedi, karamsardı. Hiç kimse, kaderin bize bahşettiği o biricik kadının ve annemizin yerini tutamaz. Yaşasa da yaşamasa da, ona ihanet etmek, benim için, sonsuza dek sadık kalacağım ideale ihanet etmekle aynı anlama geliyor. Siz, taş gibisiniz, Auguste Blanqui, dedi Stock ve bu adama karşı derin bir acıma hissetti. Daha kırk beşine bile gelmemişti. Bitkin, hasta bir vücutta bir kahraman ruhu... Blanqui, adeta yüreğinin derinliklerine kadar işleyen dikkatli gözleriyle Stock'un yüzünde bir şeyler arıyordu. Geçtiği badirelerden ne kadar yorulduğunu gizlemeden sakin sakin konuştu Korkak gericiler, beni, en değerli şeylerini kaybetmiş, yıpranmış bir vücudu sürükleyen, elbiseleri lime lime olmuş bitkin yıkıntıyı lekelemeye, satılmış demeye cüret ediyorlar. Stock, Blanqui'nin kuru, sert, küçük elini, ellerinin arasına alarak kuvvetle sıktı. Siz, iftiracıları yaptınız. itham ederek doğrusunu Gösterdiği zayıflıktan utanmış gibiydi Blanqui düz, beyaz saçlarını silkeledi ve gülümsedi. Ama gözlerinden gerilim ve hüzün okunuyordu hâlâ. Son nefesimize kadar dövüşeceğiz. Sonuçta zafer, haklı olanlarındır. Emma Herwegh, Herwegh'in önderliğini yaptığı lejyonun yola çıkmasını sabırsızlıkla bekliyordu. Kalbinin derinliklerinde sadece bir şairin değil, aynı zamanda Alman Cumhuriyeti'nin bir bakanının karısı olma isteği yatıyordu. Şair Lamartine'i kıskanıyordu. Emma'ya göre Herwegh, bir devlet yöneticisi olmaya daha çok lâyıktı. Georg uzun süre sürgünde yaşamış ve devrimci şiirler yazmıştı. Oysa Lamartine, devrimden önce, monarşistti Krallığı, Katolikliği yüceltiyordu. Emma'nın Berlin'de açmayı düşündüğü salon, hiç şüphesiz, Madam Lamartine'inkinden daha üstün olmalıydı. Fransa Dışişleri Bakanı'nın karısı, kocasının aniden açıkladığı cumhuriyetçi görüşlerine rağmen, her yerde, kralın gayriresmi kızı olmakla hava atıyordu. Emma Herwegh bu konuda da avantajlıydı –o, burjuvazinin etinden et kanından kandı, zengin bir bankerin kızıydı–. Modern ihtiyaçlara daha iyi cevap veriyordu. Zaten Lamartine de kim oluyordu Herwegh'in yanında. Bunu çok yakında, Alman şair, büyük devrimci bir önder olarak üne kavuştuğunda herkes anlayacaktı. Boş umutlara kapılan Emma Herwegh, seferin kesinlikle başarı kazanacağına inanmıştı. Geleceğe dair hayaller kurarken, geri dönen sığınmacılardan oluşturulacak bir lejyonla Almanya'da cumhuriyet kurulması fikrine karşı çıkan Marx'ın da nasıl utandırılacağını gözünün önüne getiriyor ve seviniyordu Emma. Berlin'de, iktidara geldiğimizde, diye düşünüyordu, ben, yine de, zavallı Jenny'ye yardım edeceğim. Ne de olsa, o doğuştan bir barones. Ama boşu boşuna, bir toplumsal tortuyla uğraşıyor. Nisan ayıydı. Emma, bayramı kutlamak için, orkestranın çaldığı ritmik parçaların eşliğinde evinin karşısındaki kilisenin önüne toplanan halkı seyrediyordu. Özgürlük ağacını –artık yeşil tomurcuklar açmış bir kavak ağacı– getirmişlerdi. Kan ter içinde kalmış geniş önlüklü iki işçi, sevinçle gülümseyerek sokak taşlarını manivelalarla söküyor, çevreyi temizliyor ve kuru toprağı kazıyordu. Coşkuyla bağıran kalabalık, boru sesleri eşliğinde sonunda ağacı dikti. Bu seremoniye katılmış olmaktan gurur duyan bayramlık elbiseleri içindeki kadınlar, toprağı cömertçe sulamaya başladılar. Kiliseden, törensel bir hava içinde çıkan papaz da kalabalığı takdis etmeye gelmişti. Ardında saygıyla yürüyen iki çocuk vardı –altın işlemeli beyaz elbiseler giymiş hizmetçilerdi bunlar–. Latince dualar okuyan papaz, gövdesine su serptiği ağacı takdis etti. Heyecanlı kalabalık hareketlendi, kavak ağacını bayraklar, çelenkler ve şeritlerle süsledi. Orkestra, Marseillaise'i çalmaya başladı. Tören bitmişti. Emma, divana oturdu ve Berlin'de kocasını bekleyen şan ve şöhreti düşlemeye başladı. Sonra yine kızgınlıkla, hatta nefretle Marx ve Engels'i hatırladı. Ne Herwegh'in devrimci dehasının, ne de Emma'nın iyi yürekliliğinin kıymetini bilen bu nankör adamların şaşkınlığını görmek doğrusu çok güzel olacaktı. Jenny Marx, Brüksel'e gitmeden önce bizde kaldı, diye düşünüyordu Herwegh'in karısı. Ve söylemek gerekirse, hizmetçisi Lenchen'in iştahı çok iyiydi. Jenny, çok hesaplı olmaya çalıştıysa da çocukla birlikte kalması, bize oldukça pahalıya patladı. Ama ben daima öyle iyiniyetli davrandım ki, bu konuda ağzımı açmadım. Emma, aklından, Jenny'nin kendisine her şeyi ödeyip ödemediğini hesaplamaya başladı ve tutunacak bir şey olmadığını saptayınca hayal kırıklığına uğradı. Parlak nisan günlerinde Georg ve Bornstedt, Alman lejyonunun toplantılarına son verdiler. Bir sabah erken saatlerde, lejyonerler, omuzlarında tüfeklerle dizildiler ve Paris'in tozlu sokaklarından gara doğru yürümeye koyuldular. Tabur, az sayıda kişiden oluşuyordu. Yüzlerce Alman devrimci bu maceracı saçmalıktan vazgeçerek Marx ve Belçika'dan dönen Engels'le birlikte kalmışlardı. Bunlar bir süre sonra sınırı tek tek geçmeyi düşünüyorlardı. Herwegh'in karısı, lejyonun önderi olarak seçilen kocasına eşlik ediyordu. Sefer için kendisine üç ulusal renkten oluşan –siyah, kırmızı, altın sarısı– askeri bir kıyafet diktirmişti ve erkeksi kafasının üzerine, aynı renklerden geniş kokartlı askeri bir şapka kondurmuştu. Eskiden kocasının kaderi için onca endişelenen sanki o değildi. Bütün kaygıları silinip gitmişti. Ben, senin silahşörün, emirerin olacağım, diye fısıldıyordu kocasına, ve karın olarak senin başarını paylaşacağım. Ama kendisi ve ‘ordusu' için başarı kehanetinde bulunan Herwegh ile şöhret ve büyük bir macera arayan birkaç genç adam dışında bütün lejyonerlerin morali bozuktu. Kaygı, hepsinin içini kemiriyordu. Birçoğu Marx ve Engels'in mantıklı sözlerini benimseyerek planı eleştirdi. Taburda birlik sağlanamamıştı ve bu yüzden şöhret düşkünü Herwegh ve Bornstedt'in aklına esenlere kananların kaşları çatık, omuzları düşüktü. Bir avuç silahlı adam ulusal ve kızıl bayraklarla, marşlar söyleyerek, Fransa başkentinin sokaklarında yürürken kısa bir süre önce Polonyalılar'ı, İtalyanlar'ı ve Belçikalılar'ı ülkelerine uğurlayan, her cesur girişime hayranlık besleyen Parisli işçiler onları coşkuyla kutluyor ve zafer diliyorlardı. Kadınlar, savaşçılara bahar çiçekleri atarken Almanlar onlara kuştüyleri ile süslü yumuşak şapkalarını sallayarak veya tüfekleriyle selamlayarak karşılık veriyorlardı. Herwegh özellikle heyecanlı davranıyordu. Geçenlere selam veriyor, şiirler okuyordu Nice'ten getirilmiş kırmızı gül buketini –vedalaşırken kendisine verilmişti– göğsüne bastırarak Almanca ve Fransızca sloganlar atıyordu. İyice zayıflayan, bir akbabanınki gibi ince burunlu Adalbert von Bornstedt oldukça havalıydı. Sağa sola bakınıyor, yüzlerinde kaygı okuduğu askerlere dikkatli ve kin dolu bakışlar fırlatıyordu. Bornstedt, bu yürekli adamların kararsızlığının nedenlerini çok iyi biliyordu. Ama Herwegh'den inanılmaz derecede tiksiniyordu. Bencillik, saçmalığın kızıdır, diyordu Bornsted, dişlerinin arasından, daha hızlı yürümeye çalışırken. Fransızların ve özellikle de kadınların hayranlığını kazanan Georg'u dinlememeye çabalıyordu. Tabur en sonunda gara ulaştı, Fransa Hükümeti'nin ayarladığı vagonlara yerleşti ve sınıra doğru hareket etti. Aynı günlerde üç silahlı Polonyalı tabur da Paris'i terk etti ve daha sonra Visla kıyılarına inmek için Strasbourg yolundan Ren'e doğru harekete geçti. General Ribinski ve General Dvernitzki –otuzlu yılların başında, Rusya'daki mutlakiyete ve direnen Varşova'ya yönelik saldırılara karşı korkusuzca mücadele eden iki savaşçı– Polonyalı isyancılardan oluşan yeni lejyonlar hazırlamak amacıyla Fransa'nın başkentinde kaldılar. Prens Czartoryski, Almanya'da, Polonyalılar için silah ve yardım topluyordu. Orada bazen, politik çelişkiler üzerine yapılan hesaplardan dolayı ona seve seve yardım ediyorlardı. Bu arada Karl Marx ve Friedrich Engels de ülkelerine dönmeye hazırlanıyordu. Jenny, çocuklarla birlikte Trier'e, annesinin yanına gitmişti. Brüksel'de olduğu halde ‘Komünistler Birliği'nin Merkez Komitesi'ne seçilen Engels, Brüksel'den döndükten sonra, Marx gibi, kendisini tamamen Merkez Komitesi'ndeki işlerine vermişti. İki dost, ülkelerine döner dönmez hemen günlük devrimci bir gazete kurmak için hazırlıklara başlamaya karar vermişlerdi. Dönüşlerinden önceki bir hafta süresince de Alman devriminde Komünistler Birliği'nin Politik Platformu'nu yazarak bildiri şeklinde yayınladılar. Almanya'ya giden tüm devrimcilere ‘Komünist Manifesto'yla birlikte onu da teslim ettiler. Platformun adı, ‘Almanya'da Komünist Partinin Talepleri'ydi ve ‘Manifesto'nun son sözleriyle başlıyordu Bütün ülkelerin proleterleri, birleşin. Bildiri şöyle devam ediyordu 1. Bütün Almanya tek ve bölünmez bir cumhuriyet olmalıdır. 2. 21 yaşını doldurmuş her Alman, kesinleşmiş bir cezaya çarptırılmamış olmak şartıyla, seçme ve seçilme hakkına sahiptir. 3. Alman Parlamentosu'na işçilerin de girebilmesi için halk temsilcilerine maaş verilmelidir. 4. Halkın genel silahlandırılması. Gelecekte ordular aynı zamanda işçi orduları olacaktır, öyle ki, askeri güç geçmişte olduğu gibi sadece tüketmeyecek, kendisi için fiilen gerekli olandan fazlasını üretecektir. Bu aynı zamanda, emeğin örgütlenmesine de yardımcı olacaktır. 5. Adaleti güçlendirmek zorunludur. 6. Şimdiye dek köylü halka yüklenen bütün feodal yükümlülükler, angaryalar, vergiler, aşar vs. hiçbir tazminat ödenmeden kaldırılmalıdır. 7. Kraliyet malikaneleri ve öteki feodal malikaneler, bütün madenler, ocaklar vs. devlet mülkü haline gelmelidir ve bu topraklar, bütün toplumun yararına, büyük ölçekte ve en modern bilimsel araçlarla işlenmelidir. 8. Köylü toprakları üzerindeki ipotekler, devlet mülkü ilan edilecek. Bu ipoteklerin faizleri, köylüler tarafından devlete ödenmelidir. 9. Toprakta kiracılık sisteminin yürürlükte olduğu bölgelerde, toprak kirası veya kaparo, devlete vergi olarak ödenecektir. Köylü ya da kiracı olmayan toprak sahibinin üretime hiçbir katkısı yoktur. Dolayısıyla bu kişinin tüketimi doğrudan bir yolsuzluktur. 10. Bütün özel bankalar yerine, yasal kuru belirleyen ve değerli kâğıt çıkaran bir devlet bankası kurulmalıdır. Bu yöntemle kredi, halkın çıkarlarına göre düzenlenebilecek ve böylelikle büyük para babalarının egemenliği yok edilecektir. Ayrıca, altın ve gümüş sikkelerin yerine, giderek kâğıt parayı koyarak değişim araçları –burjuva uğraşın ve ticaretin vazgeçilmez aracı, ortak değişim aracı– ucuzlatılmış olacak ve altın ile gümüş, dış ticarette kullanılmak üzere serbest bırakılacaktır. Son olarak, bu önlem, tutucu burjuvazinin çıkarlarının devrim davasına bağlanması için de gereklidir. 11. Devlet, bütün ulaşım araçlarını demiryollarını, kanalları, buharlı gemileri, yolları, postayı vs. devralacaktır. Bunlar devlet mülkü haline getirilecek ve karşılıksız olarak, mülk sahibi olmayan sınıfın emrine verilecektir. 12. Bakmakla yükümlü oldukları bir ailesi olan ve bu nedenle daha çok maaş almaları gerekenler dışında, bütün kamu hizmetlilerinin maaşları eşit olmalıdır. 13. Kilise ile devletin tamamiyle ayrılması. Her mezhebin din adamlarına yalnızca kendi cemaatlerinin gönüllü bağışlarıyla ödeme yapılması. 14. Miras haklarının sınırlandırılması. 15. Hızla yükselen artan oranlı vergilerin uygulanması ve tüketim malları üzerindeki vergilerin kaldırılması. 16. Ulusal atölyelerin kurulması. Devlet, bütün işçilere iş güvencesi sağlamalı ve çalışamayacak durumda olanlara bakmayı üstlenmelidir. 17. Genel ve parasız halk eğitimi. Bu faaliyetleri mümkün bütün güçleriyle desteklemek, Alman proletaryasının, küçük burjuvazinin ve küçük köylülüğün çıkarınadır. Çünkü ancak bunların gerçekleşmesiyledir ki, Almanya'da bugüne dek bir avuç insan tarafından sömürülmüş ve daha da boyunduruk altında tutulmaya çalışılacak olan milyonlar, haklarını elde edecekler ve bütün zenginliklerin üreticileri olarak hak ettikleri güce kavuşacaklardır. Komite Karl Marx, Karl Schapper, H. Bauer, F. Engels, J. Moll, W. Wolff. Johann Stock, Marx ve Engels'in Paris'i terk edip memleketlerine gitme kararını öğrenince yanlarına geldi. Auguste Blanqui ile geçirdiği bir önceki akşamı ayrıntılarıyla anlattı. Kulüpte söz almakla en doğrusunu yapmışsın, Blanqui gerçek bir proletarya önderi, dedi Marx, ancak alçak biri bu adam hakkında şüphe duyabilir, ancak bir karşıdevrimci bu iftiraya inanabilir. Daha sonra konuşma, Ulusal Muhafız ordusu subaylarının seçimine kaydı. İşçilerin katılımını önlemek için seçimler hafta içi bir güne alınmıştı. Burjuvazi, gemi azıya almıştı ve bu, kötüye işaretti. Stock, Blanquistlerin, subayları işçiler arasından seçmek amacıyla onları Mars Meydanı'nda toplamak istediklerini bildirdi. Dinle, Johann, dedi Marx, sen, şimdilik Paris'te kalıyorsun. Almanya'da mutlaka yayınlayacağımız gazetenin buradaki temsilcisi olmanı öneriyoruz. Stock, bu çekici teklife şaşırdı ve ne cevap vereceğini bilemedi. Kendisini yeterli bulmuyordu. Ama Marx ve Engels, önerilerini reddetmemesi için onu ikna etmeye çalışıyorlardı. Yaşam hakkında bir şeyleri kitaplardan öğrenmiş birçok insanı, bitirdiğin hayat okuluyla kıskandırabilirsin. Ki kitapların öğrettikleri, her zaman doğru olmayabilir. Öyle ise, deneyeceğim. Ben gerçekten de yaşamım süresince ve özellikle de Brüksel'de bir şeyler öğrenebildim, dedi Stock. İşte, harika oldu. Nasıl düşünüyorsan öyle yaz. Stock gitmek için kalktığında Karl kendisine, ‘Almanya'da Komünist Partinin Talepleri' bildirisinden birkaç tane verdi. Terzi, henüz içeriğini bilmediği bu belgeyi merak etti, masaya, lambanın yakınına oturdu ve okumaya başladı. Bitirdiğinde yüzü alev alev yanıyordu. Eğer gerçekten de bir proletarya devrimi olursa bu istemler sadece Almanya için geçerli olmayacak, dedi Stock. Bu, işçilerin, yollarını daha yüzlerce yıl aydınlatabilecek bir deniz feneridir. Yeni bir devletin kurulması için gerekli olan her şey var burada. Size teşekkür ederim. Heyecanını gizleyemiyordu. Bir an suskunluk oldu. Marx, pencereden, Paris gecesine bakıyordu ama düşünceleri gerçekte çok uzaklarda geziniyordu. Stock, onun dalgın bakışlarını dikkatle izliyordu. Bu adam bizimle böylesine doğal ve samimi ama yine de gizemli. Eski çağlarda olsaydı, insanlar ona peygamber gibi taparlardı. Duygularını denetlemeyi genelde başarabilen Stock öylesine duygulandı ki, vedalaşırken Marx'a sessizce yaklaşıp ona kuvvetle sarılarak sevgisini aktardı. Köln'de görüşmek üzere, Johann. Hoşça kal, Karl. Stock çıktı. Topallayarak inerken, merdivene aniden bir ışık vurdu. Dönüp baktığında kapının önünde Marx'ın, elinde bir lambayla durduğunu gördü. Kendine iyi bak, Stock, diye seslendi yukarıdan. Elveda. diye cevap verdi terzi. Bu sefer Marx'tan ayrılmanın kendisine neden bu kadar zor geldiğini anlayamıyordu. Yoksa onu bir daha asla göremeyecek miyim, diye geçirdi aklından. Zaman, öyle bir zaman. Hapishane veya kurşun... Ağır ve yersiz kuruntulara kapıldığı için kendine kızdı. Hayır, ben sağlamım. Sadece iradem biraz zayıflamış. Kendini toparla Stock. Nisanın ilk günlerinde Karl Marx ve Friedrih Engels, Almanya'ya doğru yola çıktılar. En derin düşüncelerini ve umutlarını paylaşabiliyordu onunla. Ama istemediği halde, Liza'nın tamamen söndürdüğü eski duygularını alevlendirecek kadar etkili olmuştu üzerinde. Bu içine kapanık ciddi kızın yüreğinde, Mihail'e duyduğu aşk yeniden canlandı. Duygularını bastırmak için gösterdiği tüm çabalar boşunaydı. Liza, Bakunin'in kendisine değil onda uyandırdığı duyguya önem verdiğini çok iyi biliyordu. Bakunin bu duygudan gururlanıyor, bir koleksiyoncu gibi, Liza'nın aşkının işaretlerini biriktiriyor ama kendisi soğuk bir mantık çerçevesinde hareket ediyordu. Bir defasında Liza'yı yanına çekip kömür karası saçlarından öptü. O zaman genç kız hüzünle konuştu Herkeste, hatta sizin gibi olağanüstü bir insanda bile gizli bir efendilik duygusu var. Siz gerçek bir özgürlük şövalyesisiniz, ama sadık ve her şeye boyun eğen bir köleye ihtiyacınız var. Pekala, onu bende buldunuz işte. Bu konuşmadan rahatsız olan Bakunin, şaka yaparak kurtulmaya çalıştı. Ciddi bir ses tonuyla Beni anlamalısınız, Liza dedi. Ben çok genç yaşlarımdan beri, kendimi dünyadaki tüm insanların mutluluğu için verdiğim mücadeleye adadım. kaderimi bu belirledi. Ben savaşçı bir gezginim. Ama son günlerde rüyalarımda bile sizin harikulade gözlerinizi gördüğümü, onlardaki sevgiyi sevinçle fark ettiğimi gizlemeyeceğim. Teşekkür ederim, ama unutmayın, ben kendime ait değilim. Liza uysalca yanıtladı Öyle olsun. Aşkımın karşılığında hiçbir şey beklemiyorum sizden. Sevmek de bir mutluluk kaynağıdır, öyle değil mi. Hatta, herkesi severek birini sevemediğiniz için size acıyorum. Ben sizden daha zenginim. Böylesine zeki olmanız güzel, dedi Bakunin. Kadınlar, beni genellikle her şeyden ve tabii ki bir insanın yaşamından çok daha önemli olan büyük amaçtan kıskanmışlardır. Ama kalbimdeki, acı çeken Slav halkına duyduğum büyük aşktan arta kalan ufacık yeri size vermek isterdim. Liza, Bakunin'e yaklaştı ve onun büyük, kıvırcık saçlı başını göğsüne bastırdı. Liza, yaşamındaki en mutlu birkaç gününü geride bırakmıştı ki, Fransa'da devrim patladı. Onu umarsızca seven kadın büyük bir acıyla Bakunin'in artık tanınmaz hale geldiğini gördü. Dünyadaki her şeyden daha çok devrime önem veren Bakunin başka kapılara yönelmiş, Liza'dan uzaklaşmaya başlamıştı. Liza, onu sonsuza kadar kaybetmemek için bunu kabullenmekten başka bir yol kalmadığını anladı. Ama Bakunin Brüksel'i terk eder etmez çaresizlik duygusu o kadar yoğunlaştı ki, Liza hastalandı. Yeni inşa edilen Brüksel garında Mihail onunla dalgın bir biçimde vedalaşırken Liza, Paris'e onu davet etmemesine karşın Bakunin'in peşinden gitmeye karar verdi. Bakunin'in hayatında başka bir kadının olmadığını, serbest olduğunu bilmek Liza'yı bir parça rahatlatıyordu. Bakunin'in, sürekli, birilerinin şefkatine ihtiyaç duyan kocaman sıradışı bir çocuk olduğuna inanıyordu. Bu yüzden büyük bir samimiyetle bir anne gibi endişeleniyordu Liza. Ona duyduğu sevgi artık uzun bir süredir insan sevgisinin her türünü içeriyordu. Onları hiçbir şeyin ayıramaması için kızkardeşi bile olmaya razıydı. Liza en çok, bir kenara atılmaktan ve unutulmaktan korkuyordu. Bakunin'in ekonomik sorunlarını bildiği için, ders vererek veya çeviri yaparak kazandığı paranın neredeyse tamamını ona gönderiyor ve her gün mektup yazıyordu. Böylece kendisini avutuyordu. Mihail Aleksandroviç, Liza ona ismiyle hitap etmeye çekiniyordu, bir kez olsun bana acıyın. Bu dünyada hiç kimsem yok, bana hiç kimse acıyamaz. Çevremdekilere kendi sorunlarımdan asla bahsetmiyorum Bu, gururumdan geriye kalan tek belirti. Paris'e gitmeden önce, bana son geldiğinizde kendi içinizde verdiğiniz mücadelenin şiddetinden hasta olduğunuzu ve sıtmaya yakalandığınızı söylediniz. Demek ki ayrılık, tıpkı benim için olduğu kadar sizin için de korkunçtu. Ben hâlâ aynı durumdayım. Bugün öyle üzülüyorum ki, gözyaşlarıma engel olamıyorum. Oysa boşu boşuna ağlamak bana göre değil. Zaten yeterince mutsuzum, beni kırmayın, daha fazla üzmeyin. Bir an önce hiç değilse birkaç satır yazın. Hayatımız öyle çabuk geçiyor ki, neden kendi ellerimizle hem kendimize hem başkalarına zehir edelim. Liza hiçbir mektubuna yanıt alamayınca Bakunin'i aramak için Paris'e gitti. Ama onun Paris'e varmasından iki gün önce Bakunin Poznan'a geçmişti. Yolculuğa devam etmek için Liza'nın ne parası ne de takati kalmıştı. Karşılıksız aşkının verdiği acıya yenilmiş halde yaşlı ve hasta Mariya Lvovna Ogariyovna'nın yanına sığındı. Yaşlı kadının öğütlerini ve eleştirilerini dinlemek istemediğinden, yaşadıkları hakkında tek bir söz etmemeye ve Bakunin'in adını ağzına almamaya karar vermişti. Nisan ayında, Rusya'daki teyzesi, eve dönebilmesi için Liza'ya biraz para gönderdi. Kısa bir süre sonra, beklemekten umudunu kestiği Bakunin'den, Liza'nın çok sayıdaki mektuplarının karşılığı geldi. Mihail sert bir ültimatom veriyordu geleceğin korkunç ve tehlikelerle dolu olduğunu ve sonsuza dek ayrıldıklarını yazıyordu. Liza ile aralarında uçsuz bucaksız bir uçurum vardı ve ondan, yaşadıklarını unutmasını istiyordu. Ama aşk, hakaretler ve kötü olaylar olmadığı sürece en acımasız sözcüklerden bile korkmaz. Liza çaresizliğinin verdiği bir kararlılıkla Bakunin'i yanıtladı Güçlü bir iradeyle üzerine yol kurulamayacak bir uçurum yoktur Bir tek şey söyleyin, nerede olursanız olun görüşme imkanı sağlayabilirim. Ben bugün sizin mektubunuzu alınca nihayet rahat bir soluk alabildim. Oysa şimdiye dek Paris'te gündüzlerin ve gecelerin olduğunun farkında değildim. Kendi kendime hep sizinle konuşuyor tanıştığımız günden itibaren düşündüğüm ve hissettiğim her şeyi size anlatıyordum. Ne kadar çok acı çektiğimi bir bilseniz. Yüreğimdeki ve ruhumdaki bütün gücü sizi bulmak için harcadım. Size yazma ve hakkınızda iyi şeyler duyma imkanından yoksun kalmanın, sizi sonsuza dek yitirmenin benim için ne kadar dayanılmaz olduğunu anlamalısınız. Birinin beni anlayabilmesi için yaşadıklarımı yaşaması gerekiyor. Her zaman herkesin acısını paylaşmaya hazırım, ama kendim bu anlayışı insanlarda nadiren gördüm. Ama ruhumdaki en canlı coşkular reddedilse bile sevme gücünü yitirmediğim için Tanrı'ya şükrediyorum. Bu duygu içimde olduğu sürece, ben mutsuz olduğumu söyleyemem. Berlin'e gitmeye karar verdim. Orada sadece hakkınızda bir şeyler duymayı değil, olasılıkla sizinle görüşmeyi de başarabilirim. Yanıma gelmek veya beni Poznan'a çağırmak size kalıyor. Eğer bana karşı biraz olsun dostluk duyguları besliyorsanız, Tanrı aşkına, bana yazın. Liza'nın mektubu Bakunin'i etkiledi. Onunla Berlin'de görüşmeye söz verdi. *** Herwegh ve Bornstedt'in lejyonu, Baden bölgesinde, Niderdossenbach köyü yakınlarında Nürnberg ordusu tarafından