kendini eleştirenlere meydan okumuştur. Phong Nha-Ke Bang Ulusal Parkı Phong Nha-Ke Bang Parkı (Vietnamca: Vườn quốc gia Phong Nha-Kẻ Bàng), Vietnam'ın Dong Hoi'nin 50 km, Dong Hoi Havalimanı'nın 44 km kuzeyinde ve başkenti Hanoi'nin 450 km güneyinde bulunan Quang Binh'de yer alan millî park. Parkta 70 kilometre toplam uzunluğundaki 300 mağara ve yapay mağara vardır. 2003'te UNESCO'nun Dünya Mirası Alanları listesine eklendi. Ayrıca park zengin biyoçeşitliliğe sahiptir. Andrea Ferro Andrea Ferro (d. 19 Ağustos 1973, Arona, İtalya) İtalyan gotik metal grubu Lacuna Coil'in kurucu üyesi ve erkek vokali. Marco Zelati ile 1995 yılında Lacuna Coil'i kurdu. Lacuna Coil ile birlikte 5 albüme imza attı. Tenor sesiyle grubun diğer vokalisti Cristina Scabbia ile yüksek sesli ve güçlü bir vokal oluşturmaktadırlar. Beste ve söz yazımı konusunu Ferro "Demokratik ve her zaman gelişen bir süreç" olarak tanımlıyor. Bazı parçaların sadece Crisina Scabbia için yazıldığını bazılarının da kendisi için yazıldığını belirtiyor. Sumgayıt Pogromu Sumgayıt Katliamı veya Sumgayıt Olayları , Şubat 1988'de Azerbaycan Sovyet Sosyalist Cumhuriyeti'nin Sumgayıt kentinde kamp kurmaya izin vermeyen insanlara karşı Ermeni Sovyet askerler tarafından Ermeni ve Azerbaycanlı sakinleri hedef alan katliam. SSCB Genel Savcılığı (Генеральный прокурор СССР) tarafından açıklanan resmî ölüm bilançosuna göre, 26 Ermeni ve 6 Azeri olmak üzere toplam 32 kişi ölmüştür. Ziya Bünyadov, olayların Ermeni milliyetçiler tarafından bilerek organize edildiğini, Azerbaycan halkını dünya kamuoyu önünde haksız duruma düşürmek amacıyla tasarlandığını iddia etmiştir. Ayrıca olaylar başladığı zaman dünya haber ajanslarına görüntülerin çok hızlı şekilde aktarılmasını da her şeyin Ermeniler tarafından önceden planlanmasına bağlamaktadır. Bu iddianın temel dayanağı ise pogromu yapanlar arasında Edvard Grigoryan adında bir Ermeninin de bulunmasıdır. Azeri avukat ve eski savcı Aslan İsmayılov 2010 yılında verdiği röportajda "Sumgayıt olaylarında Ermenilerin Ermenileri katlettiği kanıtlanmıştır" demiştir. Aslan İsmayılov 2010 yılında bu hadiselerden bahseden "Sumgayıt - SSCB'nin Çöküşünün Başlangıcı" isimli tarihi eser kaleme almıştır. Laubali Laubali, Özlem Tekin'in 1999 yılının Haziran ayında yayınladığı 3. albümüdür. Sanatçının önceki iki albümüne nazaran pop tarzına daha yakın şarkıların yer aldığı bir albümdür. Ayrıca bu albümün bazı şarkılarında Özlem Tekin batı müziğinin yanında doğu müziğine de yer vererek doğu batı sentezi gerçekleştirmiştir. Albüm tarz olarak da oldukça çeşitlilik barındırır. Albümden sırasıyla Laubali, Yazmamışlar ve Biri Var adlı şarkılara video klip çekilmiştir. Kirovabad Pogromu Kirovabad Pogromu, Kasım 1988'de Azerbaycan Sovyet Sosyalist Cumhuriyeti'nin Kirovabad (bugünkü Gence) kentinde Azeriler tarafından işlenen ve Ermeni sakinlerini hedef alan pogrom. Kimliği belirlenemeyen Ermeni basın editörü, Sovyet Ordusu kumandanının 100.000 Ermeninin kenti terketmesi için Moskova'daki İçişleri Bakanlığından izin istemiştir. Pogrom sırasında Ermenileri korumayı amaçlayan Sovyet Ordusu'nun girişimi boşuna gitmiştir. 1988 güzün çatışma şiddetlenmiş ve Kirovabad ve kırsal çevresindeki Ermeniler kendi evlerinden sürünüp Ermenistan'da sığınaklarını aramak zorunda kalmışlardır. EastEnders EastEnders, popüler ve birçok televizyon ödülü kazanmış pembe dizi, ilk yayını BBC One'da 19 Şubat 1985'te yapılmıştır. Şu anda İngiltere'de en çok izlenen görüntüler içinde en üst sırada yer almaktadır. EastEnders Londra'nın doğusundaki East End'de yaşayan insanların hayatlarını anlatmaktadır. EastEnders beş kere BAFTA Ödülleri'ni, ve Inside Soap Ödülleri'nde "En İyi Pembe Dizi" ödülünü kazanmıştır. Ayrıca çok başarılı bir şekilde on bir kez Uluslararası Televizyon Ödülleri'nde "En Popüler Drama Serisi" ödülünü ve altı defa "En İyi Pembe Dizi" dalında İngiliz Pembe Dizi Ödülleri'ni kazanmıştır. Ayrıca, Rose d'Or Hall of Fame'ine katılmıştır. Linda Martin Linda Martin (d. 17 Nisan 1947; Omagh, Tyrone, Kuzey İrlanda, Birleşik Krallık), İrlandalı şarkıcı ve televizyon sunucusu. Malmö'de yılında yapılan Eurovision Şarkı Yarışması birincisi olarak tanınmaktadır. Yarışmayı "Why Me" adlı şarkı ile kazandı. 1970'ler ve 1980'lerde İrlandalı Chips grubunda yer aldı. Bakü Katliamı Bakü Katliamı veya Bakü Pogromu, Ocak 1990'da Azerbaycan Sovyet Sosyalist Cumhuriyeti'nin başkenti Bakü'de Azeriler tarafından işlenen ve esasen Ermeni sakinlerini hedef alan pogrom.. 13 Ocak 1990'da, Bakü'de yedi gün süren Ermeni sakinlerine karşı pogrom patlak vermiş ve ölüm bilançosuna göre 48 kişi ya da 66 kişi kurban olmuştur. Ölümlerinin çoğu, dayak ve bıçak yaralarından kaynaklanmıştı ve kurşun yarası yoktu. Apartman dairelerinde çok sayıda baskın ve soygun yapılmıştır. İnsan Hakları İzleme Örgütü muhabiri Robert Kushen'e göre, "Eylemler tamamen kendiliğinden olmamıştır. Saldırganların ellerinde Ermenilerin adı ve adres listeleri vardı." Naldo Ronaldo Aparecido Rodrigues bilinen adıyla Naldo (d. 10 Eylül 1982, Londrina) Bundesliga takımlarından Schalke 04 forması giyen Brezilyalı defans oyuncusu. Genellikle hava toplarındaki üstünlüğü ve sert şutlarıyla bilinen Naldo, futbola amatör olarak "RS Futebol Clube Alvorada" takımında başladıktan sonra Juventude'de profesyonel oldu. Juventude'de gösterdiği performasla büyük kulüplerin dikkatini çekti. 2005-06 sezonu başında, Bayern Münih'e transfer olan Valérien Ismaël'in varisi olarak dört yıllığına SV Werder Bremen'e transfer oldu. Bremen'de ilk lig maçına 6 Ağustos 2005'te DSC Arminia Bielefeld maçında çıkarken, ilk lig golünü 19 Kasım 2005 tarihinde VfL Wolfsburg ile oynanan ve 6-1 kazanılan maçta attı. 9 Aralık 2006'da ise 6-2 biten maçta Eintracht Frankfurt'a üç gol atarak hat-trick yaptı. 2006 yılında Bremen'le DFL-Ligapokal şampiyonluğu yaşadı. Ayrıca 2009 UEFA Kadıköy Finalinde Serbest vuruştan birde gol attı. 2012 yılında VfL Wolfsburg ile dört yıllık kontrat imzaladı. millî takımının formasını ilk kez 1 Haziran 2007'de İngiltere ile oynanan ve 1-1 biten dostluk maçında giydi. Naldo ülkesinin şampiyon olduğu 2007 CONMEBOL Copa América kadrosunda da yer aldı. Carla Paludo ile evli olup Naldinho adında bir oğlu vardır. Marita Koch Marita Koch (d. 18 Şubat 1957), eski Doğu Alman kısa mesafe koşucusu. İlk dünya rekorunu 1977'de Milano'da düzenlenen salon yarışlarında 400 m'yi 51.8 saniyede koşarak kırdı. 1978'de 49.19'la dünya rekoru kırarak 400 metrede Avrupa şampiyonluğunu kazandı. 1978 yılı içinde 48.94'le yine dünya rekoru kırarak 400 metreyi 49 saniyenin altında koşan ilk kadın atlet kayıtlara geçti. Bu rekorunu daha sonra 1982 ve 1985 yıllarında birer kez yeniledi. 1979'da 200 metre'yi 22 saniyenin altında koşan ilk kadın atlet oldu. 1980 Moskova Olimpiyatları'nda 400 metrede 48.88 ile altın madalya kazandı. 4x400 metre bayrak yarışında da gümüş madalya kazanan Doğu Alman takımında koştu. 1983 Dünya Atletizm Şampiyonası'nda 200 metre, 4x100 metre bayrak, 4x400 metre bayrakta altın, 100 metrede gümüş madalya kazanarak şampiyonanın öne çıkan ismi oldu. 1978, 1982 ve 1986 yıllarında 400 metrede Avrupa şampiyonluğunu kazandı. 1987'de atletizm kariyerini noktaladı. 1985'te 47.60'la kırdığı 400 m dünya rekorunu hâlen elinde tutmaktadır. RR Lyrae değişeni RR Lyrae değişenleri özel bünyesel değişen, zonklayan bir yıldız türüdür. RR Lyrae türü değişen yıldızların mutlak parlaklığı bilinmektedir. Gözlemlerle görünür parlaklığı ölçülebildiği takdirde, içinde RR Lyrae gözlenebilen yakın gökadaların uzaklıkları da bulunabilir. Bu özellikleri ile bu yıldızlar, Gökbilim'de çok önemlidirler. RR Lyrae yıldızları, dönemleri 0.2-1.0 gün arasında değişen, özel, bünyesel değişen bir yıldız türüdür. Bunlar RR Lyrae diye adlandırılır. Çünkü bu türden keşfedilen ilk yıldız RR Lyrae idi. En çok rastlanan değişen yıldızlardır. Tayf türleri A0-F0 aralığındadır. Küme değişenleri olarak bilinen RR Lyrae'lerin mutlak parlaklıkları 0m bölgesindedir. Kataloglarda 4000'den fazla RR Lyrae türü değişen yıldız vardır. Ancak UX Nor, bilinen en uzun dönemli RR Lyrae yıldızıdır. Bu yıldızın dönemi 2.4 gün bölgesindedir. Pek çok RR Lyrae yıldızı, muhtemelen Güneş'ten daha yaşlı ve Güneş'ten çok daha sıcaktır. Bu yıldızlar yaşamlarının öyle bir aşamasındadırlar ki; Hidrojen merkezden dışa doğru genişlemiş ve merkezde Helyum Karbon'a dönüşecek şekilde, nükleer füzyon süreçleri olmaktadır. Güneş, Hidrojen'i yakarak, kendi içinde Helyum'a enerji üretmek üzere dönüştürür. Güneş'in aksine, RR Lyrae yıldızları genişleyip büzülerek zonklarlar (pulsasyon). Yüzeyleri, radyal doğrultuda ve düzenli bir şekilde, bir balonun düzenli aralıklarla şişip inmesi gibi hareket eder. RR Lyrae yıldızları Hertzsprung-Russell diyagramında, küresel küme diyagramının karakteristiği olan yatay kol üzerinde bulunurlar. Gökbilimci Harlow Shapley, küresel kümelerin dağılımını inceleyerek Gökada eşleği'nin bu kümeler için bir simetri düzlemi olduğunu gördü. Fakat bunların hepsi aynı doğrultuda görülmüyor, büyük çoğunluğu Yay takımyıldızı doğrultusunda görülüyor. Bilinen bu kümelerin 1/3'ü bu doğrultuda toplanmıştır. Halbuki bu alan, bütün gökyüzünün % 2 sidir. Dolayısıyla Gökada'nın gravitasyonel çekimine maruz kalırlar ve Gökada merkezi etrafında dönerler. H. Shapley'in değerlendirmesine göre; Küresel kümelerin büyük çoğunluğu Yay doğrultusunda toplandığına göre, gökada merkezi bu doğrultuda olmalıdır. H. Shapley, Yay doğrultusundaki RR Lyrae türü değişen yıldızların fotoğraflarını çekerek, görünür parlaklıklarına göre sınıflara ayırmış ve her parlaklıkta kaç yıldız olduğunu saymıştır. Yatay eksene görünür parlaklık, düşey eksene de yıldız sayısını yerleştirerek bulgularını grafiğe taşımış ve 17-18 görünür parlaklığında, yıldız sayısının maksimum olduğunu saptayarak şu önemli sonuca varmış: "Bu görünür parlaklıktaki RR Lyrae'ler gökada merkezinde bulunmaktadır." Yay doğrultusunda, yıldızlar arası madde tarafından soğurma 3 olarak değerlendirilirse, gökada merkezi doğrultusundaki RR Lyrae türü değişen yıldızların görünür parlaklıkları, Sağdaki çizelgede RR Lyrae yıldızlarının döneme bağlı, gökada ve kümelerdeki dağılımları verilmektedir.. Bu çizelgede A ve B sırasıyla, ortalama ve düşük metal bolluğuna sahip yıldızlar içeren kümeleri göstermektedir. Yüksek metal bolluğuna sahip kümelerde, RR Lyrae türü değişen yıldızlara rastlanmamaktadır. Çizelgeden görüldüğü gibi, gökada ve farklı metal bolluğuna sahip kümelerdeki dönem dağılımı belirgin farklar göstermektedir. Bu da bize, RR Lyrae yıldızlarının tamamıyla homojen bir grup meydana getirmediğini gösterir. Ayrıca bu yıldızlar, başlangıçta çok farklı süreçler sonucu oluşmaktadır. Metalce fakir olan kümelerde, 0.3 - 0.4 gün dönem aralığında çok sayıda yıldıza rastlanmaktadır. RR Lyrae yıldızları, ışık eğrilerinin özelliklerine göre sınıflara ayrılabilirler. Bu alt sınıflar a, b ve c olarak sınıflandırılmıştır. Bu sınıflar kısaca RRa, RRb ve RRc olarak gösterilmektedir. Bu alt sınıfların dönemleri de farklıdır. a türünden RR Lyrae'lerin dönemi 0.48 gün, b türündekilerin de 0.32 gün mertebesinde olmaktadır. a türlerinin sayısı, diğer türlerin sayısının yaklaşık 4 katıdır. Gökadamızdaki RR Lyrae yıldızlarının % 10'dan az bir bölümü RRc türündendir. RR Lyrae yıldızları üzerine Lub (1977) tarafından yapılan bir araştırmada, 90 tane yıldız için 6 renkte ışık eğrileri elde edilmiştir. Değişen yıldızların genel kataloğunda yer alan çok sayıda RR Lyrae yıldızının % 50 kadarı RRab, % 6 kadarı da RRc türündendir. Bu alt sınıflamayı Bailey yaptığı için a, b, c türlerine aynı zamanda Bailey türü de denir. a ve b türleri yalnız genlik bakımından farklıdır. c türü yıldızlar ise hemen hemen sinüs biçiminde ışık değişimi gösterirler. b türü yıldızların daha küçük genlik ve biraz daha uzun dönemleri dışında temel bir ayrım yoktur. RRab türü yıldızlar, tüm türden değişen yıldızlar arasında en homojen tür olarak görülüyordu. O nedenle bu yıldızların öbek II bölgelerinin iyi birer belirteci olabilecekleri ve gökadanın yapısının anlaşılmasında iyi bir rol oynayabilecekleri düşünülmekteydi. Ancak son zamanlarda RR Lyrae yıldızları arasında, fiziksel olarak farklı grupların olabileceği konusunda bulgular elde edilmeye başlanmıştır. Bunun da ötesinde, bu yıldızların salt parlaklıklarının da değişmez oldukları varsayımı geçerliliğini yitirmeye başlamıştır. Bu yıldızların salt parlaklıkları, bölgesinde olup döneme zayıf bir biçimde bağlıdır. RRa türü yıldızların birçoğunda, Hidrojen soğurma çizgilerinden elde edilen tayf türü maksimum parlaklıkta A7, minimum parlaklıkta F5 bölgesindedir. Öte yandan CaII nin K çizgisinden elde edilen tayf türü, yıldızdan yıldıza (özellikle minimum yöresinde) önemli değişiklikler göstermektedir. Kukarkin, göreli olarak metalce zengin olan yıldızların gökada diskinde yer aldıklarını, fakir olanların ise halo yıldızları olduklarını belirtmiştir. RRc yıldızları ise, minimumda daha ön tayf türünde görülmektedirler. Bono ve Stellingwerf (1994), RR Lyrae yıldızlarının ayrıntılı bir analizini yapmak için, sabit olmayan bir topoğrafya ve lineer olmayan zonklama modeli üzerinde geniş bir şekilde çalışmışlardır. Ayrıca, fotosferik alanda, konveksiyonun etkisi üzerinde de çalışılmıştır. Ancak bütün bu çalışmalarda, atmosferin yapısı ayrıntılı bir şekilde düşünülmemiştir. Çünkü, fotosferin üzerindeki kütle katmanlarının sayısı, soğurma çizgisini hesaplayacak kadar yeterli değildir. Lineer olmayan ve adyabatik olmayan zonklama modelleri, metalik soğurma profillerinin içerisindeki çok kısa aralıklar esnasında gözlenen çizgi çift oluşumunu açıklamışlardır. Gözlenen profillerin modelini yapabilmek için, fotosfer üzerindeki 40-50 atmosferik kütle katmanının dikkate alınması gerekli olmuştu. Bu gözlemsel teste ek olarak, atmosfer modelleri, atmosferin yapısı hakkında ve özellikle de kuvvetli şok dalgalarının sayısı hakkında bilgi verir. Bu şok dalgaları da kütle katmanlarından geçer. En yüksek atmosferik bölge, bu modellerde düşük yoğunluklu olarak düşünülmüştür. (zonklama evresine bağlı olarak "logρ=-13 ile -15" arasında) Bu da H gibi profillerin hesaplanabilir olması anlamına gelmektedir. Parlak RR Lyrae yıldızlarının ışınım dönemlerinin sabit olduğu 10 ya da 20 yıllık bir zaman aralığında, birkaç saniye dahilinde sabit olduğu bilinmesine rağmen, RR Lyrae'lerin % 30'unun ışınım gücü ve radyal hız eğrilerinin, yaklaşık 100 zonklama çevrimi gibi bir dönem içerisinde değişimi gözlenmektedir. Bu "Blazhko Etkisi" olarak bilinir. Sonuç olarak atmosfer katmanlarının hareketinde, uzun dönemli bir değişiklik beklenebilir. Bu, RR Lyrae'in Blazhko dönemi boyunca Hidrojen salma çizgisinin şiddetinin değişimi ile uyuşmaktadır. Çünkü bu etki, doğrudan doğruya şok dalgalarının şiddetiyle ilgilidir. Hill (1972) ve Fokin (1992)'in çalışmalarından ikincil şoku biliyoruz. Bu erken şok olarak adlandırılır. Bu ikincil şok, serbest düşen bir dış atmosferik katman ile, yukarı doğru hareket eden fotosfer katmanının çarpışmasına bağlıdır. Bu şok, metalik çizgilerin yarı genişliklerinin (FWHM) genişlemiş olması ve zayıf Hidrojen salmasının varlığı ile saptanmıştır. Tam bir dönem içerisinde, 2 ayda üç tane birbirini izleyen hız değişimi görülmüştür. "ψ=25.40" evresindeki üç gecelik gözlemde, gözlenen hız kayması "ϕ=0.3" evresinde yaklaşık 4 km/sn. dir. Yani bu kayma, tüm zonklama genliğinin % 7’si kadardır. Kayma aynı zamanda 0.6 – 0.8 zonklama evre aralığında görülen, çift hız maksimumu esnasında da görülmektedir. Fakat bu, her zaman olan durum değildir. Tüm bunların sadece Blazhko etkisinden dolayı meydana geldiğini söylemek zordur. Eğri bozulmaları, bazen Blazhko fazındaki gibi büyük olmasına rağmen, örneğin "ψ=15.42" ve "ψ=25.40" eğrileri tamamen farklı şekiller göstermektedir. Bunların Blazhko etkisiyle birleştiğini söylemek zordur. Çünkü bu, tamamen dönemli bir değişim değildir. Bu eğrilerde görülen birinci özellik, aynı şekilde davranarak (düşerek ve yükselerek), zonklama fazlarıyla beraber pik yapmalarıdır. İkinci özellik, dönme ve zonklama etkileri ile açıklanan, maksimum lüminosite "(ϕ=0.00)" den hemen sonra gerçekleşmeleri ve sonuncusu ise, "(ϕ=0.70)" ikinci şok diye adlandırılan, bir düşey şokun yayılması sebebiyle ikinci ivmelenme sırasında oluşur. FWHM temelde, fotosferde gerçekleşen türbülans, hız ve sıcaklık değişimine bağlıdır. Zonklama yapan yıldızlardaki hız alanı değişimi, öncelikle şok dalgalarının atmosferde yayılması sırasında FWHM’de de değişikliğe sebep olur. Örneğin "ϕ=0.80-0.90" arasındaki FWHM kayması, "ψ=24.98" ve "ψ=25.40"da 6 km/sn. mertebesinde ve "ψ=25.47"de 10 km/sn. yöresindedir. Üç FWHM zirvesinin genlik ve genişliğinin bir zonklama döneminden diğerine şiddetli bir şekilde değiştiği açıkça görülmektedir. Sihirli Annem (1. sezon) Sihirli Annem 1.sezon, 27 Şubat 2003 ile 27 Temmuz 2003 tarihleri arasındadır ve 22 bölüm yayımlanmıştır. 1.sezonda Perşembe ve Pazar günleri ekrana gelmiştir. Hayta Ä°smail Hayta İsmail veya Hayta, Rıfat Ilgaz'ın Hababam Sınıfı adlı romanında yarattığı hayalî karakter. Romandan uyarlanan aynı isimdeki film serisinde Ahmet Arıman'ın canlandırdığı karakter ile Türk halkı arasında bilinirliği artmıştır. Sınıfın önde gelen kişilerindendir. Ayrıca kısa boyludur ve komik olaylara gülüşü çok farklıdır. Çoğunlukla Domdom Ali ve Tulum Hayri ile birlikte dolaşır. Filmin üçüncü serisinde askere gittikten sonra Hababam Sınıfı Tatilde filminde geri dönmüştür. Domdom Ali, Tulum Hayri ve Hayta İsmail, Kel Mahmut'un onları izci kampına gönderdiği zaman sınıfa yeni gelen kızlara içine uyku hapı karıştırılmış çay verip sonra da suya atmayı planlarlar iken, İnek Şaban'ın casusluk yapıp durumu kızlara haber vermesi ile oyuna kendileri gelmiş, kızların onlara ikram ettiği uyku ilacı bulunan çikolataları yemişler ve sabahın köründe kendilerini nehrin üstünde yüzerken bulmuşlardı. Zehra Çobanlı Zehra Çobanlı (d. 1958 Bandırma ) Türk seramikçi Şimdiki adıyla Marmara Üniversitesi Güzel Sanatlar Fakültesi olan dönemin İstanbul Devlet Tatbiki Güzel Sanatlar Yüksek Okulu Seramik Bölümü’nden 1981 yılında mezun oldu. Yüksek lisansını 1984 yılında, şimdi Mimar Sinan Güzel Sanatlar Üniversitesi olarak hizmet veren Mimar Sinan Üniversitesi’nde tamamladı. İki yıl sonra yani 1986 yılında Doktora’ya eşdeğer Sanatta yeterlilik unvanını ise, Marmara Üniversitesi Güzel Sanatlar Fakültesi’nden aldı. Seramik alanında inceleme ve araştırmalarda bulunmak üzere Hollanda Ferro Seramik firmasında çalıştı. 1986 yılında gittiği Avustralya'da üç yıl boyunca seramik astarları üzerine incelemelerde bulundu.. 1989 yılında yurda dönünce hâlen seramik bölümü başkanı olarak görev yaptığı Anadolu Üniversitesi’nde öğretim üyesi olarak göreve başladı. Aynı yıl seramik bölümü yüksek lisans programının kurulmasına öncülük eden sanatçı 1993 yılında burs kazanarak gittiği Japonya’da Tokyo Güzel sanatlar ve Müzik Üniversitesi’nde bulundu. Bu arada İtalya, Almanya, Finlandiya, Amerika ve Polonya’da seramik cam merkezleri ile çeşitli müzelerde incelemeler yaptı. 1996 yılında profesör unvanını alan Çobanlı, 2005 yılında Anadolu Üniversitesi Endüstriyel Sanatlar Yüksekokulu Müdürlüğü'ne atandı. İki yıl sonra ise aynı üniversitede "Güzel Sanatlar Fakültesi" dekanı oldu. Sanat çalışmalarını “Mavi”, “Toprak , “Rengarenk” ve “Beyaz” dönem olmak üzere dört döneme ayıran sanatçı gerek ulusal, gerekse uluslararası yarışmalarda çok sayıda ödülün de sahipliğini yapmaktadır. KiÅŸisel web sitesi Marağa Katliamı Maraga Operasyonu ya da Maraga Katliamı, Maraghar Katliamı, Karabağ Savaşı sırasında 10 Nisan 1992 tarihinde Terter rayonu'nun Maragha köyünde Azerbaycan Silahlı Kuvvetleri askerî birliklerinin Ermeni sivilleri öldürdüğü olay. Caroline Cox'a göre, Maragha köyüne saldıran Azerbaycan askerleri tarafından yaklaşık 45 köylü öldürülmüş, köy yakıp yağmalanmış ve yaklaşık 100 Maraghalı kadın ve çocuk kaçırılmıştır. Saldırıların ardından köyünden sürülen Maraghalılar 1994'te imzalanan ateşkes sonrasında da kendi köyüne geri dönememişlerdir. Bölge hâlen Azerilerin kontrol altındadır. Dağlık Karabağ Cumhuriyeti Parlamentosu Başkanı Gevorg Petrossian'e göre, Maragha'ya karşı düzenlenen saldırı sırasında 53 sivil öldürülmüştür. BM Cenevre Ofisi Nezdinde Ermenistan Daimi Temsilciliği'nin Birleşmiş Milletler İnsan Hakları Komisyonu'nun 58. oturum sekreterliğine gönderdiği 27 Mart 2002 tarihli mektupta "10 years of Maragha massacre (Armenian village in mardakert region of Nagorno Karabagh)" başlıklı bilgi aktarılmıştır. Serdar SavaÅŸ Bayram Serdar Savaş (d. 1960, Ankara), Türk bilim insanı ve siyasetçi. Kabataş Erkek Lisesinden mezun oldu. İstanbul Üniversitesinde tıp ve hukuk okudu. Londra Ekonomi Okulunda sağlık planlaması ve finansmanı, London School of Hygiene'de epidemiyoloji ve istatistik eğitimi gördü. 1987 yılında Adana Sağlık Müdürlüğüne atandı. 1988 yılında Sağlık Bakanlığında Bakan Danışmanı görevine getirildi. Akabinde Müsteşar Yardımcılığı görevinde bulundu. 1993 yılında Kopenhag'da bulunan Dünya Sağlık Örgütü Avrupa Bölge Ofisi'ne getirildi. 1998 yılında Dünya Sağlık Örgütü Avrupa Başkan Yardımcılığı'na atandı. 2000 yılında Türkiye'ye döndü, Birleşik Sağlık Sistemleri'ni, İleri Tıp Teknolojileri'ni ve GENAR Enstitüsünü kurdu. 2004 yılında Demokratik Sol Partinin Parti Meclisi'ne seçildi. 2009-2011 yıllları arasında DSP'nin politika geliştirme, dışişleri, Ar-Ge'den sorumlu Genel Başkan Yardımcısı görevini yürütmüştür. 7 Temmuz 2020 tarihinde bir sonraki cumhurbaşkanlığı seçimi için bağımsız cumhurbaşkanı adayı olduğunu açıklamıştır. La 1 La 1 ya da diğer adıyla "La Uno", "TVE1" Türkçe: "1") İspanya ulusal kanalı TVE tarafından işletilen İspanya'daki bir televizyon kanalıdır. Haberler, belgeseller, eğlence ve tartışma gibi çeşitli programlar yayınlanır. Kardeş kanalı TVE2'dir. TVE1 reklam ve vergi gelirleri ile birlikte çalışmasını sürdürmektedir çünkü TVE İspanya'da kamu televizyon kanalıdır. Gad Nassi Gad Nassi, (d. 1937, İstanbul) Türk Yahudisi İsrailli yazar. Dr. Gad Nassi, 1937'de İstanbul'da doğdu, Galatasaray Lisesi’nin ardından İstanbul Üniversitesi Tıp Fakültesi’nden mezun oldu. Öğrencilik yıllarında Şalom gazetesinin yazı işleri müdürlüğünü yaptı, İsrail’in İstanbul Konsolosluğu'nda basın danışmanlığı yaptı. İsrail'e yerleşen Nassi, Türkiye'den İsrail'e göç eden Yahudilerin Türk vatandaşlığı kimliğini korumak amacıyla 1986'da MORİT adlı bir dernek kurdu ve 1988 yılında Birinci Uluslararası Türkiye Yahudileri Kongresi’ni düzenledi. 2001 yılında "Jewish Journalism and Printing Houses in the Ottoman Empire and Modern Turkey" (Osmanlı İmparatorluğunda ve Modern Türkiye'de Yahudi Gazeteciliği ve Matbaacılığı) adlı eserin kısmen yazarlığını, kısmen de editörlüğünü yaptı. 1988 yılından itibaren, Sabetaycılık konusunda köşe taşı niteliğinde pek çok önemli makale yazdı. Tatilya Tatilya Tatil ve Eğlence Cumhuriyeti ya da bilinen adıyla Tatilya, 1995 yılında yapımına başlanan, 20 Nisan 1996 tarihinde dönemin cumhurbaşkanı Süleyman Demirel tarafından açılışı yapılarak faaliyete geçen eğlence parkıdır. "Hayal Dünyası" sloganıyla kapalı alanda birçok oyun parkurunu içinde bulunduran eğlence merkezi İstanbul'un Beylikdüzü ilçesindeydi. İçerisinde sinema salonlarının yanı sıra "Alabora, Su kayağı, Tatilya Ekspresi, Masal Dede" gibi oyun parkurları mevcuttu. Tatilya Eğlence Merkezi, 3 Nisan 2006 tarihinde kapandı. Bu kompleks içinde bulunan oyun parkurları Kuzey Irak'ta faaliyet göstermek üzere iş adamı Malaşin Barzani tarafından 1.1 milyon dolara satın alındı. Nar yaprak biti Nar yaprak biti ("Aphis punicae"), 1-2 mm. boyunda, yeşil veya sarımsı yeşil rekte bir zararlı böcektir. Narın sürgün uçlarında, yaprak altlarında, çiçek veya meyveleri üzerine yerleşerek oloniler oluşturur. Yaprak bitigiller familyasına giren böceklerin ortak adı. İlk olarak mart ayı içinde/narın çiçeklenme başlangıcında görülmektedir. Nar yaprak biti, narın yaprak, sürgün, çiçek veya meyvelerinde bitki özsuyunu emerek beslenir. Yaprakların alt yüzünden bitki özsuyunu emerek bitkinin zayıf düşmesine, çiçek ve meyve dökümüne, bunların yanı sıra, yaprak ve meyvelerin deforma olmasına neden olur. Ayrıca, bitki gelişimini zayıflatmakta, çiçek-meyve dökümü ile ürünün kalitesine bağlı olarak pazar değerini düşürmektedir. Nar yaprak biti, rutubet oranı yüksek ve geniş spektrumlu insektisitlerin yoğun olarak kullanıldığı bahçelerde sorun oluşturmaktadır. Türkiye'de yalnızca narlarda görülen tür, diğer ülkelerde bamya ("Abelmoschus esculentus"), mavi yasemin ("Plumbago capensis"), kına (Lawsonia inermis) ve mine çiçeğigillerden bir tür ("Duranta erecta") üzerinde de görülmektedir. İngilizce ("pomegranate aphid"), Rusça ("тля гранатовая") ve Farsçada ("شته انار") aynen Türkçedeki gibi nar yaprakbiti adı kullanılır. Deniz taksisi Bir deniz taksisi veya deniz otobüsü her gün devamlı olarak işi ile evi arasında gidip gelen yolcuları taşıyarak toplu taşıma hizmetini sağlayan bir bottur. Hizmet çok duraklı olarak tarifelenmiş olabilir, bir otobüse benzer şekilde hizmet verir. Bir bot hizmeti iki nokta arasında mekik dokur şekilde verilirse bu normal olarak taksi veya otobüsten daha ziyade feribot olarak tanımlanabilir. Kuzey Amerika'daki kullanışta, "deniz otobüsü" ve "deniz taksisi" terimi kabaca eşanlamlıdır. Başka yerlerde ise "deniz taksisi" genellikle istek üzerine olan şeklinde sınırlanır ve "deniz otobüsü" ise bir tarifeye göre çalışan bot servisini ifade eder. Deniz otobüsü ve/veya taksisine haiz şehirler ve diğer yerler: Vientiane Vientiane (Lao: ວຽງຈັນ), Laos'un başkentidir. Vientiane 760.000 nüfuslu bir şehirdir (2015). Vientiane ayrıca Laos'un en büyük şehridir. Vientiane şehrinin koordinatları 17°58' Kuzey, 102°36' Doğu (17.9667, 102.6) şeklindedir. Vientiane şehrinin ismi Tayland dilinden türetilmiştir. Vientiane'nin Türkçe anlamı ise Sandalın Şehridir. Lao dilinde şehrin anlamı ise Ayın Şehridir. Şehrin kurucusu Kamboçya'dan gelen Phra Lak Phra'dır. Vientiane Mekong Nehrinin çevresinde kurulmuş bir şehirdir. Vientiane şehri 11. ve 12. yüzyıllar arasında kurulmuştur. 1354'te, Fa Ngum'un, Lansang Krallığı'nı kurduğu zaman Vientiane başkent değildi. 1560'ta ise Kral Setthathirath Vientiane'yi Lansang'ın başkenti yaptı. Şehir 1893 yılında Fransızların egemenliği altına girdi. Laos 19 Temmuz 1949'da bağımsızlığını kazanınca Vientiane 1949'da başkent oldu. Vientiane, Tayland ile sınır komşusudur. Vientiane Mekong nehrinin çevresinde kurulmuş bir şehirdir. Vientiane'nin kardeş şehirleri şunlardır Vientiane Şehrinin Wattay International Airport(Wattay Uluslararası Havaalanı) vardır. Yine bu şehre Tayland üzerinden de ulaşılabilir. Lao Havayollarının birçok ülkeye ulaşımı vardır. Tayland Türk vatandaşlarına vize uygulamıyor ancak Laos, Türk vatandaşlarına vize uygulamaktadır. Türk Hava Yollarının Tayland'ın Bangkok şehrine uçak seferleri vardır. Bangkok'tan Vientiane'ye ulaşılabilir. Ama Türkiye'den direkt olarak Laos'a uçak seferleri yoktur. Mahosot Hospital Vientiane'nin en büyük hastanesidir. Yabancı uyruklular da (Laos Vatandaşı Olmayan) bu hastaneden tedavi olabilirler. Uluslararası Nâzım Hikmet Şiir Ödülü Uluslararası Nâzım Hikmet Şiir Ödülü, şair Nâzım Hikmet'in anısını yaşatmak, yapıtlarının yaygınlaşmasını sağlamak, çağdaş şairlerin sanata katkısını değerlendirmek amacıyla Nâzım Hikmet Vakfı tarafından iki yılda bir düzenlenen şiir yarışması sonucu verilen ödüldür. 1995 yılından bu yana verilmektedir. Jüri üyeleri, şairin bütün yapıtlarını gözönüne alarak değerlendirme yapar. 1995, 1997, 2003 ve 2009 yıllarında verilmiştir. Ödül Sahibi :Erik Stinus ""Yaşam boyu bütün eserlerinde ortaya koyduğu insancıl öz ve sanatsal başarı nedeniyle"" Ödül Töreni : 26 Nisan 2009, Aya İrini Kilisesi, İstanbul Ödül Sahibi : Mahmud Derviş Ödül Töreni : 31 Ekim 2003, Tüyap Kitap Fuarı, İstanbul Ödül Sahibi :Aime Cesaire "Dizeleri yalnızca iki dünya savaşı arasında yaşanan insanlık dramını değil, 20. yüzyılda bütün ezilenlerin özgürlik ve eşitlik özlemini çarpıcı bir dille açıkladığı için" Ödül Töreni : 17 Ocak 2000, Atatürk Kültür Merkezi, İstanbul Ödül Sahibi : Adonis, ""Yapıtlarının sanatsal değeri ve düşünsel içeriğinin niteliği nedeniyle"" Ödül Töreni : 17 Aralık 1994, Cemal Reşit Rey Konser Salonu, İstanbul Frankie Jonas Frankie Jonas (d. 28 Eylül 2000), Amerikalı oyuncu. Disney Channel sitcomlarında rol almıştır. Oynadığı Jonas L.A. dizisi ile bilinir. Kardeşleri Kevin Jonas, Joe Jonas ve Nick Jonas'dır. KÃ¼lkedisi (opera) Külkedisi (tam İtalyanca adı ile "La Cenerentola, ossia La bontà in trionfo" yani "Külkedisi veya Güzelliğin Galip Gelmesi") Gioacchino Rossini tarafından bestelenmiş iki perdelik opera veya dramma giocosodir. Eserin librettosu, Fransız yazar Charles Perrault tarafından yazılmış Külkedisi masalından uyarlanarak "Jacopo Ferretti" yazılmıştır. Ancak eserin hazırlandığı sıralarda tiyatrolarda "özel efektler" çok sınırlı olduğu için, eser orijinal masalda bulunan fantezi peri sihirlerinden arındırılmış ve daha gerçekçi olarak sunulmuştur. Eserin prömiyeri 25 Ocak 1817'de Romada "Teatro Valle"de verilmiştir Rossini "Külkedisi" adlı operasını hazırladığı zaman 25 yaşındaydı ve bir yıl önce bestelediği Sevil Berberi adlı operası ile çok ün kazanmıştı. Çok hızlı besteciliği ile tanınan Rossini "Külkedisi" operasının bestesini 3 hafta içinde tamamlamıştır. Fakat bu kadar hızlı bestelemek için, daha önce hazırladığı La gazzetta adlı eserini uvertürünü ve Sevil Berberinde bulunan bir aryanın parçalarını da bu yeni eserinde kullanmıştır. Ayrıca ortak besteci olarak Luca Agolini önemli katkılar yapmış; bütün "secco" resitatifleri ve üç önemli parça (Alidoro'nun "Vasto teatro e il mondo" aryası, Clorida'nın "Sventurata" aryası ve koro için "Ah, della bella incognita.") bu ortak besteci tarafından hazırlanmıştır. 1818'deki yapım için notalar incelendiği zaman Alidoro için "Fa silencio; odi un rumore" adlı bir yeni aryanın hazırlanmış olduğu bulunmuştur; ama bunu kimin besteleyip yapıma eklediği bilinmemektedir. Roma'da 1820'deki yeni yapım için Rossini bu arya yerine "La del ciel nel l'arcanno profondo" adlı bir arya koymuş ve bu yeni arya sonraki yapımlarda devamlı kullanılır olmuştur. Operanın 1817'de Roma'da ilk sahnelenmeleri seyirci ilgisizliği hatta düşmanlığı ile karşılaşmıştır. Ama sonra popüler olmuş; İtalya'da büyük opera evlerinde ve Avrupa'daki opera evlerinde gala temsilleri ve devamlı performanslar yapılmıştır. 19. yüzyılda popülerliği daha önce bestelenmiş olan "Sevil Berberi" eserinden daha fazla olmuştur. Ancak 20. yüzyılın ilk yarısında, coloratura ve contralto ses tipleri için çok fazla şarkıcı yetişmemesinden dolayı, opera repertuvarlarında nadir görülmeye başlamıştır. Buna karşılık 1960'li yıllardan sonra, bir yeni nesil Rossini operaları uzmanı sayılabilecek mezzo-sopranolar ve kontraltolar yetişmeleriyle, "Külkedisi" eski popülerliğini tekrar kazanmıştır. Bu eser 20. yüzyılda dünya opera evlerinin repertuvarlarında devamlı bulunmuştur. Kuzey Amerika Opera evlerinde en çok temsil edilen 20 opera eseri listesinde 11. sırada yer almıştır. Eserin ayrıca bir sıra ses kaydı yapılmıştır. Bu opera eseri için Külkedisi masalı içeriği daha gerçekleştirilmiştir. Masaldaki kötü üvey anne yerine "Don Magnifico" adıyla bir üvey baba vardır. Masalda Külkedisi'ne devaml olarak sihirleri ile yardım eden "iyi peri" yerine "Alidoro" adlı bir filezof ve veliaht prensin lalası bulunmaktadır. Sonunda Külkedisi'nin bulunması, masaldaki givi balodan kaçarken ayağından düşürmüş olduğu kristal camdan ayakkabı tekinin tüm genç kızlara sınanması ile değil, taşıdığı bir çifte bilezik iledir. Külkedisi olarak çağrılan Angelina üvey babası olan Don Magnifico'nun evinde bir hizmetçi gibi ev işleri görmektedir. Don Magnifico'nun asıl kızları olan Clorinda ve Tisbe ise yeni elbiseler ve yeni mücevherat ile devamlı donanmaktadırlar. Külkedisi alelade halk arasından bir kadınla evlenen bir kral hakkında bir şarkı söylemeye koyulur. Bir dilenci evin kapısına gelmiştir. Clorinda ve Tisbe bu dilencinin kapıdan çevrilip kovulmasını isterler; ama Külkedisi ona ekmek ve kahve ikram eder. Saray görevlileri gelirler ve Prens Ramiro'nun ülkesinde bulunan en güzel kızı, onunla evlenmek niyetiyle, şahsen armaya başladığını ve yakında bu evi de ziyaret edeceğini bildirirler. Prens Ramiro gelir, ama bu asıl Prens değildir. Asıl Prens oda uşağının elbiselerini giyinmiştir ve bu suretle evlerdeki kızları fazla ilgi geçmeden gözümlemeyi ummaktadır. Bu sahte uşak/prens Külkedisi'ne birden aşık olmuştur ve Külkedisi de bu uşak/prensi hemen sevmiştir. Fakat üvey kızkardeşleri Külkedisi'ni odalarına çağırırlar ve Külkedisi de istemeyerek oradan ayrılmak zorunda kalır. Don Magnifico girer ve Prens Ramiro'nun (yani elbise değiştirmiş uşağın) hemen gelmekte olduğunu bildirir. Çok geçmeden "Prens" gelir ama bu aslında Prens'in şahsi oda uşağı olan ve Prens'in elbiselerini giymiş olan Dandini'dir. Külkedisi'nin üvey kızkardeşleri girerler ve sahte "Prensi"'in ilgisini çekmek için bir sürü hareketlerde bulunurlar. Sahte prens onları Kırsal Krallık Sarayı'nda verilecek olan bir baloya davet eder. Don Magnifico üvey kızı Külkedisi'ne kendileri ile birlikte saray balosuna gidemeyeceğini söyler. Sahte uşak üvey babasının ilgilendiği kıza ne kadar fena davrandığını yakından görmüştür ve sahte prensle birlikte ayrılır. Prens'in lalası Alidoro eve daha önceden eski püskü giysiler için de gelmiştir ve tekrar kıyafet değiştirmiş şekilde gelir. Magnifico'dan üçüncü kızı hakkında bilgi ister. Magnifico böyle bir yaşayan kızının olduğunu inkar eder. Fakat Magnifico ayrılınca, Alidoro orada hizmetkar gibi ev işleri gören Külkedisi ile yalnız kalınca, kıza kendisinin eşlik edip baloya götüreceğini bildirir. Sonra eski giysileri üstünden atıp kendinin Prens Ramiro'nun sarayının bir mensubu olduğunu açığa çıkarır ve kıza gösterdiği çok iyi kalpliliğini tanrı tarafından ödüllendirileceğini söyler. Don Magnifico ve iki asıl kızı Prens Ramiro'nun sarayına hala kıyafet değiştirmiş olan Dandini'ye eşlik yaparak varırlar. Dandini, Magnifico'ya birlikte sarayın şarap mahzenini gezmeye çağırır ve bu sırada Magnifico'nun sarhoş olacağını ümit etmektedir. Dandini sonra bu ailenin yanından ayrılıp patronu Prens'e gider; bu kızkardeşin pek sersem kişiler olduğunu patronu Prens'e açıklar. Ramiro buna şaşırır; çünkü Aldiro ona Magnifico'nun kızını çok övüp göklere çıkartmıştır. Clorinda ve Tisbe girerler. Dandini onlardan birine uşak kılığında Ramiro'nun eşlik etmesini teklif eder. Fakat uşakları kendilerine uygun bir kişi olarak görmeyen her iki kız da bu eşlik teklifini redederler. Alidoro, peçe giymiş tanınmayan bir hanımın (yani Külkedisi'nin) geldiğini ilan eder. Herkes bu yüzünü gizleyen genç hanımın bir yabancı olmadığını hissederler. Sanki bir rüyada bulunmaktadırlar ve kadın yüzünü açınca bir şok geçirip bu rüyadan uyanacaklardır. Don Magnifico, Clorinda ve Tisbe Romiro'nun sarayının bir odasındadırlar. Magnifigo kızlarından birisinin Prens Ramiro ile evlenmesi şansını tehdit eden hiç tanınmamış kadın hakkında kaygılarını çok vurgulu bir şekilde açıklamaktadır. Sonra bunlar sahneden ayrılırlar ve Prens Ramiro gelir. Bu sabah karşılaştığı hizmetçi kıza benzeyen, ama kendini kimsenin tanımadığı kadına çarpılmıştır. Dandini Külkedisi ile birlikte sahneye geldiği zaman prens saklanıp kendini göstermez. Dandini Külkedisi'ne kur yapmaya çalışır; ama kız Dandini'nin bu kurlarına karşılık veremeyeceğini çünkü onun uşağına çok yakın bir ilgisi olduğunu kibarca ifade eder. Bunu duyan Ramiro ortaya çıkar, kendinin Prens olduğunu ifşa eder ve ona karşı duyduğu aşkını ilana koyulur. Yüzünü hala saklayan kız Prens'e kolunda taşıdığı iki benzer bilezikten birini verir ve eğer kendini gerçekten sevmekteyse bu bileziği kullanıp nerede olduğunu bulabileceğini bildirir. Tam bu sırada Dandini, Don Magnifico'ya kendinin gerçekten Prens'in uşağı olduğunu itiraf eder. Don Magnifico buna çok sinirlenir; bunun üzerine Dandini onu saraydan kovar. Magnifico'nun evinde Külkedisi yine eski püskü elbiselerine bürünür; mutfaktaki yanan ocağa tekrar bakmaya başlar ve bu arada bir ballad şeklinde şarkı tutturur. Magnifico ve kızları balodan çok sinirli ve huysuz bir tutumla geri dönerler. Külkedisi'ne hemen kendilerine bir yemek hazırlamasını emrederler. Bu sırada büyük bir yıldırımlı fırtına ortaya çıkmıştır. Birden eve Dandini gelip patronunun arabasının evin önünde bu fena hava sonucu bir kaza geçirdiğini açıklar ve patronunu bu kazadan kurtarıp Magnifico'nun evine getirmiştir. Külkedisi kaza geçiren bayağı bir oturacak koltuk getirir ve onu görevlerine sığınan kazazadenin Prens olduğunu anlar. Prens ise kızın kolunda bulunan bileziği tanımıştır. Böylece iki sevgili birbirlerini bulurlar. Don Magnifico ve kızları Clorinda ve Tisbe bu gelişmeye çok kızarlar. Diğer taraftan Ramiro ise onların Külkedisi'ne karşı gösterdikleri fena tutumlardan dolayı öfkelidir ve onlara uygun bir ceza vermeyi düşünmektedir. Fakat Külkedisi Prens'in bundan vazgeçip daha merhametli davranmasını telkin eder. İki sevgili, Kulkedisi ve Prens, sahneden ayrıldıktan sonra Alidoro tanrıya bu mutlu sonucu ortaya çıkardığı için şükür eder. Prens Ramiro sarayının taht odasında, Magnifoco şimdi prenses olan üvey kızından kendine ve kızlarına lütuf da bulunmasını istemektedir. Külkedisi ise uvey babasından kendisini de diğer kardeşleri gibi sevip kayırmasını istemektedir. Külkedisi kocası Prens'den babası ve kızkardeşlerini atfetmesini sağlar. Sonra baba ve üç kızı birbirlerine sarılırlar. Prenses Angelina artık mutfak ateşine bakan bir külkedisi olmayı bıraktığını ilan eder. Rossini'nin orijinal notaları şu çalgıları olan bir orkestra gerektirmektedir. Resitatifler iÃ§in UvertÃ¼r Sometimes (Britney Spears şarkısı) "Sometimes", pop şarkıcısı Britney Spears'ın çıkış albümü ...Baby One More Time'dan yayımlanan ikinci teklidir. 1999'un ikinci çeyreğinde yayımlanmıştır. Şarkının sözleri, 2000 BMI Pop Ödülleri'nde "Sometimes" ile en iyi şarkı ödülünü kazanan Jörgen Elofsson'a aittir. Şarkının yapımcılığını Per Magnusson ve David Kreuger üstlenmiştir. Spears'ın önceki teklisi "...Baby One More Time"ın müzik videosu gibi, Sometimes'ın müzik videosu da Nigel Dick tarafından yönetilmiştir. Videonun iki ayrı versiyonu vardır. İlkinde birinci kıta sırasında çoğunlukla doğa manzaraları görünürken, ikincisinde bu sahneler iskelede çekilen dans sahneleriyle değiştirilmiştir. Videoda şarkının radyo sürümü kullanılmıştır. Bu sürümde başlangıç kısaltılmış ve sonlara doğru enstrümantal bir geçiş iptal edilmiştir. Tekli yalnızca radyolara yayımlandığı için en başından beri listeler açısından bir dezavantaja sahipti. Tekli yayımlandığı zaman, tekliler çoğunlukla CD tekli olarak da yayımlanıyordu ve bu teklinin ticari başarı açısından büyük öneme sahipti. Buna rağmen, Sometimes listelerde nispeten başarılı oldu. Hot 100 Airplay listesinde ilk yirmiye girmeyi başarması sayesinde Billboard Hot 100 listesinde 21 numaraya kadar yükselmeyi başardı. Tekli, 1999 yılı Billboard Hot 100 yılsonu listelerinde 75 numarada yer aldı. "Sometimes", radyolarda da büyük başarı gösterdi. Tekli, uluslararası alanda da başarı gösterdi. Pek çok Avrupa ülkesinde ve Avustralya'da ilk beşe girmeyi başardı. "Sometimes", Birleşik Krallık'ta üç numaraya kadar yükselmeyi başardı ve yıl sonu listelerinde toplam 414,000 adetlik satışla 48. sırada yer aldı. 2005 İlkbaharı'nda Spears ve müzik şirketi şarkı sözü yazarı Steve Wallace tarafından telif hakkı ihlali iddiasıyla dava edildi. Wallace, "Sometimes"ı kendisinin yazdığını ancak 2003 yılına kadar, Spears şarkının telif hakkını aldıktan dört yıl sonra, telif hakkı için başvurmadığını iddia etti. Dava 2005'in sonlarında reddedildi 1999 Yazı'nda, Joel Whine "Sometimes"ı "A Walk for AIDS" kampanyasında ve kampanya için hazırlanacak bir tanıtım videosunda kullanılma hakkı talep etti ve bu isteği kabul edildi. A Walk for AIDS, AIDS virüsünün tedavisi için para toplamak amacıyla düzenlenen yirmi millik bir yürüyüştü. Temmuz 1999'un sonlarında gerçekleşti. Wallace Eugen Systems Eugen Systems video oyun geliştiricisidir, Fransa'nın Paris şehrinde bulunmaktadır.2000 yılında kurulmuştur. Sarımsak (anlam ayrımı) Sedan Muharebesi Sedan Muharebesi (Almanca: Die Schlacht von Sedan, Fransızca: La bataille de Sedan), Fransa-Prusya Savaşı'nda 1 Eylül-2 Eylül 1870'te Ardennes'nın Sedan kenti yakınlarında meydana gelen muharebedir. Bavyerya ve Prusya Krallıklarının 200.000 asker ve 774 topuna karşı Fransızlar 120.000 asker ve 564 topla karşı koymaya çalışmıştır. Almanlar tüm savaş boyunca üstünlüğü ellerinde tutmuşlardır ve bunun sonucunda savaş kesin bir Alman zaferiyle sonuçlanmıştır. Muharebe Alman toplarının atışlarıyla başlamıştır. Silah ve insan gücü bakımından güçlü olan Almanlar, birlikler arasındaki iletişimi de çok iyi sağlamışlardır. Fransızlar ise savunmada kalmaları gerekirken Almanları hiç etkilemeyen saldırılar yapıyorlardı. Ayrıca Fransızlar'ın, takviye kuvvetlerini doğrudan cepheye sürmeleri gerekirken ikmal merkezlerine sürüyorlardı. Bu fikre karşı çıkan Fransız Mareşal Bazaine, Gravelotte Muharebesi'nden sonra artık yenileceklerini anlamıştı. Ancak tecrübesizKral III. Napolyon taarruz etmeyi emrediyordu. Alman ordusu, yorgun Fransız birliklerini tek tek yutarak III. Napolyon'u ve Patrice de Mac-Mahon esir düşürdü. Artık Almanların Paris'e kadar giden yolunda, önlerine çıkabilecek ciddi bir güç yoktu. 2 Eylül'de III. Napolyon'un teslim oluşundan 2 gün sonra, Paris'te devrim oldu. Yeni gelen hükûmet, savaşı 5 ay kadar sürdürdü. İmparatorun Büyük Britanya'ya sürgüne gitmesinin ertesi günü, Almanlar Paris'i kuşattı. Saadia Gaon Rabbi Se`adiah ben Yosef Gaon (d. Mısır 882/892, ö. Bağdat 942) (İbranice:סעדיה בן יוסף גאון‎, Arapça: سعيد بن يوسف الفيومي‎, "Said bin Yusuf al-Fayyumi") Geonim döneminin ünlü hahamı, Yahudi filozofu ve Tanah yorumcusuydu. İbrani dilbilimi, Halaha ve Yahudi felsefesiyle ilgili çalışmalarıyla tanınır. "Yahudi Kelamı" olarak bilinen okulun en bilgili pratisyenlerindendi. Saadia Gaon'un felsefi bir çalışması olan "Emunoth ve-Deoth" Yahudi ilahiyatıyla Yunan felsefesini entegre etme girişiminde bulunulmuş ilk sistematik eserdir. Karaizm'e karşı aktif bir şekilde muhalefet etmiştir. Saadia, ""Sefer ha-Galui""da kendi Yahudi aile ağacını vurgular ve asil bir soy olan Yehuda'nın oğlu Şelah'ın soyundan geldiğini savunur (bkz: Chronicles 1 4:21) ve 1. yüzyılın ünlü zahitlerinden olan Hanina Ben Dosa'nın soyundan geldiğini dile getirir. "Al-Fayyumi" lakabı Kutsal Topraklar'a gitmeden evvel yerlisi olduğu yukarı Mısır'daki Feyyum şehrinden gelir. Saadia genç yaşta evini terk edip Tiberya'daki Tora alimlerinin yanında çalışmaya gitti. 20 yaşında, ilk büyük çalışması olan Agron isimli sözlüğünü bitirdi. 23 yaşında, başta Solomon ben Yeruham olmak üzere Karaizm'in kurucusu Anan Ben David'in takipçileri ile polemiğe girdi. Aynı yıl Mısır'dan çıkıp Filistin'e yerleşti. 928 yılında başka bir din adamı olan Ben Meir'in İbrani takviminde düzeltmeler yapılması gereği görüşüne karşı çıkıp yankı uyandırdı. Bu görüşüyle ilgi toplayan Saaida David ben Zakkai tarafından Gaon'luğa (Akademi başkanlığına) getirildi. Saadia, Tanah'ın büyük bir kısmını yorumlarını ekleyerek Arapça'ya tercüme etti. VII. Mihail VII. Mihail Dukas (Yunanca: Μιχαήλ Ζ΄ Δούκας, Mikhaēl VII Doukas), d. yak. 1050, Konstantinopolis - ö. 1078. Bizans İmparatorluğu İmparatoru 1071-1078. VII. Mihail, X. Konstantinos Doukas ile Eudokia Makrembolitissa'nın büyük oğullarıdır. Malazgirt'deki yenilginin ardından Bizans İmparatorluğu'nun başına geçti. Tahta geçtiğinde artık Bizans en güçlü Hristiyan devleti olma vasfını yitirmiş ve bir çöküş dönemine girmişti. Hükümdarlığı sırasında enflasyon dolayısıyla Bizans parası değer kaybettiği için "Parapinakēs", "dörtte-bir eksik" namı ile anılmıştır. Mihail Dukas 1059 yılının sonlarından beri babası tarafından ortak imparatorluk unvanı verilip imparatorluğun idaresi ile uğraşmaktaydı. X. Konstantinos 1067 yılında öldüğü zaman VII. Mihail 17 yaşındaydı ve devlet idaresini tek başına yüklenebilirdi. Ama Mihail siyaset ve devlet idaresine pek ilgi göstermedi ve imparatorluğun efektif idarecileri, bir nevi taht naipleri, olarak annesi Eudokia ve amcası İoannis Dukas oldular. 1 Ocak 1068'de annesi Eudokia, Romen Diyojen adlı bir ünlü generalle evlendi ve Romen Diyojen, VII. Mihail ve kardeşleri Konstantios ve Andronikos ile ortak imparatorluk unvanını aldı. İmparatorluğun efektif idaresi Romanos Diojen eline geçti. Romanos Diyojen, Ağustos 1071'de Selçuk Sultanı Alp Arslan'a Malazgirt Meydan Muharebesi'nde yenilip esir düşünce, bu sefer efektif imparatorluk idaresini amcası İoannis Dukas ve Mihail'in hocası olan Mihail Psellos ellerine geçirdiler. Mihail'in annesi ve taraftarları Romanos Diyojen'i geri gelip imparatorluk idaresini tekrar eline alması için bir komplo hazırladılar ama başarı kazanamadılar. Mihail annesini Eudokia'yı bir manastıra gönderdi ve 24 Ekim 1071'de VII. Mihail tek imparator olarak yeniden taç giydirildi. VII. Mihail'in danışmanlığı yine amcası İoannis Dukas ve Mihail Psellos elinde bulunmakla beraber ülkenin maliye başmemuru olan hadım Nikeforitzes'te siyasi güç kazanmaya başladı. İmparator, hocası olan Mihail Psellos tarafından akademik uğraşlara yöneltildi ve imparator bu uğraşlarla meşgul iken devlet idaresini danışmanlarına bıraktı. Nikeforitzes vergileri artırdı ve bunlar yanında devletin lükse olan harcamaları da arttı. Diğer taraftan devletin savunmasına ve ordusuna harcamalarını kısmak zorunda kaldı. Devletin gelirlerini artırmak zorunda kalan yüksek saray memurları, özellikle zenginler ve kiliseler ve manastırlardaki yüksek servetleri yüksekçe vergilendirmek hatta doğrudan doğruya kamulaştırmak yoluna girdiler. Servetlerinin bir kısmını kaybeden zenginler ve din adamları nispeten düşük harcamalara zorlanan ve maaşları artırılmayan ordu mensuplarını bu idareye muhalefete ve hatta isyan etmeye teşvike başladılar. 1071 yılında Bizanslıların elinde bulunan son İtalya şehri olan Bari'yi de Norman Robert Guiscard eline geçirdi. 1073 yılında X. Konstantinos'un bir kölesi olan ve yetenekli oluşu dolasıyla bürokraside yükselip Balkanlarda Tuna boylarında şehirlere vali tayin edilen Nestor isyan etti. Bizans ordusunun Balkanlarda bulunan birlikleri kendilerine yapılması gereken maaş ödemelerinin gecikmesi dolayısıyla zaten isyana hazır bulunmaktaydılar. Nestor bunların başına geçti. İsyancılar Saray Maliye Nazırı ve Bizans devletini gerçek idarecisi olan Nikeforitzes'in görevden alınmasını istediler ama bu istekleri kabul edilmedi. Peçenekler kabile reislerinden de destek alıp Bulgaristan'a yürümeye; orayı talan ettikten sonra Konstantinopolis'e yürümeye karar aldılar. Bu şekilde isyan çok ciddi bir tehdit aldı. Bu ordu isyanı üzerine general Nikiforos Bryennios emrindeki bir diğer Bizans Balkan ordusu gönderildi. Fakat Nestor, emri altındaki isyankar ordunun yeter büyüklükte olmadığına inanıp emri altındaki askerleri ufak çetelere bölüp etraftaki bölgeleri talan koyuldu. Bu ordu isyanını böylelikle bastıran general Nikiforos Bryennios büyük ün yaptı. Sonunda Nestor kendine yardım eden Peçeneklerle birlikte Tuna kuzeyine çekildi ve Peçenekler arasında yaşamaya koyuldu. Aynı zamanda II. Basileios tarafından Balkanlardan ortadan kaldırılmış olan Bulgar devletinin yeniden kurulması için girişimler yapıldığı söylentileri ortaya çıktı; ama bu söylenti gerçekleşmedi. Hem Peçenekler hem de Macarlar Balkanlara hücum etmek için hazırlanmakta ve Bizans İmparatorluğu'nun bir zayıf anını beklemekteydiler. Bari'nin kaybından sonra VIII. Mihail büyük bir siyasi gaf yaparak Papa Gregori'den Norman'ları durdurması için papanın destek vermesini istedi. Papa Gregori yeniden kazandığı bu politik gücü Adriyatik Denizi'nin doğusunda da kullanmakta gecikmedi. 1071 yılında Demetrius Zvimonir adlı bir Katolik yöresel nüfuzlu Hırvat soylusuna Hırvatistan Kralı unvanı tanıyıp ona taç giydirdi. İki yıl sonra 1073 yılında Zetali Mihail adlı bir diğer Katolik Macar soylusunu Macaristan Kralı olarak tanıdı ve Macar tacını giydirdi. Diğer taraftan Anadolu'ya devamlı Türkler ve Türkmenler göç edip girmekte; yerleşmekte ve Bizans devletini kabul etmemekte idiler. Sanki bu Türk göcü yetmiyormuş gibi diğer Bizanslılar ve Avrupalı maceracılar da parsa kapmak peşinde idiler. Normanların Sicilya ve Güney İtalya'yı Arapların elinden alma da gösterdikleri başarılarını tekrarlamak amacı VII. Mihail döneminde birkaç Norman, Anadolu'da maceraya atıldı. "Philaretos Brachamios" adlı ünlü Ermeni asıllı bir Bizans ordu komutanı 1071 Malazgirt Savaşı'na katılmış ve bu savaştan kurtardığı bir Bizans ordusu ile Romanopolis (şimdiki Palu, Elazığ) kalesi ve etrafına çekilmişti. Romanus Diyojen'in öldürülmesinden sonra buradaki ordusu tarafından imparator olduğu ilan edildi. Bu orduyu kullanarak Güney Anadolu'da Çukurova'dan Urfa'ya (Kilikya ve Edassa) kadar uzanan "Germaicia" adli bir devlet kurdu. Bu devletin ordusunun nüvesini "Rimbaud" adlı bir Norman maceracının komutasında 8.000 Norman-Frank askeri oluşturmaktaydı. Bu VII. Mihail'in imparatorluğu sırasında devamlı olarak bağımsız olan bir devlet olarak kaldı. 1078 yılında III. Nikiforos Botaneiates yeni imparator olmasıyla Philaretos Brachamios kendi hakkından vazgeçip aynı eski arazisi üzerinde Antioch (Antakya) Dükü olarak idaresine devam etti. Bizanslılar Malazgirt'te aldıkları yenilginin kendilerine getirdiği kötü sorunları karşılamak amacı ile bir seri yeni girişime başladılar. İlk olarak (gelecekte imparator olacak) general İsaakios Komnenos komutasında bir orduyu Anadolu'ya girip yerleşmiş ve yeniden göç etmekte olan Türkmenler üzerine gönderdiler. Bu Bizans ordusu 1073 yılında Doğu Anadolu'da Türkmenlerle yaptığı bir çarpışmada yenik düştü ve komutanı İsaakios Komnenos Türklere esir düştü. 1074 yılında Sezar İoannis Dukas gayretiyle paralı askerlerle kurulan yeni bir Bizans ordusu Türklere karşı yeni bir sefere başladı ve bu girişim de ordunun yenik düşüp generalin esir olmasıyla sona erdi. Malazgirt Muharebesi'nde Bizans ordusunda paralı asker olarak bulunmuş olan ve savaştan çekilmesi ile Bizans'in yenilgisine katkıda bulunmuş olan "Roussel de Bailleul" adlı bir Norman 1073 yılında 3.000 Frank-Norman ağır süvari birliği başında orta Anadolu'ya gelen Türkmenleri durdurmak için gönderildi. Burada geniş bir bölgeyi işgal ederek 1073 yılında Ankara (o zamanki Ancyra) merkezli bağımsız bir devlet kurduğunu ilan etti. Takip eden yıl Mihail, amcası İoannis Dukas'ı bir ordu ile Roussel üzerine gönderdi. Sezar İoannis ordusunun karagahını Doryleum (Eskişehir)'de kurdu ve Porsuk Nehri yakınlarında iki ordu çarpışmaya girişti. İoannis'in ordusunda bulunan Normanların taraf değiştirmesi ve geride bulunan Anadolu'dan takviye birliklerinin komutanı Nikiforos Botaneiates'in hemen geri çekilmesi dolayısıyla İoannis Dukas'in ordusu yenilgiye uğradı. İoannis Dukas ve oğlu Andronikos Dukas, Roussel eline esir düştü. Roussel'in orduları Boğaz'a doğru ilerlediler. Onlara karşı gönderilen İoannis Dukas'ın küçük oğlu Konstantinos idaresinde bulunan ordu, Konstantinos birden ölünce, dağıldı. Roussel ordusu ile Hrisopolis'e (Modern Üsküdar) yetişti ve orayı talan etti. Fakat Roussel, Konstantinopolis'i kendi ordusuyla eline geçirip orada hükûmet sürmeyi uygun görmedi. Elinde esir olan Sezar İoannis Dukas imparatorluğa göz dikmişti. Roussel ve askerleri tarafından İoannis Dukas imparator ilan edildi. VIII. Mihail ve danışmanı Nikeforitzes bu gelişmeden çok korktular. Anadolu Selçukluları kurucusu Sultan Kutalmışoğlu Süleyman Şah ile bir anlaşma yaptılar. Selçukluların Anadolu'da yerleştikleri yerleri üzerindeki Bizans hak ve iddialarından vazgeçtiğini kabul ettiler. Bu anlaşma Büyük Selçuklu Devleti Sultanı Melikşah tarafından da kabul edildi. Böylece Selçuklu askerî birlikleri Bizans'a yardıma gönderildi. Bu Selçuklu birlikleri ile takviyeli bir yeni Bizans ordusu Aleksios Komnenos komutasında 1074 yılında isyankar İoannis Dukas ve çoğunluğu Roussel'in askerlerinden oluşan ordusuna bir baskın tertip edip isyankar orduyu tahrip etti. Ordunun komutanı ve kendini imparator ilan eden İoannis Dukas teslim oldu. Roussel bu baskından kaçmayı başardı. Amasya'ya sığındı ve oranın halkı tarafından sevilip tutuldu. Ama Anadolu Selçuklularının güneyinde bulunan Selçuklu emiri I. Tutuş, Roussel'i ortadan kaldırmak için harekete geçti. VII. Mihail ise yeni ün yapmaya başlayan (sonra imparator olacak) Aleksios Komnenos komutanlığı altında bir orduyu Amasya üzerine gönderdi. 1074 yılında Aleksios'in Amasyalılarla görüşüp yaptığı entrikalar sonucunda Amasya halkı Rousssel'i Aleksios'a teslim etti ve Roussel Konstantinopolis'te hapise atıldı. Genellikle bu fazladan askerî harcamaları karşılamak zorunda kalan Konstantinopolis'te ise devlet malî bir krizle karşılaştı. Buna çare olarak Bizans altın parasının değerini düşürmek zorunda kaldı. Bu malî bulanım ve sonraki genel para değer indirimi İmparator VII. Mihael'e "Parapinakes" (bir çeyrek değer eksiltici) lakabını kazandırdı. 1077 yılında ise ülkenin doğusunda ve batısında bulunan iki ünlü generali, "Nikiforos Bryennios" Balkanlarda ve Nikiforos Botaneiates Anadolu'da başkaldırdılar. Her ikisi de kendi orduları tarafından imparator ilan edildiler. Nikiforos Bryennios batıdan Nikiforos Botaneiates doğudan ordularıyla Konstantinopolis üzerine yürümeye başladılar. Buna bir karşılık olarak hapiste bulunan Rousssel için bir fidye ödendi ve Bizanslı paralı askerlerden oluşan bir ağır süvari birliği komutasına verilerek Anadolu'da isyan edip imparatorluğunu ilan eden Nikiforos Botaniates'e karşı gönderildi. Roussel, Nikiforos ordusuyla çarpışmaya girdi ve onu yenilgiye uğrattı. Fakat Roussel bu sefer de VII. Mihail'e ihanet edip Nikiforos'un tarafını tuttuğunu ilan etti. VIII. Mihail tekrar Anadolu Selçukluları ile anlaştı ve Roussel'in elimine edilmesini istedi. Selçuklu ordulari İzmit (Nikomedia) civarında Roussel birlikleri ile çarpışmaya giriştiler. Roussel'i hezimete uğratıp esir aldılar. Roussel VIII. Mihail ordularına teslim edildi ve Bizanslılara tarafından idam edildi. Bundan sonra Nikiforos Botaneiates Anadolu Selçukluların siyasi ve askerî desteğini kazandı ve Konstantinopolis'e rakibinden daha önce yetişti. 31 Mart 1078'de VII. Mihail hiçbir askerî direniş göstermeden imparatorluk tahtından feragat etti ve Nikiforos Botaneiates imparator oldu. Mihail önce "Studios Manastırına" keşiş olarak çekildi. Orada akademik uğraşlarına devam etti. Sonra kilise hiyerarşisi içine katılıp Ortodoks Kilisesi içinde önemli rol oynamaya başladı. Çok önemli bir Bizans şehri ve dinsel merkezi olan Efes metropolit başpiskoposu oldu. Tahttan ayrılmasından yaklaşık 12 yıl sonra 1090 civarında Konstantinopolis'te öldü. VII. Mihail Dukas Gürcistan Kralı olan "IV. Bagrat"ın kızı "Maria Bagrationi" ile evlenmiştir. Konstantinos Dukas adında tek bir erkek çocukları olmuştur. Konstantinos Dukas, babası tarafından yak. 1075-1078'de ortak imparator olarak taç giydirildi. O öldükten sonra III. Nikiforos, (1081-1087/8) döneminde ortak imparatorluk yapmıştır. Çiğdemli, Babaeski Çiğdemli, Kırklareli ilinin Babaeski ilçesine bağlı bir köydür. Çıfıllı ve Cehilli, Çiğdemli'nin eski isimleridir. Köyün tarihi hakkında bilgi yoktur. Kırklareli iline 45 km, Babaeski ilçesine 6 km uzaklıktadır. Eva Marie Saint Eva Marie Saint (d. 4 Temmuz 1924, Newark, New Jersey), Amerikalı Akademi Ödüllü sinema aktrisi. Yalınayak Köprüsü Ponte degli Scalzi (veya Ponte dei Scalzi), İngilizce, "bridge of the barefoot", Yalınayak Köprüsü, Venedik'te Büyük Kanal üzerinde kurulu sedece dört köprüden biridir. Köprü, Santa Croce ve Cannaregio bölgelerine bağlanır. Kuzey tarafında, Cannaregio, Chiesa degli Scalzi (curch of the barefoot:yalınayak kilisesi) ve Santa Lucia (Ferrovia:Demiryolu) tren istasyonu vardır. Güney tarafında, Santa Croce, "Piazzale Roma" (Roma meydanı) otobüs garına yakındır. Eugenio Miozzi (1889-1979) tarafından dizayn edilmiştir. Yapımına 4 Mayıs 1932 yılında başlanmış ve iki sene sonra 28 Ekim 1934 tarihinde tamamlanmış olup, Avusturya demir körüsünün yerini almıştır. Yalınayak Köprüsü, Büyük Kanal üzerindeki dördüncü köprü olan Anayasa Köprüsü'ne yakındır. Bu köprünün yapımı modern stil üzerindeki anlaşmazlılar nedeniyle kısmen gecikmiş Aralık 2007 yılında tamamlanıp halka açılması planlanan köprü ancak 2008 yılında bitirilmiş ve 11 Eylül 2008 akşamı halka açılmıştır. Moblin Moblin, Moblin Projesi kapsamında ilk olarak Intel'in çalışmaları sonucunda ortaya çıktı. Intel, Moblin.Org sitesini Nisan 2007 tarihinde açmıştı. Site, 2008 Nisan ayında Intel'in Atom Modeli işlemcisini duyurmasıyla birlikte güncellendi. Bu tarihten sonra Moblin 2 İşletim Sistemi Intel Atom Model işlemci kullanan NetBooklar için özel olarak geliştirilmeye devam etti. Projenin yönetimi 2009 yılında yine bir Nisan ayında Linux Vakfı'na devredildi. Intel yetkilileri projenin daha da gelişmesi için açık kaynak topluluğunun desteğini almak istediklerini belirtti. Projenin ana sayfası olarak çalışmaya devam eden sitede, Software Development Kit ile birlikte projenin kaynak kodları, öğretici belgeler ve örnek kodlar mevcut Moblin v2.0 24 Eylül 2009'da yayınlandı. 2.1 sürümü 2009'un 4. çeyreğinde yayınlanacak. Ahlar Köprüsü Ahlar Köprüsü (İngilizce: Bridge of Sighs, İtalyanca: Ponte dei Sospiri), Venedik'teki birçok köprüden biridir. Etrafı çevrili olan köprü beyaz kireç taşından yapılmıştır ve pencerelerinde taştan ızgaralar vardır. Rio di Palazzo üzerinden geçen yapı, eski esirleri Venedik Cenova Saraylarındaki sorgu odasına götürmek için kullanılırdı. Antonio Contin (Antonio da Ponte'nin amcası) tarafından tasarlanmış ve 1602 yılında inşa edilmiştir. Ahlar Köprüsü'nden görülen, mahkûmların hücrelerine gitmeden önce Venedik'in görmüş oldukları son manzarasıydı. Köprünün ismi, (19. yüzyılda Lord Byron tarafından verilmiştir) esirlerin hücrelerine götürülmeden önce Venedik'in manzarasını son defa görecekleri telkininden gelmektedir. Gerçekte, sorgulama günleri ve yargısız infazlar köprünün inşa tarihinden önce bitmiştir ve saray çatısının altındaki hücreler çoğunlukla ikinci derecedeki suçluları barındırmıştır. Ayrıca, pencereleri kaplayan taş ızgaralar nedeniyle köprünün içinden fazla bir şey görmek mümkün değildir. Metapneumovirus Metapneumovirus konağı ökaryot olan virslerden birisidir.Paramyxoviridae famlyasında bulunan Pneumovirinae alt familyasının iki üyesinden birisidir.Metapneumovirus omurgalı bir konağa sahiptir ve (-)polariteli RNA Virüslerinden birisidir. Tipik türü Avian pneumovirus'tür. Metapneumovirus ilk olarak 2001 yılında Hollanda'da RAP-PCR tekniğiyle keşfedilmiştir. Harold Connolly Harold Vincent Connolly (1 Ağustos 1931 - 18 Ağustos 2010), Amerikalı çekiç atıcı. Afife Tiyatro Ödülleri Muhsin Ertuğrul Özel Ödülü Afife Tiyatro Ödülleri Muhsin Ertuğrul Özel Ödülü, Afife Tiyatro Ödülleri kapsamında, ödüllerin başlatıldığı 1997 yılından bu yana verilmekte olan özel ödüldür. Muhsin Ertuğrul anısına koyulan bu ödül, her sene "yaşamı boyunca tiyatro dalında başarılı çizgisini sürdürmüş ya da tiyatro sanatına katkıda bulunmuş kişi" açıklamasıyla verilir. Diğer özel ödüllerde olduğu gibi, bu ödülde de adaylık açıklanmaz. Bunun yerine, seçici kurul o sene ödüle layık görülen kişiyi, tüm özel ödül sahipleri ve diğer kategorilerdeki adaylarla birlikte, ödül töreni öncesinde açıklar. Bu ödülü kazanan kişiler daha sonra Afife Tiyatro Ödüllleri kapsamında herhangi bir dalda aday gösterilemez. Azerbaycan hanlıkları Azerbaycan hanlıkları, Güney Kafkasya'da 1747-1844 yılları arasında fiilen bağımsız Türk hanlıklar. Bu hanlıklar önce İran'ı yöneten Safevi Hanedanı, Afşar Hanedanı ve Kaçar Hanedanı'nın egemenliğinde kalmıştır. 1813'te imzalanan Gülistan Antlaşması ile Rus İmparatorluğu'nun egemenliği altına girmiştir. Kuzey Azerbaycan hanlıkları, Nadir Şah'ın ölümünü müteakip bağımsız olduktan sonra, bir daha İran hakimiyetine girmediler. Kendi aralarında sıkça yaşanan egemenlik mücadeleleri sonucunda zaman zaman birbirlerine boyun eğseler de, bağımsızlıklarını 19. yüzyılın başlarında uğradıkları Rus istilasına kadar sürdürdüler. Güney Azerbaycan hanlıkları ise zaman zaman İran egemenliğinden çıksa da, genel olarak hakimiyetleri döneminde sürekli İran'ın desteğini alma gereği duymuşlardır. FLTK FLTK (Fast Light Toolkit), Bill Spitzak tarafından C++ ile geliştirilmiş çapraz platform GUI (grafiksel kullanıcı arayüzü) kütüphanesidir. GNU LGPL ile özgür olarak dağıtılıp kullanılabilir. OpenGL ile üç boyutlu programlama yeteneklerini kullanır. Fakat genel GUI programlamasına da uygun olarak geliştirilmiştir. C++ ile geliştirildiğinden birincil programlama tercihi de bu yöndedir. Fakat zaman içerisinde Lua, Python, Ruby gibi nesne yönelimli diller içinde uygun hale getirilmiştir. Diğer benzer kütüphanelerin aksine FLTK son derece hafif tasarlandığından yalnızca GUI' ye odaklanır ve program çıktılarındaki dosya boyutu oldukça küçüktür. San Francisco şehir bayrağı San Francisco şehir bayrağı, göğe doğru yükselen bir huma kuşunu betimler ve şehrin 1906 San Francisco Depremi'nden beri hızla ilerlemesini gösterir. Fakat bayrak bu depremden önce 1900 civarında ortaya çıkmıştır. San Francisco, 1849 ve 1852 yılları arasında iki büyük deprem ve altı yıkıcı yangından çok zarar görmüştür. Özellikle 1852'deki yangın şehrin tamamına yakınını yok etmiştir. Şehir her zaman mitolojideki huma kuşu gibi küllerinden doğup yükselmesini bilmiş ve her seferinde görkemli bir şekilde yeniden inşa edilebilmiştir. Huma kuşunun altında İspanyolca: "Oro en Paz—Fierro en Guerra" yazmaktadır. Anlamı: "Barışta altın, savaşta demir"dir. Zaten bayraktaki ana renkler de siyah ve altın sarısıdır. Jonas (dizi) JONAS, Disney Channel'da yayınlanan bir gençlik dizisidir. Başrollerde Jonas Brothers adlı müzik grubunun üyeleri vardır. Nick, Joe ve Kevin üç normal gençtir. Diğer yaşıtları gibi liseye giderler, fakat aynı zamanda JONAS adındaki müzik gruplarında çalarlar. San Francisco şehir damgası San Francisco, Kaliforniya şehir damgası, 1850'lerde kabul edilmiştir. Damga bir tarafta madenci olarak çalışan bir adamı; diğer tarafta bir sekstantlı denizciyi betimler. Bunların yukarısında yükselen bir huma kuşu, alt taraflarındaysa San Francisco Körfezi'nde sefer yapan bir gemi bulunur. Huma kuşu 1850'lerde şehrin başına gelen devasa deprem ve yangın felaketlerine karşın şehrin her seferinde tekrar yükselişini ifade eder. Damgada yazılı olan slogan ise İspanyolca yazılmış: "Oro en paz, fierro en guerra"'dır. Anlamı "Barışta altın, savaşta demir"'dir. José Joaquin Moraga Teğmen Alferez José Joaquín de la Santísima Trinidad Moraga (bilinen adıyla José Joaquín Moraga) erken dönem Kaliforniya araştırmacılarından biriydi. 22 Ağustos 1745'te Mission Los Santos Ángeles de Guevavi, Arizona'da doğmuştur. Moraga San Francisco kentinin kurucularından biridir ve günümüzde San José olarak bilinen kenti de o günün adıyla "El Pueblo de San José de Guadalupe" olarak kurmuştur. Adını onurlandırmak için Kaliforniya eyaletindeki Moraga kentine adı verilmiştir. Francisco Palóu Francisco Palou (1723–1789), Baja Kaliforniya Yarımadası'nda ve Alta Kaliforniya'da bir Fransisken misyoneri, idareci ve tarihçiydi. Baba Palou'nun Kaliforniya ve Meksika'nın manastırlaşma hareketine katkıları oldukça engindir. Akıl hocası Junipero Serra ile Meksika'dan Kaliforniya'ya geniş bir bölgede sayısız misyoner eserleri bırakmıştırlar. Bunların çoğu günümüzde de ayakta kalmıştır. Fransiskan tarikatında yüksek bir makamı olan Palou Baja Kaliforniya ve yukarı Kaliforniya'da birçok misyonerlik faaliyetlerinde bulunmuştur. Palou'nun misyonerlik çalışmalarındaki başarıları yirmilerinde başlayıp ölüm yaşı olan 66'ya kadar sürmüştür. Kafam Seninle GÃ¼zel Zardanadam 5. albümü olarak nisan 2009'da yayınlanmıştır. Yapımı gruba ait olan albümde Deniz Yılmaz süpervizörlük yapmıştır. Grubun resmi sitesinden paylaşılan albüm ayrıca isteyen dinleyicilere de posta ile ücretsiz olarak ulaştırılmaktadır. Albümdeki 10 şarkının söz, müzik ve düzenlemeleri grup üyelerine aittir. Grubun diğer albümleri gibi Deneyevi stüdyolarında gerçekleşen kayıtlarda Ergin Özler ve Taylan Özdemir ses mühendisi olarak rol almıştır. Yapımda mixing Taylan Özdemir, mastering Çağlar Türkmen, grafik tasarım Umut Töre tarafından yapılmıştır. Albümde 10 şarkı yer almaktadır, Seninle Kafam Güzel ve Tadım Yok albümden klip çekilen şarkılardır. François-Réal Angers François-Réal Angers (d. 20 Kasım 1812 – ö. 27 Mart 1860) Kanadalı avukat ve yazar. Neuville, Quebec'e bağlı Pointe-aux-Trembles'de bir çiftçi ailesinin ferdi olarak doğan Angers, 1830 yılında "Société littéraire" adında kısa ömürlü bir edebiyat topluluğu kurdu. 1836 yılında hukuk çalışmalarına devam ederken "Système de sténographie, applicable au français et à l'anglais" adlı kitabı basıldı. Bir sonraki yıl 'nde temsilci oldu ve "Révélations du crime ou Cambray et ses complices" basıldı. 1845 ila 1848 yılları arasında "Revue de législation et de jurisprudence" editörü, 1850 ile 1851 yılları arasında da "Institut canadien de Québec" başkanı olarak görev yaptı. Louise Panet ile 1853 yılında evlendi. Lefkoşa Posta Dairesi Lefkoşa Posta Dairesi, Kuzey Kıbrıs Türk Cumhuriyeti'nin Lefkoşa Sarayönü mevkiinde posta işlemlerinin yapıldığı mekândır. Lefkoşa Posta Dairesi binası, 1925 yılında İngiliz sömürge idaresi tarafından yaptırılmıştır. 1960 yılına kadar Kıbrıs Cumhuriyeti tarafından posta hizmetleri için kullanılan bu binada, Türkler ve Rumlar birlikte çalışmışlardır. Daha sonraki yıllarda, Kıbrıs Geçici Türk Yönetimi, Kıbrıs Türk Postalarını kurarak; binayı da bu kurumun merkezi haline getirdi. 1984 yılında Kuzey Kıbrıs Türk Cumhuriyeti'nde, 28/1984 sayılı Posta Dairesi Kuruluş, Görev ve Çalışma Yasası ile Posta Dairesi Müdürlüğü oluşturuldu. Bayrak Radyo Televizyon Kurumu, 1989 yılına kadar Lefkoşa Merkez Postanesinin bir ve ikinci katlarını kullandı. Eski Eserler Dairesinin listesindeki binalardan biri olan Lefkoşa Merkez Postanesi, 23. 12. 2002 tarihli Bakanlar Kurulu kararı ile Bayındırlık ve Ulaştırma Bakanlığı'nın denetim ve tahsisine verildi. Lefkoşa Merkez Postanesi, 23. 12. 2003 tarihinde resterasyonu tamamlanarak hizmete yeniden başladı. Böylelikle, Posta Dairesine ait kalıcı bir binanın kent ve ülkeye kazandırılmış oldu. Bugün binanın bodrum katında, tevziatçı bölümü ile pul deposu, zemin katta gişeler, ayrım bölümleri, Lefkoşa Şube Amiri ile muhasebe servisi bulunmkatadır. Birinci ve ikinci katlar ise, müdürlüğün kullanımındadır. Notepad++ Notepad++, Windows işletim sistemi içerisine gömülü olarak gelen Notepad yazılımının yerine kullanılmak üzere C++ ile saf Win32 API ve STL ile geliştirilmiş GPL ile dağıtılan açık kaynak kodlu bir kaynak kod düzenleyicisidir. Scintilla düzenleyicisi temel alınarak geliştirilen Notepad++, birçok yazılımlama diline ait kodu görüntüleyip uygun olarak renklendirebilir. Türkçe dâhil birçok konuşma diline destek veren bir arabirimi vardır. Elektromanyetik birimler Elektromanyetik birimler fiziğin elektromanyetik dalında kullanılan birimlerdir. Fiziğin bütün dallarında çeşitli nicelikler (büyüklükler, "quantity") kullanılır. Bu niceliklerden bir bölümü günlük hayatta rahatlıkla algılanan kavramlardır; sürat, ağırlık, sıcaklık vb. Buna karşılık elektromanyetikte kullanılan nicelikler günlük hayatta duygularla algılanamayan, ama ölçü aletleriyle ölçülebilen kavramlardır. Birçok niceliğin özel birimi vardır. Kimi niceliklerde ise diğer niceliklerin birimleri kullanılırlar. Mesela uzunluk için metre birimi kullanılırken, sürat için özel bir birim kullanılmaz; bunun yerine uzunluk ve zaman birimlerinden oluşan metre/saniye birimi kullanılır. Fizikte problem çözmek için, birimlerin birbirleriye tutarlı olması zorunludur. Şayet birimler birbiriyle tutarsızsa, yapılacak şey, öncelikle birimleri birbiriyle tutarlı hale getirmektir. Birimlerin birbiriyle tutarlı olması yani standart ölçü birimlerinin saptanması başlı başına bir bilim konusudur. Ayrıca, bu yolla uluslararası bilimsel ve ticari ilişkilerde yeknesaklık ta sağlanabilmektedir. Ölçü standartlarını oluşturmak için ilk uluslararası sözleşme 1875 te imzalandı. Konu ile ilgili olarak, bir komite kuruldu. Etalonları muhafaza eden, gerektiğinde birimlerde veya etalonlarda değişiklik önerisi hazırlayan, ihtiyaca bağlı olarak yeni nicelikleri tanımlayan bu uluslararası bilim komitesinin adı Ağırlıklar ve Ölçüler komitesi "(Comité international des poids et mesures (CIPM))" dir. Merkezi ise Fransa’da, tarihimizde kötü anıları olan Sevres kentidir. Komite önerileri dört yılda bir defa toplanan uluslararası Ağırlıklar ve Ölçüler konferansında "( Conférence générale des poids et mesures (CGPM))" tartışılarak, uygun görülürse, hayata geçirilir. Günümüzde standart ölçü sistemi MKS sistemidir. (metre kilogram saniye). Bu sisteme kimi kitaplarda (ampere birimi de eklenerek) MKSA şeklinde de rastlanır. Eski kitaplarda rastlanan bir başka ölçü sistemi ise CGS sistemidir. (santimetre, gram. saniye) CGS sisteminin kendi içimde esu ve emu adlarıyla bilinen alt türleri vardır. ABD de ise hala eski İngiliz ölçü sistemi kullanılır. (Ancak, ABD de de bilim çevreleri MKS sistemi kullanmaktadır.) MKS isteminde 7 temel nicelik tarif edilmiştir. Ayrıca bu niceliklerden üretilen 60 nicelik daha vardır. Temel niceliklerle bu niceliklerden türetilmiş 20 niceliğin kendilerine özgü birimleri vardır. Askat olarak desi (1/10), santi(1/100), mili(1/1000), üstkat olarak deka (10),hekto (100) ve kilo (1000) en iyi bilinen katlardır. (Katların bütün listesi için bakınız Uluslararası Birim Sistemi.) Bütün bunların dışında çembersel hareketler için radyan ve steradyan da birimler arasında yer alırlar. Komitenin onayından geçmiş olan birimler SI birim "(Le Système International d'Unités )" olarak bilinir. 7 temel nicelikten üç tanesi mekanikle ilgilidir: Uzunluk, kütle ve zaman. Isı fiziğinde (termik) sıcaklık, optikte ışık şiddeti, elektromanyetikte akım şiddeti ve kimyada da madde miktarı diğer temel nicelikler arasında yer alır. MKS sisteminde bu sayılanların birimleri sırasıyla, metre, kilogram, saniye, Kelvin, candela (kandela), ampere ve mol’dur. (Kütle birimi olarak gramın değil, kilogramın esas alındığına dikkat edilmelidir.) Elektromanyetik için temel birim elektrik yük olmalıdır. Ancak uygulamada elektrik yükleri bir araya getirip, deneyler yapmak ve sağlıklı ölçülerle etalon saptamak çok zordur. Buna karşılık bir iletkenden birim zamanda geçen yükü ölçmek çok daha kolaydır. Bu sebepten elektromanyetik için temel birim elektrik yükü değil, elektrik akımıdır. Yük ve akım arasında şu ilişki vardır. ya da daha genel olarak Burada q elektrik yükü, t zaman ve I da elektrik akımıdır. Yük birimi coulomb (C) , akım birimi ampere (A) ve zaman biri de saniyedir (s). Elektrikte kullanılan bir başka önemli nicelik gerilimdir. Gerilim gücün bu gücü veren akıma olan oranı (ya da yapılan işin bu enerjiyi sağlayan elektrik yüküne olan oranı) olarak tanımlanabilir. Burada V ile gerilim, P ile güç, U ile iş gösterilmiştir. Gerilim birimi volt (V) , güç birimi watt (W) ve iş (enerji) birimi de joule (J) dur. Dikkat edilirse, gerilim tanımında güç ya da enerjinin de rolü vardır. Başta mekanik nicelikler olarak tanımlanan güç,enerji ve kuvvet James Prescott Joule’un ısı üzerinde yaptığı çalışmalardan sonra fiziğin bütün dallarında kullanılmağa başlanmıştır.(Aşağıda bu konuda bir örnek verilmiştir.) Elektromanyetikte kullanılan diğer bütün nicelikler de temel birimler cinsinden verilebilir. Bu nicelikler Tablo 1 de gösterilmiştir. Tablonun birinci bölmesi temel niceliklerden elektromanyetiği ilgilendiren dört tanesine ilişkindir. İkinci bölmede hem mekanik ve hem de elektromanyetikte kullanılan diğer birimler yer almıştır.Üçüncü bölme kendi özel birimi olan elektromanyetik niceliklere ilişkindir. Dördüncü bölmede özel birimi olmayan diğer elektromanyetik nicelikler yer almıştır. Bütün bu nicelikler SI biridir.En alt bölmede ise SI birim olmayan, fakat SI birimlerle birlikte kullanılabilen iki oran birimi görülmektedir. Tablonun sol iki sütunu niceliklerin isimleri ve denklemlerde kullanılan simgelere ilişkindir. Ancak niceliklerin simgeleri için bir standart olmadığından, burada en yaygın kullanımlar gösterilmiştir. Üçüncü ve dördüncü sütunlar MKS sisteminde birimlere ve simgelerine ayrılmıştır. Birimler daima küçük harfle yazılır. Birim simgelerinin standardı saptanmıştır. Buna göre, simgeler küçük harfle yazılır. Ancak şayet birim adı insan isminden türetilmişse (Weber, Watt, Henry vb.) simgenin ilk harfi büyüktür (Wb). (Dilimizde genellikle birim simgelerinin yazılışında uluslararası kurallara uyulmakta, fakat birimler Türkçe okunuşlarına göre yazılmaktadır: Mesela ampere yerine amper, coulomb yerine kulon, bazen de henry yerine henri ) Beşinci sütunda birimleri tanımlayan eşdeğer birimler verilmiştir. Son sütun da böyledir. Yalnız son sütunda tanımlama sadece temel birimler cinsinden yapılmıştır.Temel birimler cinsinden yapılan tanımlamalara o niceliğin boyutu da denilebilir. Mekanikte kullanılan watt biriminin elektromanyetikte de kullanılışı: Yukarıdaki tabloda mekanikteki watt biriminin temel birim karşılığının kg • m²/ s³ olduğu görülmektedir. Oysa aynı birim elektrikte de kullanılır. Ancak, elektrikte kullanılan birimler ampere temel biriminden türetilmiştir. Yukarıdaki boyutlar incelenirse, watt biriminin nasıl olup ta, elektrik te de kullanıldığı ortaya çıkar. Elektrikte 1 watt iki ucu arasında 1 volt gerilim olan bir dirençten geçen 1 amperlik akımın sağladığı güçtür. Şu halde watt biriminin elektrik birimi olarak karşılığı amper x volt olarak verilebilir. Ampere temel birimdir. Volt karşılığı ise ise tabloda kg • m² / (A • s³) olarak verilmektedir. Bu iki birimin çarpılması halinde Bu da mekanikteki güç biriminden başka bir şey değildir. Fizikte (özellikle elektromanyetikte) birim olarak, genellikle bilim adamlarının isimleri kullanılır. Böylelikle, uygarlığa katkıda bulunanlar onurlandırılmış olur. Tablo 1 de belirtilen birimlere isim veren bilim adamlarının isimleri Tablo 2 de gösterilmiştir. (CGS sisteminde ve fiziğin diğer dallarında kullanılan birimler gösterilmemiştir.) İlk sütünda nicelik, ikinci sütunda bu niceliğin birimine isim veren bilim adamı ve son sütunda da bu bilim adamının doğum ve ölüm yılları vardır. Tablo bilim adamlarının doğum yılına göre düzenlenmiştir. Tablonun incelenmesi elektromanyetiği insanlık hizmetine sunan bili adamlarının genellikle 18.yüzyılın ikinci yarısı ile 19.yüzyılda hizmet ettiklerini göstermektedir. Görüldüğü gibi, birimlere isim veren bilim adamlarının, Joseph Henry hariç, hepsi Avrupalı’dır. Nicola Tesla ise Hırvatistan doğumlu bir Sırp olup, sonradan ABD ye yerleşmiştir. (MKS sisteminde isimleri birimlerde kullanılan bilim adamlarına ilişkin Wiki içi linkleri sayfa sonu şablonda görülmektedir. Bell biriminde Alexander Graham Bell'in (1847-1922), neper biriminde ise John Napier'in (1550-1617) adı kullanılmaktadır.) Joseph Nicolosi Dr. Joseph Nicolosi (d. 21 Ocak 1947- ö. 8 Mart 2017), Amerikan klinik psikolog. Encino, Los Angeles'taki Thomas Aquinas Psikolojik Kliniğinin kurucusu, Uluslararası Homoseksüel Araştırma ve Terapi Derneği eski başkanıdır. İstenmeyen eşcinsel duyguların azaltılması veya üstesinden gelinmeside insanlara yardım etmeyi iddia eden onarıcı terapinin savunucusu ve eğitimcisidir. Nicolasi, "Erkek Eşcinsellerin Onarım Terapisi: Yeni Bir Klinik Yaklaşım" adlı kitabı ve diğer benzer cinsel yönelim ve duygu durumu temalı iki kitabında kendi teorilerini tanımlamıştır. Nicolosi, iddiasında eşcinselliğin ürünü olarak ortaya çıkan durumu bireylerin cinsi konulardaki reddedilmiş hisler ve bu hislere olan yabancılaşmalarından kaynaklanan cinsel kimlik bozukluğu adı altında tasvir eden sonuçların varlığını iddia etmiştir. Kaliforniya profesyonel psikoloji okulunda bir PhD olarak bulunmaktadır. Utah Üniversitesi profesörlerinden Dr. Lisa Diamond, yaptığı bir açıklamada Nicolosi'nin kurmuş olduğu Ulusal "Eşcinsellik Araştırma ve Terapi Derneği" (NARTH)'ın kendi bilimsel verilerini maksatlı olarak çarpıttığını ifade etmiş, Nicolosi'yi sert bir dille eleştirmiştir.Lisa Diamond, Nicolasi gibi diğer kişilerin sözde terapilerinin zararlı olduğunu söylemiş, Nicalosi'nin akademik kimliği kullanarak sahte bilim desteği pazarladığını iddia etmiştir. Kendisi 9 Mart 2017'de ölmüştür. Tepebaşı, Beyoğlu Tepebaşı, Beyoğlu'nda, İstiklal Caddesi'ne paralel giden Meşrutiyet Caddesi ile Tarlabaşı Bulvarı'nın devamı olan Refik Saydam Caddesi arasında kalan semt. Tepebaşı çevresi 19. yüzyılın son çeyreğine kadar Müslüman mezarlıklarıyla kaplıydı. Pera'ya yerleşmiş olan yabancılar ve Levantenler önce bir gezinti ve temaşa yeri, daha sonra da yerleşim bölgesi olarak, 19. yüzyılın sonlarında buralarda yoğunlaşmaya başladılar. Tepebaşı, adından da anlaşılacağı gibi Kasımpaşa ve Haliç'e oldukça dik inen yamaçların üstündeydi. Buradan aşağı, yamaç boyunca, Peralı yabancıların ve Levantenlerin Petits Champs des Mort (Küçük Mezarlık) dedikleri; oldukça bakımsız, mezarlıktan çok, servili, ağaçlık bir kırlık alanı andıran Müslüman mezarlığı uzanırdı. Asmalımescit'e paralel Mezarlık Sokağı bu geçmişi anımsatır. Mezarlıklar 1870'lerden itibaren yavaş yavaş kalkarken, Altıncı Daire-i Belediye'nin ilk başkanı Blacque Bey döneminde Tepebaşı'nın imarı başladı. Tepebaşı Bahçesi de bu dönemde tanzim edildi. Semtin bazıları bugüne kadar gelebilmiş binalarının bir bölümü de