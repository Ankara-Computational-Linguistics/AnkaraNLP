kurucuları sürekli veto etmesi nedeniyle parti ancak 8 Eylül 1983'te kurucularını tamamlayabildi ve bu nedenle 6 Kasım seçimlerine katılamadı. Partinin ilk genel başkanı Mehmet Pamak veto edilince istifa etti. Pamak'tan sonra, sırayla Ahmet Özsoy, İsmail Hakkı Yılanlıoğlu ve Ali Koç MP genel başkanlığı görevinde bulundular. 30 Kasım 1985'te partinin adı "Milliyetçi Çalışma Partisi" olarak değiştirildi. Böylece MP'nin hukukî varlığı sona erdi. 1980 Atina saldırısı 1980 Atina saldırısı, 31 Temmuz 1980 tarihinde Atina'da ASALA tarafından gerçekleştirilen ve Türkiye'nin Atina Büyükelçiliği İdari Ataşesi Galip Özmen ve kızı Neslihan Özmen'in öldürüldüğü silahlı saldırı. Gezintiden ve akşam yemeğinden dönen aile, evlerine yaklaştıkları sırada arabalarına yaklaşan ve susturuculu tabanca taşıyan bir şahsın saldırısına uğradı. 40 yaşındaki Galip Özmen olay yerinde, 14 yaşındaki Neslihan Özmen ise ağır yaralı olarak kaldırıldığı hastanede 3 Ağustos günü hayatlarını kaybettiler. Galip Özmen'in 38 yaşındaki eşi Sevim ve 17 yaşındaki büyük oğlu Kaan yaralandı, 13 yaşındaki küçük oğlu Alper ise yara almadı. O dönemki Yunanistan başbakanı Yorgo Rallis saldırıdan duyduğu üzüntüyü belirtti. Yunan polisi saldırıyla ilgili olarak 100'e yakın kişiyi gözaltına aldı, fakat katilin kimliği tespit edilemedi. 6 Ağustos günü Atina'da düzenlenen cenaze merasimi sonrasında naaşlar Ankara'ya nakledildi. Burada yapılan merasimden sonra Ankara Karşıyaka mezarlığında toprağa verildiler. 13 gün boyunca tedavi gördüğü hastaneden taburcu olduktan sonra Türkiye'ye dönen Sevim Özmen'e emekli aylığı bağlandı ve 900 bin TL tazminat ödendi. Saldırı Türklere karşı Yunanistan'da yapılan ilk silahlı saldırıdır. Akgün Kaçmaz Akgün Kaçmaz (d. 1935, Ankara), Türk eski millî futbolcudur. Fenerbahçe kulübü tarafından kulübün efsane futbolcuları arasında gösterilmektedır. 1954 FIFA Dünya Kupası finallerine katılan kadroda yer aldı. 1950'li ve 1960'lı yillarda Fenerbahçe ve Karagümrük'de oynamış futbolcudur. Daha çok 1954 FIFA Dünya Kupası finallerine katılan kadroda yer almasıyla tanınır. 6 kez millî takımlara çağrılan Akgün Kaçmaz, 4 kez Türkiye U-18, 1 kez Türkiye A2 ve 1 kez de Türkiye forması olmak üzere toplam 6 kez millî formayı giymiştir ve bu karşılaşmalarda 1 gol kaydetmiştir. 1954 FIFA Dünya Kupası finallerine katılan kadroda yer aldı. Türkiye U-18 takımıyla 1953 yılında düzenlenen "Dünya Gençler Şampiyonasına" katıldı ve Üçüncülük elde eden kadroda bulundu. Kemal Arıkan suikastı Kemal Arıkan suikastı, 28 Ocak 1982 tarihinde Türkiye'nin Los Angeles Başkonsolosu Kemal Arıkan'ın Ermeni Soykırımı Adalet Komandoları üyesi Hampig Sasunyan ve Krikor Saliba tarafından uğradığı suikast sonucu öldürülmesi. Başkonsolos Kemal Arıkan, 28 Ocak 1982 sabah saat 09:40 civarında, işe gitmek üzere arabasına bindi. Koruması veya polisi yoktu ve Ford marka, 1975 model, beyaz arabasını kendisi kullanıyordu. Evinin 100 metre kadar ilerisindeki kavşakta durduğunda, pusuda bekleyen 19-20 yaşlarında iki kişi arabaya yaklaştı ve biri ön camdan, diğeri kapı penceresinden olmak üzere arabayı kurşun yağmuruna tuttu. Vücuduna 14 kurşun isabet eden Arıkan olay yerinde yaşamını yitirdi. Katiller yakında bekleyen beyaz bir arabaya binerek uzaklaştılar. Arıkan'ın koruma istemesine rağmen Los Angeles polisinin bunu gerçekleştirmediği ortaya çıktı. Suikasti Ermeni ESAK (JCAG‐ARA) örgütü üstlendi. ABD Başkanı Ronald Reagan suikastı kınayan bir açıklama yaptı. Amerika Birleşik Devletleri Senatosu 11 Şubat 1982 tarihinde aldığı kararla saldırıyı kınadı ve faillerin adalet önüne çıkarılması çağrısı yaptı. Arıkan'ın cenazesi 3 Şubat 1982'de Los Angeles'ta yapılan törenin ardından 4 Şubat'ta Ankara'ya ulaştı. 5 Şubat günü Ankara'da resmi tören yapıldı ve naaşı 6 Şubat'ta İstanbul'daki Aşiyan Mezarlığı'nda defnedildi. Bir görgü tanığının katilleri takip ederek bindikleri arabanın plakasını alması üzerine, Los Angeles polisi cinayetin işlendiği gün dört kişiyi gözaltına aldı. Bunlardan ikisi, suikastın faillerinden Hampig Sasunyan ve kardeşi Ara Sasunyan idi. Hampig Sasunyan tutuklandı ve diğer üç kişi serbest bırakıldı. Cinayette Sasunyan'la birlikte Krikor Saliba'nın da rol aldığı tespit edildi. Bunun üzerine Los Angeles polisi 11 Şubat 1982'de adını ve fotoğrafını basına dağıttı. Bu esnada Saliba önce Kanada'ya, oradan Fransa'ya, oradan da Lübnan'a gitti. Los Angeles Taşnak yayın organı Asbarez gazetesi, 5 Mart 1983 tarihli sayısında, Saliba'nın Lübnan İç Savaşı'nda Haziran 1982'de kaza kurşunuyla öldüğünü duyurdu. Suikasta ilişkin davanın 19 Ekim 1983 günü görülen duruşmasında Los Angeles Yüksek Mahkemesi Savcı Yardımcısı Lael Rubin, sanık Saliba'nın Beyrut'ta öldüğünü ailesinden duyduğunu fakat öldüğünü teyit edemeyeceğini söyledi. Bu yüzden Saliba mahkemeye çıkarılamadı ve bir daha kendisinden haber alınamadı. Hazırlık aşaması ve ön duruşmalar sonrasında Sasunyan'ın Los Angeles Yüksek Mahkemesi'nde yargılanmasına 26 Ekim 1982'de başlandı. İki yıl süren davada Ermeni örgütler 500 bin dolar tutarında para toplayarak Sasunyan'ı savunmaları için avukatlar Paul J. Geragos, William M. Paparian ve Levon Kirakosian'ı tuttular. Dava kamu davası olduğu için hiç kimse Arıkan adına davaya müdahil olamadı. Jüri seçimi 18 Ekim 1983 tarihinde tamamlandı. Sasunyan'ın tutuklu olduğu dönemde hücre arkadaşı olan Jeffrey Scott Busch adlı mahkûm, tanık olarak dinlendiği 2 Kasım 1983 tarihli duruşmada verdiği ifadede, Sasunyan'ın cinayeti kendisine ayrıntılı biçimde anlattığını söyledi ve kendisine anlatılanları aktardı. 4 Ocak 1984 tarihinde mahkeme jürisi, Sasunyan'ın "birinci derece cinayetten suçlu" olduğuna karar verdi. 18 Ocak 1984'te açıklanan son kararda ise Sasunyan'ın "afsız ömür boyu hapis" ("life imprisonment without parole") cezasına çarptırıldığı belirtildi. Kararın 15 Haziran 1984'te Sasunyan'a tebliğ edilmesiyle dava süreci tamamlandı. Şartlı tahliye talebinde bulunan Sasunyan'ın talebi 14 Aralık 2016 tarihinde Kaliforniya’da gerçekleşen şartlı tahliye duruşmasında kabul edildi. Kararın Kaliforniya Valisinin onayına bağlı olarak hayata geçeceği ve temyize açık olduğu belirtildi. Türkiye Cumhuriyeti Dışişleri Bakanlığı ertesi gün yaptığı yazılı açıklamayla kararı kınadığını ve reddettiğini açıkladı. Sasunyan, 27 Aralık 2019'da verilen kararla şartlı tahliyeye uygun bulundu. Crash Bandicoot (video oyunu) Crash Bandicoot, Naughty Dog oyun şirketi tarafında 1996 yılında PlayStation için çıkarılan bir video oyunudur. Oyunun ana kahramanı Crash Bandicoot adındaki, Bandicoot türünde bir hayvandır. 20 türü kapsayan bu hayvan grubu, Avustralya-Yeni Gine bölgesinde yaşayan ve dış görünüş olarak fareye benzeyen bir keseli türüdür. Kötü fizikçi Dr.Neo Cortex ve şeytan maske Uka Uka dünyayı ele geçirmeyi planlarlar. Bunun için buldukları hayvanları Cortex Vortex adında bir makine ile mutantlaştırırlar ve kendi muhafızları olarak çalıştırırlar. Fakat Cortex'in yardımcısı Nitrus Brio'nun küçük bir hatası yüzünden Crash Bandicoot adındaki bir Bandicoot faresi oradan kurtulur. Kurtulduktan sonra kız kardeşi Coco ve Şeytan Maske Uka Uka'nın ikiz kardeşi Aku Aku ile Cortex'i yenip dünyayı kurtarmaya çalışırlar. Crash Bandicoot: Bir Bandicoot faresidir. Dr.Neo Cortex tarafından mutantlaştırılmıştır. Fakat Cortex'in çalışanlarından Nitrus Brio'nun hatası yüzünden iyi biri olur ve dünyayı kurtarmaya başlar. Coco Bandicoot: Crash'in kız kardeşidir. Akıllıdır ve teknoloji ile arası mükemmeldir. Bir Bandicoot faresidir. Aku Aku: Tiki maskesidir. Neo Cortex'in patronu Uka Uka'nın ikiz kardeşidir fakat iyi kalplidir ve Crash'in korucusudur. Neo Cortex: Crash'in baş düşmanı ve yaratıcısıdır. Amacı dünyayı ele geçirmektir. Uka Uka: Tiki maskesidir. Aku Aku'nun kötü kalpli ikiz kardeşidir. Cortex'in patronu ve koruyucusudur. Crunch Bandicoot: Crash'in çok yakın arkadaşıdır. Bir Bandicoot faresidir. Başlarda kötüydü fakat Crash onu yendikten sonra iyi kalpli olmuştur. N-Gin: Cortex'in çalışanlarından biridir.Yarı cyborg yarı insandır. Aptaldır ve korkaktır fakat makinelerden iyi anlar. Tiny: Neo Cortex'in mutantlaştırılmış hayvanlarından biridir. Bir kaplandır. Nitrous Oxide: Galaksinin en hızlı yarışçısıdır. Bir uzaylıdır. Başlarda hem Cortex'e hem de Crash'e düşmandı fakat sonralardan Cortex ile ortaklık yapmıştır. Başka bir gezegende Gasmoxia adında bir kentte yaşar. Nina Cortex: Neo Cortex'in yeğenidir. Oyunun en zeki ve akıllı karakterlerinden biridir. Özellikle Coco'dan nefret etmektedir. Nefarious Tropy: Uka Uka'nın eski dostudur. Başka gezegenden gelen bir yaratıktır. Zamanı dondurabilme gücü vardır. Dingodile: Yarı dingo yarı timsahtır. Cortex'in bir çalışanıdır. Crash 3 Warped oyununda Penta Penguin'e karşı yenilgiye uğramıştır. Nitrus Brio: Dr.Neo Cortex'in asistanıdır. Hayvanları mutantlaştırma işini o yapar. Fazla sakar ve hatalıdır. Polar: Crash'in arkadaşıdır. Yavru kutup ayısıdır. Pura: Coco'nun arkadaşıdır. Yavru kaplandır. Fake Crash: Crash'in sahte ve kötü kalpli bir kopyasıdır. Yapımcılar onu yaratırken Japonya'daki Crash'in berbat yapılmış bir peluş oyuncağından esinlenmişlerdir. Ripper Roo: Mavi bir kangurudur. Neo Cortex'e çalışır. Akıl hastasıdır. Pinstripe Potoroo: Bir faredir. Neo Cortex'in çalışanıdır ve bir mafya çetesinin başıdır. Crash'in eski sevgilisi Tawna ile çıkmaktadır. Papu Pummel "Papu Papu": N.Sanity adasının ağasıdır. Adanın bir köşesinde adamlarıyla birlikte çetesi vardır. N-Trance: Pembe renkte bir yaratıktır. Hipnotize etme ve beyin yıkama gücü vardır. Penta Penguin: Bir penguendir. Crash'in arkadaşıdır. Dingodile'yi yenerek onun hayatını kurtarmıştır. Evil Crash: Crash'in 10.boyuttan çıkan kötü versiyonudur. Tawna Bandicoot: Bir tilkidir. Ä°lk serilerde Crash ile sevgiliydi fakat sonradan Crash'i terkeder ve Pinstripe Potoroo ile sevgili olur. Koala Kong: Neo Cortex'in çalışanlarındandır. Koala'dır. Güçlü bir karakterdir. Bearminator: Polar'ın babasıdır. Fakat kötü kalplidir. Kutup ayısıdır. Komodo Moe: Bir kertenkeledir. Cortex'e çalışır. Komodo Joe'nin ikiz kardeşidir. Şişmandır. Komodo Joe: Bir kertenkeledir. Cortex'e çalışır. Komodo Moe'nin ikiz kardeşidir. Zayıftır. Carbon Crash: Crash'in bir başka kopyasıdır ve iyi kalplidir. Fakat Cortex'in hatasından dolayı iyi kalpli olmuştur. Yaya Panda: Nitrous Oxide'nin baş düşmanıdır. Araba yarışçısıdır. Yaşadığı bambu ormanını korumak için Crash ve Coco'yla birlik olur Py-ro: Element maskesidir.Uka Uka'nın arkadaşıdır. Ateşi temsil eder. Lo-lo: Element maskesidir.Uka Uka'nın arkadaşıdır. Havayı temsil eder. Wa-wa: Element maskesidir.Uka Uka'nın arkadaşıdır. Suyu temsil eder. Rok-ko: Element maskesidir.Uka Uka'nın arkadaşıdır. Toprağı temsil eder. Velo: Bir galaksinin kralıdır ve usta araba yarışçısıdır. Amacı dünyayı ele geçirmektir. Başka gezegende yaşamaktadır. Norm: Bir pandomimcidir. Velonun çalışanıdır. Nash: Bir köpekbalığıdır. Velonun çalışanıdır. Krunk: Bir yaratıktır. Velonun çalışanıdır. Geary Bir robottur. Velonun çalışanıdır. Zam: Nitrous Oxide'nin yarışçı arkadaşlarından biridir. Zem: Nitrous Oxide'nin başka bir yarışçı arkadaşıdır. Von Clutch: Bir cyborgdur. Araba yarışları düzenleyen bir mekanın sahibidir. Pasadena O'possum: Bir faredir. Von Clutch'un çalışanıdır. Arabalarla yakından ilgilidir. Crash'ten hoşlanır ama Crash ona yüz vermez. Willie Wumpa Cheeks: Von Clutch'un çalışanıdır. Bir meyvedir. Von Clutch ona güvenmektedir fakat o Von Clutch'a ihanet etmiştir. Chick & Stew: İki spiker tavuktur. Von Clutch'un mekanının tanıtımını yaparlar. Rilla Roo: Yarı goril yarı kangurudur. Neo Cortex'in çalışanıdır. Çiftçi Ernest: Crash'in N.Sanity'de yaşayan bir komşusudur. Çiftçilik yapar. Bir güvercindir. Rusty Walrus: Neo Cortex'in özel aşçısıdır. Fokbalığıdır. Madame Amberly: Neo Cortex'in eski öğretmenidir. Şeytan İkizler: Neo Cortex'in küçükken üstünde deney yaptığı fakat başarısız olduğu güvercinlerdir. Tikimon: Bir titandır. Cortex'e ve Crash'e saldırır. Ami: Ödül kızıdır. Tiny, Dingodile, Ripper Roo, Pinstripe, Komodo Joe, Papu Papu, ve Penta'yı temsil eder. Megumi: Ödül kızıdır. Cortex, N. Gin ve N. Tropy'yi temsil eder. Liz: Ödül kızıdır. Polar ve Pura'yı temsil eder. İsabella: Ödül kızıdır. Crash, Coco ve Fake Crash'i temsil eder. Mega-Mix: Cortex, N-Gin, Tiny, Dingodile karışımı bir yaratıktır. Kaza sonucu oluşmuştur. Viscount: Zengin bir iş adamıdır. Bir köpektir. Mega Bandicoot: N-Gin tarafından yapılmış Crash'in dev robotudur. Crash Bandicoot 1: 1996 â€“ PlayStation, PlayStation Network Crash Bandicoot 2: Cortex Strikes Back: 1997 â€“ PlayStation, PlayStation Network Crash Bandicoot Warped: 1998 â€“ PlayStation, PlayStation Network Crash Team Racing: 1999 â€“ PlayStation, PlayStation Network Crash Bash: 2000 â€“ PlayStation, PlayStation Network Crash Bandicoot: The Wrath of Cortex: 2001 â€“ PlayStation 2, Xbox, Gamecube, Xbox Originals Crash Nitro Kart: 2003 â€“ PlayStation 2, Xbox, GameCube, Game Boy Advance, N-Gage Crash Twinsanity: 2004 â€“ PlayStation 2, Xbox Crash Tag Team Racing: 2005 â€“ PlayStation 2, Gamecube, Xbox, PlayStation Portable Crash of the Titans: 2007 â€“ PlayStation 2, PlayStation Portable, Xbox 360, Wii, Nintendo DS, Game Boy Advance, Symbian Crash Mind over Mutant: 2008 â€“ PlayStation 2, PlayStation Portable, Xbox 360, Wii, Nintendo DS Crash Bandicoot N. Sane Trilogy: 2017 â€“ PlayStation 4, Xbox One, Nintendo Switch Keef the Thief Keef the Thief, Naughty Dog tarafından geliştirilen ve Electronic Arts tarafından 1989 yılında Apple IIGS platformu yayınlanan rol yapma türündeki video oyunu. Daha sonra Amiga ve MS-DOS platformlarına da uyarlanmıştır. "Dragon" isimli derginin 157. sayısında incelenen "Keef the Thief", üç inceleyiciden farklı puanlar aldı. Warface Warface, Crytek tarafından geliştirilen, ücretsiz çevrim içi birinci şahıs nişancı oyunudur. Crytek'in geliştirdiği ilk MMOFPS'dir. Crytek'in geliştirdiği CryEngine 3 motorunu kullanmaktadır. Maia (mitoloji) Maia, Yunan mitolojisinde yağmur perisidir. Babası Atlas, annesi bir Okeanid olan Pleione'dir. Asterope, Electra, Taygete, Dryope, Celaeno, Alcyone kardeşleridir. Bu 7 kardeşe Pleiad(Ülker) denilmektedir. Maia en yaşlı ve en güzel olanıdır. Kyllenne Dağı'nda yalnız yaşarken Zeus onu görür ve onunla ile birlikte olur. Hermes onun Zeus'tan oğludur. Mayıs ayına adını vermiştir. Meteoroloji Genel Müdürlüğü Meteoroloji Genel Müdürlüğü, Türkiye için hava durumu tahminleri ve uyarıları yapan bir devlet kuruluşudur. Tarım ve Orman Bakanlığı'na bağlıdır. Türkiye'deki ilk meteoroloji kuruluşu, 12 Kasım 1925'te Etlik'te kurulan Rasâdât-ı Cevviye Müessesesi'dir. İlerleyen dönemlerde meteorolojik hizmetlerin tek elden ve düzenli bir şekilde yürütülmesi istenmiş ve 10 Şubat 1937'de 3127 sayılı kanunla Türkiye Cumhuriyeti Başbakanlığı'na bağlı olarak Devlet Meteoroloji İşleri Genel Müdürlüğü, o zamanki adıyla Meteoroloji Umum Müdürlüğü kurulmuştur. 15 Mayıs 1957'de 6967 sayılı kanunla kuruluş Tarım Bakanlığı'na bağlanmıştır. 8 Ocak 1986'da da 3524 sayılı kanunla bugünkü adını almıştır. Ana Hizmet Birimleri İç Denetim Birimi Yardımcı Birimler Meteoroloji Genel Müdürlüğü tarafından sivil ve askerî havacılık için havacılık meteorolojisi tahminleri ve raporları hazırlayan ve sunan bir internet servisi. Bazı sayfalara üyeliksiz erişim mümkün olmakla birlikte havacılık ile ilgili hizmetlerin önemli bir bölümü üyelik gerektirmektedir. Havacılık meteorolojisi ya da aeronatik meteoroloji, her türlü hava taşımacılığında ihtiyaç duyulan meteorolojik bilgilerle, bunların temin edilmesi için işletme ve planlama hizmetlerini kapsayan bir bilim dalıdır. Uluslararası Sivil Havacılık Örgütünce (ICAO), FIR sahası sorumluluğunu kabul eden ülkelerin, bu FIR sahalarında meteorolojik hizmet vermeleri zorunludur. Hezarfen tarafından sağlanan hizmetlerden bazıları şunlardır: Haze (video oyunu) Haze, Crytek UK (eski adıyla "Free Radical Design") tarafından üretilen, Ubisoft tarafından Playstation 3 için yayınlanan FPS oynudur. 6 Mayıs 2008 tarihinde Playstation için demosu çıktı diğer platformlar ise iptal edildi. Çok uluslu Nova-Keto-Thyrazine adlı biyomedikal şirketin askerlerin daha güçlü ve akıllı savaşmaları için bir besin takviyesi ilaç üretti. Fakat yan etkisi olarak Halüsinojen etki gösterdi. Askerlerin çevrelerini doğal yerine yapay bir ortamda bulmalarını sağladı. Oyunda askerler nektarı kullanır.Mantel askerlerin beynini kontrol etmek için bu ilacı kullanır. Nektarın doz aşımı ölüme yol açabildiği gibi askerlerin daha hızlı atlaması, koşması, hedefin geri tepmesini azaltır gibi etkileride gösterir ve mücadele yeteneklerinide geliştirir. Ayrıca reaksiyon süresi boyunca bir kere alınabilir. Mantel'in tek bir sorunu var: The Promise Hand adı verilen bir Anti-Mantel örgüt. Bu iki anlaşmaz gücün savaşında geçen tüm yalan ve entrikaları ise karakterimiz Jake Carpenter'in gözünden takip ediyoruz. Jake ona anlatılan tüm yalanlardan kurtulup gerçeğin peşinde koşarken cebimizden bir damla Nectar'ı da eksik etmiyoruz. Küçük Sahne Küçük Sahne Tiyatrosu, Muhsin Ertuğrul'un İstanbul'da 1951 yılında kurduğu ve 1957'de perdelerini kapatan tiyatro topluluğudur. Daha sonra aynı salonda başta Dormen Tiyatrosu olmak üzere birçok tanınmış tiyatro topluluğu çalıştı. Bugün ise aynı binada Sadri Alışık Tiyatrosu bulunmaktadır. Kurucusu olduğu Ankara Devlet Tiyatrosu'ndan 1950 yılında istifa ederek İstanbul'a gelen Muhsin Ertuğrul, 1 Nisan 1951'de Beyoğlu İstiklal Caddesi'nde 1877’den kalma tarihi 'Atlas Pasajı'nın içinde, o yıl inşası tamamlanmış olan Küçük Sahne adlı tiyatro salonunda perdelerini açtı. Binanın tasarımı Feridun Akozan'a aitti. "Küçük Sahne Tiyatrosu" adını verdiği bu yeni topluluğun mali destekçisi Yapı Kredi Bankası'ydı. Ertuğrul, genç sanatçılardan oluşan çok geniş bir oyuncu kadrosu oluşturmuştu. Aralarında Nevin Akkaya, Sadri Alışık, Çolpan İlhan, Heyecan Başaran, Şükran Güngör, Agâh Hün, Cahit Irgat, Asuman Korad, Kâmran Yüce, Mücap Ofluoğlu, Lale Oraloğlu ve Münir Özkul gibi oyuncuların bulunduğu ilk kadroya daha sonra Haldun Dormen, Altan Karındaş ve Hayri Esen'in de aralarında olduğu birçok yeni oyuncu eklendi. Tiyatro, John Steinbeck'in "Fareler ve İnsanlar"'ıyla perdelerini ilk kez açtığı 1951-1952 sezonunda ayrıca Federico García Lorca'nın "Kanlı Düğün"'üyle Türk yazarlarından Vedat Nedim Tör'ün iki oyununu sahneledi. O yıl "Küçük Sahne"de saat 6 matinelerinde Fransız ve İngiliz tiyatro toplulukları sahne alıyor ve bazı Avrupalı keman ve piyano virtüözlerinin konserlerine de yer veriliyordu. 1954-1955 mevsiminde sahneye konan "Hamlet"'te "Hamlet" rolünü bir kadın oyuncu, Nur Sabuncu oynadı. Topluluk altıncı yılında arka arkaya iki şanssızlık yaşadı. Kurucuları ve yönetmenleri Muhsin Ertuğrul yeniden Devlet Tiyatrolarına dönmüş ve onları yalnız bırakmıştı. Ayrıca hamileri Yapı Kredi Bankası'nın maddi desteğinden de mahrum kalmışlardı. Joseph Kesselring'in "Arsenik" ve Richard Nash'in "Yağmurcu" adlı oyunlarının sahnelendiği 1956-1957 mevsiminden sonra Küçük Sahne Tiyatrosu topluluğu dağıldı. Kurucularından Vedat Nedim Tör'ün aktardığına göre, Küçük Sahne 'verimli bir fidelik' olmuştu, zira oradan yetişenler daha sonra pek çok tiyatronun başına geçtiler Ertesi yıl aynı salonda Haldun Dormen'in Dormen Tiyatrosu çalışmaya başladı. İlerleyen yıllarda "Küçük Sahne", Gülriz Sururi-Engin Cezzar Topluluğu, Ulvi Uraz Tiyatrosu, Mücap Ofluoğlu Tiyatrosu, Ali Poyrazoğlu Tiyatrosu gibi pek çok ünlü tiyatro topluluğuna kucak açtı. Bugün ise aynı binada Sadri Alışık Tiyatrosu bulunmaktadır ve binanın ünlü tiyatro geçmişi nedeniyle topluluk "Küçük Sahne Sadri Alışık Tiyatrosu" adıyla anılmaktadır. Başlangıç kadrosu Sonradan katÄ±lanlar 1951-1952 sezonu 1952-1953 sezonu 1953-1954 sezonu 1954-1955 sezonu 1955-1956 sezonu 1956-1957 sezonu İlk sayısı "Küçük Sahne Tiyatrosu"nun perdelerini ilk kez açtığı Nisan 1951 tarihinde çıkan "Küçük Sahne Dergisi", topluluğun oyunlarını tanıtmak amacıyla çıkartılıyordu. Sadece tiyatro mevsiminde dağıtılan dergi aylık periodlarla yayımlanıyordu. Sahibinin Şevket Rado, yazı işleri müdürünün de Şükrü Enis Regü olduğu belirtilen dergi 14 sayfaydı ve küçük boyda basılıyordu. Dergi 1957 yılına kadar çıkmıştır. Derginin son sayısı Şubat-Mart 1957 tarihini taşıyordu. "Küçük Sahne Tiyatrosu" dağıldıktan sonra "Küçük Sahne" salonunda gösterilerini sürdüren bazı tiyatrolar da aynı adı taşıyan dergiler yayımladılar. Örneğin Dormen Tiyatrosu'nun tanıtım dergisinin adı "Haldun Dormen Küçük Sahne" idi. Daha sonra salonu devralan "Gülriz Sururi-Engin Cezzar Topluluğu" da 1960'lı yıllarda benzer isimde bir sahne dergisi yayımlamaya başladı. "Gülriz Sururi-Engin Cezzar Küçük Sahne" dergisi adını taşıyan bu yayının ilk sayısı 1962'de çıkmıştı ve birkaç ayda bir yayımlanıyordu. WeiÃŸenburg in Bayern Weißenburg, Bayern (eski resmi adıyla Weißenburg im Nordgau), Almanya'nın Bavyera eyaletinde bir kasabadır. Weißenburg-Gunzenhausen bölgesinin merkezi olan kasabanın 2010'daki nüfusu 17,513 kişidir. Wilhelmshaven Wilhelmshaven (), Almanya'nın Aşağı Saksonya bölgesinde bir kıyı şehridir. Jadebusen (Jade Bight)'ın batı yakasında, Kuzey Denizi'ne açılan bir koyda yer alır. Barbet Barbet, bir top etrafında yer alan koruyucu dairesel zırha verilen addır. İsim, bir sahra topunu bir açıklık yerine koruyucu duvar üzerinden ateşlemek anlamındaki Fransızca "en barbette" deyiminden gelir. Açıklıktan ateşlemek daha iyi atış sahası, ancak daha az koruma sağlar; barbetler ise top mürettebatının zırh koruması altında görev yapabilmelerini sağlar. Jiaozhou KÃ¶rfezi Jiaozhou Körfezi (, ), Shandong Eyaleti'nin Qingdao bölgesinde yer alan bir körfezdir. 1898-1914 yılları arasında Alman İmparatorluğu'nun kolonyal bölgesiydi. İngilizcede Kiaochow, Kiauchau veya Kiao-Chau, Almancada ise Kiautschou olarak adlandırılan Jiaozhou şehri de körfezin kuzeyinde yer alır. Orhan Gündüz suikastı Orhan Gündüz suikastı, Ermeni silahlı örgütü ASALA tarafından 5 Mayıs 1982 tarihinde Boston'da Türk Diplomat Orhan Gündüz'e yapılan silahlı saldırı. İşe gitmek üzere aracına binen Türkiye'nin Boston Fahri Başkonsolosu Orhan Gündüz'e yakınından geçen bir araçtan otomatik silahlarla ateş edilmiştir. 2 Saldırgan tarafından ortaklaşa yapılan saldırıda alnına ve çenesine 3 mermi isabet eden Gündüz olay yerinde hayatını kaybetmiştir. Saldırının ardından görgü tanıklarından sağlanan bilgiler ışığında saldırganın robot resmi çizilmiştir. FBI bölge sorumlusu Gillgan tarafından yapılan cinayet soruşturmasında çok sayıda Ermeni vatandaşın yaşadığı ev aranmış ancak saldırganın izine rastlanmamıştır. Saldırıda hayatını kaybeden Fahri Başkonsolos Orhan Gündüz Forest Hill'deki müslüman mezarlığına gömülmüştür. 1976 Beyrut saldırısı 16 Şubat 1976'da Türk diplomat Oktar Cirit'e yapılan silahlı saldırı. Türkiye'nin Beyrut Büyükelçi Başkatibi Oktar Cirit, Beyrut'un en işlek caddesi Hamra'da arkasından yaklaşan kimliği belirsiz bir saldırganın ateşiyle öldürülmüştür. Saldırı yerel saate göre 18:00 sularında namlusuna susturucu takılı otomatik bir silahla yapılmış, Başkatip Cirit vurulduktan kısa bir süre sonra hayatını kaybetmiştir. Olayın ardından Oktar Cirit'in makam şoförü Faruk Çınar yerel saatte sabaha karşı 5'te Hamra Caddesi'nden geçerken güvenlik güçlerinin dur ihtarına uymadığı gerekçesiyle sol kolundan vurulmuş ve hastaneye kaldırılmıştır. Oktar Cirit'in öldürülmesi olayı ilk başta Beyrut'ta yaşanan iç savaşla alakalı olduğu sanılmış ancak sonradan ASALA tarafından organize edildiği anlaşılmıştır. 1977 Türkiye'nin Vatikan Büyükelçiliği saldırısı 1977 Türkiye'nin Vatikan Büyükelçiliği saldırısı, 9 Haziran 1977'de Türkiye'nin Vatikan Büyükelçisi Taha Carım'ın ölümüyle sonuçlanan silahlı saldırı. Yerel saatte 14:00'te otomobilinden indikten sonra bahçesine doğru yürüyen Taha Carım, o sırada kendisine yaklaşan kimliği belirsiz silahlı bir saldırgan tarafından ateş açılarak öldürülmüştür. Otomatik uzun namlulu silahın kullanldığı olayın ardından Büyükelçi Taha Carım hemen hastaneye kaldırılıp ameliyata alınmıştır. 2 çocuk babası olan Carım yapılan tüm cerrahi müdehalalere rağmen kurtarılamamıştır. Görgü tanıklarının verdiği bilgiye göre olay anında bir kişinin saldırıyı düzenlediği diğer bir kişinin ise olayı gözetlediği belirlenmiştir. Taha Cırım 1973'ten itibaren öldürülen 5. Türk diplomatıdır. Cinsel seÃ§ilim Cinsel seçilim veya eşeysel seçilim Charles Darwin'in 1859 tarihli kitabı "Türlerin Kökeni"nde açıkladığı kavramdır. Doğal seçilimin temel dayanaklarından biri olarak kabul edilen cinsel seçilim yaşam erkek bireyler arasında yaşanan dişiye sahip olma savaşından ileri gelmektedir. Charles Darwin'e göre cinsel seçilim; Darwin cinsel seçilimi tavuskuşu tüyleri, cennet kuşları ve deve boynuzlarıyla örneklemektedir. Darwin, cinsel seçilime dair başlangıçta üç sayfalık olan ilk değerlendirmesini daha sonra 1871 yılındaki "İnsanın Türeyişi" ("The Descent of Man and Selection in Relation to Sex") adlı kitabında oldukça genişçe ele almıştır. Bu 900 sayfalık ve 2 ciltlik çalışmasının 70 sayfası insan evrimindeki cinsel seçilimi anlatırken diğer 500 sayfalık kısmı ise hayvanlardaki eşeysel seçilimi içerir. Özetle, doğal seçilim hayatta kalma mücadelesinin bir neticesi iken cinsel seçilim üreme mücadelesinin bir sonucu olarak ortaya çıkmaktadır. Cinsel seçilim kavramı, çoğu hayvanların geliştirdiği ve işlevi bireylerin hayatta kalmasına sağlamayan ama üretkenlik başarısını arttırmaya yardımcı olan eğilimlerdeki davranışların gözlemlenmesinden doğmuştur. Bu, iki farklı yolla anlaşılabilir: Dolayısıyla eşeysel seçilim iki ana form alır: erkeklerin dişiler tarafından seçilmek için birbirleri ile rekabet edip yarıştıkları "interseksüel seçilim" (aynı zamanda “eş seçimi” ya da “dişi seçimi” olarak da bilinir) ve daha az kısıtlanmış olan cinsiyetin (tipik olarak erkek cinsiyet) daha kısıtlı olan cinsiyete ulaşmak için kendi aralarında saldırganca rekabet ettikleri "intraseksüel seçilim"(aynı zamanda erkek-erkeğe rekabet olarak da bilinir). Burada kısıtlı olan cinsiyet, ebeveynlik görevi için en yüksek yatırım yapan cinsiyettir ve bu nedenle daha yüksek oranlarda iyi bir eş seçimi baskısı altında kalır. Eşeyler arasındaki "interseksüel seçilimin" geçerli olması için bir cinsiyetin karşı cinsiyet için çekici özelliklere sahip olması gerekir. Bu özellikler bazı durumlarda garip veya aşırı oluşumların keyfi ve nedensiz seçilimlerine yol açabilirler. Başka bir durumda doğal seçilim hayvanlara diğer türleri öldürmeye veya onlardan kaçmaya yarayan yollarda gelişim sağlarken "intraseksüel seçilim", alfa erkeklerinin kendi üreme partnerlerine ve rakiplerine baskın gelmesini sağlayan niteliklerin seçimine yönlendirir. Cinsel seçilimlerin bazen ucube ve garip özellikler oluşturduğu görülmüştür; öyle ki zor zamanlarda, Pleistosen Avrupa’sında soyu tükenen İrlanda geyiğinin ("Megaloceros giganteus") dev boynuzları için de ileri sürüldüğü gibi bu aşırı oluşumlar bir türün yok olmasına bile neden olabilir. Ancak cinsel seçilim aynı zamanda bunun tersi bir etki de yapabilir ve bazen genitallerde karmaşık değişikliklere yol açarak türlerin ıraksamasına ve yeni türlerin oluşmasına yol açar. Her iki cinsiyet için itici gücün üreme başarısı olmasına rağmen, iki cinsiyet de farklı kaygılara sahiptir; erkekler bir grup doğurgan dişinin grubuna tekel bir erişim isteyebilirken, dişiler de üremeye harcadıkları enerjinin en üst düzeyde geri döndüğünü ve kendi yavrularının sağlıklı birer yetişkine dönüştüklerini görmek isterler. Bu yüzden de iyi gelişmiş, cinsel açıdan çok sayıda yavruların babası olması için çekici özelliklere sahip erkekleri tercih ederler. Sınırlı sayıda yavru yetiştirme imkânları nedeniyle (mevsimsel üreme döngüleri, tek seferde doğuracak sınırlı yavru sayısı ve yavruyu doğurmak için yeterli besin miktarı gibi) dişilerin “seçici” olmak için çok daha fazla nedenleri vardır. Dişiler en yetenekli erkekleri seçmek zorunda olup yavruları yetiştirmede erkek ve dişi yatırımları eşit olmadığı gibi dişilerin gebelik ve aile bakımı için harcadıkları enerji de çok daha fazladır. Buna karşılık, her bir yavruda çok az yatırımları olan erkekler yakaladıkları çiftleşme fırsatlarını sık sık değerlendirirler. Güncel olarak zürafa ("Giraffa camelopardalis") boynunun evrimsel kökeni ile ilgili bazı tartışmalar yaşanmaktadır. Uzun zamanlar boyunca kabul gören Charles Darwin'e ait “Rekabetçi otlayanlar hipotezi” şu an sorgulanmaktadır. Başlangıçta araştırmacılar zürafa boynunun uzamasının besin arayışına bağlı bir seçilim olduğunu düşünüyorlardı. Zürafalar milyonlarca yıl önce ilk ortaya çıktıklarında boyun uzunluğunun var olan çeşitli varyasyonlardan biri olabileceği söyleniyordu. Ancak diğer otlayıcılarla olan şiddetli rekabet sonucu kısa boyunlu zürafalar sadece bu rakip otlayanların boy seviyesindeki besinleri bulabiliyorlardı. Uzun boyunlu zürafalar ise yüksekliğe bağlı olarak daha geniş bir gıda yelpazesine sahip olduğundan daha uzun ömür sürelerine sahip oldular ve bu nedenle bu özellik doğal seçilim tarafından seçildi. Günümüzdeki gözlemlere göre zürafaların genel uzunluklarını yaşadıkları her bölgede yaklaşık olarak 6 metre olmasına rağmen hala yerden 2 metre yükseklikte otlamaktadırlar. Dahası rakipleri kudu, impala antilopu ile Güney Afrika kaya keçiciği (steenbok) 2 metre yüksekte otlamazlar ve omuz yüksekliğini tercih ederler. Uzun boyunları zürafaların aslında daha yükseklerde otlamalarına izin verdiği için bu olağan dışı bir durumdur. Zürafanın boynunun uzunluğunun nedenine dair başka bir açıklama da cinsel seçilimdir. Erkek zürafalar egemenliklerini sergilemek için genelde diğer erkekler ile boyun boyuna gelirler. Aşırı derecedeki bir boyun uzunluğunun eşeysel seçilim sonucu oluşmuş olduğunu belirlemek ve bunu sınıflandırılmak için 6 kriter bulunur. Teorik olarak; karakteristik bir özellik cinsiyetlerin birinde daha abartılı olmalı, bu özellik hakimiyeti belirlemek için kullanılmalı, doğrudan hayatta kalmaya dair bir faydası olmamalı, organizmanın hayatta kalmasına dair bir maliyete yol açmalı ve olumlu allomatri (organlarda farklı büyüme oranları) gözlemlenmelidır. Örneğin canlının evrimsel geçmişi, vücudun diğer kısımlarındaki artışlar ile ilişkisi olmayan bir boyun uzaması göstermelidir. Zira vücudun diğer bölgelerinde uzamalar ve artışlar oluyorsa (mesela uzandıkları yaprakları çekip koparmak için ön kolların veya uzuvların da uzaması gibi) bu bize bu durumda uzanarak otlanma ve beslenme ile ilgili bir seçilimin olduğunu gösterir. Bu araştırma alanında şimdilik farklı görüşler ve bilgiler mevcuttur. Yayımlanan çalışmalar zürafalardaki boyun uzunluğunun nedenine dair gerek yem toplama seçilimini gerekse de cinsel seçilimi desteklemesine rağmen hiçbiri diğer olasılıkları tam olarak ortadan kaldırmamıştır. Belki de boyun uzunluğu her iki gücün de sonucudur. Açık bir sonuca varabilmek için ebeveynliğe yatırım ile kronolojik hata da hesaba katılmalıdır. Ancak doğru cevaba ulaşabilmek çok düşük bir şanstır; özellikle de fosil kayıtlarında 10 milyon yıla eşdeğer bir kayıp mevcut ise. Bununla beraber, hem dişiler hem erkekler boyun oluşumu ve bakımına önemli bir miktarda enerji harcarlar. Kuşkusuz böyle evrimleşmiş bir organizma eğer hayatta kalma ve biyolojik uyum ile ilgili olmasaydı ayırt edici bir özellik için bu kadar kaynak harcamazdı. Bugün biyologlar belirli evrimsel özelliklerin oluşumunu, çiftleşme öncesi ve çiftleşme sonrası rekabet olmak üzere tür içi rekabet ile (aynı türe ait olan bireyler arasındaki rekabet) açıklamaktadırlar. Son olarak eşler arasında çıkan eşeysel çatışmaların bazen dişi ve erkekler arasında evrimsel bir silahlanma yarışına yol açtığı söylenir. Dişileri eşleşme tercihleri yaygın olarak erkeklerin ikincil cinsel özelliklerinin hızlı ve farklı evrimleşmesinin sorumlusu olarak kabul edilir. Birçok hayvan türlerinin dişileri, dış özelliklerinde süslere sahip, -ayrıntılı ve gösterişli cinsel organlar gibi abartılı morfolojik özellikleri olan- erkekler ile çiftleşmeyi tercih ederler. Bu tercihler, -belki de başlangıçta genetik sürüklenmenin bir sonucu olan- erkek morfolojisinin bazı yönleri için keyfi olan dişi seçiminin sonucu olarak uygun süse sahip erkeklerin seçimi ile ortaya çıkar. Bunun bir yorumu da “çekici oğul hipotezi” ("İng: sexy son hypothesis") olarak ortaya çıkar. Alternatif olarak, erkeklerde etkileyici süsler veya mücadele etme yeteneğinin gelişmesini kazandıran genler basitçe, hastalıklara karşı daha fazla direnç ya da daha verimli bir metabolizma sağlayarak dişi yararına olacak özellikler gösterebilir. Bu fikir “iyi genler hipotezi” ("İng: good genes hypothesis") olarak tanımlanır. Bir organizmanın başarısı sadece geride bıraktığı yavru sayısı ile değil ayrıca bu yavruların ne derece sağlıklı olduğu ve sergiledikleri biyolojik uyum güçleriyle de ölçülür, yani başka bir deyimle onların sahip olduğu üreme başarısının değeri ile tespit edilerek belirlenir (bkz: seçilim değeri). Eşeysel seçilim, farklı bir türle eşleşip üremenin üreme yeteneği olmayan ve verimsiz döllere sahip melezler ortaya çıkarması ihtimali yüksek olduğu için organizmaların tür düzeyinde birbirlerine fark gözetme ve ayrım yapma yeteneğini artırır; buna "türler arası seçilim" de denir. Tür içinde ve türler arasında gerçekleşen cinsel seçilimin yaygınlaşması ve daha da artarak genişlemesi, türlerin bölünmesinin arkasındaki itici güç olup bir türleşme faktör teşkil eder; bu yolla lokal olarak birbirine bitişik ve tüm olan tek bir türden birbirleriyle sınırdaş ve komşu olmayan çok sayıda ayrık varyantlar oluşur. Cinsel tercihler etkilerini bastırarak ve genetik olarak farklılıklar göstererek çeşitlilik arzeden genler tarafından işgal edilen bir grup tarafından bir sistem sağlayarak sınıflandırıcı çiftleşme veya homogamiye eğilim yaratır. Bu bakımdan cinsel ayrımcılığın olağan koşullarının, bir eşin kabulünün diğer alternatif eşlerin kabulünü imkânsız hale getirerek mümkünsüzleştirdiği ve önerilen bir teklifin red edilmesini diğer olası tekliflerin izlediği göz önüne alınırsa, ya kesin olarak ya da yüksek bir şansla olmama riski, bir eş seçerek elde edilecek avantajlardan daha düşükmüş gibi görünmektedir. Cinsiyetler arasında gerçekleşen cinsel seçilimde hangi cinsiyetin daha sınırlı bir kaynak olduğunu belirleyen koşullar en iyi şekilde Bateman’in, "en iyi döl üretiminde en iyi yatırımı yapan cinsiyetin kısıtlı kaynak haline gelmesi" ilkesi ile anlaşılabilir (bkz: Bateman ilkesi). Bu en kolay şekilde, yumurta ve spermin zigot oluşturmak için beslenmeye yaptıkları yatırımlarının ve dişilerin erkeklere kıyasla sınırlı olan üreme kapasitelerini karşılaştırarak gösterilebilir. Böylece “cinsel seçilim” genellikle karşı cinsin üyeleri (sınırlı olmayan faktör, genellikle erkek) üzerinde seçim işlemini (sınırlı faktör, genellikle dişi) ifade eder. Tavus kuşu, rekabet eden süslü erkeklerin dişiler tarafından seçildiği interseksüel seçilime dair bilinen en iyi örneği sergiler. Sonuçta bu tüyler çarpıcı bir görünümdedir, ancak bu tüyler ağır ve kullanışsız olduklarından hayatta kalma açısından ciddi bir dezavantaj teşkil eder. Biyologlar erkeklerin süslü tüylerinin katmanlarının vücut simetrilerini gösteren bir araç görevi sağladığını öne sürmüşlerdir, öyle ki dişi tavus kuşları erkeklerin sağlığını veya onun genlerinin kalitesini tüylerine bakarak keşfetmeye “çalışırlar". Nitekim hastalıklar, yaralanmalar ve genetik bozukluklar vücut simetrisini bozabilir. Ayrıca erkeklerin simetrisindeki düşüşün, erkeklerin daha az yavru yapmasına veya daha az ebeveynlik becerilerine sahip dişilere erişimlerine neden olduğuna dair güçlü kanıtlar bulunmaktadır. Kuş türlerinde, belki de onların sahip olduğu hafif vücut yapıları yüzünden erkek kuşların arasındaki rekabetler etkisiz kaldığı veya kullanışsız olduğu için çok sık interseksüel seçilim görülür. Bu nedenle erkek kuşlar, dişilerini baştan çıkarmak için aşağıdaki yöntemleri tercih ederler: Eşler arasında interseksüel seçilimin aktif olduğu türlerde -çoğu çokeşli kuşlarda olduğu gibi- cinsel seçilimin, çekiciliği olan belirli “moda” süslerin seçilmesinde hızlandırıcı bir rol oynar ve bu şekilde tercih edilen özellikler ile dişinin tercihsel seçimleri adeta patlayıcı bir şekilde birlikte artış göstermeye başlarlar. Darwin doğada dişilerin kapris ve naz yapmalarını basitçe kabul ettiği için eleştirilirken Ronald Fisher ""Doğal Seçilimin Genetik Teorisi"" isimli kitabında bunun altında yatan mekanizmaları kavramlaştırmasının ardından bir 50 yıl daha büyük ölçüde anlaşılamamış bir açıklama yapmıştır: Fisher’in kaçış evrim modelinde açıklanan bu süreç, bunun önündeki pratik fiziksel engellerin ileri derecede ortaya çıkan aşırı abartılıkları önleyene kadar hem erkeklerin göze çarpan özelliklerini hem de dişilerin bunu tercihlerini dramatik biçimde arttıracaktır. Uzun kuyruklu erkek Afrika Dul Kuşu’nda (sol resimde) olduğu gibi sınırlı olmayan cinsiyette abartılı fiziksel yapıyı üreten bir pozitif geri besleme döngüsü oluşur. Erkekler zaten uzun kuyruklara sahipken dişiler bu konuda onlardan yine daha ileri olurlar. Fisher bunun üzerine, dişilerin uzun kuyruk konusundaki tercihlerinin belki de genetik olarak uzun kuyruk genleri ile beraber kalıtılmış olabileceğini anlamıştır. Uzun kuyruklu erkek ve dişi dul kuşundan gelen yavruları yine her iki cinsiyetten gen setlerini miras alırlar; dişinin uzun kuyruğa dair genetik tercihinin ifadesi ile erkeklerden de gösterişli uzun kuyruğun ta kendisi. Richard Dawnkins, "Kör Saatçi" adlı kitabında cinsel seçilime dair matematiksel olmayan bir açıklama getirir. Uzun kuyruklu babaları tercih eden annelerin yavruları da uzun kuyruklu erkekleri seçme eğilimindedir. Bunun sonucu olarak vücutlarında anne ve babadan gelen her iki gen setini de taşırlar. Yani uzun kuyruk genleri ile uzun kuyruğu arzulama istemi yaratan genler birbirleri ile bağlantılı hale gelir. Bu nedenle, uzun kuyruk beğenisi ile uzun kuyrukluluk birbirlerine bağlı olarak birlikte artış eğilimi gösterebilirler. Kuyruk uzunlukları artıkça uzun kuyruğun kendisi de daha çok arzu edilir hale gelir. Kuyruk uzunluğu ile kuyruk uzunluğu beğenisi arasında oluşabilecek herhangi bir dengesizlik, kuyruk uzunluğunda bir patlamaya neden olabilirdi. Fisher’ın buna cevabı : Dişi dul kuşu en çekici uzun kuyruklu erkek ile eşleşmeyi tercih edecektir, öyle ki bu şekilde onun bir sonraki nesli, -erkek ise dişilerin genlerini taşıyacak olan birçok yavruya baba olmak üzere- bir sonraki neslin dişileri için de çekici hale gelecektir. Tercihlerdeki değişim oranı tüm dişilerdeki beğeni zevkinin ortalamasıyla orantılı olacağından ve dişiler de cinsel açıdan en çekici erkeklerle çiftleşmeyi güvence altına almayı arzuladıklarından bu ek bir etki yarattı ki, kontrol edilmediğinde belirtilen beğeniyi ve buna karşılık gelen cinsel özniteliği üstel şekilde arttırabilmektedir. Fisher’ın "kaçış modeli" sürecinin ilk kavramsal modelinden bu yana, Russel Lande ve Peter O’Donald, kaçış modeli eşeysel seçilimin olabileceği koşulları tanımlayan ayrıntılı matematiksel kanıtlar sunmuşlardır. Cinsiyet içi seçilime dair iyi bir örnek, erkeklerinin dişilerden oluşan harem üzerinde hakimiyet kurmak için birbirleriyle mücadele ettiği büyük deniz memelilerinden "Mirounga" cinsi deniz filleridir. Günümüzde yaşayan en büyük etoburlardan biri olan bu memelilerin iki türü vardır: Kuzey deniz fili ("M. angustirostris") ve güney deniz fili ("M. Leonina"). Güney deniz fillerinde erkeklerin dişilerden 5-6 kat daha ağır olduğu bu cinsin her iki türü de muhtemelen memeliler arasında görülebilecek en büyük seksüel diformizm örneğine sahiptirler. Erkekler dişilerden önce kolonilere ulaşırlar ve burada dişiler daha gelmeden haremlerin kontrolü için birbirleriyle mücadele ederler. Vücutlarının bu aşırı büyüklüğü mücadelede büyük avantaj sağlar. Erkek deniz fillerinin bu kavgacı davranışları, onlara haremlere ulaşımda ve rütbe derecelerine göre belirlenen üreme faaliyetlerinde erişim sağlayarak egemenlik hiyerarşisinde daha üstün bir konuma getirir. Diğerlerinden daha baskın olan “harem ağaları” böylece birkaç düzine dişiden oluşan haremler kurarlar. Daha az başarılı erkekler haremleri olmadığı halde harem ağasının bakmadığı boş bir anda bu haremden bir dişi ile çiftleşmeye çalışır. Baskın bir erkek, haremini savunmak için kendi bölgesinde kalmak mecburiyetindedir ve bu nedenle ava çıkmayıp aylarca aç kalır ve kendi vücut yağ depolarını tüketirler. Bazı deniz filleri erkeklerinin besin olmadan 3 ay boyunca karada kaldıkları görünmüştür. Mücadele eden iki erkek birbirlerine karşı ağırlıklarını ve köpek dişlerini kullanırlar. Dişiler uğruna yapılan bu mücadelenin sonucu nadiren ölümlere neden. Yenilen erkek deniz fili genellikle kaçar, ancak ciddi yırtıklar ve acılarla baş etmek zorunda kalır. Erkek deniz fillerin genelde öksürür tarzda bir kükremeye sahip olduğu bilinir ve bu onların kişisel olarak tanınmasına ve boyut değerlendirmesine yarar. Yüksek rütbeli erkekler arasındaki anlaşmazlıklar fiziksel temastan çok daha ziyade bu kükreme sesleri ile çözümlenir. Cinsiyetler arası "intraseksüel" seçilimde ise, etkileyici ve süslü erkek deniz filleri, dişi tercihlerinin herhangi bir etkisi veya müdahalesi olmadan da üreme avantajına sahip olabilirler. Bu avantaj, bölgesel haklar üzerine anlaşmazlıkların çözümünde kullanılan silahlardır. Cinsel süslerin erkekler arasında hakimiyet hiyerarşisi (gagalama düzeni olarak da bilinir) oluşturmak için bir sinyal aracı olarak kullanımı aşırı yaralanmaları veya ölüm olaylarını engeller. Kendilerini hakimiyet hiyerarşisinde kanıtlayamamış olan erkek deniz fillerinde görüldüğü gibi, birbirleriyle karşılaşan iki erkek arasındaki mücadele eşit sonuçlar ortaya çıkarır ve rakipler birbirlerini yenemezse, bu asimetrik durumu bozmak için bir eşitsizlik aranır ve bu durumda sahip olunan cinsel süslerin agresif bir şekilde kullanımıyla rakip kendisinin üstün olduğunu diğerine ispat etmeye çalışır. Erkeklerin hangi sıklıkla ve neden birbirleri ile karşı karşıya gelecekleri en iyi şekilde biyoloji için geliştirilmiş oyun kuramı ile, bilhassa da John Maynard Smith'in bu konuda yapmış olduğu açıklamaları ile anlaşılabilir. Doğrudan üremeyle ilgili olan ve doğrudan kur yapmaya hizmet etmeyen erkek ve dişi arasındaki cinsel farklılıklara birincil cinsel özellikler denir (cinsel organlar). Doğrudan üremeyle ilgisi olmayıp rakip üzerinde avantaj yakalamaya yarayan ve cinsel seçilimlerle ilgili olan özelliklere ise ikincil cinsel özellikler denir. Çoğu eşeyli üreyen türlerde erkek ve dişiler, yavru üretimi için yapılan yatırım oranlarında farklılıklar olduğu için farklı denge stratejileri güderler. Bateman ilkesinde de tanımlandığı gibi, yavru üretiminde dişiler birincil olarak daha çok yatırım yapar (memelilerde gebelik veya kuşlar ile sürüngenlerde yumurta üretimi gibi) ve bu ilk yatırımda mevcut olan farklılık, daha sonra beklenen üreme başarısında da farklıklar yarattığı gibi cinsel seçilim çabalarında da farklılıklar yaratır. Cinsel rollerin ters yönde hareket ettiği canlı türleri için deniziğnesi balığı (Syngnathinae) ve Wilson’un büyük denizdüdükçünü en büyük örnek olarak gösterilebilir. Ayrıca tek eşli monogam türler dışında, dişilerin aksine erkekler yavrunun gerçek ebeveyni olup olmadıklarını tam olarak bilemeyecekleri için kendisiyle genetik ilişkisi olup olmadığı belli olmayan yavruyu büyütmek uğruna pek enerji harcama eğilimine girmezler. Bu faktörlerin sonucu olarak erkekler, dişilere oranla çiftleşmek için daha istekli olurken dişiler de tipik olarak eş seçimi yaparlar (ördekler, primat ve diğer bazı hayvanlarda görülen (zora başvurulan çiftleşmeler dışında). Cinsel seçilimin etkileri dolayısıyla genellikle dişilere oranla erkeklerde daha belirgin olarak gözlemlenir. Bir türün dişileri ile erkekleri arasında ikincil cinsel özelliklerde görülen farklılıklara cinsel dimorfizm denilir. Bu diformizler hemen göze çarpmayan küçük farklıklar olabileceği gibi belirgin olarak gözlemlenebilen boy ve boyut gibi farklıkları da olabilir. Bunun gibi boynuz büyüklüğü, yapısı veya renk desenlerinde de aşırı farklılaşmalar görülebilir. Buna cinsel boyut dimorfizmi denir ve genellikle SSD olarak kısaltılır (İng: sexual size dimorphism). Cinsel dimorfizme doğada bolca rastlanır. Bu örnekler sadece erkek geyiğin boynuzlara sahip olması ve pek çok erkek kuşun aynı türün dişisi ile karşılaştırıldığında çok daha parlak bir renge sahip olmasını kapsar. Tavus kuşu erkeklerinin dişisinin yoksun olduğu ayrıntılı ve renkli kuyruk tüyleri ile genellikle dimorfizmin en olağanüstü örneği olarak gösterilir. Omurgalılar arasında en büyük cinsel boyut dimorfizmine sahip olan tür, dişisinden 30 kat daha büyük olan ve deniz salyangozların veya midyelerin boş kabuklarını üremek için kullandığından kabuk sakini olarak da adlandırılan çiklit balığıdır ("Neolamprologus callipterus"). Aşırı cinsel boyutlu dimorfizm, dişilerin erkeklerden daha büyük olduğu erkeklerinden büyük örümceklerde de oldukça yaygındır. Evrim eleştirmenleri hayvanların göz, el veya tüylü kanat gibi karmaşık organların başlangıçta nasıl evrildiğini açıklamaları için Evrim Kuramının savunucularını zorlayarak uzun süre uğraş verdiler. Şüphe yok ki bir kez evrimleştiklerinde bu organların her biri büyük ve belirgin avantajlar sunarlar. Ancak, belirli organların her bir bileşeninin her evrimleşme aşamasında nasıl açık ve bariz bir yaşamsal değere sahip olduklarını tahmin etmek zor olabilir. Yakın zamanlı teorilerden biri evrimi, türlerin evrimsel oyunda rastlantısal karşılaşmalarla kazandıkları modüler yetenekler sayesinde daha karmaşık yapılar ve yenilikler geliştirdiği bir “macera arayışı” olarak görmektedir. Geoffrey Miller cinsel seçilimin, "Archaeopteryx"'in tüylerinin başlangıçta bir cinsel süs olması gibi ilk evrimsel standart ölçülerin oluşmasına katkıda bulunduğunu iddia eder. 90’lı yılların başlarında Çin'de keşfedilen ve ilk sürüngen kuşlardan olan "Protarchaeopteryx" iyi gelişmiş tüylere sahip olmakla beraber kanatların yerden kalkıp yükselmesini sağlayan üst ve alt simetrisizlik durumuna sahip olduğuna dair herhangi bir işaret bulunmamaktadır. Bazılarına göre bu tüyler yalıtım olarak yumurtaları ısı düşüşlerine karşı korumaya ve bu şekilde dişilerin kuluçkaya yatmalarında işe yarıyordu; fakat belki de bu tüyler günümüzde özellikle de tavuskuşu ve cennet kuşunda olduğu gibi, bugün çoğu türde yaygın olan cinsel süsler ile aynı sınıftaydı. Eğer bu proto kuş kur yaparken tüylü ön uzuvlarını birbirine çarpıp aynı zamanda eşini etkilemek için enerjik bir şekilde sıçrama hareketleri de yapıyorduysa bu durumda tüyler, artık aerodinamik işlevleri de yerine getirme aşamasına nispeten düzgün ve pürüzsüz bir geçiş yapmış olacaktır. Evrimsel fizyoloji Evrimsel fizyoloji, fizyoloji ile evrimsel biyoloji arasında disiplinlerarası bir alt disiplindir. Temel konusu, canlı fizyolojisinin geçirdiği evrimdir. Bir popülasyondaki bireylerin, popülasyonun tarihi boyunca yaşayan nesillerin seçilimine verdiği tepkilerin işlevsel karakteristiği araştırılır. İTÜ Elektrik Elektronik Fakültesi dekanları listesi Bu liste İstanbul Teknik Üniversitesi'nin kuruluşundan bugüne İTÜ Elektrik Elektronik Fakültesi'nde dekanlık yapmış akademisyenlerin listesidir. Cat (Unix) cat, Unix ve Unix Benzeri sistemlerde düz metin dosyalarını görüntülemek için kullanılan bir Unix komut satırı programı'dır. Programın sözdizimi aşağıdaki gibidir: cat foo | less Büyük (çok satırlı) dosyalarda, cat programının cat foo | less şeklinde less ile birlikte kullanılması tavsiye edilir, çünkü örneğin 1000 satırlık bir dosya görüntüleneceği zaman hiç kullanışlı olmaz, en üst satırı göremeden en alt satıra gelinmiş olur, fakat "less" gibi bir sayfalama komutu ile bilrikte kullanılırsa dosyanın en başından başlayarak sayfa sayfa dosya okunabilir. foo adında yeni bir dosya yaratmak için kullanılır. yukarıdaki komutu yazıp daha sonra "Ctrl-D"() tuş kombinasyonuna basılmalı. Yani dosyaya "dosya sonu" (ing. EOF - End Of File) karakteri gönderilmeli. Bu komut, zaten varolan foo adÄ±nda bir dosyaya ekleme yapmaya yarar. Bu komut, foo dosyasının satırlarını numaralarıyla birlikte görüntüler. Bu komut, foo dosyasının boş olmayan satırlarını numaralarıyla birlikte görüntüler. ODTÜ cat dokümantasyonu sayfası Comm comm, Unix ve Unix Benzeri sistemlerde iki düz metin dosyası arasında karşılaştırma yapmak için kullanılan bir Unix komut satırı programı'dır. comm iki dosyayı girdi alarak, satırlarını dikkate alarak okur. comm komutunun çıktısı, üç sütundan oluşan bir dosya gibidir. İlk iki sütun, sırasıyla birinci ve ikinci dosyanın farklı satırlarını içerir. Son sütunda her iki dosyadaki aynı satırla bulunur. Bu komut, diff'e benzer işleve sahiptir Sütunlar normalde "" karakteriyle ifade edilir. Eğer giriş dosyaları ayıraç karakteri ile başlayan satır içerirse, çıkış sütunu anlamsız ifadeler içerebilir. Verimlilik için comm'un standart uygulaması, aynı satır harmanında sıralanması için her iki giriş dosyasını hariç tutar, sözcüksel olarak sıralar. Bu amaç için sort komutu kullanılabilir. diff komutunun aksine, comm'daki döndürme kodu'nun, iki dosya arasındaki ilişkiyle alakalı mantıksal bir anlamı yoktur. 0 döndürme kodu başarıyı temsil ederken >0 kodu da işlem esnasında bir hata meydana geldiğini ifade eder. foo dosyası: bar dosyası: Bu çıktı her iki dosyada da 'apple' ve 'banana' olduğunu, fakat "bar"'da iki tane 'banana' olduğunu gösteriyor. Daha fazla ayrıntıda, çıkış dosyası şöyle görünüme sahip olur. Sütunların tab karakterler ile ayrıldığına dikkat edin. "\t" bir tab karakteri, "\n" ise yeni bir satırı ifade eder (C programlama dilinde). Görülen boşluklar, çıkış dosyanının parçası değildir. Genellikle diff komutu comm'dan daha net sonuç verir. Daha basit olan comm daha çok betikler için kullanışlıdır. comm ile diff arasındaki en önemli fark, comm'un satırlar hakkında sıralama önceliği sunmasıdır. Ä°ngilizce Wikipedia "comm" maddesi Jennifer Lawrence Jennifer Shrader Lawrence (d. 15 Ağustos 1990), Amerikalı oyuncu. Yer aldığı filmler dünya genelinde 5.5 milyar dolardan fazla hasılat elde etti, 2015 ve 2016 yılları arasında dünyanın en çok maaş alan kadın oyuncusuydu. 2013 yılında "Time" dergisinin dünyanın en etkili 100 kişisi listesinde yer aldı. Oscar, Altın Küre ve SAG ödüllerinin sahibidir. Jennifer Lawrence 1990 yılında Louisville, Kentucky'de doğmuştur. Kilise oyunlarında oynadı, 14 yaşında oyuncu olmaya karar vermiştir ve ailesiyle birlikte bir yetenek avcısına başvurmuştur. Liseden 2 yıl erken mezun olmuş ve oyunculuk kariyerine başlamıştır. Lawrence TBS kanalındaki The Bill Engvall Show büyük kız kardeş 'Lauren Pearson'ı oynamıştır. Lawrence daha sonra sırasıyla The Devil You Know, Cold Case, Medium ve Monk Tv serilerinde rol almıştır. 2008'de Jason Freeland'in yönettiği Garden Party isimli filmde küçük bir rol oynadı. Aynı yıl Guillermo Arriaga'in yönettiği büyük bir yapım olan The Burning Plain'da Charlize Theron ve Kim Basinger birlikte oynadı. Bu rolüyle Venedik film festivalinde Marcello Mastroianni ödülünü aldı. Daha sonra başrol oynadığı Debra Granik'in yönettiği 'Winter's Bone' isimli film ile Sundance Film Festivali'nde en iyi film ödülünü aldı. Bu filmdeki rolü ise birçok eleştirmenden olumlu tepki almıştır. David Denby, "The New Yorker"daki yazısında filmi inanılmaz olarak tarif etmiştir. Jennifer Lawrence bu rolüyle 25 Ocak 2011'de Akademi Ödülleri'nde En İyi Kadın Oyuncu Akademi Ödülü'ne aday olmuştur. Aynı zamanda bu filmdeki performansı ona içinde NBR ödülü de dahil olmak üzere 7 ödül kazandırmıştır. Aday olduğu an aynı zamanda Akademi ödüllerinin en genç ikinci En iyi oyuncu adayı olmuştur. Lawrence 2009 yılında The Beaver filminde Mel Gibson ve Jodie Foster ile birlikte oynamıştır fakat film 2011 yılında gösterime girmiştir. 2011'de Lawrence filminde şekil değiştiren karakter Mystique rolünde oynadı. Film gişede büyük bir başarı elde etmesinin yanı sıra, Rotten Tomatoes'ta %88 oranında olumlu eleştiri almıştır. Aynı zamanda filmde Michael Fassbender ve Jennifer Lawrence'ın performansları çok beğenilmiş ve eleştirmenler tarafından övülmüştür. Daha sonra ise House at the End of the Street fiminde Elisabeth Shue ile birlikte oynadı. Film eleştirmenler tarafından beğenilmese de iyi bir gişe başarısı yakaladı. Filmin son aşaması 2010'da bitirildi. Ardından Drake Doremus'un Like Crazy filminde Sam karakterini canlandırmıştır. Like Crazy filmi Sundance Film Festivali'nde En İyi Film ödülü ve Jüri Ödülünü kazanmıştır. Jennifer Lawrence, kendisine asıl büyük ünü getiren ve gişede 600 milyon dolardan fazla kazanan Açlık Oyunları (film)'nda Katniss Everdeen karakterini canlandırmıştır. Bu filmden sonra David O. Russell'ın yönettiği ve 8 dalda Oscar'a aday olan Silver Linings Playbook filminde filmin ana karakterlerinden "Tiffany Maxwell"'ı canlandırmıştır. Silver Linings Playbook bağımsız bir film olmasına rağmen gişede 200 milyon dolardan daha fazla kazanmıştır aynı zamanda Rotten Tomatoes'ta %92'lik olumlu eleştiri almıştır. Jennifer Lawrence bu filmdeki rolüyle En İyi Kadın Oyuncu Akademi Ödülü'nü kazanmıştır. Aynı zamanda bu filmdeki rolü Lawrence'a Altın Küre, SAG ve bağımsız filmlere verilen Bağımsız Ruh Ödülü getirmiştir. Ardından Jennifer Lawrence Time dergisinin hazırladığı TIME 100 listesi'ne girmiştir. Silver Linings Playbook'tan sonra ise Susanne Bier'in yeni filmi olan Serena filminde Serena Pemberton karakterini canlandırmıştır. Filmde Silver Linings Playbook'daki rol arkadaşı olan Bradley Cooper'la birlikte başrolleri paylaşmaktadır. Film Amerika'da Eylül ayında vizyona girecek. Serena filminin ardından ise David O. Russell'ın yeni filmi olan American Hustle filminin çekimlerine başlamıştır. Filmde Marie Weinberg karakterini canlandırmaktadır. Filmin Amerika'da Aralık ayında vizyona girmesi bekleniyor.2015 yılında Joy filminde başrol oynamıştır. 2016 yılında çekilmiş olan 2017 de vizyona giren Uzay Yolcuları (Passengers) filminde Aurora karakterini başrol olarak oynamıştır. Lawrence, 2011 yılında filminde rol aldıktan sonra Nicholas Hoult ile çıkmaya başladı. Ancak Ocak 2013'te ilişkilerini sonlandırdılar. Temmuz 2013'te filminde birlikte rol aldıktan sonra yeniden bağlandılar. Çift, kaynakların belirttiğine göre farklı çalışma programlarından dolayı Ağustos 2014'te kesin olarak ayrıldı. 31 Ağustos 2014'te Lawrence'ın çıplak fotoğrafları internete sızdı ve bu fotoğrafların Lawrence'ın iCloud hesabından ele geçirildiği düşünüldü. Lawrence fotoğrafların gerçek olduğunu onayladı. Ekim 2014'te "Vanity Fair"e verdiği röportajda bu durumu "cinsel suç" ve "cinsel tecavüz" olarak değerlendirdi ve ekledi, "O fotoğraflara bakan herkes bir cinsel saldırıyı ebedileştiriyor. Utanç duymalılar. Çılgına dönmek istemiyorum ama aynı zamanda düşünüyorum, insanlara çıplak vücuduma bakabileceklerini söylemedim." 2012 yılında, inceleme web sitesi IndieWire, Lawrence'ın "kendini beğenmiş" bir kişiliğe sahip olduğunu belirtti. Lawrence, doktorlar gibi hayat kurtaran mesleklere kıyasla "aptal" davrandığını ve bu nedenle başarısı konusunda "kendini beğenmiş" olduğuna inanmadığını söylüyor. 2012 yılında Rolling Stone ona "Amerika'nın en yetenekli genç oyuncusu" adını verdi. Kariyeri boyunca Lawrence hem yüksek profilli ana akım prodüksiyonlarda hem de düşük bütçeli bağımsız filmlerde rol aldı ve bir dizi film türünde yer aldı. Lawrence, oyunculuk eğitimi almamış ve profesyonel tiyatroda yer almamıştır. Bunun yerine oyunculuk yaklaşımını çevresindeki insanların gözlemlerine dayandırıyor. Kariyeri geliştikçe, Lawrence en iyi ücretli aktrislerden biri haline geldi; 2013 yılında Time dergisi onu dünyadaki en etkili 100 kişiden biri olarak seçti. Elle dergisi onu eğlence sektöründeki en güçlü kadın olarak nitelendirdi ve Forbes onu 50. en güçlü aktris olarak gösterdi. 2014 yılında Forbes, 34 milyon dolarlık kazanç ile dünyanın en çok kazanan ikinci aktrisini seçti ve onu en güçlü aktris olarak gösterdi. Lawrence 2011'de Victoria's Secret'ın "En Seksi" listesinde yer aldı, 2011 ve 2013'te Halkın En Güzel İnsanları, 2011'den 2014'e kadar Maxim's Hot 100 ve FHM'nin en seksi kadınlar listesine girdi. HMS Defence (1907) HMS "Defence", 1900'lerin ortalarında İngiliz Kraliyet Donanması için inşa edilen "Minotaur" sınıfı bir zırhlı kruvazördür. Kraliyet Donanması'na katılan son zırhlı kruvazör olmuştur. I. Dünya Savaşı başladığında Akdeniz'de bulunan gemi, Goeben ve Breslau'nun takibine katılmıştır. "Defence" Ocak 1915'te Büyük Filo'ya aktarıldı ve kariyeri boyunca orada kaldı. "Defence", 31 Mayıs 1916'da I. Dünya Savaşı'nın en büyük deniz muharebesi olan Jutland Muharebesi sırasında batırıldı. Büyük Filo'nun ana kısmıyla beraber yol alan gemi, hareketsiz kalmış Alman hafif kruvazörü SMS Wiesbaden'e saldırmaya çalışırken Almanların bir muharebe kruvazörü ve dört dretnotu tarafından ateş altına alındı. Alman muharebe kruvazörü SMS Derfflinger'dan atılan iki salvo, "Defence"in arka cephaneliğini havaya uçurdu. Gemi mürettebatından kurtulan olmadı. Üç adet üretilen Minotaur sınıfı zırhlı kruvazörün sonuncusu olan "Defence", Büyük Britanya'nın 1904-1905 donanma inşaat programının bir parçası olarak sipariş edildi. İnşaatı tamamlanınca merkez filonun içindeki 5. Kruvazör filosuna atandı. Merkez filosu Mart 1909'da yeniden yapılandırınca Defence de geçici olarak 2. Kruvazör filosuna atandı. Üç ay sonra, 1. Kruvazör filosuna atandı. 1911-1912'de transatlantik yolcu gemisi RMS Medina'ya eşlik etti. Normalde kruvazörler yolcu gemilerine eşlik etmezdi ancak "Medina"nın eskort gemisi o dönemde Britanya Kralı V. George'un Hindistan ziyaretinde kullanılınca "Medina"ya eşlik etme görevi Defence'e verildi. Gemi, 1912 başlarında Devon Kontluğu'ndaki Plymouth'a döndükten sonra, Çin Donanma Komutanlığı'na transfer edildi. Birinci Dünya Savaşı'nın başlangıcında, Goeben ve Breslau'nun takibine başladı. Ancak Alman muharebe kruvazörleri, "Defence"'in de içinde bulunduğu 1. Kruvazör filosuna göre çok daha kalın zırha ve büyük mermilere sahipti. Bu nedenle filo komutanı Tuğamiral Ernest Troubridge tarafından takip sona erdirildi. Ancak "Defence", "SMS Goeben" ve "SMS Breslau"nun Marmara'dan çıkamaması için Çanakkale Boğazı'nn girişini tıkamakla görevlendirildi. Burada yaklaşık bir ay kalan "Defence", 10 Eylül'de Alman Doğu Asya Filosu'nu aramakla görevlendirildi ve Atlantik Okyanusu'na çağrıldı. Ancak bu görev 14 Eylül'de iptal edildi. "Defence" bunu üzerine Çanakkale'ye geri döndü. Ekim ayında "Defence", yeniden Alman filosunun yerini aramakla görevlendirildi. Bunun üzerine gemi Atlantik'in güneyine doğru harekete geçti. 31 Mayıs 1916'da Jutland Muharebesi sırasında Amiral Sir Robert Arbuthnot'un gemisi olarak Birinci Kruvazör Filosu'na liderlik etti. Jutland Savaşı'nın ilk 4 saati boyunca ciddi bir hasar almayan ve filonun önünden gitmekte olan "Defence" ve HMS Warrior, saat 05.44'te Alman II. İzcilik Grubunu gördü ve aynı anda ateş açtı. Ancak top mermilerinin menzili kısaydı. Bunun üzerine Alman gemilerinin karşı ateşine maruz kalmamak için "Defence" ve "Warrior" geriye doğru döndü. Ancak geride muharebe kruvazörü HMS Lion vardı. Çarpışmamak için "HMS Lion" da dümeni geriye kırdı. Kısa süre sonra, 18.05'de "Warrior" ve "Defence", hasar almış bir Alman hafif kruvazörü olan "SMS Wiesbaden"'ı gördüler. Aralarında 5 bin metre mesafe bulunuyordu. Kısa süre sonra 4 Alman zırhlısı, Defence ile Warrior'u gördü ve aynı anda ateş atılar. "SMS Derfflinger" zırhlısından atılan iki salvo, "Defence"in arka cephaneliğini havaya uçurdu. Patlama öyle şiddetliydi ki tüm savaş alanından görüldü. Gemi, 18.20'de battı. Defence'in 903 kişilik mürettebatından kurtulan olmadı. GeliÅŸimsel plastisite Gelişimsel plastisite, gelişim sırasında çevresel etkileşimlerin bir sonucu olarak sinir bağlantılarında meydana gelen değişikliklerin yanı sıra öğrenim süreci sırasında uyarılan nöral değişimler için kullanılan genel bir terim. Nöroplastisite veya beyin plastisitesine benzer şekilde, gelişimsel plastisite terimi özellikle gelişim süreçlerinin bir sonucu olarak nöronlar ve sinaptik bağlantılarda meydana gelen değişimler için kullanılır. Merkezi sinir sistemi, gelişim sırasında endojen veya eksojen faktörlerin yanı sıra öğrenme deneyimleri yoluyla bilgi edinir. Bilgilerin edinimi ve depolanmasında merkezi sinir sisteminin plastik yapısı, yeni bilgi ve deneyimleri karşılamak için gelişimsel plastisite ile sonuçlanan mevcut sinirsel bağlantıların alışımını ve uyumunu sağlar. Gelişimi sırasında ortaya çıkan bu plastisite formu üç baskın mekanizmanın bir sonucudur: HMS Black Prince (1904) HMS Black Prince, 1900'lerin ortalarında İngiliz Kraliyet Donanması için inşa edilen "Duke of Edinburgh" sınıfı bir zırhlı kruvazördür. I. Dünya Savaşı başladığında Akdeniz'de bulunan gemi, Goeben ve Breslau'nun takibine katılmıştır. "Black Prince" Ocak 1915'te Büyük Filo'ya aktarıldı ve kariyeri boyunca orada kaldı. 31 Mayıs 1916'da I. Dünya Savaşı'nın en büyük deniz muharebesi olan Jutland Muharebesi sırasında batırıldı. Gemi mürettebatından kurtulan olmadı. Schichau-Werke Schichau-Werke, Alman İmparatorluğu'nun Elbing şehrinde (günümüzde Polonya'nın Elbląg kenti) yer almış bir Alman mühendislik ve tersanecilik firması. Danzig'de de bir tersanesi vardı. Birinci ve İkinci Dünya Savaşı'nda savaşan birçok denizaltı, zırhlı ve savaş gemisi inşa etmiştir. Van Depremi Van depremi Van ili sınırları içinde farklı tarihlerde gerçekleşmiş depremlerden birisi olabilir: Helgoland sınıfı zırhlı "Helgoland" sınıfı, Alman İmparatorluğu için üretilen ikinci dretnot zırhlı sınıfıdır. 1908-1912 yılları arasında üretilmişlerdir. Sınıf , , ve olmak üzere 4 gemiden oluşuyordu. I. Dünya Savaşı'nda savaşan gemiler, savaşın ardından savaş tazminatı olarak Müttefik Devletler'e teslim edildiler. Gemiler 1923-1933 yılları arasında söküldüler. Genetik kanalizasyon Genetik kanalizasyon, yaşadıkları çevrenin değişebilirliği veya sahip oldukları genotipin değişkenliği ne ölçüde olursa olsun, bir popülasyonun aynı fenotipi üretebilme yeteneğinin bir ölçüsüdür. Diğer bir deyişle "dayanıklılık" veya "performans" anlamına gelir ve popülasyonun sağlamlığını ifade eder. Genetik kanalizasyon terimi ilk defa Conrad Hal Waddington tarafından kullanılmıştır. Waddington bu terimi, daha ziyade popülasyonun dayanaklılığını dikkate almak yerine, örneğin tasarlanmış sistemler gibi biyolojik sistemlerin tam olarak aynı şekilde sağlam ve dayanıklı olmadıklarını ifade etmek için kullanmıştır. Biyolojik dayanıklılık veya kanalizasyon, gelişimsel yolların evrim tarafından şekillendirildiğinde belirir. Waddington, organizmaların gelişimleri sırasında "yokuş aşağı" yuvarlandıkları durum için epigenetik yüzey terimini ortaya atmıştır. Bu benzetmede, kanalize edilmiş bir özellik, güvenli bir şekilde fenotipi onun "kaderine" doğru yönlendiren ve yüksek sırtlar ve tepelerle çevrili bir vadi olarak gösterilmiştir. Waddington, bu kanalların evrim süreçleri sırasında epigenetik yüzey tarafından şekillendirildiği ve bu sezginin biyolojik dayanıklılığın benzersiz niteliklerini anlamak için yararlı olduğunu öne sürmüştür. Mehmet Ä°nan Prof. Mehmet İnan, (d. 1921, Adana - ö. 27 Şubat 1987), Türk akademisyen. 1940 yılında Yüksek Mühendis Mektebi'ne girdi ve 1945'te Kuvvetli Akım Kolu'ndan mezun oldu. 1947 yılında Elektrik Makinaları ve Tesisleri Kürsüsü'ne asistan olarak girdi. 1950 yılında yeterliliğini verdi. 1952 ve 1953 yıllarında Almanya'da mesleği ile ilgili konularda araştırma yaptı. 1957 yılında doçent oldu ve aynı yıllarında mesleki incelemelerde bulunmak üzere yurt dışına gönderildi. İstanbul iline bağlı köylerin elektriklenmesi işlerinde çalıştı, projeler hazırladı ve projelerin uygulanmasını sağladı. 1968 yılında profesörlüğe yükseltilerek 1976 yılında Elektrik Tesisleri Kürsüsü'nde açık olan kadroya atandı. Bir kitabı, yabancı dilde ve Türkçe yazılmış makaleleri olan Prof. Mehmet İnan 1972-1977 tarihleri arasında İTÜ Elektrik Fakütesi Dekanlığı görevini yaptı. Ã‡ift tekne Çift tekne, geminin tekne kısmının iki kat yapıldığı gemi inşa türüdür. Çift teknede gemi, iç içe iki gemi halinde inşa edilir. Dış kısımdaki tekne ile iç kısımdaki tekne arasında bir metreye dek mesafe bırakılır, bu sayede geminin dış teknesi su alsa bile iç kısmın su almaması, böylece batma riskinin azalması sağlanır. Krupp zırhı Krupp zırhı, 19. yüzyılın sonunda büyük savaş gemilerinin inşasında kullanılan bir zırh türüdür. Zırh, Alman "Krupp Silah Şirketi" tarafından 1893'te geliştirilmiş, ve savaş gemilerinin inşasında Harvey zırhının yerini almıştır. 20. yüzyılın başlarında Krupp çimentolanmış zırhının üretilmeye başlaması üzerine, bu zırhın üretimi gereksiz hale gelmiştir. Niş oluşturma Niş oluşturma veya niş inşası, bir organizmanın hayatta kalma şansını artıracak bir şekilde, her zaman olmasa da çoğu zaman kendi (ya da diğer türlerin) yaşam ortamını veya doğal çevresini değiştirdiği sürece verilen isim. Bazı biyologlar, niş oluşturma süreçlerinin evrim için doğal seçilim kadar önemli olduğunu savunur. Bu anlamda seçilim yoluyla, sadece çevre canlı türlerini değiştirmez, canlı türleri de niş oluşturma suretiyle çevreyi değiştirirler. Bu durum, çevrelerini etkileyen organizmalarla doğal seçilim ve niş inşası arasında bir geri bildirim ilişkisi oluşturur. Bu değişiklik de, hangi özelliklerin doğal olarak seçileceğine dair değişimlere neden olur. Niş oluşturmanın etkisi, ekolojik kalıtımın evrimsel rolü göz önüne alındığında, özellikle çevresel değişikliklerin birkaç nesildir devam ettiği durumlarda belirginleşir. Bir organizmada daha az şiddetli niş inşa davranışları gözlemlemek de mümkündür. Bu teori, doğal seçilim ile bağlantılı olarak, organizmaların atalarından, onların genleri ile yine onlar tarafından değiştirilmiş olan bir doğal çevreyi, yani iki ayrı miras kalıtımını birden devraldıklarını göstermektedir. Bu iki evrimsel mekanizma, popülasyonun seçilim değeri ile ve bu organizmaların yaşamlarını sürdürmek için hangi adaptasyonları geliştireceklerini birlikte belirler. Metasentrik yÃ¼kseklik Metasentrik yükseklik, yüzen bir cismin statik stabilitesinin belirlenmesi için kullanılan bir ölçüdür. Yüzen cismin ağırlık merkezi ile metasentrı arasındaki mesafeyi belirtir. Metasentrik yükseklik, yüzen cisimlerin yalpalama frekansı üzerinde de etkilidir; yolcu gemilerinde yeterli, ancak fazla olmayan bir metasentrik yükseklik olması yolcuların konforunu olumlu etkiler. David Beatty Amiral David Richard Beatty, 1. Earl Beatty, (d. 17 Ocak 1871 - ö. 11 Mart 1936) İngiliz Kraliyet Donanması'nda I. Dünya Savaşı'nda görev yapmış bir amiraldir. Beatty, 1916'daki Jutland Muharebesi'nde İngiliz filosunun bir kısmını komuta etmiştir. Westerplatte Westerplatte, Baltık Denizi'nde Polonya'nın Gdańsk şehrinde yer alan bir yarımadadır. 1926-1939 yılları arasında Polonya Ordusu Transit Deposu (WST) olarak kullanılan yarımada, Özgür Danzig Şehri (bugünkü Gdańsk) sınırları dahilindeydi. Yarımada, II. Dünya Savaşı'nda Almanya ile Polonya arasındaki ilk çatışma olan Westerplatte Muharebesi sebebiyle tanınmaktadır. Bu muharebe, II. Dünya Savaşı'nı başlatan çatışma olarak tarihe geçmiştir. Soluma Nefes almak ya da soluk almak havanın akciğerlere alınıp verilme işlemidir. Aerobik organizmalar enerji açığa çıkarabilmek için solunum yoluyla oksijene ihtiyaç duyar. Nefes almak vücudun ihtiyacı olan oksijenin alınıp karbondioksidin atıldığı tek işlemdir. Gaz değişimi, akciğer alveolleri ve akciğer kılcal damarlarındaki kan arasında, gazların pasif difüzyonuyla meydana gelir. Kandaki çözünmüş gazlar, kalbin kanı pompalamasıyla dolaşım sistemi yoluyla tüm vücuda yayılır. Nefes alma işlemi, nefes alma (inspirasyon) ve nefes verme (expirasyon) aşamalarından oluşur. Normal fizyolojik sınırlar içerisindeki nefes almanın tıbbi terimi öpnedir. Karbondioksidin atılımına ek olarak nefes almayla vücuttan su da atılır. Alveollerden difüzyona uğrayan su sebebiyle nefes %100 nem içerir. Westerplatte Muharebesi Westerplatte Muharebesi, Polonya Seferi ve II. Dünya Savaşı'nın ilk çatışmasıdır. 1 Eylül 1939'da başlayan ve bir hafta süren bu muharebe, Almanların deniz ve karadan Westerplatte yarımadasında yer alan bir Polonya Ordusu Transit Deposu'na ("Wojskowy Skład Transportowy", WST) saldırısıyla başladı. "Schleswig-Holstein" zırhlısının bombardımanıyla başlayan muharebede 200'den az sayıda Polonya askeri Alman ordusunun ezici üstünlüğüne rağmen depoyu bir hafta korumayı başardılar ancak 7 Eylül'de teslim oldular. Soluk (anlam ayrımı) Soluk, akciğerlere çekilen veya akciğerlerden atılan hava. Ziya Burhanettin Güvenç Ziya Burhanettin Güvenç, Çankaya Üniversitesi eski rektörü ve fizik profesörü. 1981 yılında Ankara Üniversitesi Mühendislik Fakültesi Fizik Mühendisliği bölümünden mezun olan Güvenç, 1984 yılında yüksek lisansını da Ankara Üniversitesi'nde tamamlamıştır. 1989 yılında Kaliforniya Üniversitesi'nde doktorasını tamamlayan Güvenç, 1993 yılında ODTÜ'de "Yardımcı Doçent Doktor" olarak görevine başlamıştır. Çalışmalarına 1997 yılında Çankaya Üniversitesi'nde "Doçent Doktor" olarak devam eden Güvenç, 2001 yılında Profesör unvanı almıştır. Çankaya Üniversitesi Mühendislik Fakültesi, Elektronik ve Haberleşme Mühendisliği öğretim üyesidir. Araştırma ve ilgi alanları: nanoteknoloji, yüzey bilimi, hidrojen depolama ve üretimi, modelleme ve simülasyon, iyon frekansına göre yüzey modifikasyonudur. 2006-2014 yılları arasında Çankaya Üniversitesi'nin rektörlüğünü üstlenmiştir. 2011 yılında Türkiye Gönüllü Eğitimciler Derneğinin düzenlediği yılın enleri ödül töreninde yılın rektörü ödülünü almıştır. İkili kalıtım teorisi İkili kalıtım teorisi veya bilinen adıyla gen-kültür birlikte evrimi, insan davranışının genetik evrim ve kültürel evrim gibi nasıl iki farklı evrimsel sürecin bir ürünü olabileceğini açıklamak için 1970'lerin sonu ve 1980'lerin başında geliştirilmiş olan bir kuramdır. İkili kalıtım kuramı, insanlardaki davranış çeşitliğinin birincil nedeni olarak kültürü gören sosyal bilimler ile kültürü genetik seçilimin bir yan ürünü olarak gören sosyobiyoloji ve evrimsel psikoloji arasında bir "orta taban" oluşturur. İkili kalıtım kuramında kültür, sosyal öğrenme yoluyla insan beynine ulaşan bilgi olarak tanımlanır. Kültürel evrim, kültürel bilgiler üzerinde hareket eden Darwinci bir seçim süreci olarak kabul edilir. İkili kalıtım kuramcıları, genellikle Darwinci seçilim sürecinin genetik bilgileri etkilediği genetik evrime benzeterek tanımlarlar. Genetik evrim nispeten iyi anlaşılmış olduğundan, ikili kalıtım kuramcılarının çoğu kültürel evrim ile kültürel evrim ve genetik evrim arasındaki etkileşimleri incelerler. KasÄ±m 2011 Van depremi "Bu sayfa Kasım 2011'de olan depremi kapsamaktadır. Başlığın diğer anlamları için Van Depremi sayfasına gidiniz." Kasım 2011 Van depremi; 9 Kasım 2011 tarihinde, TSİ 21:23'de meydana gelen ve 5,6 M büyüklüğündeki depremdir. Depremin merkez üssü, Van'a 16 km uzaklıktaki Edremit ilçesidir. Depremin etkisiyle 2'si otel olmak üzere 25 bina yıkıldı. 23 Ekim'de meydana gelen deprem nedeniyle Van'da olan arama kurtarma ekiplerinin bir kısmı, binaların yıkıldığı bölgeye sevk edilirken; daha önce kendi bölgelerine dönmüş arama kurtarma ekipleri de tekrar bölgeye gelerek arama kurtarma çalışmalarını yürütmeye başlamışlardır. 12 Kasım günü Afet ve Acil Durum Yönetimi Başkanlığı'ndan yapılan açıklamada; 25 binanın yıkıldığı, 40 kişinin öldüğü ve 30 kişinin enkazlardan sağ kurtarıldığı bilgisi verilmiştir. Depremde ölenlerden biri de Japon yardım görevlisi Prof. Dr. Atsushi Miyazaki'dir. Van'da yaşayan binlerce insan bu depremden sonra bölgeyi terk etmiştir, kalanlar ise soğuk kış aylarında yazlık çadırlarda kışı geçirmeye çalışmaktadır. Van valiliğinin gönüllülerle beraber yürüttüğü çalışmlar sayesinde agır hasarlı birçok bina kayıt altına alınıp acil tedbir alınması için ilgili makamlara resmi olarak raporlanmıştır. Bu çalışmalar sonucunda tehlike yaratan ağır hasarlı binaların yıkım çalışmalarına başlanmıştır. Depremde yıkılan ve 24 kişinin yaşamını yitirdiği Bayram Oteli’ne ilişkin davada, otelin sahibi Tevfik Bayram’a "bilinçli taksirle birden fazla kişinin ölümüne sebebiyet vermek" suçundan 15 yıl 6 ay 20 gün hapis cezası verildi. 2011 Van depremi 2011 Van depremi aşağıdaki anlamlara geliyor olabilir. Yönlendirilmiş seçilim Yönlendirilmiş seçilim, popülasyon genetiğinde allel frekansının sürekli olarak bir yöne kaymasına neden olarak tek bir fenotipin tercih edildiği bir doğal seçilim türüdür. Yönlendirilmiş seçilimin etkisi altında avantajlı bir alelin görünme sıklığı, diğer aleller üstünde baskın olmasından bağımsız olarak artış gösterir ve böylelikle bu avantajlı alel resesif olsa bile, sonunda gen havuzunda sabit hale gelir. Yönlendirilmiş seçilim, seçilimin birden fazla alel lehine oluduğu dengeleyici seçilimin tersi bir durum olup zararlı mutasyonları popülasyondan uzaklaştıran arıtıcı seçilim ile aynıdır. Yönlendirilmiş seçilim, en sık olarak çevresel değişikliklerde ve popülasyonlar farklı çevresel baskılara sahip yeni bir yaşam alanına geçiş yaptıklarında ortaya çıkar. Yönlendirilmiş seçilime dair bir örnek, buzul çağlarının buzullar arası dönemlerinde Avrupa'daki siyah ayıların boyutlarının küçüldüğü buna karşın her buzul döneminde arttığını gösteren fosil kayıtlardır. Başka bir örnek, bir ispinoz popülasyonunda görülen gaga büyüklüğüdür. Yağışlı mevsimlerde küçük tohumlar daha yaygın şekilde çoğaldığından küçük tohumların ve besin kaynağının bu kadar zengin olduğu bir ortamda ispinozlar nadir olarak büyük boyuttaki tohumları yerler. Daha kurak mevsimlerde ise büyük veya küçük tohumlardan hiçbiri bol miktarda görülmez ve kuşlar bu durumda genellikle daha büyük tohumları tercih ederler. İspinozların beslenme değişikliği gelecek nesillerdeki kuşların gaga büyüklüklerini de etkiler. Böylece isponozların gagaları sert ve büyük gagalar ile küçük ve düz gaga formları arasında değişim gösterir. Konodont Konodontlar (Conodonta)(Yunanca "kōnos", "koni", + "odont", "diş"), yılan balığına benzeyen nesli tükenmiş kordalılardır. Conodontlar, Kordalılar şubesinde sınıflandırılmaktadır çünkü yüzgeçlilerdir. Notokorda, Kordalıların özelliklerini taşımaktadırlar. II. Muvatalli II. Muvatalli, MÖ 1295-1272 , yıllarında hüküm sürmüş ve Mısır kralı II. Ramses'le Kadeş Savaşı'nı yapmış olan Hitit kralıdır. Muvatalli, babası II. Murşili öldüğünde, hayattaki en büyük oğul olarak tahta çıkmıştır. Babası gibi II. Muvatalli de Hitit devletini başarılı bir şekilde idare etmiş, özellikle Mısır'a karşı güney sınırlarını genişletmiştir. Batı Anadolu'ya sefer yaptığı, Vilusa kralı Alaksandu ile yaptığı vasal antlaşmasından bilinmektedir. Gene Batı Anadolu'daki bir diğer Hitit vasalı olan Seha Nehri ülkesi kralı Masturi ile kızkardeşi Massanauzzi'yi evlendirmiştir. II. Muvatalli döneminde kuzeydeki Kaşka kavimlerinin Hititlere karşı saldırıları devam etmiş ancak, Muvatalli Kaşkalara karşı mücadeleyi genellikle Yukarı Ülke valiliğine atadığı kardeşi Hattuşili'ye bırakarak kendisi daha çok Mısır'a karşı yürüttüğü savaşa odaklanmıştır. Bu sebeple, Muvatalli Hitit devlet merkezini de Hattuşa'dan daha güneydeki Tarhuntassa şehrine taşımıştır. Muvatalli'nin ölümünden sonra devlet merkezi tekrar Hattuşa'ya taşınmıştır. Muvatalli'nin Tarhuntassa'da kaldığı dönem boyunca Hattuşa'nın yönetimini de gene kardeşi Hattuşili'ye devredilmiştir. Kadeş Savaşı, Muvatalli'nin hükümdarlığının sonlarına doğru MÖ 1274 tarihinde güney Suriye'deki Kadeş şehri yakınında yapılmıştır. Her ne kadar II. Ramses Karnak tapınağındaki ve çeşitli diğer anıtlarındaki yazıt ve betimlemelerinde savaşı bir Mısır zaferi olarak nakletmişse de, tarihçiler bunların iç propaganda amaçlı abartı olduğunu düşünmektedir. Mevcut Hitit kaynaklarında savaşla ilgili bir detay bulunamamıştır, ancak Muvatalli'nin kardeşi Hattuşili dönemine ait bir dokümanda "Kardeşim Mısır ordusunu yendikten sonra ..." şeklinde geçen göndermeler Hitit tarafının da bunu kendi zaferi olarak gördüğünü belirtir. Tarihçiler arasındaki genel kanı aslında iki tarafın da bariz bir üstünlük sağlayamadığı, ancak savaş sonrasında Mısır ordusunun geri çekilmesi ve ihtilaflı bölge olan Amurru ve Amka'nın Hitit yönetiminde kalmış olması sebebiyle, sonuçların daha çok Hititler lehine olduğunu şeklindedir. Adana, Ceyhan'da Sirkeli-Höyük'teki kaya anıtı II. Muvatalli'yi temsil eder ve tarihlenebilen en eski Hitit kaya anıtıdır. II. Muvatalli'nin kimi dokümanlarda ve bazı mühürlerde kullandığı Hurrice ismi Şarri-Teşup'tur. II. Muvatalli'nin hükümdarlığı, Mısır'da I. Seti ve II. Ramses, Asur'da Arik-den-ili ve I. Adad-nirari dönemlerine denk gelir. Babası II. Murşili ve annesi kraliçe Gassulaviya'dır. Gassulaviya'dan doğan iki erkek kardeşi, Halpasulupi ve Hattuşili, ve bir kız kardeşi Massanauzzi olduğu bilinmektedir. II. Muvatalli'nin eşinin kim olduğu tartışmalıdır ancak öne sürülen isimlerden biri Tanuhepa'dır. Asıl eşinden oğlu olmamıştır. Bilinen iki oğlu ikinci derece eşlerden doğmuştur. Biri kendisinden sonra III. Murşili ismiyle kral olan Urhi-Teşup, diğeri de III. Hattuşili zamanında Tarhuntassa bölgesine vassal kral olarak atanan Kurunta'dır. Ulmi-Teşup isimli üçüncü bir oğlu olduğu önerilmişse de bu büyük ihtimalle Kurunta'nın Hurrice adıdır. Dallanan seÃ§ilim Yıkıcı seçilim, çeşitlendirici seçilim ya da dallanan seçilim, popülasyon genetiğinde ekstrem ve uç değerdeki fenotiplere sahip olan bireylerin ortalama fenotipe sahip olan bireylere tercih edildiği değişiklikleri tanımlar. Bu durumda, özelliğin varyansı artar ve popülasyon iki ayrı gruba ayrılır. Bu evrimsel sürecin simpatrik türleşme arkasındaki itici güç olduğu düşünülmektedir. Bir tavşan popülasyonu var olduğunu