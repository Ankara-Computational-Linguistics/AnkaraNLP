Çerkes asıllı olan Memluklu kölelerden oluşan askerlerin Kahire kalesi içinde bulunan kışlalarından mülhem olmaktadır. Bu askerler arasında yükselip emir rütbesi alan ve sonra da Sultanlığa yükselenler Kafkasya'da Çerkeslerin bulunduğu bölgelerden getirilen kölelerden oluşmaktaydı. Bu hanedan daha önceki genellikle Kıpçak asıllı ve hatta Rumî Türklerden oluşan Memluklu askerlerin ikamet ettiği Nil Nehri üzerindeki bir adada kışlaları olan askerlerden ortaya çıkan "Bahri Hanedanı"'ndan sonra gelmiştir. Bu hanedan çok istikrarsız olmuş ve hanedana mensup Memluklu Sultanlarının hükümdarlıkları genellikle kısa sürmüştür. Sultanlığa atanma ve bunun için rekabet, Memluklu emirler arasındaki iktidar çatışmalarına çok bağlı olmuştur. Bu hanedan mensuplarının tahta geçme çatışmaları Memlukluların ellerinde bulunan Kıbrıs adasının Timur'a bağlı güçler tarafından işgal edilmesine ve sonra da bu adanın Hristiyanlar'ın idaresine geçmesine neden olmuştur. Sultanlığa geçme için devam eden çekişmeler en sonunda Memlukluların Osmanlılar tarafından yenilip Mısır'ın Osmanlılar eline geçip Memluk Sultanlığı'nın ortadan kaldırılmasına da neden olduğu iddia edilmektedir. 1250'den itibaren Mısır Kıpçak Türkü asıllı kölemenlere Bahri Hanedanı'na mensup Memluklu Sultanları tarafından idare edilmekteydi. 1377'de Suriye'de çıkan bir isyanla bu devletin idaresi Çerkes kölemenler tarafından ele geçirilmişti ve 1382'de Çerkes asıllı Zahir Sayfeddin Berkuk'un Memluklu Sultanı olarak tahta geçmiştir. 1389'da Bahri Hanedanı'ndan olan Kıpçak kölemenlerinden olan son Memluk Sultanı Salih Zeyneddin Hacı tekrar iktidarı ele aldıysa da 1390'da Çerkes kökenli Berkuk tekrar tahtını ele geçirdi ve yeni Memluk Sultanlığı kurdu: Çerkes kökenli Sultan Berkuk tarafından Kıpçak Hanedanlığı kaldırılıp onun yerine hanedanlık olmayan yeni sistemli Memluk Sultanlığı kuruldu; kendi Memluk Sultanı'ndan sonra gelen en yetkili komutan, yani ehil olan komutan yeni Memluk Sultanı oluyordu, bu şekilde en yetkili komutana iktidarı devretme sistem-değişikliği 'Çerkesler Dönemi Memluk Sultanlığı'nın sonuna kadar sürdü. Dinî savaş Din savaşları, farklı dini görüşlerin çıkar çakışmaları yüzünden çıkan savaşlardır. Bir dine mensup grubun diğer dinden olan insanları bastırmayı amaçlaması veya kendi dinini yaymak istemesi savaşların genel nedenidir. İslam fetihleri, Fransız Din Savaşları, Haçlı Seferleri, Reconquista tarihte görülen din savaşlarına örnektir. Augustinus, adil savaş teorisini Hristiyanlık içinde tanımlayan ve din savaşları kavramının temelini oluşturan ilk kişidir. 7. yüzyılda ortaya çıkan cihad ve gaza kavramı da İslamiyet'te din savaşları için kullanılan kavramlardır. Alan Axelrod ve Charles Phillips'in hazırlamış olduğu "Savaş Ansiklopedisi"nde yer alan 1763 savaşın %7'lik kısmı yani 123'ü din savaşlarıdır. Bu 123 savaşın 66'sı İslamiyet ve Hristiyanlık arasındadır. Hristiyanlar savaşları Tanrı adına yapmışlardır. Savaşçı birliklere de genel olarak "Mesih'in Askerleri" veya "Mesih'in Şövalyeleri" ismini takmışlardır. Hristiyan askerleri savaşta Tanrı'nın ve ilahi güçlerin kendilerine yardım edeceğine inanmışlardı. Haçlı Seferleri, Papa dolayısıyla Vatikan'ın desteğiyle 11. ve 13. yüzyıllar boyunca devam eden Hristiyan akınlarıdır. Seferlerin başlangıcında amaç Müslümanların elinde olan Kutsal Topraklar'ı yani Kudüs'ü ele geçirmek ve Müslüman olan Selçukluların genişlemesini durdurmaktı. Daha sonra ise Albigeois Haçlı Seferi, Baltık Haçlı Seferi ve Aragon Haçlı Seferi gibi farklı amaçlar üzerine seferler devam etti. Haçlı Seferleri'nin kaynağı Clermont Konsili'nde yaptığı konuşma ile II. Urbanus'un haklı savaş ("bellum iustum") ve kutsal savaş ("bellum sacrum") gerekçesiyle Hristiyanlar'ı savaşa çağırmasıdır. 16. yüzyıl Fransa'sında Katolikler ve Protestanlar (Huguenotlar) arasında çıkan savaştır. 17. yüzyılın ilk yarısında Alman devletleri, İskandinav devletleri ve Polonya arasında başlamış olan din savaşlarıdır. Fransa savaşın gidişatına göre saf belirlemiştir. Katolik bir devlet olmasına rağmen Protestanlar ile birlikte savaşmıştır. 19. yüzyılda Çin'de meydana gelen dini bir ayaklanmadır. Ayaklanmanın önderi Hong Xiuquan adlı yoksul bir köylüydü. Hristiyanlık öğretilerinden esinlenmiş yeni bir dinle ortaya çıkarak İsa'nın kardeşi ve Tanrı'nın oğlu olduğunu, Çin'e reformlar yapmak üzere gönderildiğini öne süren Hong'un yakın arkadaşlarından Feng Yunshan, onun düşünceleri doğrultusunda, özellikle Guangxi'nin yoksul köylülerine dayanarak Bai Shangdi Hui (Tanrıya Tapanlar Birliği) adlı dinsel bir topluluk kurdu. Feng ile Bai Shangdi Hui'e 1847'de katılan Hong, üç yıl sonra yandaşlarını harekete geçirerek bir ayaklanma başlattılar. 1 Ocak 1851'de Tanrısal Büyük Barış Krallığı'nı (Taiping Tianguo) kurduğunu ilan eden Hong, Tanrısal Kral (Tianwang) unvanını aldı. Taiping, Hristiyan öğretisi Yeni Ahit'teki iyilikseverlik, bağışlayıcılık ve kefaret gibi ilkelere pek az yer veriyordu. Daha çok Eski Ahit'te yer alan, ibadet ve itaati emreden anlayışı vurguluyordu. Yeni dinde fahişelik, zina, ayak bağlama, kölelik, kumar, afyon, tütün ve şarap içmek yasaktı. Ordunun son derece düzenli bir örgütlenmesi vardı; askerler hem kışlalarda, hem de savaş sırasında sıkı kurallara bağlıydı. Bu kurallara uyanların öbür dünyada ödüllendirileceğine ilişkin inanç o kadar güçlüydü ki Nanjing kuşatmasında 100 bin Taiping yandaşı teslim olmaktansa ölmeyi tercih etti. Cihad, kelime anlamı olarak Allah'ın yolunda mücadele anlamına gelir ve İslam'ın altıncı şartı olarak görülür. Batı da "Kutsal Savaş" olarak tanımlanmakla beraber İslam teolojisi içinde daha geniş açıdan incelenir. Rosteh Rosteh (Rusça: Ростехнологии / Türkçe: Rus teknolojiler), sermayesinin yüzde ellisinden fazlası hükümetin denetiminde olan Rusya merkezli kamu kuruluşudur. Üstün teknoloji sivil ve askeri kulanım sanayi ürünleri hazırlama, üretim ve ihracat yapma amacıyla 2007 yılının sonunda kuruldu. Osman Kulenović Osman Kulenović (d. 15 Aralık 1889, Kulen Vakuf - ö. 7 Haziran 1947, Zagreb), Boşnak politikacı. Nisan 1941 ve Kasım 1941 arasındaki kısa dönemde Hırvatistan Bağımsız Devleti hükümetinin başkan yardımcılığı görevini yürütmüştür. Kendisinden sonra bu görece kardeşi Cafer-beg Kulenoviç gelmiştir. Ancak, Mayıs 1943'teki emekliliğine kadar Hırvatistan Bağımsız Devleti'nin dışişleri bakanlığı görevini sürdürmüştür. 1945 yılında İngilizler tarafından Yugoslavya hükümetine teslim edilmiş, 7 Haziran 1947'de 57 yaşında iken ölmüştür. Reichsluftfahrtministerium Reichsluftfahrtministerium Nazi Almanyası dönemi esnasında bir hükûmet bakanlıklarından biriydi (1933-45). Merkezi Berlin'de Wilhelmstraße'de bir binanın orijinal ismidir. Günümüzde ise Alman Maliye Bakanlığı olarak kullanılmaktadır. İkinci dünya savaşında uçakların tasarımlarından sorumlu bakanlıktı. CV Adolf Heusinger Adolf Heusinger (d. 4 Ağustos 1897 - 30 Kasım 1982), Alman general. II. Dünya Savaşı esnasında ordunun genelkurmay başkanı olarak hizmet etti ve savaştan sonra ilk olarak 1957'den 1961'e kadar Bundeswehr Batı Alman Silahlı Kuvvetler Genel Müfettişi olarak hizmet etti. Ayrıca 1961-1964 yılları arasında NATO Askeri Komitesi Başkanı olarak da görev yaptı. 17 Haziran 1915 tarihinde Alman İmparatorluk Ordusu girdi. 31 Mart 1916 tarihinde Asteğmenliğe (Fähnrich) terfi ettirildi. 4 Haziran 1916 tarihinde bir teğmen olarak görevlendirildi. Verdun ve Flanders bölgesindeki çatışmada birkaç kez yaralandı. 31 Temmuz 1917 tarihinde İngilizler tarafından esir alındı. Birinci Dünya Savaşı sırasında, Prusya 2. Sınıf ve 1. Sınıf Demir Haç madalyası, 2. Sınıf Brunswick Savaş Liyakat Haçı madalyası ve Siyah Savaş Yaralısı madalyası almıştır. I. Dünya Savaşı'ndan sonra İngiliz esaretinden kurtulan Heusinger Almanya'ya döndü ve Reichswehr'e girdi. Heusinger Nisan 1925'te üst düzey bir teğmen (Oberleutnant) yapıldı ve Ekim 1932 yılında yüzbaşı (Hauptmann) oldu. Ekim 1935'te 11. Bölüm başkanı harekat subayı yapıldı. Bu arada, Mart 1936 yılında büyük bir terfi aldı. Genelkurmay subayı olarak Genelkurmay Başkanlığı Personel İşlemleri'ne (Operationsabteilung) atandı. Nisan 1939 yılında yarbay rütbesine terfi etti. 15 Ekim 1940 tarihine kadar bu bölümde görev yaptı. İkinci Dünya Savaşı'nın patlak vermesiyle Alman Yüksek Ordu Komutanlığı'nın (Oberkommando des Heeres veya OKH) savaş zamanı organizasyonunda yer aldı. Polonya, Danimarka, Norveç ve Fransa'nın istila çalışmalarının planlamasına yardım etti. 1 Ağustos 1940 tarihinde Albay rütbesine terfi ettirildi ve 1940 Ekim'de Operationsabteilung'un şefi oldu. Böylece ordu planlama hiyerarşisinde üçüncü numaraya yükseldi. Haziran 1941'de Sovyetler Birliği'nin istilasından sonra OKH'de istila seferleri çalışmalarını planlamak için öncelikle sorumlu oldu. Alman Yüksek Silahlı Kuvvetlerde (Oberkommando der Wehrmacht veya OKW) yer alırken de diğer istila planlarında da sorumluydu. Operationsabteilung'un şefi olarak kaldı ve 1 Ocak 1942 tarihinde Tümgeneral rütbesine, 1 Ocak 1943 tarihinde Korgeneral rütbesine terfi ettirildi. Haziran 1944'te General Kurt Zeitzler hastalandı ve 10 Haziran'da 1944 tarihinde geçici olarak ordunun kurmay başkanı olarak hizmet verdi. 20 Temmuz 1944 tarihinde Albay Claus von Stauffenberg tarafından Adolf Hitler'e yapılan 20 Temmuz suikast girişimi'nde Wolfsschanze'de yapılan toplantıya katıldı ve bombanın patladığı zaman Hitler'in yanında duruyordu. Patlamada yaralandı ve hastaneye yatırıldı fakat tutuklandı. Gestapo tarafından, yapılan suikasttaki rolünü belirlemek için sorguya çekildi. Çünkü Heusinger'in komplocuların birçoğuyla teması olduğu kanıtlanmasına rağmen suikasta doğrudan katıldığı iddiaları için yetersiz kanıt vardı ve 1944 Ekim'de serbest bırakıldı. Yine de 25 Mart 1945 tarihine kadar başka bir konuma tayin edilmedi ve terfi ettirilmedi. 1945 Mayıs'ta Batılı müttefikler tarafından esir alındı. Nürnberg duruşmaları esnasında 1945'ten 1947'ye bir savaş esiri olarak kaldı. Batı Almanya şansölyesi Konrad Adenauer'in askeri meselelerde danışmanı oldu. 1955'te Bundeswehr'in kuruluşuyla askeri hizmete geri döndü. Bundeswehr'de Korgeneral oldu ve askeri liderlik konseyinin başkanlığına (Militärischer Führungsrat) getirildi. 1957 Mart'ta Bundeswehr'in bütün silahlı kuvvet bölümünün başkanı (Chief der Abteilung Gesamtstreitkräfte) olarak Hans Speidel'in yerini aldı. Kısaca ondan sonra 1957 Haziran'da, Orgeneral rütbesine terfi ettirildi ve Bundeswehr'in ilk baş müfettişi (Generalinspekteur der Bundeswehr) oldu. Mart 1961'e kadar bu görevde hizmet etti. Nisan 1961'de Washington'da NATO Askeri Komitesi Başkanı oldu. 1964 yılında emekliye ayrıldı. 1982'de 85 yaşında Köln'de öldü. Danny Trejo Dan "Danny" Trejo (d. 16 Mayıs 1944; Los Angeles, Kaliforniya), Hollywood sinemalarının birçoğunda gözüken bir Amerikalı oyuncu. Genellikle sert adam rollerinde bilinir. Gençlik yıllarında amcasıyla beraber çeşitli suçlara bulaşan Trejo, ayrıca bu dönemde eroin bağımlısı oldu. Gençlik yıllarında boksa merak sardı. Trejo’nun profesyonel boks kariyeri ile ilgili kurduğu hayaller, tutuklanarak uzun süreli hapis cezasına çarptırılmasıyla son buldu. Hapishanede geçirdiği süre boyunca düzenlenen boks şampiyonalarına katılan Trejo, hafif ve orta sıklet dallarında Kaliforniya Eyalet Şampiyonu unvanını uzun süre elinde bulundurdu. Hapiste geçirdiği süre boyunca terapi seanslarına katılan Trejo, eğitim programını düzenli takip ederek uyuşturucu sorunundan kurtulmaya çalıştı. 1985 yılında düzenlenen bir terapi seansı sırasında tanıştığı bir arkadaşı sayesinde sinema sektörüne giriş yapan Trejo, ilk olarak 1985 tarihli Runaway Train adlı sinema filminde rol aldı. Runaway Train filminde oyunculuğun yanı sıra filmin başrol oyuncusu Eric Roberts’a verdiği boks dersleri ile de tanınan Trejo, bu filmin başarısından sonra Hollywood'da öne çıkan isimlerden oldu. İlginç yüz hatlarıyla uzun Meksikalı bıyığı ve vücudundaki dövmeler sayesinde Holywood’un en çok aranan kötü adamlarından birisi haline gelen Trejo, Jean-Claude Van Damme, Al Pacino, Nicolas Cage ve Harrison Ford gibi pek çok ünlü isimle beraber kamera karşısına geçti. 1995 yılında Desperado ve 1996 yılında From Dusk Till Down filmlerinde usta yönetmen Robert Rodriguez ile beraber çalışmaya başlayan Trejo, setteki bir tesadüf sonucunda Rodriguez’in kuzeni olduğunu fark etti. Desperado filminden bu yana Rodriguez ile beraber çalışan Trejo, sinemadaki asıl ününü de usta yönetmenin filmlerinde oynadığı ve genellikle dövüş aleti olarak keskin metal objeleri ya da fırlatma bıçaklarını tercih eden kötü adam karakterleri ile kazandı. Dünya çapında tanınmaktadır. II. Dünya Savaşı'nda Sırplara yönelik zulüm II. Dünya Savaşı'nda Sırplara yönelik zulüm, 1941-1945 yılları arasında Faşist ve Nazi destekli unsurların Sırplar'a karşı yürüttüğü etnik temizlik uygulamasıdır. Belgrad Üniversitesi Profesörü Ljubodrag Dimic'in yayınladığı incelemedeki rakamlara göre Sırp tarafının toplam kaybı 1.000.000'dur (nüfusun yüzde 20'dir). Hırvatistan Bağımsız Devleti, Sırp halkın büyük çoğunluğunu Ortaçağ Engizisyonu yöntemleriyle katletti. Papa XII. Pius, Zagreb başpiskoposu Alojzije Stepinac, Saraybosna başpiskoposu Ivan Šarić, reis-ül ulema Fehim Spaho, Zagreb müftüsü Ismet Muftić, Kudüs Baş Müftüsü Muhammed Emin el-Hüseyni ve başka Katolik-Müslüman din adamları, NDH'deki katliamları desteklediler. II. Dünya Savaşı boyunca Ustaşa rejimi sırasında 700.000 Sırp'ı öldürmüş, 400.000'i göç etmek ve 250.000'i de Katolik olmak zorunda kalmıştır. Tito'nun Yugoslavyası, Sırp soykırımını açıkça inkâr etti. Zira Katolik olan Josip Broz Tito ve Edvard Kardelj, II. Dünya Savaşı sırasında işlenen Ustaşa suçlarını örtbas edip, unutmak ve unutturmak istediler. Tito, ülkedeki etnik kimlikleri, sosyalist ideolojinin ve 'Yugoslav' kimliğinin içinde eriterek yeni bir kardeşlik ve birlik dönemi başlatmak hazırlanıyordu. Bu nedenle Ustaşalar, Domobranlar ve Handschar'cılar üstünkörü yapılmış soruşturmalarla göstermelik cezalar aldılar. Sırp toprakları ise, yeni kurulan Hırvatistan Sosyalist Cumhuriyeti, Bosna-Hersek Sosyalist Cumhuriyeti, Voyvodina Özerk Sosyalist Bölgesi ve Kosova-Metohiya Özerk Sosyalist Bölgesi'ne dahil edilmişlerdir. Roma Katolik ideolojisi, Ortodoksları, 'schismatikler' (ayrılıkçılar, bölücüler) ve 'heretikler' (kafirler) olarak tanımlamaktadır. 'Extra ecclesiam Romanam nulla salus' (Roma Kilisesi dışında kurtuluş yoktur) ve 'Graeca fides, nulla fides' (Yunan dürüstlüğü dürüstsüzlüktür) dogmaları, Bizans Hıristiyanlığından nefretin temel sebeplerindendir. Balkanlarda Vatikan'ın rakibi durumunda Sırp Ortodoks Kilisesi ortaya çıktı. Vatikan Sırp Ortodoks Kilisesi'nin etkisini azaltmak hatta onu tamamen yok etmek için Hırvat milliyetçiliği ve dini aşırı ırkcılığı kullandı. 3-5 Eylül 1900 tarihlerinde Zagreb'de yapılan 'Umum Hırvat Kongresinde' Hırvatlar Katoliklik ile özdeşleştirildi. Papa XIII. Leo, Hırvatistan'ı büyük bir törenle ""Hıristiyanlığın Sınırı"" ilan etti. Vatikan ve Viyana'nın, Sırplar aleyhinde yürüttüğü propaganda, Güney Slav halklarının içerisinde bölünmelere yol açmış, en büyük nefretin ilk tohumlarını atmıştır. "(bakınız: Hırvat Katolik Hareketi)" Katolik dini teşvik edildi, Hırvatlar açıkça kayırılıyordu; 1889'da yaptırılan Saraybosna Katolik Katedrali bu politikanın ürünüdür. Vatikan misyonerler, Lika, Slavonya, Srem, Bačka, Baranja, Krayina, Bosna, Hersek ve Dalmaçya'da Sırpları Katolikleştirmek için çeşitli etkinlikler yürüttüler. 1832-1841 Petrovo Polje'li Sırpların Katolikleştirilmesi en çok bilinen olayı idi. Buğday ürünleri düştüğünde Sırp köylüler arasında yoksulluk ve açlık arttı. Mısır ve buğday tohumu karşılığında Sırp köylüler vaftiz edilerek Uniatlığa (Greko-Katolikliğe) kabul etti. Vaftizden sonra Sırplar bu defa Hırvat olarak adlandırılmaya başlanmıştı. Din değiştirerek de millet degistiren dünyadaki tek millet, Sırp milletidir. Bosna-Hersek'in Sırbistan'ı katılmasını amaçlayan 1875-76 Bosna-Hersek'li Sırpların büyük bir ayaklanması 1877-1878 Osmanlı-Rus Savaşına yol açtı. Avusturya-Macaristan, Büyük Sırbistan'ın kurulmasını önlemek için Bosna-Hersek'i işgal etti. Bunun ardından Avusturya monarşisi, Bosna-Hersek nüfusunun ulusal bileşimi karışıyor, Sırplar Sırp Prensliği bir sınırlarından Batı ve Orta Bosna'ya savruluyor, Doğu Bosna da Batı ve Orta Bosna topraklarından göç ettirilen Müslümanlarla iskân edilmiştir. En önemlisi ise, Avusturya-Macaristan Devleti, ayrı bir "Boşnak Milleti" yaratmak için inanılmaz çabalar sarf etti. Din özgürlüğünün garanti edilmesinin bir meşruiyeti de getireceğini gören Avusturya-Macaristan, Boşnaklara kültürel özerklik vererek Müslümanların Katolik Hıristiyanlarla eşit haklara sahip olmasını sağladı. "Kayser Camisi", Çek mimari Karl Paržik tarafından genişletilmiş, Avusturya-Macaristan Reis-ül Uleması ikametgâhının camisi olarak kullanılmıştır. Monarşinin Müslümanlara otonomi vermesi ve onların da Sırp bölgeleri üzerinde hak iddia etmeleri Sırp-Müslüman yakınlaşmasını bozdu, giderek Hırvatlara daha çok yaklaştılar. Monarşi yönetimi, Beyleri toprak sahibi kimseler yapmak istediğinden onların topraklarına dokunmadı, toplum içinde etkili konumlarını koruyan bu Beyler sayesinde Boşnakları İmparator tarafına celbedebildi ve Avusturya tacının meşruiyeti arttı. Diğer önemli gelişme de Viyana, Graz, Budapeşte ve Zagrep'te eğitim gören Müslüman entelektüellerin öncülüğünü yaptığı Bosna-Hersek'te Batılılaşma hareketleri olmalarıdır. 1881 yılında kabul edilen Askerlik Kanununa göre 19-42 yaşındaki erkekler askerlik yükümlülüğünü yerine getirmelidir. 1884 yılında Bosna-Hersek'te 4 piyade alayı kuruldu: BH1 (Sarajevo), BH2 (Banja Luka), BH3 (Tuzla), BH4 (Mostar). Boşnaklar, Avusturya-Macaristan Ordusu saflarına resmen girmeden önce, şöyle ant içiyor:""Tanrının adıyla ben, Majeste İmparator ve Kral Franz Joseph'e bağlı kalacağıma ve hayatım tehdit altında olsa Amirlerimin verdiği her emri yerine getireceğime yemin ederim"" Tuna Monarşisi ordusundaki hizmet eden Boşnaklar, Avusturya ve Macaristan'a gönderiliyor, Alman dili ve kültürüne ait bilgiler de edinerek Alman ve Avusturyalı kızları ile evleniyor. Askerlik hizmetinden sonra Boşnak gençler eşleri ile birlikte Bosna'ya geri dönüyor. Avusturya düşüncesi ve İmparator'a bağlılık Boşnaklar arasında gittikçe geniş ölçüde yayılmaktaydı. Öte yandan Bosna-Hersek'te otururken Avusturyalı askerler Boşnak kızları ile evlenip Bosna-Hersek'e daimi olarak yerleşmekteydi. Avusturya hükûmeti, çeşitli muafiyetler de uygulanayarak karma evlilikleri özendiriyordu. I. Dünya Savaşı, Vatikan'ın Ortodoks Sırplara karşı gerçekleştirdiği 20. yüzyılın ilk soykırımı oldu. Papa X. Pius, 24 Haziran 1914 tarihindeki Sırbistan Krallığı ile konkordatı iptal etmiş, Sırbistan'ı büyük aforoza uğratmış, son Sırba kadar 'Kutsal Savaşın' sürdürülmesi çağrısında bulunmuştur. Savaş boyunca ise Hırvatlar ve Boşnaklar Avusturya-Macaristan İmparatorluğu tarafında yer almışlardır. 42. Domobran Tümeni Uzman Çavuşu Josip Broz Tito, Podrinje'de, Maçkov kamen'de, Cer'de, Kolubara'da ve Belgrat'ta Sırp kuvvetlerine karşı savaştı. Sırp cephesinde gösterdiği cesaret ve kahramanlık dolayısıyla Tito Avusturya-Macaristan Ordusu Komutanlığı tarafından küçük gümüş madalya ile ödüllendirildi. 'Tajni dosije Josipa Broza' adlı kitabın yazarı Momçilo Yokiç (Momčilo Jokić), Josip Broz Tito'nun Podrinje'de ve Mačva'da Sırp sivillere karşı yapılan katliamlara da bizzat katıldığını tahmin ediyor. 1908'de Avusturya Bosna-Hersek'i ilhak edince yerli Müslümanlardan Streifkorps ve Schutzkorps milis birlikleri oluşturuldu. Avusturya yönetiminin da desteğiyle kışkırtılan Müslümanlar, 1914'te Bosna-Hersek'teki Sırpların kasabalarına ve köylerine saldırmaya başladılar. Viyana Üniversitesi Profesörü Josef Redlich, 22 Kasım 1914'te günlüğüne şunları yazmış: ""Bosna-Hersek eyaletinde Ortodoksların sistematik bir kırımı politikası uygulanıyor"". Müslüman Schutzkor'cuların işlediği suçlar, İngiliz tarihçi John R. Lampe tarafından 'etnik temizlik' olarak nitelendirildi. Avusturya-Macaristan’ın yürüttüğü etnik temizlik bunlarla sınırlı kalmadı. İşgal edilen topraklardaki Rusin ve Sırp direnişini bastırmaya çalışarak, Viyana da kitlesel imhayı gerçekleştirmek için Avrupa tarihinde ilk toplama kampları kurdu. Győr'da, Arad'da, Neusiedl am See'de, Doboj'da, Sopron'da, Talerhof'ta, Boldogasszony'da, Nagymagyar'da, Mauthausen'de, Aschach'ta, Jindřichovice'de, Braunau'da, Cegléd'de, Vác'da, Gyöngyös'te toplama kamplarının en meşhuru olan Doboy'da 27 Aralık 1915 ile 5 Temmuz 1917 arasında 45.791 Sırp yaşadı, bunların 12.000 kadarı silahla vurularak, güçsüz bırakılarak veya salgın hastalıklarla öldürüldü. Ancak 1916 yılı Nisan ayında Doboy kampında 643 Sırp çocuk öldü. 1914-1918 arasında, Avusturyalılar, Macarlar, Hırvatlar, Boşnaklar, Almanlar, Bulgarlar ve Arnavutların (Toplica isyanı) yaptığı katliamlarda, toplama kamplarında, açlık ve tifo salgınlarında ve işgale karşı askeri mücadelede 1 milyon 300 bin Sırp (yani Sırp nüfusun yüzde 28'ini) hayatını yitirdi. Savaştan sonra Hırvatlar kendilerini 'Avusturya zulmünün kurbanları' olarak tanıtmaya çalışmışlardır. Sırplar Hırvatların Avusturya-Macaristan Ordusu askerler iken işlediği bütün suçları 'panslavizm' hatırına affetti. Aleksandar I tüm Slav halklarını Sırp, Hırvat ve Slovenleri bir devletin çatısı altında birleştirmek fikrini ortaya attı. Onun düşüncesine göre yeni oluşturulacak devlette herkes din ve milletin eşit haklara sahip olacaklardı. Sırp-Hırvat-Sloven Krallığında yaşayanların yüzde 46.6'sı Ortodoks, yüzde 39.4'ü Katolik, yüzde 11.2'si Müslüman ve yüzde 1.8'i ise Protestanlardan oluşmakta idi. Yugoslavya Krallığı Vatikan'ın hoşuna gitmiyordu. Bu özellikle de papa XI. Pius'un görevde bulunduğu sürede kimseden saklanmıyordu. Vatikan için Yugoslavya misyonerliğin yapılması gereken ülke ("terra missionis") olarak ilan olunmuştu. Yani Roma Katolik Kilisesi'nin orayı "eline geçirmesi" gerekiyordu. 29 Mayıs 1922'de Ermenegildo Pellegrinetti Yugoslavya'da nuntius görevine atandı. Belgrat'a nuntius gitmeden önce XI. Pius İsa'nın sözlerini tekrarladı: ""Bu ağıldan olmayan başka koyunlarım var. Onları da getirmeliyim. Benim sesimi işitecekler ve tek sürü, tek çoban olacak"". Pellegrinetti günlüğünde bu sözleri yazdı. Faşist İtalya'nın ve Vatikan'ın Balkanlar konusundaki çıkarları birbirine uygun düştüğünden 20'li ve 30'lu yıllar boyunca Benito Mussolini Yugoslavya'ya baskı yaparak Vatikan ile anlaşma yapmalarını sağlamaya çalıştı. Sırpları Yugoslavya devletinin ve Konkordatın (devlet ile kilise arasında yapılmış anlaşmanın) yardımıyla Katolikleştirmeye çalışmışlardı. Eugenio Pacelli'nin hazırladığı anlaşma metni, halk arasında katolik ruhanilerinin etkisini artırarak Roma Katolik Kilisesinin Yugoslavya'da özel imtiyaza sahip olması sağlanacaktı. 1937 yılı Temmuz ayında Prens Paul konkordat tasarısını Yugoslavya Parlamentosuna sundu. Sırp Ortodoks Kilisesi Patriği Varnava Rosiç'in tepki ve protestolarına rağmen 23 Temmuz'da konkordat 127 ret oya karşı 167 evet oyuyla kabul edildi. Sırp Ortodoks Kilisesi Kutsal Sinodu, konkordatı destekleyen milletvekilleri aforoz etti, ama 23-24 Temmuz gecesi Patrik Varnava Rosiç şüpheli bir biçimde öldü. Patrik'i zehirleyip öldürdüğü söylentisi öyle büyük bir hızla yayıldı ki konkordat aleyhtarı gösteri düzenlediler. Halk ve Kilisenin yükselen tepkisi nedeniyle Yugoslavya Senatosu Vatikan'la anlaşmayı iptal etti. Konkordat tasarısının mimarı Eugenio Pacelli bunu, kendisine hakaret olarak algılamış, bütün Sırplara garez bağlamış. Vatikan Sırpları Konkordatın yardımıyla Katolikleştirmenin imkansızlığını gördükte ise Yugoslavya ile olan yakınlık ilişkilerini bir tarafa bırakarak onu parçalamak için çalışmaya başladı. Ayrılıkçı Ustaşa hareketi Roma Katolik Kilesi'sinden büyük yardım ve destek gördü. Hırvatistan'lı ve Bosna-Hersek'li Katolik papazlar vaazlarında Hırvat gençleri Ustaşa örgütüne girmeye çağırarak anti-Yugoslav propagandasını yaptılar. Katolik mabetler, muhtemel isyan durumunda silah depolarına ve komplocuların buluşma yerlerine dönüştü. 13 Aralık 1937'de Ermenegildo Pellegrinetti'ye kardinal unvanı verildi. Törende bir konuşma yapan papa XI. Pius Yugoslavya Krallığına fiilen idam hükmü verdi: ""İsa'nın yeryüzündeki temsilcisi ülkesine candan, gönülden böyle bir teklif yaptı ama reddedildi. Birçok insanın teklifimizi reddettiklerine çok pişman olacaklarına inancım tamdır"" Almanlar II. Dünya Savaşı'nın başından itibaren Yugoslavya Krallığı'nı kendi taraflarına çekmek için baskıda bulunmuşlar. 25 Mart 1941'de Prens Paul'ün hükûmeti ile Naziler arasında Viyana'da bir pakt imzalandı. Ancak Nazilerle anlaşma imzalayan hükûmet, ülkesine döner dönmez, halktan ve Sırp siyasi partilerinden de destek gören bir askeri darbe ile devrildi. Yeni bir ulusal birlik hükûmeti kuruldu. Daha ileri tarihlere Barbarossa Harekâtı ertelemesi gerekliliği Hitler'i kudurtmuştu. Adolf Hitler emretti: ""Yugoslavya askeri yönden ve millet olarak yok edilecek! Belgrad, Macaristan'da üslenen bombardıman uçakları ile de tahrip edilecek!"" 6 Nisan 1941 ('Palmiye Pazarı' günü) sabahın erken saatlerinde, üslerinden havalanan Alman uçakları, Belgrad'a 218,5 ton bomba yağdırdı. Belgrad Bombardımanı sonunda, 17 bin kişi öldü, binlerce kişi de yaralandı, kent büyük ölçüde yıkıldı. Yoğun Alman bombardımanının ardından ülke; Alman, İtalyan, Arnavut, Macar ve Bulgar orduları tarafından işgal edildi. 17 Nisan 1941'de Yugoslav ordusu Alman birliklerine teslim oldu. Daha sonra olaylar şu şekilde gelişti: "Daha çok bilgi için: Glina katliamı ve Hırvatistan'da Holokost" NDH'nin başına getirilen Ustaşa rejimi, Hırvatistan Bağımsız Devleti'nde yaşayan Ortodoks Sırplar üzerinde sistemli olarak etnik ve kültürel soykırım başlattı. NDH'deki ilk sivil katliam Bjelovar yakınındaki Gudovac köyünde yapıldı. 1941 yılı 27 Nisanı 28'ine bağlayan gece, Gudovac, Brezovac, Klokočevac ve Bolac köyleri ustaşalar tarafından kuşatıldı. 250 erkek ve kadın evlerinden tarlaya sürüldü. Burada ustaşalar Sırplara uzun çukur kazdırıyor, sonra da yine elleri arkadan bağlanmış şekilde Sırpları bir çukur dolduruyor, diri diri gömüyorlardı. Ustaşa vahşeti Almanları bile şok etti. Almanlar toplu mezar açıp, cesetler gün yüzüne çıkardı. Bu çalışmaları sonunda ""Ustachenwerk bet Bjelovar"" başlıklı belge Alman arşivlerinde yer aldı. Hem papa XII. Pius (Eugenio Pacelli) hem de Katolik Adolf Hitler, Ustaşa rejiminin NDH'daki soykırım politikalarını desteklemeye karar vermişti. 16 Mayıs 1941'de Adolf Hitler, ""Hırvatistan'da bulunan son derece güçlü Sırp azınlık sayısı azaltılsın"" önerisini destekleyerek, Ribbentrop'a Aşağı Steiermark ve Güney Karintiya bölgelerindeki 200.000 Sloven'in Sırplardan 'arındırılmış' topraklara zorla göç ettirilmesi gerektiğini söyledi. 6 Haziran 1941'de, Berghof'ta Ante Paveliç'le görüşmesinde, Hitler, ""Hırvat devleti gerçekten uzun ömürlü olmak için 50 yıl boyunca millî hoşgörüsüzlük politikasını uygulamalı"" demiştir. 18 Mayıs 1941'de, papa XII. Pius Paveliç’i Vatikan’da kabul etti. Hırvatistan Bağımsız Devleti'ne 'Civitas Dei' (Tanrı Devleti) adını veren XII. Pius, Paveliç'e tespih hediye etmiş, Stepinac'ı Ustaşa Ordusu Askeri Papazı görevine atamış ve NDH'li Sırplar için Katolik inancına dönüştürecek 'schismatikler' ve 'Hırvat dissidentler' terimlerini kullanmayı emretmiştir. Zagreb başpiskoposu Alojzije Stepinac Ustaşa rejimini hemen tanıdıp Katolik ruhanilere ""Ustaşalara ellerinden geldiğince yardım ediniz"" genelgesi gönderdi. 28 Nisan 1941'de, Stepinac, Paskalya mesajında ""Hırvat halkı, NDH'yi korumak için çalışmaya hazırlıklı olmalı"" diyerek dost ve müttefik olan halkının önderi Adolf Hitler'e sonsuz teşekkürleri sunmuş, poglavnik Ante Paveliç'e sınırsız sadakat yemini etmiştir. Saraybosna başpiskoposu Ivan Šarić ise Katolikleştirme ve Hırvatlaştırma kampanyası başlattı. 30 Nisan-4 Haziran arasında, yurttaşlık, ırksal kimlik, "Aryan kanının ve Hırvat halkının onurunun korunması", Sırpların ve Yahudilerin statüleri ile ilgili kanunlar yayınlandı. Hırvatistan, Nazilerin tüm 'Anti-Judaik' stratejilerini uyguladı, Yahudilerine Sarı Yıldızlı veya Ž () harfli rozeti takma zorunluluğunu getirdi. Zagreb'de kamusal alanlara ve ulaşım araçlarına ""Sırplara, Yahudilere, Çingenelere ve Köpeklere Yasaktır"" posterleri asıldı. Ama antisemitizm Ustaşa ideolojisinde ikinci sıradaydı, birinci sırada Sırp düşmanlığı geliyordu. Ustaşa icraatlarından biri Sırpların koluna P () harfli açık mavi bant ya da kelimeli kırmızı rozet takmayı zorunlu kılmasıdır. Kiril alfabesi yasak edildi. Bütün Ortodoks kiliseler, okullar ve çocuk yuvaları kapatıldı. Sırp Ortodoks Kilisesinin malı mülkü devletçe müsadere edildi. Nasyonal devlet iddiasını, gerçek olarak sunabilmek için Ustaşa propagandası, Sırp Ortodoks Kilisesi'nin aslında 'Yunan Doğu Kilisesi' olduğunu iddia etti. Ustaşalar sadece bunu iddia etmekle kalmayıp, faşist devletin birçok yerinde bunun için 'başka tedbirler' de aldılar. Bu tedbirlerin başında 300'den fazla Ortodoks kilise ve manastırının yerle bir edilmesi, 131 Ortodoks papazın (3 başpiskopos da dahil) katledilmesi gelir. Ustaşa rejiminin amacı şuydu: ""Sırpların üçte biri zorla Katolik yapılacak, üçte biri NDH topraklarından sürülecek, geri kalan üçte biri öldürülecekti"". Bu amaçla, NDH'li Sırplara karşı tarihte eşine az rastlanan katliamlar gerçekleştirdiler. Vogelfrei ("kuşlar kadar özgür ki her Aryan onları öldürebilir") olarak kabul edilen Sırplar, Yahudiler ve Çingeneler, mal ve mülkleri müsadere edildikten sonra toplama kamplarına gönderilmişlerdi. Sırpların yerleşik oldukları köylerde zorla kitlesel vaftizler yapılarak Ortodoks halk Katolik yapıldı. Sırp tarihçi Milan Bulayiç'e göre, 575 Katolik papaz ve rahip Sırpları bizzat öldürdü ya da kilisede, Hırvatlara vaaz verip Sırpları katletme çağrısı yaptı ya da Sırpları ölüm tehditleriyle Katolik yaptı. Yaklaşık 500 ruhani Almanların yenilgisinden sonra Vatikan'ın yardımıyla İspanya'ya, Arjantin'e, ABD'ye, Avustralya'ya kaçtı. NDH'deki olaylar, Roma Katolik Kilisesinin Ortodokslara karşı hunhar ve acımasız davrandığını da gösterdi. 10 Ağustos 1941'de Livno Bölgesinde papaz Sreçko Periç vaazını Gorica Manastır'ında vererek haykırdı: ""Hırvat Kardeşlerim! Gelin, bütün Sırpları kesin! Ama ilk önce Sırpla evli kızkardeşimi boğazlayın ve sonra Sırpları da sıra ile boğazlayın! İşlerinizi bitirince kiliseye gelin. Bütün günahlarınızı çıkartacağım. Bütün günahlarınızı bağışlanacak!"" Sreçko Periç'in emriyle Livno Bölgesinde iki hafta içinde 5.600 Sırp erkek, kadın ve çocuk vahşice katledildi. Ancak İtalyan askeri müdahalesinden sonra katliamlar durduruldu. Fransiskan rahibi Miroslav Filipović Banya Luka çevresinde (özellikle Graçanitsa köyünde (yaz 1941) ve Motika, Drakuliçi, Şargovaç köylerinde (6-9 Şubat 1942)) kanlı katliamları ile ünlendi. 7 Şubat 1942'de, Miroslav Filipoviç ve 12 ustaşa, İsa ve 12 havari'ye öykünerek Drakuliçi köy okuluna girdi. Filipoviç, kız Radoyka Glamoçanin'i yanına çağırıp herkesin gözü önünde boğazı kesilerek öldürdü. Fransiskan rahibi, öğretmenin ve öğrencilerin canhıraş feryatlarına aldırmadan sakin telaşsız cümlelerle söyledi: ""Tanrı adına, ben bu soysuzlaşmışları din değiştirerek vaftiz ediyorum. Hepiniz benim gibi yaparsınız. Bütün günahlarınızı çıkartacağım."" Ustaşalar bundan hemen sonra Sırp çocukları okulun avlusuna götürdü ve bıçakla kesti. 1942 yılı ilkbahar, yaz ve sonbahar aylarında Miroslav Maystoroviç, Jasenovac-III toplama kampına bir komutanı olarak görev yapmış bir Ustaşa teğmeni idi. Esirler ona 'fra Sotona' (peder Şeytan) lakabını taktılar. Akşam 'iş başı' yaparak Maystoroviç genellikle yeşil tutumu giyiyordu. Her gece sabaha kadar Maystoroviç esirleri bıçakla kesiyor ve balyozla öldürüyor, ertesi sabah üstü başı kan içinde geri dönüyordu. 'Çalışma gücü' ve 'dayanıklılık'ta onunla kimse boy ölçüşemezdi. 'Peder Şeytan', 1942-1945 yıllarında Stara Gradişka kampı komutanlığı yaparken, 'Ustaşa ustalığını' geliştirmeye devam edebildi. NDH'deki soykırım diğerlerinden ayıran en önemli özellik ise, soykırımın, hem Hırvat erkekler hem de Hırvat kadınlar gerçekleştirilmiş olmasıdır. Nada Taniç Luburiç, Maja Buždon, Milka Pribaniç, Božica Obradović ve Vilma Horvat, Stara Gradişka kadın kampında nöbetçi ve kasap olarak çalıştı. Acımasızlık ve hunharlık konusunda erkeklerden hiç de aşağı kalmayan Ustaşa kadınlar esirleri dövüyor, kesiyor, boğuyor ve tabanca ile vuruyordu. 22 Aralık 1942-15 Temmuz 1943 arasında, Stara Gradişka toplama kampında hapsedilen Yahudi asıllı İngiliz kadın Pauline Weiss'ın yaptığı hesaplara göre Ustaşa kadınlar yaklaşık 2.000 Sırp ve Yahudi kadını katlettiler. NDH sınırları içerisindeki çocuk toplama kamplarından biri, 1942 yılı Temmuz-Ağustos aylarında Zagreb'e 20 kilometre uzaklıktaki Jastrebarsko'da 'mülteci çocukların toplanma yeri' olarak işletilmiştir. Bu zaman içerisinde, 1 ay ile 14 yaş arasındaki 3.336 çocuk, tutuklanarak Jastrebarsko kampı'na gönderilmiştir. Kampı yöneten Aziz Vinko Paulski Katolik cemaatinin rahibeler 1.018 Sırp çocuk'un ölümünden sorumludur. Roma Katolik hukuk sisteminde rahibeler kilise sınırları dışında çalışamadığından Vatikan kampta çalışmasına onay verdi. Kampı komutanı olan rahibe Ana Berta Pulherija, hep çocukların eşkiya çocukları olduğunu ve onları öldürmesi gerektiğini söylüyordu. Çoğu tifo, açlık ve susuzluğa kurban gitti. Çocukları kör etmek için hileli yöntemler kullanan Katolik rahibeler, saatlerce güneşe bakmaya zorlamaktan geri durmadılar. Birkaç çocuk 'kaprisli davranış' ve kamptan kaçma girişimi yüzünden öldürüldü. Rahibe Gracioza 20 çocuğu kendi elleriyle ustaşa Petar Lovrin'e teslim etmiş, çocukların boğazlanmasına ve sepeti srbosjekle çıkarılan gözler ile doldurmasına bile seyirci kalmıştır. Paveliç, rahibelerin faaliyetini yüksek değerlendirerek madalyalar ile ödüllendirdi. Nezavisna Država Hrvatska (NDH), Mihver devletler tarafından yaratılmış olan ve kendi toplama kamplarını kurmuş ve yönetiyor olan, bu konuda Nazi yönlendirmesi olmayan tek devlettir. 21 ve 22 Nisan 1945 tarihlerinde, suçlarını örtbas etmek için Jasenovac kampı binaları ustaşalar tarafından mayınlandı, patlatıldı ve ateşe verildi. Adolf Hitler'in Balkanlar Özel Elçisi Hermann Neubacher, Hırvatların yaptığı Sırp kırımının insanlık tarihinin gördüğü en vahşî kırım olduğunu anılarında yazdı. Alman gözlemcilere göre Hırvatlar Otuz Yıl ve Yedi Yıl savaşlarına katılarak aynı vahşet uygulamalarını sergilediler. 1618-1648 ve 1756-1763 yılları arasında süren savaşları esnasında Hırvat paralı askerleri, Alman şehirlerindeki ve köylerindeki evlerin yakılıp yıkılmasıyla ve bütün insanların yok edilmesiyle Almanlara öyle korku salıyordu ki "Gott beschütze uns vor der Pest dem Hunger und den Kroaten!" diye atasözü türedi. 18 Mayıs 1945 tarihinde İşgalciler ve Onların Yardakçıları Suçları İnceleme Hırvat Komisyonunun hazırladığı tutanakta, ""Jasenovac'taki ünlü toplama kampında işlenen suçlar, zalimliği, yöntemleri ve onların çeşitliliği, cinayet sayısı ve boyutları, en deli hayalleri bile aştı. Sadist sapıklıklar ve insanlık dışı işkenceler sadece psişik bozukluğu ile açıklamak mümkündür"" belirtildi. NDH'deki vahşeti açıklamak için kullanılan bir diğer argüman, "Ortaçağ Engizisyonu hortladı" argümanıdır. Ustaşaların kullandıkları yöntemlerden bazıları şu şekilde sıralanabilir: 1941 yılı Hırvatistan Bağımsız Devleti sınırları içinde Hırvatların ve Sırpların dağılımı değişik kaynaklari listelenmekte: Kurbanların tam sayısı da hiçbir zaman belirlenemedi. 1941 Ekim'inde Alman işgal ordusu Kragujevac katliamı'nda 2.500 ila 5.000 arasında kişiyi öldürdü. İşgalin sürdüğü dört yıl boyunca Büyük Macaristan kuvvetleri yaklaşık 50.000 kişiyi öldürdü, 280.000 kişiyi de tutukladı. Ayrıca bölgede sivil halka karşı sayısız savaş suçu işlendi. Kurbanlar çoğunlukla Sırp olmakla beraber Yahudi ve Çingeneler de zulme hedef olmuşlardır. Dünya Savaşı sırasında, 1941 yılında Yugoslavya'nın yıkılmasıyla, Mihver Devletler kukla olarak kullandıkları Arnavutlar aracılığıyla Kosova'da halka karşı etnik temizlik kampanyası başlattı. Çoğunlukla Sırplar hedef olmak üzere halka karşı çeşitli savaş suçları işlendi. 10.000 ila 30.000 Sırp öldürüldü, 100.000 Sırp daha Nediç Sırbistanı'na göçmek zorunda kaldı. 1943'te ölenlerin dağılımı gösteren Yugoslavya haritası yayınladı. VelimeÅŸe, Ergene Velimeşe, Tekirdağ ilinin Ergene ilçesine bağlı bir mahalledir. Yenice, Ã‡orlu Yenice, Tekirdağ ilinin Çorlu ilçesine bağlı bir mahalledir. Karaağaç, Kapaklı Karaağaç, Tekirdağ ilinin Kapaklı ilçesine bağlı bir mahalledir. Dirty Girls "Dirty Girls" (ya da Türkçe adıyla "Kirli Kızlar"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin yedinci sezonunun on sekizinci bölümü. Bölüm, peşinde keşişler olan bir potansiyelin onlardan kaçarken bir arabayı durdurup binmesiyle başlar. Arabanın şoförü bir papazdır. Potansiyel ve papaz konuşmaya başlarlar. Papaz'ın adı Caleb, potansiyelin adı ise Shannon'dur. Caleb ve Shannon konuşurken Caleb birden Shannon'a hakaret etmeye başlar. Daha sonra arabanın çakmağını yüzüğünün üzerinde tutar ve yüzüğünü ısıtır. Isınan yüzüğü Shannon'ın boynuna yapıştırır ve bagajda adamları olduğunu söyler. Ona arkalarında bir araba olduğunu ve gitmek istediği yere giden iki kişi olduğunu söyler. Ona kendisi adına Avcı'ya bir mesaj iletmesini söyler ve onu bıçaklar. Bıçak Shannon'ın içindeyken Caleb ona bir şeyler fısıldar ve onu arabadan atar. Arkadaki araba durur ve içinden Willow çıkarak kıza doğru koşar. Willow'un arkasından gelen kişiyse hepinizi şaşırtacaktır : Faith. Bütün potansiyeller Xander'ın evinde kalmaktadır. İki potansiyel Xander'a çok korktuklarını ve birçok şeyi yapmadıklarını ima ederek Xander'ı yatakta yakalarlar. Ama bu gördüklerimizin Xander'ın rüyası olduğu anlaşılır. Potansiyeller onu uyandırırlar çünkü birinin midesi bozulmuştur ve klozeti tıkamıştır. Yani yardıma ihtiyaçları vardır. Willow ve Faith, Shannon'ı hastaneye götürürler. Shannon ameliyata girer. Faith, Willow'a dünyanın dört bir yanında avcıları öldüren keşişler olduğunu ve kendisine haber vermedikleri için kızar. Willow ise onun hapiste güvende olduğunu sandıklarını söyler. Faith Buffy'yi bulmak için mezarlığa gider ve Spike'la dövüşür. Buffy Spike'ı kurtarır ve Spike'ın durumunu ona açıklar. Buffy, Faith'i eve götürdüğünde Dawn'ın tepkisiyle karşılaşır. Giles, Faith'e yatacak yer ayarlamak için oradan ayrılırken Spike da gerginliğin Faith yüzünden olmadığını söyler. Bu sırada Caleb, kendisine doğru yolu gösterdiği için birine teşekkür etmektedir. Bu kişi, Buffy'nin kılığına girmiş olan ' İlk 'tir ve Avcı'nın Buffy olduğunu öğrenir. Bu sırada Gözetmenler Konseyi'ni havaya uçurduğunu da itiraf eder. Ertesi sabah Andrew, potansiyelleri mutfağa toplar. Faith'in geçmişini anlatır; onun bir katil olduğunu ve yanında dikkatli olmaları gerektiğini söyler. Buffy ise Robin'in yanına gider ve onu yanında istediğini söyler. Robin ise zaten onun yanında olduğunu hemen arkasından da kovulduğunu söyler. Çünkü insanlar şehri terkediyordur ve öğrencilerin yarısından fazla okula gelmemektedir. Buffy potansiyeller hakkında endişelerinden bahseder. Robin ise ona, potansiyelleri sınamaları gerektiğinden bahseder. Faith potansiyellerin neşesinden biraz ayrı kalmak için bodruma inip sigara yakar. Spike'ın orada olduğundan haberi yoktur. Spike'a da bir sigara uzatır ve sohbet etmeye başlarlar. Faith Spike'ı baştan çıkarmaya çalışır ama başaramaz. Bu sırada Buffy gelir ve Dawn onlara Willow'un aradığını, potansiyelin uyandığını söyler. Hemen hastaneye giderler. Shannon onlara Caleb'in Avcı'ya bir mesaj iletmesini istediğini söyler. Mesaj ise : ' Ben de sana ait bir şey var. ' Buffy eve döner ve herkese; Caleb'i tanıtır. Onda ona ait bir şey olduğunu ve hep birlikte gidip onu alacaklarını söyler. Bu sırada kilisenin kilerine bir kız gelir. Caleb'e vaazını dinlediğini ve kelimelerinin onu buraya sürüklediğini söyler. Caleb ise kızı öldürür. Buffy bazı hazır olan potansiyellerle ve Scoobylerden bazılarıyla savaşmaya gideceğini söyler. Willow ve Giles'ın evde kalmasını ister. Buffy ve Faith etrafı kolaçan etmek için önceden çıkarlar ve Buffy Faith'e keşişler hakkında bilgi verir. Tam Faith'e, Angel hakkında sorular soracakken Faith Caleb'in şarap mahzenini görür ve gidip piyadeleri almaya karar verirler. Bu sırada Xander evde, potansiyellere savaş taktikleri vermektedir. Rona yaptıklarının yanlış olduğunu, Buffy'nin onları tehlikeye attığını söyler. Xander ise Buffy'nin yanında sayısız savaşta bulunduğunu, O'nun karşısına çıkan her şeyi durdurduğunu, etrafındaki insanları korumak uğruna canını verdiğini ve bunlara rağmen Buffy'den şüphe duyup onun öldürmekten başka bir şey olmadığını düşünen herkesin bir otobüse binip gitmesini ister. Bu sırada Buffy gelir, bunları duyar ve çok duygulanır. Buffy, Faith, Xander, Spike ve hazır olan eski potansiyeller birlikte yola çıkarlar. Şarap mahzenine geldiklerinde Buffy grubu ikiye böler. Bir grup Buffy ile içeri girip durumu kontrol ederken diğer grup kapıda bekleyip güvenliği sağlayacaktır. İçeri giren grup işaret verirse dışarıdaki grup bunun bir tuzak olduğunu anlayacak ve içeri girecektir. Xander işaretin ne olduğunu sorunca Buffy : ' Bir sürü, bir sürü çığlık. Sanırım. ' der. Spike, Buffy ve birkaç potansiyel içeri girerler. Hizmetkarlar onlara saldırır ama hepsini etkisiz hale getirirler. Bu sırada Caleb ortaya çıkar. Caleb bir süre konuşur ve Buffy'ye yumruk atar. Caleb ona çok güçlü vurmuştur. Buffy karşı duvara çarpar, yere düşer ve bayılır. Spike buna çok sinirlenir ve Caleb'a saldırır. Caleb onu da etkisiz hale getirir. Bunları gören potansiyeller dışarı çıkmaya çalışırlar ama hizmetkarlar onlara izin vermez. Caleb'e karşı gelen Kennedy, Caleb tarafından etkisiz hale getirilir. Bunu gören Rona ona vurmaya çalışır ve Caleb onun kolunu kırar. Dışarıdaki grup içeri girer. Faith direkt Caleb'e saldırır. Biraz dövüştükten sonra Caleb onu da etkisiz hale getirir. Bu sırada Caleb Dianne'i öldürür. Molly bunu görünce bağırmaya başlar. Buffy ise bu sırada Xander'a herkesi geri çekmesini söyler. Caleb Molly'i de öldürür. Buffy deliye döner ve Caleb'e saldırır. Bu sırada Xander orada kalan bütün potansiyelleri dışarı çıkarmaya çalışmaktadır. Caleb buna sinirlenir, Xander'ın her şeyi gören olduğunu söyler ve sol gözünü çıkarır. Spike bunu görür ama yetişemez, acı içinde kıvranan Xander'ı dışarı çıkarırlar. Sakat olan potansiyeller, gözü çıkmış olan Xander'la birlikte hastaneye yatarlar. Buffy önce hastaneyi, sonra evi kontrol eder. Dışarıya çıkıp karanlıkta yürümeye başlar. City Of City Of (ya da Türkçe adıyla "Yeni Şehir"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin yan dizisi Angel'ın birinci sezonunun birinci bölümü. Bölüm, Angel'ın Los Angeles'ı ve oraya geliş hikâyesini anlatmasıyla başlar. Angel, bir barda oturmakta ve Buffy'yi hatırlamaktadır. Sarhoş olmuştur. Hatta hesabı ödeyen bir müşteriye yanındaki kızların güzel olduğunu söylemiştir. Aslında olay böyle değildir. Angel kızlarla eğlenen grubun vampir olduğunu anlamıştır ve sarhoş numarası yapmaktadır. Hesabı ödedikten sonra dışarı çıkan grup, kızları ısırmaya çalışıyordur. Tam bu sırada Angel gelir ve onlara engel olur. Angel iki vampiri kazıklar ve diğeri ona saldırır. Saldırıya uğrayan Angel sinirlenir ve vampire dönüşür. Bir diğerini de öldürdükten sonra Angel oradan ayrılır. Angel eve gider ve evde tanımadığı birisi vardır. İnsan gibi kokmadığını söyler tam bu sırada esrarengiz misafirimiz hapşırır ve yüzünün her yerinden dikenler çıkar. Anne tarafından insan olduğunu söyleyerek durumu toparlar. Angel ona nereden geldiğini sorduğunda ise yüce güçler tarafından gönderildiğini söyler. Misafirimizin adı Doyle'dur. Doyle ona bir hikâye anlatmak ister ve Angelus'un hikâyesini anlatmaya başlar. Daha sonra Buffy ile olan aşklarını ve Buffy'yi korumak için Los Angeles'a gelmesinden bahseder. Hikâyesi bittiğinde ise biraz ister. Angel ise onu neden hala dışarı atmadığını merak etmektedir. Doyle, Angel'a çeşitli imgelerle gelen şiddetli migren ağrıları sonucu onu bulduğunu söyler, bu imgeler bir isim veya bir adres olabilmektedir. Bu sabah çektiği baş ağrısından sonra Tina adında bir kızın adını görmüştür. Bunu Angel'a söyler ve kızın hayatına dahil olması gerektiğini de ekler. Doyle Angel'a her şeyi açıkladıktan sonra oyuna dahil olup olmadığını sorar. Angel, Doyle'un verdiği adrese gider ve Tina'yla konuşmaya çalışır ama başaramaz. Tina o kafede garsondur ve masaları toplamakla meşguldur. Tam bir kupayı düşürecekken Angel onu tutar ve refleksleriyle Tina'nın dikkatini çekmeyi başarır. Tina ona 3 saat beklemesini ve saat 10'da çıkacağını söyler. Angel cafenin dışında Tina'yı beklemeye koyulur. Tine kafeden çıkar ve Angel'a bir göz yaşartıcı sprey doğrultarak Russell'a onu rahat bırakmasını iletmesini söyler. Ama Angel'ın Russell'ı tanımadığını anlar ve ondan özür diler. Angel , Tina'nın ihtiyacı olan tek şeyin eve dönüş bileti olduğunu öğrenir. Tina Angel'a gitmesi gereken bir parti olduğunu söyler , Angel da Tina'yı partiye götürür. Tina bir arkadaşıyla konuşmaya gider. Bu arada partiyi gezen Angel, Cordelia ile karşılaşır. Onunla biraz sohbet eder ve gezinmeye devam eder. Tina artık gitmek istediğini söyleyince partiden çıkarlar. Asansörde onları Russell'in adamları yakalar ve Tina'yı kaçırırlar. Angel arabasına atlar ve Russell'ın adamlarına yetişerek Tina'yı kurtarır. Bu sırada ekrana Cordelia gelir. Angel'a anlattığı yazlıklar, durmadan oynadığı filmlerin yalan olduğu anlaşılır. Harabe gibi bir evde yaşamaktadır. Bu sırada Angel, Tina'yı evine getirir. Tina Angel'ın kendisinden faydalanacağını sanır ama tabii ki yanlış düşünüyordur. Angel ona Russell hakkında sorular sorar ve onun belalı biri olduğunu, Denise adında bir kızın ondan ayrılmaya çalıştığını daha sonra da ortadan kaybolduğunu öğrenir. Tina uyuduktan sonra Angel onun rehberine bakarak Denise'in soyadını da öğrenir ve Los Angeles Kütüphanesi'ne gider. Orada bir süre araştırma yaptıktan sonra bir dövmecinin adresini bulur. Sabah olmuştur ve Angel kanalizasyondan eve gittiğinde Tina'nın uykusunda bağırdığını duyar. Hemen yanına gider ve ona araştırmalarını anlatır. Bu sırada Tina üzerinde isminin yazılı olduğu kağıdı görür ve evden çıkmaya çalışır. Angel onu durdurmaya çalışır ama güneş çoktan doğmuştur ve onun elini yakar. Vampir formuna dönüşen Angel'ı Tina görür ve çok korkar. Kendi dairesine gider, eşyalarını toparlamaya başlar. Kısa bir süre sonra Russell'ın da orada olduğunu fark eder. Russell ona ne isterse yapacağını söyler, Tina da ona Angel'ı anlatır. Bunun üzerine Russell bir vampire dönüşür ve onu öldürür. Angel akşam olduğunda Tina'nın yanına gelir ama onun cesedini bulur. Angel, Doyle'a Russell'la ilişkili olan her şeyi anlatır ve onu bulmasını ister. Bu sırada Russell malikanesinde avukatıyla görüşmektedir. Avukatı her şeyi ayarlamıştır ve Tina'nın dairesinden elleri kanlı esmer birinin ayrıldığını gören bir görgü tanığı bulmuştur. Russell partinin videolarını izlerken Cordelia'yı görür ve yiyecek bir şeylere ihtiyacı olduğunu söyler. Angel bu sırada Russell'ın yerini öğrenmiştir ve Doyle ile beraber onu ziyaret etmek üzere yola çıkar. Russell, Cordelia'ya ulaşır ve o akşam ona bir limuzin gönderir. Cordelia, Russell'ın evine ulaştığında onun çalışma odasına gider ve orada yalnız kalırlar. Cordelia odada hiç ayna olmadığını ve odanın perdelerle kapalı olduğunu fark edince onun vampir olduğunu anlar. Angel bu sırada Russell'ın elektrik sistemini çökertmekle meşguldür. Russell Cordelia'yı ısırmaya çalışırken, içeri Angel girer ve onu dövmeye başlar. Bu sırada Russell'ın silahlı iki adamı gelince Cordelia'yı korumak için kaçmak zorunda kalırlar. Angel'a iki kurşun isabet etmiştir. Angel, Cordelia ve Doyle Angel'ın evine gelip onu tedavi ederler. Ertesi gün Angel, Russell'ın işyerine gider ve bir toplantının ortasında odaya ani bir giriş yapar. Russell ona normal bir vatandaş gibi davrandığını, karşılığındaysa her istediğini yaptığını söyler. Angel bunun üzerine ona "Uçabilir misin?" diye sorar ve onu sandalyesiyle birlikte camdan aşağı iter. Russell güneş ışığına çıktığı için aşağıya düşene kadar toz olur. Angel da her zamanki ses tonuyla "Uçamıyormuş" der ve mekanı terk eder. Eve döndüğünde Buffy'yi arar, sesini duyar ama konuşamaz. Üst katta Cordelia'nın çığlıklarını duyar ve oraya koşar. Cordelia bir hamam böceği görmüştür. Oranın ofisleri olacağını ve yardım karşılığı küçük bir ücret almaları gerektiğini söyler. Doyle Angel'a olup olmadığını sorunca, varım yanıtını alır. Bölüm de burada biter. Angel, Buffy'yi telefonda arar. Karşı taraftan "Alo" sesi gelir ama Angel cevap vermeden telefonu kapatır. Buffy, ekranda görünmez ama "The Freshman" bölümünde telefonu açtığı sahne yer almaktadır. Samsun'daki liseler listesi Samsun'daki liseler listesi, Samsun ili bünyesinde bulunan lise ve dengi orta eğitim kurumlarının ilçe bazında bir listesidir. Leningrad Cowboys Leningrad Cowboys, Fin rock müzik grubudur. Esprili şarkıları, enteresan saç kesimleri ve Kızıl Ordu Korosu ile yaptıkları düetlerle meşhurlardır. Muhammet Hanifi YoldaÅŸ Muhammet Hanifi Yoldaş 20 Nisan 1973 Diest, Belçika doğumlu Türk eski futbolcudur. Futbol hayatına Belçika Ligi Takımlarından KRC Genk'te başlayan oyuncu sırasıyla KRC Genk, RAEC Mons, Ankaraspor, Kayserispor ve MKE Ankaragücü'nde devam eden oyuncu Türkiye'de ilk kez Ankaraspor forması ile mücadele etmiştir. 2004-2005 yıllarında Türkiye U-21 ile 14 maça çıkan oyuncu 2006 yılından itibaren ise Türkiye B ile 2 maça çıkmştır.Henüz gol atamamıştır. Steven S. DeKnight Steven S. DeKnight, Amerikalı senarist, yapımcı ve yönetmendir. Smallville, Buffy the Vampire Slayer ve Angel yapımlarıyla tanınır. Buffy the Vampire Slayer'ın 8. sezonunun çizgi roman serisinde yazmış, Joss Whedon'ın TV dizisi Dollhouse'da yapımcı olarak görev almıştır. DeKnight, şu anda yeni sezonuyla devam etmekte olan ve efsaneler arasında yerini alan Spartacus'ün senaristidir. Pasifik beyaz yanlÄ± yunusu Pasifik beyaz yanlı yunusu ("Lagenorhynchus obliquidens"), yunusgiller (Delphinidae) familyasından "Lagenorhynchus" cinsindeki altı yunus türünden biridir. Çok hareketli olan bu yunus türü Kuzey Pasifik Okyanusu'nun serin ve ılık sularında bulunur. Pasifik beyaz yanlı yunusu 1865 yılında Theodore Gill tarafından adlandırılmıştır. Bu yunus türü morfolojik açıdan güney Pasifik'te bulunan gölgeli yunusa benzer. Franck Cipriano tarafından yapılan genetik analizler bu iki yunus türünün yaklaşık iki milyon yıl önce ayrıldığını göstermektedir. Her iki yunus türü de geleneksel olarak "Lagenorhynchus" cinsinde sınıflandırılmış olsalar da moleküler analizler bu yunus türlerinin "Cephalorhynchus" cinsinde yer alan yunuslara daha yakın olduğunu göstermektedir. Bu iki tür için yeni bir cins adı olarak "Sagmatias" önerilmiştir. Pasifik beyaz yanlı yunusu üç renklidir. Çenesi, boğazı ve karnı krem beyazıdır. Ağzı, yan yüzgeçleri, sırtı ve sırt yüzgeci koyu gridir. Yanlarda açık gri bölgeler bulunur ayrıca gözün üstünden sırt yüzgecine doğru giden ve kuyruğa yaklaştıkça da kalınlaşan açık gri bir çizgi de bulunur. Gözlerin çevresinde koyu gri bir halka vardır. Bu yunus türü orta büyüklükte bir okyanus yunusudur. Dişiler 150 kg, erkekler de 200 kg. ağırlığa çıkabilir. Erkeklerin boyu 2,5 metreye dişilerin boyu da 2,3 m.'ye çıkar. Pasifik beyaz yanlı yunusu gölgeli yunustan biraz daha iridir. Dişiler olgunluğa 7 yaşında ulaşır. Gebelik süresi bir yıldır. Bireyler 40 yaşından fazla yaşayabilirler. Pasifik beyaz yanlı yunusu oldukça hareketlidir ve kuzey Pasifik'te bulunan diğer balina ve yunus türleriyle bir arada bulunabilirler. Teknelere hemen yanaşırlar ve yanlarında yüzerler. Ortalama 90 bireyin bulunduğu geniş gruplara sıklıkla rastlanır,300 bireyin oluşturduğu çok büyük gruplar da görülebilir. Barlam balığı, hamsi, kalamar, ringa, somon ve morina ile beslenirler. Ortalama 60 dişleri bulunur Pasifik beyaz yanlı yunusu kuzey Pasifik Okyanusu'nun soğuk sularından ılık sularına kadar olan bölgede yaşarlar. Batıda Güney Çin Denizi ve doğuda da Baja California Yarımadası'ndan daha güneyde görülmemişlerdir. Japon Denizi ve Ohotsk Denizi'nde de bazı populasyonların yaşadığı görülmüştür. En kuzeyde Bering Denizi'nde bazı bireylere rastlanmıştır. Bu yunusların göç ettikleri düşünülmektedir. Doğu Pasifik'te kışları Kaliforniya kıyılarında daha çok görünürlerken kışları daha kuzeyde olan Oregon ve Washington'da görülürler. Tüm yıl boyunca açık denizde derin sularda yaşarlar. Toplam nüfusun 1 milyon civarında olduğu düşünülmektedir. Ancak Pasifik beyaz yanlı yunuslarının teknelere yaklaşma huyları nedeniyle örnekleme yoluyla olan tahmin çalışmalarını güçleştirmektedir. Cehennem Yarışı Cehennem Yarışı, 1957 İngiltere yapımı dramatik suç filmidir. Özgün adı Hell Drivers ("Tr: Cehennem sürücüleri") olan film çevrildikten bir yıl sonra, 15 Ekim 1958'de Türkiye'de sinemalarda gösterime girmişti. 19 Ağustos 1979 tarihinde ise bu kez TRT televizyonunda özgün adının tam çevirisi olan Cehennem Sürücüleri adıyla yayına verildi. Amerikalı yönetmen, senarist, tiyatrocu, sihirbaz, yazar ve mucit Cy Endfield'in yönettiği ve John Kruse'la birlikte senaryosunu yazdıkları filmin başlıca rollerinde Stanley Baker, Herbert Lom, Peggy Cummins ve Patrick McGoohan oynamıştır. Galli aktör Stanley Baker, 1953 yılından beri İngiltere'de çalışan Cy Endfield'in gedikli oyuncusuydu ve birlikte tam 6 film yapmışlardı. İleriki yıllarda James Bond filmleriyle ünlenecek olan Sean Connery de filmde yan rollerden birinde oynamıştır. Bu, daha önce sadece TV dizilerinde küçük rollerde yer alan Connery'nin sinemadaki ilk oyunculuk deneyimidir. Ayrıca o tarihte sinemada oldukça yeni olan David McCallum ve Jill Ireland da filmde yine küçük rollerde yer almışlardır. Daha sonra Charles Bronson'la ikinci evliliğini yapacak olan Jill Ireland, bu filmden sonra rol arkadaşı McCallum'la ilk evliliğini yapmıştı. Kendine dürüst bir iş arayan sabıkalı Tom Yately (Stanley Baker) büyük bir nakliyat şirketinde şoför olarak işe başlar. Kısa bir süre sonra da burada bazı dolapların döndüğünü fark eder. Şirketteki yozlaşmayı ortaya çıkarmaya çalışan Tom'un artık kendi hayatı da tehlike altındadır. Özgün müziğini Hubert Clifford'ın yaptığı filmin siyah beyaz ama geniş perde (VistaVision) görüntülerini Geoffrey Unsworth çekmiştir. "Cehennem Yarışı" nın senaryosu 1958 yılında BAFTA ödülüne aday gösterilmişti. Ayrıntıları filmde tam olarak belirtilmeyen bir suçtan dolayı bir yıl hapiste yatıp çıkan Tom Yately (Stanley Baker), Londra'da yaşayan ailesi tarafından dışlanmıştır ve başkente yakın bir yerleşkede kendisine ekmeğini namusuyla kazanacağı dürüst bir iş aramaktadır. Sabıkalı olduğu için daha kıyıda köşede kalmış işlere bakmaktadır. Nihayet bir nakliye şirketinde şoför olarak iş bulur. Taş ocaklarından inşaat alanlarına kamyonlarla mucur taşıyan bu şirketin yasaları zorlayan acımasız kuralları vardır ve burada gözüpek şoförlere her zaman ihtiyaç olmaktadır. Bir şekilde ehliyetini kaybetmiş olan Tom'un bu eksiğini, yakışıklı şoföre hemen kanı kaynayan şirketin sekreteri Lucy (Peggy Cummins) görmezden gelir ve bu durumu telafi eder. Tom bir deneme sürüşünden sonra işe başlar. Şirkette koşullar çok ağırdır ve sürücüler arasında rekabet had safhadadır. Kurallara göre bir seferde kamyonlarına 10 tondan daha az mucur yüklerlerse veya belli bir hızın altına düşerlerse işten atılacaklardır. Alacakları trafik cezalarını kendi ceplerinden ödeyecekler, ayrıca kamyonlarının bozulmaları veya kaza durumlarında tamir masraflarını ve sorumluluğunu da yükleneceklerdir. Bunun için de haliyle ana yolların dışındaki tali yollar kullanılacaktır. Çekişmenin yoğun olduğu bu iş ortamında şoförler daha fazla sefer yapabilmek için acımasızca her yola ve hileye baş vururlar. Aralarında günde 18 sefere çıkabilen şoförler vardır. Bundan başka şoförler arasında çok sıkı bir hiyerarşi de vardır. Bir numaralı kamyonu kullanan 'Kızıl' lakaplı kolbaşı C. Redman (Patrick McGoohan) diğerlerinin üzerinde bir tahakküm kurmuştur ve birçok alanda öncelik ve ayrıcalık elde etmiştir. Başlarda Tom, Redman'ın tahriklerine cevap vermez. Şoförler arasında sadece İtalyan asıllı inançlı bir adam olan Gino Rossi (Herbert Lom) Tom'a yakınlık gösterir. Tom da buna ilgisiz kalmaz. Gino'nun evlenmeyi düşündüğü sekreter Lucy'nin kendisine yaklaşma çabalarını sertçe geri çevirir. İkili sık sık birbirleriyle yardımlaşırlar. Bu arada Tom Şirketin müdürü Cartley (William Hartnell) ve Redman'ın birlikte birtakım dolaplar çevirdiğinden kuşkulanır. Araştırdığı zaman şirkette 5 hayalî şoför daha olduğunu, bunların mesailerinin yeni gelenlerin üzerine yazıldığını ve çalışıyormuş gibi gösterilen bu şoförlerin yevmiyelerinin müdür ve Redman tarafından paylaşıldığını öğrenir. Foyalarının meydana çıktığını anlayan Cartley ve Redman kamyonla Tom'u öldürmeye çalışırken kendileri uçuruma yuvarlanırlar ve yanarak ölürler. Mahtumkulu Firaki Mahtumkulu Firaki (Farsça: " مخدومقلی فراغی" "Makhdumqoli Faraghi"; Türkmence: "Magtymguly Pyragy"; 1733 – 1797), Türkmen mutasavvıf şair. Asıl adı Mahtumkulu olan şair, şiirlerinde kullandığı Firaki mahlası sebebiyle Mahtumkulu Firaki olarak bilinmektedir. 18. yüzyılda Türkmenler hakkında yazdığı sosyal ve politik şiirlerle tanınır. Türkmen şairlerin önde gelenlerinden biri olarak kabul edilmektedir. Firaki, 1733 yılında, İran'ın Gülistan Eyaleti'nin Günbed-i Kavus şehrinin Hacı Kavuşan köyünde dünyaya geldi. Türkmenlerin Göklen boyunun Gerkez aşiretindendir. Kendisi gibi düşünür olan babası Devlet Mehmet Azadi'den Arapça ve Farsça dersleri aldı. İlk eğitimini doğduğu köyde alan Firaki, eğitimine; Lebap vilayetinin Halaç ilçesinin Kızılayak köyünde bulunan İdris Baba Medresesi'nde devam etti. Buhara'daki Göğeltaş Medresesi'ndeki eğitiminin ardından, Hive'de yer alan Şirgazi Medresesi'nde eğitimini tamamladı. Medreselerde aldığı şiir eğitimiyle birlikte Arapça, Farsça ve Çağatayca'yı öğrenen Firaki, konusunu gerçek hayattan alarak yazdığı şiirlerle Türkmen şairler içinde önde gelen isimlerden oldu. Şairliğinin yanında mutasavvıf ve düşünür de olan Firaki, 1797 yılında yaşamını yitirdi. Mezarı, İran'ın kuzeybatısındaki Aktokay köyünde bulunmaktadır ve İran hükûmeti tarafından anıt mezara dönüştürülmüştür. Firaki, şiirlerinde; dini motifler, Muhammed ve diğer peygamberlere duyulan sevgi, evrensel ve millî değerler, sosyal dengesizlik, insanın hayatı ve toplumsal olayları kapsayan konuları, sade ve yaşadığı dönemin halk diliyle anlaşılır bir şekilde dile getirmiştir. Hemen hemen tüm şiirlerinde Türkmenleri birlik ve beraberliğe, bir devlet ve bir bayrak etrafında toplanmaya davet etmiş, insanları iyiliğe ve doğruluğa ulaşması gerektiğini savunmuştur. Kendi rüyasında dokuz kere bade içmesinden dolayı Türkmenler tarafından kendisine ""Haktan içen şair"" de denilmektedir. Firaki, şiirlerinde Ahmet Yesevi'yi ustası olarak kabul etmiş, kendisinden önceki mutasavvıflardan yararlanarak eserlerini ortaya koymuştur. Türkmenistan'ın uluslararası kulvarda en değerli ödüllerinden biri olarak kabul edilen Uluslararası Mahtumkulu Ödülü, şairin adını taşımaktadır. Bununla birlikte, 1931'de kurulan Türkmen Devlet Üniversitesi'ndeki Dil ve Edebiyat Enstitüsü'ne şairin adı verilmiştir. Hans Speidel Hans Speidel (d. 28 Ekim 1897 - ö. 28 Kasım 1984), II. Dünya Savaşı esnasında Alman generali, Soğuk Savaş sırasında NATO komutanıydı. I. Dünya Savaşı'nın patlak vermesinin ardından 1914'te Alman Ordusu'na katıldı ve çabukça Teğmenliğe terfi ettirildi. Savaş esnasında Somme Muharebesi'nde bir bölük komutanı ve Karargâh subayıydı. II. Dünya Savaşına hazırlık evresinde Alman ordusunda kaldı ve savaş arifesinde Yarbay rütbesine terfi ettirildi. Ağustos 1940'ta Fransa Seferi'nde mücadele etti. Fransa'da askeri komutanlık kurmay başkanı olarak hizmet etti. 1942'de Speidel 5. Ordu komutanı olarak ve 1943'te Güney Ordular Grubu'nun kurmay başkanı olarak hizmet ettiği Doğu Cephesi'ne yollandı. 1944 Nisan'da Generalfeldmarschall Erwin Rommel'in kurmay başkanı olması kararlaştırıldı. Atlas Okyanusu kıyılarının Fransız'lara karşı savunulmasından sorumlu olarak Ordular Grubu B'nin kurmay başkanı oldu. Rommel makam arabasına yapılan bir hava saldırısında yaralandığı zaman, B Ordu Grubu'nun yeni kumandanı olduğu Mareşal Günther von Kluge'nin yanında kurmay başkanı olarak hizmetine devam etti. Alman bir milliyetçiydi ve (Yani Fransa'yı yenerken, Versailles Barış Antlaşması'nın iptal edilmesi vb.) bazı Nazi politikalarıyla mutluydu ama Nazi Almanyası'nın ırksal politikalarından utanç duymuştu. Adolf Hitler öldürülmesi için 20 Temmuz suikast girişimi'ne karıştı. Gestapo kendisinden şüphelendi ve sonunda 7 Eylül 1944'te gestapo tarafından tutuklandı ve 20 Temmuz suikast girişimi sanığı oldu. Sorguya çekildi ve hiçbir şeyi itiraf etmedi ve herhangi birisini de ele vermedi. Rommel, 1 Ekim 1944'te Hitler'e son mektubunda Speidel'in tahliyesini talep etti ama hiçbir cevap alamadı. Gestapo tarafından 7 ay boyunca hapsedildi. Amerikan askerleri Güney Almanya'da Kostance Gölü yakınlarında bulunan hapishanesine yaklaştıkları sırada, 20 kişiyle birlikte bir oyun yaparak kaçtı. Kaçanlar bir Katolik papazın yanına sığındılar. Papaz kaçanları Amerikan kuvvetleri gelinceye kadar sakladı. 29 Nisan 1945'te Fransız askerler tarafından serbest bırakıldı. Savaştan sonra, 1950'de Eberhard Karls Tübingen Üniversitesi'nde modern tarih profesörü olarak hizmet etti ve "İstila 1944: Rommel ve Normandiya Seferi" adlı kitabını yayımladı. 1950 yılında Şansölye Konrad Adenauer'in askeri danışmanı olarak çalıştıktan sonra Ocak 1951'de (daha sonra Millî Savunma Bakanlığı uzmanı) olarak atandı. 22 Kasım 1955'te Savunma Bakanlığı Gücü başkanı olarak korgeneralliğe atandı. 14 Haziran 1957'de dört yıldızlı generalliğe terfi etti. Nisan 1957 ile Eylül 1963 yılları arası başkomutanı silahlı Orta Avrupa Müttefik Kara Kuvvetleri baş komutanı olarak görev aldı. Mart 1964 yılında 66 yaşında emekli oldu ve Ekim ayında Federal Liyakat Nişanı verildi. Akıcı bir şekilde İngilizce ve Fransızca konuşabiliyordu. 1984'te Kuzey Rhine Westphalia'da Bad Honnef'te öldü. FenerbahÃ§e-Galatasaray derbisi Fenerbahçe-Galatasaray derbisi veya diğer adıyla Kıtalararası Derbi, İstanbul merkezli iki Türk spor kulübü olan Fenerbahçe ile Galatasaray'ın futbol takımlarının karşılaştığı maçları tanımlayan bir ifadedir. Süper Lig'de mücadele eden iki takımdan Fenerbahçe iç saha maçlarını Kadıköy'deki Fenerbahçe Şükrü Saracoğlu Stadyumu'nda oynarken, Galatasaray'ın iç saha maçlarına Sarıyer'deki Türk Telekom Arena ev sahipliği yapmaktadır. 1905'te kurulan Galatasaray ile 1907'de kurulan Fenerbahçe ilk olarak 17 Ocak 1909 tarihinde, özel bir maçta karşı karşıya geldi. Union Club Sahası'ndaki bu ilk maç 2-0'lık Galatasaray galibiyetiyle sonuçlanmıştı. İstanbul Futbol Ligi kapsamında, 9 Ocak 1910'da oynanan ve iki takım arasındaki ilk resmî maç olma niteliği taşıyan ikinci maç, Galatasaray'ın 3-0'lık galibiyetiyle sona erdi. 1914 yılına kadar oynadığı tüm maçları rakibinden gol yemeden kazanmayı başaran Galatasaray, 4 Ocak 1914'teki 4-2'lik maçta ilk mağlubiyetini aldı. İki takım arasında günümüze kadar oynanan 392 maçın 147'sinde kazanan taraf Fenerbahçe, 122'sinde Galatasaray olurken, 123 maç beraberlikle sonuçlandı. 12 Şubat 1911'deki İstanbul Ligi maçı 7-0'lık skorla Galatasaray'ın, 6 Kasım 2002'deki Süper Lig maçı 6-0'lık skorla Fenerbahçe'nin aldığı en farklı galibiyetti. İki takım en son 23 Şubat 2020 tarihinde, Süper Lig'de Fenerbahçe Şükrü Saracoğlu Stadyumu'nda karşı karşıya geldi. Maç 3-1'lik Galatasaray galibiyetiyle tamamlandı. 1905 yılında kurulan Galatasaray ile 1907 yılında kurulan Fenerbahçe arasındaki ilk maç 17 Ocak 1909 tarihinde, Union Club Sahası'nda oynandı. Emin Bülent'in attığı gollerle Galatasaray, bu maçtan 2-0'lık galibiyetiyle ayrıldı. Bu dönemde İstanbul Futbol Ligi'nde mücadele eden Galatasaray 1908-09 sezonunda ligi şampiyon olarak tamamlarken, Fenerbahçe ise herhangi bir ligde yer almamaktaydı. 1909-10 sezonunda Fenerbahçe'nin de İstanbul Futbol Ligi'ne dahil olmasının ardından iki takım ligde karşılaşmaya başladı. 9 Ocak 1910'da oynanan iki takım arasındaki ilk lig maçı Galatasaray'ın 3-0'lık galibiyetiyle sonuçlandı. Ligde oynadığı tüm maçları kazanan Galatasaray, bu sezonu da şampiyon olarak tamamlamıştı. Ligin ertesi sezonunda, 4 Aralık 1910'da oynanan maç Galatasaray'ın 5-0'lık galibiyetiyle sona erdi. Sezonun ikinci yarısındaki maç olan 12 Şubat 1911'deki maç, derbi tarihindeki en farklı skora sahne oldu. Galatasaray, bu maçta Fenerbahçe'yi 7-0 mağlup etti. Uygunsuz hava şartları sebebiyle maça Galatasaray altı, Fenerbahçe ise on oyuncuyla başlamış, maçın 10. dakikasında Galatasaray adına Ali oyuna dahil olmuş, ilk yarının ortalarında Fenerbahçe kalecisi Ali Said'in sakatlanarak oyundan çıkmasının ardından maçın geri kalan kısmında Fenerbahçe oyuncuları sırayla kaleye geçmişti. Öte yandan bu maçta rakip takım ağlarına dört gol göndermeyi başaran Celal İbrahim, derbi tarihinde bir maçta en çok gol atan ve hat trick yapan ilk oyuncu olarak tarihe geçti. Bu sezonu da Galatasaray lig şampiyonu olarak tamamladı. 1911-12 sezonunda Galatasaray'ın ligden çekilmesi sebebiyle iki takım arasında resmî nitelikte bir maç olmadı. Bu sezon Fenerbahçe İstanbul Futbol Ligi tarihindeki ilk şampiyonluğunu elde etti. 16 Nisan 1912'deki özel maçı 1-0 kazanan Galatasaray, 4 Mayıs 1913'teki özel maçtan da 6-0'lık galibiyetle ayrıldı. 6-0'lık bu galibiyetle sarı-kırmızılı ekip, rakibine karşı en farklı ikinci galibiyetini elde etmiş oldu. 25 Mayıs 1913'te Fenerbahçe-Galatasaray Bayramı adı alında oynanan özel maçın 80. dakikasında Bekir Sıtkı'nın şutunu Fenerbahçe kalecisi Vahram Meteosyan tutsa da, maçın hakemi bu kurtarışın çizgi içinde yapıldığını belirterek golü verdi. Fenerbahçe oyuncularının itirazlarına seyircilerin de katılmasının ardından hakem sahayı terk etti ve karşılaşma 1-0 iken yarım kaldı. Yaşanan bu olayla birlikte iki takım arasında ilk kez bir maç yarıda kalmıştı. 26 Ekim 1913'te Fenerbahçe Bayramı adıyla oynanan özel karşılaşmadan da Galatasaray 3-0'lık galibiyetle ayrıldı. Rakibiyle oynadığı ilk sekiz maçtan da galibiyetle ayrılan Galatasaray, bu maçlarda 28 gol atmış ve kalesinde gol görmemişti. Bu periyot aynı zamanda, derbi tarihinde bir takımın elde ettiği en uzun galibiyet serisi oldu. 4 Ocak 1914'teki İstanbul Futbol Ligi maçında rakibine ilk kez gol atmayı başaran Fenerbahçe, maçı da 4-2 kazanarak rakibi karşısındaki ilk galibiyetini elde etti. Bu maçta üç gol atan Hasan Kâmil, derbi tarihinde hem Fenerbahçe'nin ilk golünü atan hem de Fenerbahçe formasıyla hat trick yapan ilk oyuncu oldu. 3 Mayıs 1914'te oynanan ve 0-0 sonuçlanan sezondaki ikinci karşılaşma, derbi tarihinde berabere sonuçlanan ilk maçtı. Balkan Savaşları sebebiyle düzenlenmeyen 1912-13 sezonunun ardından ilk kez düzenlenen İstanbul Futbol Ligi'nin bu sezonunu da Fenerbahçe şampiyon olarak tamamladı. Ertesi sezonun başında kadrosunun zayıflığı sebebiyle lige katılamayacağını belirten Fenerbahçe sezon ortalarına doğru lige katılmak istese de diğer kulüplerin buna karşı çıkması üzerine ekip, İstanbul Futbol Şampiyonluğu Ligi'nde mücadele etti. Bu ligde şampiyonluğu Fenerbahçe, diğer ligde ise Galatasaray elde etti. Bu sayede 1914-15 sezonunda İstanbul'un iki şampiyonu olmuş oldu. Galatasaray; kendi liginin, önceden düzenlenen liglerin devamı niteliğinde olduğunu ve şilde kendi isminin kazınması gerektiğini belirterek, Fenerbahçe'de bulunan şildi almak istedi. Kulübün şildi vermemesi üzerine Galatasaray başkanı Ali Sami, rakip takıma gönderdiği mektupla iki takım arasında bir maç yapılmasını ve kazananın gerçek şampiyon olarak kabul edilmesini teklif etti. Fakat bu teklifi reddeden Fenerbahçe, şilde dördüncü kez ismini kazıdı. Bu sezonda iki takım arasında resmî nitelikte bir maç olmazken, 2 Ekim 1914'teki özel maç Galatasaray'ın 6-1'lik, 19 Şubat 1915'teki maç ise Fenerbahçe'nin 4-0'lık galibiyetiyle sona erdi. Fenerbahçe'nin 4-0'lık bu galibiyeti, dönem itibarıyla rakibi karşısında aldığı en farklı galibiyetti. İstanbul Futbol Ligi'nin sona ermesinin ardından 1915-16 sezonunda ilk kez düzenlenen Cuma Ligi'nde iki takım 29 Ekim 1915 tarihinde karşı karşıya geldi. Maç 2-1'lik Fenerbahçe üstünlüğüyle devam ederken, oyunun sertleşmesi ve sık sık yaşanan tartışmalar nedeniyle hakem tarafından 65. dakikada tatil edildi. Kalan süre 3 Mart 1916 günü oynandı ve maç 2-2 berabere sona erdi. 11 Şubat 1916'daki lig maçında da Fenerbahçe 3-1 kazandı. Sezondaki iki lig maçında da rakibine karşı üstünlük sağlayamayan ve ligdeki tek mağlubiyetini Fenerbahçe'den alan Galatasaray, sezon sonunda lig şampiyonluğunu kazanan taraf oldu. Cuma Ligi'nin 1916-17 sezonunda, 22 Aralık 1916 ve 6 Nisan 1917 tarihlerinde oynanan iki maçı da Fenerbahçe sırasıyla 4-1 ve 3-2'lik skorlarla kazanırken, son üç maçtan da galibiyetle ayrılan Fenerbahçe rakibi karşısında ilk kez bir galibiyet serisi yakalamıştı. 1916-17 sezonunda lig şampiyonluğunu Altınordu İdman Yurdu kazanırken, ilk kez hem Fenerbahçe hem de Galatasaray'ın mücadele ettiği ligde şampiyonluğu başka bir takım kazanmıştı. Ligin ertesi sezonunda 21 Aralık 1917 tarihinde oynanan ilk maçı Galatasaray 3-2, 12 Nisan 1918'deki ikinci maçı ise Fenerbahçe 2-1 kazandı. 12 Nisan 1918'deki maç Fenerbahçe'nin 2-1'lik üstünlüğüyle sona erse de, I. Dünya Savaşı sebebiyle kadrosu eksilen Galatasaray'ın bu maçta Alman askerlerini oynatması sebebiyle sezon sonunda Fenerbahçe'nin hükmen galibiyetiyle tescillendi. Savaş sebebiyle 1918-19 ile 1919-20 sezonlarında lig organize edilmezken, 20 Eylül 1918 ve 3 Ekim 1919 tarihlerinde iki takım arasında oynanan özel maçlar Fenerbahçe'nin galibiyetleriyle sonuçlandı. 19 Mart 1920 tarihinde oynanan özel karşılaşma Galatasaray'ın, 21 Mayıs ile 1 Ekim 1920 tarihlerinde oynanan özel karşılaşmalar ise Fenerbahçe'nin galibiyetleriyle sonuçlandı. Dünya Savaşı'nın sona ermesiyle birlikte 1920-21 sezonundan itibaren Cuma Ligi tekrar düzenlenmeye başlandı. Fenerbahçe, 17 Aralık ve 1 Nisan 1921 günleri Galatasaray ile oynanan lig maçlarından sırasıyla 4-0 ve 4-1'lik skorlarla galip ayrıldı. Bu sezon Fenerbahçe, Cuma Ligi'ndeki ilk şampiyonluğunu elde etti. İki takım arasında oynanan 24. maç olan 1 Nisan 1921'deki Cuma Ligi karşılaşmasıyla birlikte Fenerbahçe, galibiyet sayılarındaki üstünlüğü de Galatasaray'ın elinden almıştı. Özel bir turnuva olan Galatasaray Kupası'nın 2 Haziran 1921 günkü finalinde rakibini 2-1 yenen Galatasaray, kupayı kazanan taraf oldu. Tek devreli olarak düzenlenen 1921-22 Cuma Ligi'nde iki ekip 4 Kasım 1921 günü, kendileri adına sezonun ilk karşılaşmasını oynadı. Maçı 5-1 kazanan ve iki takım arasında oynanan maçlardaki galibiyet üstünlüğünü ele geçiren Galatasaray, sezon sonunda lig şampiyonluğuna ulaşan taraf oldu. 30 Haziran 1922'deki İdman Cemiyeti Kupası maçında rakibini 3-0 yenen Fenerbahçe, galibiyetle birlikte bu hazırlık turnuvasında şampiyonluğa ulaştı. Bu maç aynı zamanda iki takımın Taksim Stadyumu'nda oynadığı ilk maçtı. Cuma Ligi'nin son sezonu olan 1922-23 sezonunda, 17 Kasım 1922 günü oynanan ilk derbiyi 3-0 kazanan Fenerbahçe, son maçta eşitlenen galibiyet sayılarında tekrar öne geçti. 9 Mart 1923'teki sezonun ikinci karşılaşması da Fenerbahçe'nin 4-0'lık galibiyetiyle sonuçlanırken, oynadığı lig maçlarında kalesinde gol görmeyen Fenerbahçe ligin son sezonunu şampiyon olarak tamamladı. 15 Haziran 1923'te iki takım "İdman" ve "Spor Âlemi" dergileri tarafından düzenlenen turnuvada karşı karşıya geldi. Fenerbahçe'nin attığı golün öncesinde faul yapıldığı iddiasında bulunan Galatasaray oyuncularının bu itirazının hakem tarafından kabul edilmemesi üzerine takım oyuncuları sahayı terk etti ve skor 1-0 iken hakem tarafından maç tatil edildi. 1923-24 sezonunda ilk kez düzenlenen İstanbul Futbol Ligi'nde iki takım ilk kez 2 Kasım 1923 tarihinde karşı karşıya geldi. Bu maçtan 4-0'lık galibiyetle ayrılan Fenerbahçe, böylece rakibiyle oynadığı son beş maçı kazanarak kendi adına derbi tarihindeki en uzun galibiyet serisine ulaşmıştı. Sezonun ikinci yarısında, 7 Mart 1924 günü oynanan maçı kazanan taraf ise 2-0'lık skorla Galatasaray oldu. 1924 Yaz Olimpiyatları'na yapılan hazırlıklar sebebiyle 1924'ün Mart ayında yarım kalan ligin, aynı yılın Ağustos ayında eliminasyon sistemiyle tamamlanmasına karar verildi. 15 Ağustos 1924 günü yarı finalde Fenerbahçe ile Galatasaray karşı karşıya geldi. 2-2 devam eden maçın bitmesine yarım dakika kala sahada çıkan olaylar ve taraftarların sahaya girmesinin ardından maç tatil edildi. Bu olay sırasında Fenerbahçe kalecisi Şekip de oyundan ihraç edilmişti. Kalan yarım dakikanın oynandığı 19 Ağustos'taki maça protesto amacıyla 7 kişilik takımla çıkan Fenerbahçe, Şekip'in ihraç edildiği pozisyonda Galatasaray'ın kazandığı penaltı vuruşunda da kalesini boş bıraktı. Kullanılan penaltı vuruşunun gole çevrilmesinin ardından maç, Galatasaray'ın 3-2'lik galibiyetiyle sona erdi. Bu sonuçla Galatasaray finale yükselse de, final maçında karşılaştığı Beşiktaş rakibini yenerek lig şampiyonluğunu elde etti. 1924-25 sezonunda tek maçlı eliminasyon sistemiyle düzenlenen ligde fikstür gereği iki takım karşılaşmazken, sezonu Galatasaray şampiyon olarak tamamladı. "Vatan" gazetesi tarafından organize edilen özel bir turnuva kapsamında 23 Ocak 1925 günü oynanan maç 0-0 berabere sona erdi. 24 Nisan'daki Stadyum Kupası maçında da takımlar golsüz berabere kaldı. 12 Haziran'da Tayyare Cemiyeti Kupası için oynanan karşılaşma Fenerbahçe'nin 1-0'lık üstünlüğüyle sonuçlandı ve kupanın sahibi sarı-lacivertli ekip oldu. Eleme sistemiyle oynanan İstanbul Futbol Ligi'nin 1925-26 sezonunun finalinde iki ekip tekrar karşı karşıya geldi. 30 Nisan 1926'daki ilk maçı 3-0, 14 Mayıs'taki ikinci maçı ise 3-1 kazanan Galatasaray lig şampiyonluğuna ulaşan takım oldu. Ertesi sezon tek devreli olarak düzenlenen ligde 1 Nisan 1927 günü iki takım arasında oynanan mücadeleden sarı-kırmızılı taraf 5-1'lik galibiyetle ayrıldı. Sezon ise bir kez daha Galatasaray'ın şampiyonluğuyla tamamlandı. 6 Mayıs 1927 günü "Cumhuriyet" gazetesi tarafından düzenlenen kupada oynanan ve 1-1 devam eden karşılaşmanın 68. dakikasında, oyuncuların birbirlerine yaptığı sert müdahaleler yüzünden seyircilerin sahaya girip Galatasaraylı futbolculara saldırmasının ardından maç yarıda kaldı. 10 Ağustos 1928'de, Tayyare Cemiyeti'ne gelir sağlamak amacı ile düzenlenen ve kazanan takıma Gazi Büstü'nün verileceği organizasyonun final maçında takımlar 3-3 berabere kalınca, büstü kazanan tarafın belirlenmesi için 31 Ağustos 1928'de bir maç daha yapıldı. Bu maçı 4-0 kazanarak büstün sahibi olan Galatasaray, derbi tarihindeki galibiyet üstünlüğünü de ele geçirdi. 1928 Yaz Olimpiyatları sebebiyle lige verilen bir sezonluk aranın ardından, İstanbul Futbol Ligi'nin 1928-29 sezonunda oynanan iki karşılaşma da Galatasaray'ın galibiyetiyle sonuçlandı. 16 Kasım 1928'deki maçı 1-0 kazanan takım, 10 Mayıs 1929'daki maçı ise 2-0 kazanandı ve son haftadaki bu galibiyetle birlikte üst üste dördüncü lig şampiyonluğunu elde etti. Öte yandan 1923-24 ile 1928-29 sezonları arasında oynanan yedi maçtan da galibiyetle ayrılan taraf olan Galatasaray, derbi tarihindeki resmî maçlarda üst üste en çok kazanma serisini de bu periyotta elde etti. 1929-30 sezonunda ligin ilk yarısındaki maçtan Fenerbahçe 3-2'lik galibiyetle ayrıldı. 1929-30 sezonunda ilk kez düzenlenen İstanbul Şildi'nde yarı finale kadar yükselen iki ekip, bu aşamada birbirleriyle karşılaştı. 14 Mart 1930'da oynanan maçı 3-1 kazanarak finale yükselen Fenerbahçe, finalde Beşiktaş'ı da yenerek şampiyonluğa ulaşan takım olmuştu. Takımların 28 Mart günü oynanan İstanbul Futbol Ligi'nin 1929-30 sezonundaki ikinci karşılaşmaları 1-1 berabere sonuçlandı. Sezon sonunda Fenerbahçe İstanbul Futbol Ligi'ndeki ilk şampiyonluğunu yaşarken, Galatasaray hemen ardında ikinci sırada yer almıştı. Ligin ertesi sezonunda iki takım arasındaki ilk maç 26 Aralık 1930'da oynandı ve 1-1 berabere sonuçlandı. Ligdeki tek yenilgisini 20 Mart 1931'deki Fenerbahçe maçında 2-0'lık skorla alan Galatasaray, sezonu lig şampiyonu olarak tamamladı. Maç gelirleri konusunda yaşanan anlaşmazlıklar sebebiyle iki takım 1931-32 sezonunda İstanbul Futbol Ligi ve İstanbul Şildi karşılaşmalarında yer almadı. 13 Mayıs 1932'de "Olimpiyat" dergisi tarafından düzenlenen özel bir turnuvada karşılaşan iki takım, 1929'da Fenerbahçe tarafından kiralanan eski İttihatspor Sahası'nın yenilenmiş ve genişletilmiş hâli olan Fenerbahçe Stadyumu'nda ilk kez bir derbiye çıktı. Stadyumun resmî açılışının da gerçekleştirildiği maç, Galatasaray'ın 2-1'lik üstünlüğüyle sona erdi. 27 Mayıs günü turnuvada oynadıkları ikinci maçı ise Fenerbahçe tek golle kazandı. Bir sezonluk aranın ardından, 1932-33 sezonuyla birlikte iki takım da lige döndü. 10 Şubat 1933'teki lig karşılaşmasında rakibine ilk kez 5 gol birden atmayı başaran Fenerbahçe, maçı 5-1'lik skorla kazandı ve derbideki galibiyet sayısı üstünlüğünü ele geçirdi. 2 Haziran günü oynanan sezonun ikinci yarısındaki maçtan da 2-0'lık galibiyetle ayrılan sarı-lacivertli ekip, sezonu şampiyon olarak tamamladı. 30 Haziran günü oynanan İstanbul Şildi mücadelesi Fenerbahçe'nin 2-0'lık üstünlüğüyle devam ederken, seyircilerin aşırı sevinmesini gerekçe gösteren hakem 31. dakikada maçı tatil etti. Aynı yıl Galatasaray yönetiminde çıkan anlaşmazlıklar yüzünden yöneticilerin bir kısmı kulüpten ayrıldı ve Ateş-Güneş (daha sonraları Güneş) adında bir kulüp kurdu. Galatasaray'ın bazı oyuncuları da bu kulüpte oynamaya başlamıştı. Ertesi sezon iki takım ilk kez 24