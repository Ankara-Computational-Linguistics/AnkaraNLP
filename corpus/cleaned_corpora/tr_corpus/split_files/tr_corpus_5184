ve ekipmanda sadece küçük farklılıkları olsa bile, genellikle amaçlarına bağlı olarak, askeri servisler tarafından birçok tanım aldı. Bazı durumlarda, uçaklar Sikorsky'ye veya başka bir üreticiye iade edildi ve vuna ek olarak modifiye edildi; bu durum aynı temel model numarasında daha fazla değişkenlere neden oldu. Ümit Çırak Ümit Çırak (d. 1969 - İzmir) Türk, Tiyatro, sinema ve dizi oyuncusu. Özelikle Süper Baba dizisinde oynadığı Nihat'ın çırağı rolüyle tanınır. 1987 yılında İstanbul Üniversitesi Fen Fakültesi Matematik Bölümüne girdi, 1991 yılında Müjdat Gezen Sanat Merkezi Tiyatro bölümüne girdi ve 1993 yılında Oğuz Aral'ın pandomim asistanlığına başlamıştır. Aynı yıl MSM'de Savaş Dinçel'lin yönettiği bir oyunla ilk profesyonel sahne deneyimini yaşayan Çırak, 1995 yılında mezun oldu. Daha sonra Hadi Çaman Yeditepe Oyuncuları, Nedim Saban'ın Tiyatrokare ve Ferdi Merter'in "Çığır Sahne"'sinde rol almış, ilk oyununun ardından Süper Baba dizisinde oynamış ve 24 Mayıs 2001 - 24 Haziran 2002 tarihlerinde TRT1'de yayınlanan Yeditepe İstanbul dizisinde de Tevfik rolünü üstlenmiş ve uzun süre tiyatro ile sinema ve televizyon dizilerini beraber yürütmüştür. 1997 yılından 2002 yılına kadar Müjdat Gezen Sanat Merkezi pandomim öğretmenliği de yapan sanatçı, 2005 yılında bir filmde yönetmenlik üstlenmiş, reklam filmlerinde de oynamış, 2006 yılında Ekol Drama Sanat Evi "Kamera Önü Oyunculuğu Eğitmenliğine" başlamıştır. 2007 yılında kurduğu "Çağdaş Sinema Oyunculuk Atölyesi"`nde Ali Düşenkalkar, Ahmet Cemal, Alin Taşçiyan veSenem Oluz ile birlikte sinema oyunculuğu üzerine eğitim vermiştir. Müjdat Gezen Sanat Merkezinde tanıştığı Evrim Akın ile 6 ay süren kısa evlilik yapmıştır. 2009 Yılında yeni yapılanması ile ( 3 M.O.T.A )Ümit Çırak Modern Oyunculuk Teknikleri Atölyesi'ni kurmuştur. Halen sinema, tiyatro ve dizi oyunculuğuna devam etmektedir. Alfa-laktalbumin Alfa-laktalbumin yenidoğan bir bebeğin fizyolojik ve besinsel gereksinimlerine uygun dengeli amino asit dağılımı ile büyüyen bebekler için ideal, bir protein kaynağıdır. Alfa-laktalbumin'in bileşiminde yer alan triptofan, yenidoğanda beyin gelişimi gerekli seratonin ve melatoninin öncüsüdür. The Hardy Boyz The Hardy Boyz (ya da bilinen diğer adlarıyla The Hardys, The Hardyz, Team Xtreme veya şimdiki adıyla and currently The Broken Hardys), Jeff Hardy ve Matt Hardy'nin oluşturduğu profesyonel güreş takımı. Daha sonra adı World Wrestling Entertainment (WWE) olarak değiştirilen World Wrestling Federation (WWF) şirketinde yaptıklarıyla ünleri artan ikili, şu anda Total Nonstop Action Wrestling (TNA) şirketinde ikinci kez TNA World Tag Team Championship kemeri sahibidir. Hardy'ler takım olarak ilk kez 1993 yılında Kuzey Karolina'daki bağımsız federasyonlarda yer almıştır. NWA 2000 şirketinde NWA 2000 Tag Team Championship kemerini almışlardır ve kurdukları Organization of Modern Extreme Grappling Arts'ta OMEGA Tag Team Championship sahibi olmuşlardır. 1998 yılında ikili WWF ile anlaşmış ve Michael Hayes onmların menajeri olmuştur. Hayes ayrıldıktan hemen sonra yerine Gangrel geçmiş ve daha sonra Terri menajer olmuştur. Terri'den sonra gerçek hayattaki arkadaşları Lita takımın menajerliğini yapmıştır. Lita'nın takıma eklenmesiyle takımın adı "Team Xtreme" olmuştur. 2002 yılında ayrılan takım, 2006 yılında tekrar birleşerek MNM ile rekabete girmiştir. 2007 yılında bireysel kariyerlerine odaklanan ikili ara sıra takım olarak görünmüştür. 2009'un başında ikisi arasında geçen rekabetten sonra Jeff, Ağustos ayında; Matt 2010'un sonlarında WWE'den ayrılmıştır. Hardys, Ocak 2011'de TNA'de tekrar bir araya gelerek Immortal grubunun bir parçası olmuştur. Ağustos 2011'de Matt TNA'den ayrılsa da 2014 yılında geri dönmüştür. Mart 2015'te ve Ekim 2016'da iki kardeş TNA World Tag Team Championship kemeri almıştır. The Hardy Boyz, The Dudley Boyz olarak da bilinen Team 3D ve Edge and Christian takımlarına karşı çıktığı merdiven ve TLC maçlarıyla ünlenmiştir. Toplam dokuz kez dünya takım şampiyonu olan ikili, WWE'de altı kez World Tag Team Championship, bir kez WCW Tag Team Championship ve TNA'de iki kez TNA World Tag Team Championship kemerini almıştır. Ayrıca her iki kardeş de takım hâlindeyken bireysel kemerler kazanmıştır. 2017 yılında yedi farklı şirketten takım kemeri kazanan ikili, ROH World Tag Team Championship kemerlerini de almıştır. Aynı zamanda hem TNA hem ROH Takım şampiyonu olan tek takım olmuştur. WrestleMania 33'de WWE'ye dönüş yapan Hardy Boyz, Raw Tag Team Championship kemerini kazanarak aynı yıl içerisinde hem TNA, hem ROH, hem de WWE Tag Team Championship kemerini alan ilk takım olmuştur. İki kardeş olan Matt ve Jeff Hardy, 1993 yılında Jeff'in Trampoline Wrestling Federation (TWF) şirketinde debut yapmasından sonra takım oluşturdular. 1997 yılında kendi şirketleri olan Organization of Modern Extreme Grappling Arts'ı (OMEGA) kurdular. Kuzey Karolina'nın çeşitli bağımsız federasyonlarında güreşen ikili, OMEGA Tag Team Championship ve NWA 2000 Tag Team Championship kemerlerini kazandılar. İlk başta World Wrestling Federation (WWF) şirketinde jobber – rakiplerini daha güçlü göstermek için yenilen güreşçiler – olarak yer alan ikili bireysel ve takım maçlarında yer aldı. 1998'de sözleşme imzaladılar ve Dory Funk, Jr. tarafından çalıştırıldılar. Hardy Boyz'un takım olarak ünü 27 Eylül 1998 "Sunday Night Heat" bölümünde Kaientai (Men's Teioh ve Shoichi Funaki) takımını yenmelerinden sonra artmaya başladı. "Sunday Night Heat" programındaki galibiyetlerinden sonra ringin içi uçuş hareketleriyle bir hayran kitlesi oluştu. İlk ciddi rekabetlerine Tag Team Championship kemeri için eski bir The Fabulous Freebirds üyesi olan Michael Hayes'in menajerliğinde girdiler. 29 Haziran 1999 "Raw Is War" bölümünde (5 Temmuz'da yayınlandı), The Acolytes'ı (Farooq ve Bradshaw) yenerek ilk kez WWF Tag Team Championship kemerlerini aldılar. Ancak bir aydan kısa bir süre sonra kemerlerini Fully Loaded'da The Acolytes'a kaybettiler. Ağustos 1999'da menajerlerini kovan ikili kötü karaktere dönüştü ve kısa süre sonra Gangrel'la güçlerini birleştirerek The New Brood'un parçası oldu. Edge and Christian'a karşı aldığı seri galibiyetlerden sonra - "Terri Invitational Tournament" unvanı verildi - No Mercy'de yapılan ilk takım merdiven maçını kazanan ikili Terri Runnels'ın menajerleri olmasına hak kazandı. Ancak ertesi gece Gangrel'ı kovarak tekrar iyi adam oldular. "Raw Is War" gecesi Hardy Boyz ve Edge and Christian takımlarının ikisi de hayranlar tarafından alkış aldı. Sonrasında iki yıldır süren bu rekabet sona erdi. Bu süre içerisinde Lita ile beraber ün kazandılar. Lita, Matt ve Jeff üçlü olarak takımlarının adını Team Xtreme yaptılar. Bu ad "extreme" dedikleri yüksek uçuş hareketlerinden geldi. 2000 yılında Edge and Christian ve The Dudley Boyz (Bubba Ray ve D-Von Dudley) takımlarıyla rekabete giren üçlü çeşitli merdiven ve TLC maçlarına çıktı. WrestleMania 2000'de Edge and Christian ve Dudley Boyz ile üçlü tehdit takım merdiven maçına çıktılar. Maça şampiyon olarak giren The Dudley Boyz, kemerlerini Edge and Christian'a kaptırdı. The Hardyz, kemer için Insurrextion etkinliğinde Edge and Christian'a karşı mücadele etti. Ancak diskalifiye ile maçı kazanan Hardyz kemerleri alamadı. King of the Ring'de the Hardy Boyz, Tag Team Championship kemerleri için dört köşeli eleme maçında şampiyon Too Cool (Brian Christopher ve Scotty 2 Hotty), T & A (Test ve Albert) ile Edge and Christian'a karşı yer aldı. The Hardyz, T & A takımın eledikten sonra Edge and Christian'a elendi. SummerSlam'de the Hardy Boyz, takımlar arasında yapılan ve takım kemerlerinin ortada olduğu ilk TLC maçında Edge and Christian'a yenildi. Maçta yer alan diğer takım Dudley Boyz'du. Ancak Unforgiven'da the Hardy Boyz, Edge and Christian'ı üstü açık kafes maçında yenerek ikinci kez Tag Team Championship kemerlerini aldı. No Mercy'de kemerlerini tekrar Edge and Christian'a (Los Conquistadores kıyafetleriyle) kaptıran ikili, ertesi gece "Raw" programında yapılan rövanş maçını kazanarak üçüncü kez kemerlerin sahibi oldu. Maç sırasında Los Conquistadores kıyafetleri giyen Hardy Boyz'un maç sonrasında maskeleri çıkarıldı. Takım, bir aydan kısa bir süre sonra 6 Kasım "Raw Is War" bölümünde Right to Censor'a (Bull Buchanan ve The Goodfather) kemerini kaybetti. Maçta Edge ve Christian geldi ve Hardyz'in Right to Censor'a yenilmesine neden oldular. Kemerleri kaybeden The Hardyz, Edge and Christian ve Right to Censor ile rekabete girdi. Survivor Series'da the Dudleyz ile takım olarak Survivor Series eleme maçında Edge and Christian ve Right to Censor'ı yendiler. Rebellion'da Right to Censor ile kemer rövanş maçına çıksalar da Val Venis'in maça karışmasıyla kemerleri alamadılar. 4 Aralık "Raw Is War" bölümünde Dean Malenko, the Hardy Boyz'un menajeri Lita'yı yenerek Light Heavyweight Championship kemerini korudu ve Lita'yla üç gün sonra "SmackDown!" programında randevu hakkı kazandı. Ancak 7 Aralık "SmackDown!" bölümünde Lita'yı alan Malenko, Hardyz'in saldırına uğradı. İkili, Malenko ve onun arkadaşları olan The Radicalz (Eddie Guerrero, Chris Benoit, Malenko ve Perry Saturn) ile rekabete başladı. İki takım "Raw Is War" ve "SmackDown!" bölümlerinde çeşitli takım maçlarına ve teke tek maçlara çıktı. Armageddon'da Guerrero, Malenko ve Saturn ile Hardyz ve Lita cinsiyetlerarası takım maçında karşılaştı. The Radicalz maçı kazandı. 5 Mart 2001 "Raw Is War" bölümünde Hardy Boyz, The Dudley Boyz'u maça Christian'ın müdahale etmesinden sonra mağlup ederek dördüncü kez Tag Team Championship kemerlerini aldı. İki hafta sonra "Raw" programında kemerlerini Edge and Christian'a kaybetti. Sonraki ay yapılan WrestleMania X-Seven etkinliğinde Hardy Boyz, Edge and Christian ve Dudley Boyz şile başka bir TLC maçında daha karşılaştı. Rhyno'nun yardımıyla ilk TLC maçında da olduğu gibi Edge and Christian galip geldi. 8 Ekim "Raw" bölümünde Hardy'ler Booker T ve Test'ten WCW Tag Team Championship kemerlerini aldı. İki hafta sonra kemerleri Dudley Boyz'a kaybettiler. 12 Kasım "Raw" bölümünde yine Booker T ve Test'i yenerek bu sefer WWF Tag Team Championship kemerlerini aldılar. Survivor Series'de Dudleys ile kemerlerin birleştirilmesi için yapılan üstü açık kafes maçında kemerlerini kaybettiler. Bu yenilgi iki kardeş arasında anlaşmazlıklar yaşanmasına neden oldu ve iki kardeş Vengeance'ta birbirleriyle karşılaştılar. Maçta özel hakem olan Lita, Matt Hardy'nin bacağının iplerde olduğunu görmedi ve Jeff Hardy maçı kazandı. Ocak 2002'de bu hikâye sona erdi ve Hardy Boyz tekrar birleşti. No Way Out'ta Hardy Boyz, A.P.A. takımının kazandığı takım karmaşa maçında yer aldı. Daha sonra kemer Billy and Chuck'a geçti. WrestleMania X8'te Tag Team Championship kemeri için Billy and Chuck'a, A.P.A. ve Dudley Boyz ile beraber Hardyz de dört köşeli eleme maçı için meydan okudu. Dört köşeli eleme maçında Dudleyz The A.P.A. takımını eledikten sonra Hardy Boyz'a elendi. Ancak maçın sonunda şampiyonlara elenen ikili kemer şansını kaybetti. Daha sonra yeni gelen Brock Lesnar ve onun menajeri Paul Heyman ile rekabete başladılar. Judgment Day'de yapılan takım maçında Lesnar ve Heyman'a yenildiler. İkili daha sonra ayrıldı ve Jeff, The Undertaker ile hikâyesine başlarken; Matt, "Heat"te çalışmaya başladı. Hikâye devam ederken Matt, Jeff'e saldırdı. Çünkü Intercontinental Championship maçında Jeff yerine kendisinin olması gerektiğini düşünüyordu. Brand ayrımından sonra Matt, SmackDown! brand'ine seçildi. Sonra kendisini "Matt Hardy Version 1" ve "Sensei of Mattitude" olarak adlandırdı. Shannon Moore'u arkadaş olarak seçen Matt'e kısa süre Crash Holly de katıldı. Matt, 2003 No Way Out etkinliğinde Billy Kidman ile çıktığı Cruiserweight Championship maçını kazandı ve kemeri aldı. 22 Nisan 2003 tarihinde Jeff düzensiz davranış, uyuşturucu kullanma, rehabilitasyona gitmeyi reddetme ve kötüleşen ring performansı nedeniyle WWE tarafından serbest bırakıldı. WWE'den ayrıldıktan sonra Jeff, 2004 yılının ortalarında Total Nonstop Action Wrestling (TNA) şirketinde debut yaptı. Etkinliklere çıkarılmayan güreşçi, 2006 yılında uzaklaştırma cezası aldıktan sonra şirketten ayrıldı. 4 Ağustos 2006 tarihinde WWE'ye tekrar katıldı ve Raw'da yer aldı. Bu arada Nisan 2005'te Matt, gerçek hayatta Lita ile yaşadıklarından dolayı WWE tarafından serbest bırakılmıştı. Birkaç ay sonra Matt de işe tekrar alındı ve SmackDown! brand'ine yollandı. Kasım 2006'da WWE'nin resmî sitesi, Matt ve Jeff'in dört yıl sonra ilk kez takım olarak Survivor Series'de Team DX'in parçası olarak maçta yer alacağını açıkladı. The Hardys, "ısınma" amacıyla "ECW on Sci Fi" programında The Full Blooded Italians'la (Little Guido Maritato ve Tony Mamaluke) maça çıktı. Survivor Series'de Team DX, temiz bir şekilde Team Rated-RKO'yu yendi. 27 Kasım "Raw" bölümünde The Hardys, beş yıl sonra ilk kez takım kemeri maçına çıkmaya hak kazandı. World Tag Team Championship kemeri için Rated-RKO (Edge ve Randy Orton) ile maça çıktılar. Ancak Edge, bilerek kemerle Jeff'e vurdu ve diskalifiye oldu. Bu sonuçla Edge ve Orton kemeri korudular. Aynı gün The Hardys, ECW December to Dismember için açık bir meydan okuma başlattı. Tekrar birleşen MNM (Johnny Nitro ve Joey Mercury) bu meydan okumayı kabul etti. Araya bir "ECW on Sci Fi" programı girdikten sonra, The Hardys ve MNM takımları PPV'de karşı karşıya geldi. Maçı kazanan Hardys oldu. Dört adam arasında her iki brand'e de yayılan bir rekabet başladı. The Hardys ilk WWE Tag Team Championship maçına Armageddon'da çıktı. Kemer için The Hardys, MNM, Dave Taylor and William Regal ve Paul London and Brian Kendrick arasında dört yönlü bir merdiven maçı yapıldı. Ancak maçta MNM'den Mercury'nin sakatlanmasıyla The Hardys, MNM ile başka bir rekabete girdi. Jeff ve Nitro, "Raw"da Intercontinental Championship için rekabet hâlindeyken Matt ve Mercury, "SmackDown!" brand'inde rekabet etti. Mercury ve Nitro, Mercury'nin "Hollywood'un güzel görünümünü" mahvettiklerini söyleyerek Armageddon'da sakatlığa yol açan Hardys'den intikam almak için onların yüzlerini yaralamaya çalıştı. The Hardys, Royal Rumble'da MNM'i ikinci kez yendi. Ancak Matt ve Mercury'nin rekabeti devam etti. İkisi arasındaki rekabet No Way Out'ta sonuçlandı. 2 Nisan 2007 "Raw" bölümünde the Hardys, on takımlı Battle Royal maçını kazanarak altıncı kez World Tag Team Championship kemerlerini aldı. İlerleyen haftalarda Lance Cade and Trevor Murdoch'a teke tek maçlardan yenilen ikili, Backlash'te ve Judgment Day yapılan takım maçlarında ikisini yenerek World Tag Team Championship kemerlerini korudu. One Night Stand'de yapılan kemerin ortada olduğu merdiven maçında The World's Greatest Tag Team'i (Charlie Haas ve Shelton Benjamin) yendi. Ancak ertesi gece "Raw"da Hardys, Cade ve Murdoch'a kemerlerini kaybetti. Jeff, Swanton Bomb hareketini kaçırdıktan sonra Cade'e tuşlanırken Murdoch, ringin altından Jeff'in bacaklarını itti. Maçtan sonra Cade ve Murdoch, kemerlerle Hardys'e saldırdı. The Hardys, 'ta rövanş maçına çıksa da Cade'den Jeff'e sitout spinebuster geldikten sonra bu maçı da kaybettiler. 13 Kasım 2007 "ECW on Sci Fi" bölümünde The Hardys, tekrar WWE'ye döndü. İlk başta 16 Kasım "SmackDown!" programı için ayarlanan Montel Vontavious Porter (MVP) ve Mr. Kennedy'ye karşı maçları bu programda yapıldı. Porter, Jeff'i tuşladı ve bu maçı kaybettiler. Sonrasınra dağılan The Hardys 2008 yılında bir kez daha bir araya geldi ve adlarını Hardy Boyz olarak değiştirdi. 23 Haziran "Raw" bölümünde ikili, John Morrison and The Miz'e yenildi. Maçtan sonra Jeff, Matt'in de olduğu SmackDown'a seçildi. Ancak bu mağlubiyetten dolayı Matt, ECW brand'ine seçildi. 15 Temmuz "ECW" bölümünde The Hardys, kendi evlerinde Kuzey Karolina'da tekrar birleşerek Morrison ve Miz'i yendi. 31 Ekim "SmackDown" ve 3 Kasım "Raw" bölümlerinde iki takım maçına çıktılar ve iki maçı da kazandılar. 2009 Royal Rumble etkinliğine doğru Matt, Jack Swagger'dan ECW Championship kemerini almaya çalışırken; Jeff, WWE Şampiyonu oluyordu. Matt, Swagger'a yenildikten sonra Jeff'in Edge ile olan maçına karıştı. Jeff'e çelik sandalyeyle vurdu ve Edge'in WWE Championship kemerini kazanmasına neden oldu. 30 Ocak 2009 "SmackDown" bölümünde Royal Rumble'da olanlardan dolayı Matt, kalıcı olarak takımdan ayrıldığını ve Jeff ile bir daha partner olmayacağını ve onun kardeşi olmayacağını söyledi. Matt SmackDown brand'ine geçti ve Jeff ile rekabete başladı. WrestleMania XXV'te ikisi arasında gerçekleşen "Extreme Rules" maçını Matt kazandı. Daha sonra sedye maçında karşılaştılar ve Matt, Jeff'e karşı ikinci galibiyetini aldı. 13 Nisan "Raw" bölümünde yapılan 2009 WWE seçmelerinde Matt, Raw'a seçildi. Backlash etkinliğinde yapılan "I Quit" maçını Jeff kazandı. Matt, Judgment Day'de Jeff'in World Heavyweight Championship maçına karışarak onun kemeri almasını yine engelledi. 21 Ağustos "SmackDown" bölümünde Hardys tekrar birleşerek John Morrison ile takım oldu. Altı kişilik takım maçında CM Punk ve The Hart Dynasty'ye karşı yer aldılar. Ertesi hafta Jeff, CM Punk'a karşı "Kaybeden WWE'yi terk Eder" üstü açık kafes maçında mağlup oldu ve şirketten ayrılmak zorunda kaldı. 15 Ekim 2010 tarihinde WWE, Matt ile sözleşmesini feshettiğini açıkladı. Matt, WWE açıklama yapmadan iki hafta önce serbest kaldığını söylemişti. Jeff, 4 Ocak 2010 "Impact!" bölümünde TNA'e dönüş yaptı ve Ekim ayında yapılan Bound for Glory'de TNA World Heavyweight Championship kemerini aldı. 9 Ocak 2011 taraihinde yapılan Genesis etkinliğinde TNA'ye debut yapan Matt, Immortal grubunun sürpriz üyesi oldu ve yer aldığı maçta Rob Van Dam'ı yendi. Jeff de Immortal'a üye oldu. Gecenin ilerleyen saatlerinde Mr. Anderson'a TNA World Heavyweight Championship kemerini kaybetti. 13 Ocak "Impact!" bölümünde ikili the Hardy Brothers olarak birleşti ve Van Dam ile Anderson'ın takımını yendi. Victory Road PPV'sine doğru Immortal, Jeff ile bağlantısını kopardı. 20 Ağustos'ta Matt, sarhoşken araba kullanmaktan tutuklandı ve sonra TNA'den kovuldu. Matt, 2014'ün ortalarında TNA'ye döndü. 26 Haziran'da "Destination X" etkinliğinde The Hardys, The Wolves (Davey Richards ve Eddie Edwards) ile çıktığı TNA World Tag Team Championship maçını kazanamadı. 14 Ağustos "Impact Wrestling" programında The Hardys, Team 3D'yi (eski adı Dudley Boyz) yendi. Impact Wrestling'in "Hardcore Justice" programında The Hardys ve Team 3D, TNA World Tag Team Championship için The Wolves'a meydan okudu ve onlar kabul etti. Kurt Angle daha sonra üç takımın da, ilk maçın galipleri ile bir sonraki maçın şartlarını seçebilmesi için, en iyi üç seride yarışacağını açıkladı. Team 3D, ilk maçı kazandı ve Masa maçı seçti. İkinci maçı kazanan The Hardys merdiven maçı seçti. The Wolves, Impact Wrestling'de "No Surrender" bölümündeki maçı kazanınca üç takım da birer galibiyet almış oldu. Seriyi sonlandırmak amacıyla yapılan son maçı da The Wolves kazandı. Ekim ayında The Hardys, TNA World Tag Team Championship kemerine bir numaralı adayı belirlemek için yapılan turnuvaya katıldı. Sırayla The BroMans (Jessie Godderz ve DJ Z), Ethan Carter III ve Tyrus ile Samoa Joe ve Low Ki'yi yenerek turnuvayı kazandı. Eddie Edwards'ın sakatlığından dolayı The Wolves, takım kemerlerini boşa çıkarınca 16 Mart'ta banttan yayınlanan "Impact Wrestling" bölümünde bir Ultimate X maçı ayarlandı. The Hardys; Kenny King ve Low Ki, Ethan Carter III ve Bram ile Rockstar Spud ve Mr. Anderson'ı yenerek kemeri kazandı. Ancak Jeff'in ayak kemiği kırılınca The Hardys, kemeri boşa çıkarmak zorunda kaldı. 19 Ocak "Impact Wrestling" bölümünde Matt Hardy, Tyrus'ın yardımıyla Ethan Carter III'den TNA World Heavyweight Championship kemerini aldı. Matt, böylelikle kötü adam oldu. 26 Ocak "Impact Wrestling" bölümünde Jeff Hardy, Matt'e meydan okudu. Bölümün sonlarında Jeff; Matt, Eric Young ve Bram'ın saldırısına uğradı. Bu sonuçla The Hardy Boyz dağılmış oldu. Eric Young, daha sonra Jeff'e ringin en üst ipinden masaya doğru pile-drive yaptı ve Jeff, ambulansla yerel bir hastaneye gönderildi. Matt, Tyrus ile beraber bu olayı izlerken mutlu görünüyordu. Jeff ve Matt Hardy arasında uzun süre devam eden kavga sonrasında 4 Ağustos "Impact Wrestling" bölümünde Jeff Hardy'nin "Silinmesi"ni içeren olaydan sonra Broken Matt Hardy, şimdi Brother Nero olarak adlandırılan Jeff'i takım kemerlerini almakla görevlendirdi. 18 Ağustos "Impact Wrestling" bölümünde Broken Matt ve Brother Nero, The BroMans, The Tribunal ve The Helms Dynasty, "Ascension to Hell" ölümcül dört yönlü bir numaralı aday merdiven maçında TNA World Tag Team Championship kemerleri için Decay'e Bound for Glory'de meydan okuma fırsat buldu. Nero'nun merdivenden Trevor Lee'ye doğru atlayıp kendini feda etmesinden sonra Matt, merdivene tırmandı ve sözleşmeyi alarak maçı kazandı. 1 Eylül "Impact Wrestling" bölümünde the Hardys, Decay'i kendi memleketlerine çağırıp "The Final Deletion"ın ("Delete or Decay" olarak adlandırıldı) sonuçlanması için davet gönderdi. 2 Ekim'de yapılan Bound for Glory etkinliğinde Decay'i yenerek ikinci kez TNA World Tag Team Championship kemerlerinin sahibi oldular. 6 Ekim "Impact Wrestling" bölümünde yapılan Wolf Creek maçında Decay'a karşı kemerlerini korudular. 13 Ekim "Impact Wrestling" bölümünde The Tribunal'a saldırdılar. 20 Ekim'de The Tribunal ile kemer maçına çıkan Hardys kemerlerini korudu. Ancak, maçtan sonra soyunma odasına döndüklerinde arena karanlık bir hâl aldı ve DCC olarak adlandırılan yeni bir grubun geldiğini bildirdiler. DCC, karanlığı kullanarak saldırıya geçti ve Hardys'in rampadan baktığı Tribunal ile böylece potansiyel olarak haftalarca yaklaşan bir rekabeti ortaya çıkardı. Nisan 2014'ün başlarında iki kardeş bağımsız federasyonlarda tekrar bir araya geldi. The Briscoe Brothers ve The Young Bucks gibi takımlarla OMEGA Championship Wrestling, NEW Wrestling ve Big Time Wrestling gibi federasyonlarda maçlara çıktılar. TNA'in 16 Şubat 2017 "Impact Wrestling" programında The Broken Hardys, ilk kez Expedition of Gold turunda yer aldı. Tijuana, Baja California'daki bağımsız bir promosyon olan The Crash'ta Super Crazy ve Psicosis'i yenerek The Crash Tag Team Championship kemerlerini aldılar. Expedition of Gold turunda tüm bağımsız promosyonların takım kemerlerini alan The Broken Hardys, dünyanın en iyi takımı olduğunu göstermeye çalıştı. Sonraki hafta All-Star Wrestling promosyonun The Madison Civic Center'daki bir segmentinde Rocky Rage ve Ron Mathis'i yenerek ASW Tag Team Championship kemerlerini kazandÄ±lar. 2017'de TNA World Tag Team Championshio kemerlerini de elinde tutan Hardys, çeşitli bağımsız şirketlere gitmeye başladı. "Impact Wrestling"in "Expedition of Gold" adı altında yaptıkları bu turda bağımsız şirketlerden kazandıkları kemerlerle kendilerini "uzay ve zamandaki en büyük takım" olarak adlandırdılar. Tur sırasında Matt ve Jeff; Meksika'nın The Crash, Batı Virginia'nın All Star Wrestling, Maryland'ın MCW Pro Wrestling, kendi şirketleri OMEGA Championship Wrestling ve Şili'deki Wrestling Superstar'da yer aldılar. O şirketlerde yaptıkları maçların görüntüleri "Impact Wrestling"de yayınlandı. Broken Matt (Hardy) ve Brother Nero (Jeff Hardy), 27 Şubat 2017 tarihinde görüşmelerin şirket tarafından durdurulmasıyla TNA ile olan sözleşmelerini feshetti. Matt ve Jeff sözleşmelerini feshederken TNA Takım şampiyonu kaldılar. Gelecek haftaki programda ikili, kemeri bırakmayı teklif etse de TNA'in yeni ana şirketi Anthem bunu reddetti. 4 Mart 2017 tarihinde The Hardys, Ring of Honor'daki (ROH) debut'larını Manhattan Mayhem VI etkinliğinde gerçekleştirdi ve The Young Bucks'ı yenerek ROH World Tag Team Championship kemerlerini aldı. TNA tarafından da hâlâ takım şampiyonu olarak tanınan ikili(sonraki hafta "Impact Wrestling"de kemerlerin boşa çıkarıldığı bölümler henüz yayınlanmamıştı), aynı anda hem TNA hem de ROH Dünya Takım Şampiyonu olan tek takım oldu. The Broken Hardy hikâyesi TNA'de 2-5 Mart 2017 tarihlerinde arasında birdenbire açıklanmadan bırakıldı. 9 Mart "Impact Wrestling" bölümünde görünmeyen ikilinin takım şampiyonluğuna atıfta da bulunulmadı. Ancak Vanguard-1'de TNA World Tag Team Championship kemerleriyle Decay göründü ve Rosemary, Broken Hardys'in "silindiğini, eskidiğini ve çürüdüğünü" söyledi. 16 Mart'taki programda Bruce Prichard, ringde kestiği promoda takım kemerlerinin ringde kazanıldığını, uzayda kazanılmadığını söyledi. Bu sözüyle Hardy'lerin "uzay ve zamandaki en büyük takım olduklarını sözylediği söze" gönderme yaptı. Dört takımın yeni takım kemerleri için maça çıkacağını söyledi. The Young Bucks'a ROH World Tag Team Championship kemerlerini kaybeden Hardy Boyz, sürpriz bir şekilde ertesi gece WrestleMania 33'te WWE'ye dönüş yaptı. Ölümcül dört yönlü merdiven maçına dönen takım maçında WWE Raw Tag Team Championship kemerleri için yer aldı. Maçta Enzo and Cass, Sheamus ve Cesaro ile Gallows and Anderson'ı yenerek yedinci kez WWE'nin takım kemerlerini kazandılar. Bu galibiyeti ayrıca ikilinin ilk WrestleMania galibiyeti oldu. Ayrıca arenadaki seyirciler, Impact Wrestling'deki "Broken" kişiliklerine atıfta bulunarak "Delete" ve "Brother Nero" diye tezahürat yaptılar. KaÅŸkaval (peynir) Kaşkaval sarı renkli, özel bir koyun peyniridir. İtalyanca "caciocavallo" kelimesinden türemiştir. TDK Sözlükte tanımı "Tekerlek biçiminde, sarı renkte, kaşara benzeyen bir tür peynir" olarak verilmiştir. Bilge Ebiri Bilge Ebiri (1973) Türk asıllı Amerikalı gazeteci, sinema eleştirmeni ve film yönetmeni. Bilge Ebiri 1973 yılında İngiltere'nin York kentinde dünyaya geldi. ABD'de Yale Üniversitesi'nde sinemacılık dalında eğitim gördü. Kutluğ Ataman Kutluğ Ataman (d. 1961, İstanbul), Türk film yönetmeni ve çağdaş sanatçı. Filmleri ve sanat eserleri dünya çapında gösterilen sanatçı İstanbul, Londra ve Erzincan'da yaşamını sürdürmekte, eserleri esas olarak, insanların kendilerini ifade yoluyla kimliklerini nasıl yaratıp yeniden yazdıklarını, hakikat ile kurgu arasındaki çizgiyi flulaştırarak inceleyip, toplumdaki marjinal bireylerin yaşamlarını belgelemek üzerine yoğunlaşır. Resim sanatı dışında filmleri de, belgesel stiliyle ev videosu türünün içtenliğini birleştirmekle tarif edilmektedir. Kutluğ Ataman, 1988’de Amerika'da Los Angeles, Kaliforniya Üniversitesi (UCLA)'de sinema yüksek lisansını tamamlamıştır. 2008 yılındaki Özür Diliyorum kampanyasına destek vermiştir. Kutluğ Ataman’ın 1994 yılı yapımlı ilk filmi, "Karanlık Sular", İstanbul’u tema alan dram türünde bir film. Ataman’ın yazıp yönettiği bu karanlık cinayet öyküsü bizi eskiyle yeninin karşı karşıya geldiği bir dünyaya götürüp seyirciyi sımsıkı yakalıyor. Eleştirmenler, Ataman’ın bu ustaca tasarlanmış ve zengin bir görselliği barındıran film aracılığıyla günümüz Türk kültüründeki krizi başarıyla özetlemesinden övgüyle bahsettiler. Karanlık Sular Ataman’ın hemen tanınmasını sağladı ve Montreal’den Şangay’a birçok festivale davet edilmesine neden oldu. Filmin birçok ödülü arasında, Uluslararası İstanbul Film Festivali’nde SİYAD’dan En İyi Film, En İyi Yönetmen ve En İyi Senaryo ödüllerinin yanı sıra Uluslararası Ankara Film Festivali’nde Jüri Özel Ödülü de bulunmaktadır. Ataman’ın ikinci uzun metraj filmi, "Lola+Bilidikid" (1998) 49.Uluslararası Berlin Film Festivali’nin Panorama bölümünün açılışını yapmak üzere seçildi. Bu hızlı tempolu öykü, ana karakterleri şehrin Türk toplumuna ait olmak üzere Berlin’de kurulmuş. Ataman’ın filmi toplumun ırksal ve cinsel kimlikle ilgili önyargılarını dürüstçe ele alan, mizah ve şiddetin etkili bir karışımı. Almanya, Türkiye, Amerika ve başka bölgelerdeki başarılı vizyon döneminin yanında, festivallerde de çok ses getirdi. Turin, Oslo ve İstanbul’da ödüller kazandığı gibi New York’un “The New Festival”inde En İyi Film ödülü ve Berlin Film Festivali’nde de Jüri Özel Ödülü’nü kazandı. Üçüncü filmi, "İki Genç Kız" (2005), Perihan Mağden’in İki Genç Kızın Romanı adlı romanının Ataman tarafından senaryosu yazılmış ve yönetilmiş olan bir adaptasyonudur. Genç yaştaki iki dişi kahraman birbirine zıt karakterleri ve sosyal çevrelerine rağmen, güçlü cinsel göndermelerle dolu yakın bir ilişki kurarlar. Yine fonda İstanbul vardır – Karanlık Sular’dakinden daha çıplak ve çağdaş bir şehir dokusu. Ataman gençlerin arasındaki ilişkinin, hayallerinin ve umutlarının kırılganlığına tempolu ve eğlenceli bir bakış ortaya koymuştur. Film ticari ve eleştirel anlamda başarılı oldu ve Ataman’ın önde gelen Türk sinemacıları arasında üst sıralardaki yerini sağlamlaştırmasını sağladı. İki Genç Kız hem Ankara, hem de Antalya Film Festivalleri’nde En İyi Yönetmen ve En İyi Film, Hindistan’daki Asian Film Festivali’nde de En İyi Film ödülünü kazandı. 2009 yılı yapımlı "Aya Seyahat", 2009 Uluslararası İstanbul Film Festivali’nin "Resmi Seçki bölümü"nde gösterildi. Film, ilk defa 2009 yılı başında Linz, Avusturya’da gösterilen Mezopotamya Dramaturjileri adlı görsel çalışmalar serisinin bir parçasıdır. Film, Türkiye’nin doğusunda Erzincan'ın ücra bir köyünde geçer. Dört köylünün aya seyahat etme çabaları, ele geçen siyah-beyaz fotoğraflar kullanılarak ve yöre halkından bir anlatıcı yardımıyla belgelenir. 1957'de gerçekleşen bu olaylar hakkında birçok farklı alandan saygın Türk aydını görüşlerini bildirir. Sonuçta film, tuhaf bir şekilde, bir tarih belgeseli olmaktan ziyade çağdaş Türk kültürünün derinlemesine bir incelemesine dönüşmektedir. Film 31. Moskova Film Festivali’nde “Perspektifler” bölümüne seçildi. Son filmi, Kuzu, 2014 64. Berlin Uluslararası Film Festivali, ""Uluslararası Sanat ve Deneme Sineması Konfederasyonu (CICAE) Özel Ödülü""nü almıştır. Kutluğ Ataman Nisan 2009’da Uluslararası İstanbul Film Festivali’nde Jüri Başkanlığı yapmıştır. Ataman sanat dünyasına 1997 yılında 5. Uluslararası İstanbul Bienali'nde sunduğu "kutluğ ataman'dan semiha b. unplugged" adlı opera divası Semiha Berksoy ile ilgili uzun metraj belgeseliyle adım attı. Ataman sonra "Peruk Takan Kadınlar" adlı çalışmasını sunduğu 48. Venedik Bienali'ne davet edildi. Çalışmanın başrolünde dört kadın var - yüzünü saklamak zorunda olan bir devrimci, tanınmış gazeteci ve göğüs kanserinden kurtulan Nevval Sevindi, ismi saklanan koyu Müslüman bir öğrenci ve de aynı zamanda bir aktivist olan transseksüel bir seks işçisi. Kassel, Almanya'daki saygın Documenta 11 sergisinde Ataman "Veronica Read'in 4 Mevsimi" adlı çalışmasını sundu. Bu çalışma aynı zamanda Tate İngiltere'nin Tate Trienali 2003 Çağdaş İngiliz Sanatı Sergisinin "Days Like These" bölümünde yer aldı. 2004'te "Oniki" ile Turner Ödülü'nün finalistleri arasına girdi. Aynı yıl, İstanbul'un aynı adlı fakir yerleşim bölgesinde çekilen 40-kanallı enstalasyonu "Küba" ile saygın Carnegie Ödülü'nü kazandı. Diğer önemli solo sergileri arasında şunlar sayılabilir: Avusturya'daki Lentos Sanat Müzesi'nde "Mezopotamya Dramaturjileri"; Londra'daki Thomas Dane Galerisi'nde "fff"; Vancouver Sanat Galerisi'nde "Cennet" ve "Küba"; Newport Beach Kaliforniya'daki Orange County Sanat Müzesi'nde "Cennet"; Belçika'daki MuHKA'da "Kutluğ Ataman'ın Eserleriyle Kısıtlamaları Kaldırma"; Londra'daki Sorting Office'te Artangel komisyonlarının parçası olarak ve Sidney'deki Çağdaş Sanat Müzesi'nde "Küba" ve Londra'daki Serpentine Galerisi'nde "Uzun Akışlar". Grup sergileri arasındaysa, Moskova Bienali; New York MOMA'da "Sınırsız" ve "Bakmanın Onyedi Yolu"; Barselona Caixa Forum'da "Belgesel Kurgular"; Atina, Yunanistan'daki Çağdaş Sanat Milli Müzesi'nde ve Lüksemburg'daki Manifesta 2'de "Tanıklıklar: Kurgu ve Gerçek Arasında" vardır. Eserleri önemli uluslararası koleksiyonlarda yer almaktadır. Bunların arasında, New York MoMA, Viyana Thyssen-Bornemisza Art Contemporary, İstanbul Modern, Atina Dimitris Daskalopoulos Collection ve Pittsburgh Carnegie Museum bulunmaktadır. Tomb Raider (seri) Tomb Raider karakteri ilk olarak video oyunları ve sonrasında ise filmleri, kitaplar, çizgi romanları, vb. daha birçok yan üründen oluşan serinin genel adıdır. İngiliz maceraperest ve arkeolog Lara Croft'un maceralarını konu alır. Serinin baş tasarımcısı ve yaratıcısı Toby Gard adlı İngiliz bir çizgi roman yazarıdır. Tomb Raider serisinin ilk oyunu 1996 yılında Core Design ve Eidos Interactive etiketiyle piyasaya çıkmıştır. Ve günümüze kadar toplamda (tüm platformlarda) 25 Tomb Raider oyunu, 3 adet filmi, 5 kitabı ve birçok çizgi romanı piyasaya çıkmıştır. Serinin ilk 6 oyunu Core Design, son 6 oyunu ise Crystal Dynamics tarafından yapıldı ve hepsi Eidos Interactive tarafından dağıtıldı. Tomb Raider serisi bugüne dek 30 milyondan fazla sattı ve "tüm zamanların en çok satan video oyun serisi" unvanını aldı fakat daha sonra Call of Duty serisi satış rekorunu kırarak bu unvanı ele geçirdi. Lara Croft karakteri 2006 yılında "en başarılı kadın video oyun karakteri" ünvanıyla Guinness rekorlar kitabına girdi. Serinin en çok satan oyunu 2013 yılına kadar 1997 yılında çıkan ve 8 milyondan fazla kopya satan Tomb Raider II oldu, ama 2013 yılında piyasaya çıkan Tomb Raider: A Survivor Is Born Tomb Raider serisinin en çok satan oyunu olarak zirvede yer almaktadır. Serinin en çok izlenen filmi ise $274,700,000 gişe hasılatı ile Lara Croft: Tomb Raider (2001) filmi olmuştur. Oyunun baş kahramanı Lara yaklaşık 10 yaşlarındayken Nepal'de gerçekleşen uçak kazasında annesini kaybetmiş, kendisi mucize eseri kurtulmuştur. Yaptığı keşiflerle anne ve babasının ölümlerini araştırmak ve onların izinden gitmek istemektedir. Annesi Amelia Croft, babası Richard Croft'tur. Lara'nın eğitmeni, babasının çok yakın bir arkadaşı olan Werner Von Croy'dur. Hatta serinin 4. oyunu olan 'da Lara Mısır'da bir enkazın altında kalır; Werner Von Croy onu ne kadar kurtarmak istese de yapamaz. 5.oyun olan Chronicles'da Lara'nın Werner Von Croy ve diğer arkadaşları ile olan anılarını oynamış ve 6. 'de Werner Von Croy öldürülmüştür. 'de ise amacımız Nepal'de Lara'nın annesinin ölümünü araştırmak ve annesinin ölümü ile ilgili bilgi edinmektir. Bunun için Lara Ekskalibur adlı Kral Arthur'un efsanevi kılıcını bulmalıdır. Parçaları toplayıp annesinin yaka süsü olarak kullandığı broşu kılıcı tamir etmek için kullanır. Amelia Croft'un Ekskalibur'a dokunmasından sonra annesinin açılan sanal kapıda geleceği görüp Lara'nın "kılıcı çekme" ve arkadaşı Amanda'nın, Lara'nın şu anda düşmanı, "kılıcı çek" demesi üzerine çekince kılıç ve annesi kaybolmuştur. Oyunun sonunda bu yeri yıllar sonra o anda yaşıyoruz ve kılıç çekildiği için sanal kapı yıkılıyor ama Lara annesinin ölmediğini anlıyor. Fakat bir sorun var: Bolivya'da Amanda ve James'in kutuları üzerinde "Natla Şirketi" yazıyor. , serinin ilk oyunun 10. yılı anısına yeniden (Remake) yapılmış bir oyunudur. Baş düşmanımız ilk oyundaki orijinal karakterlerden Jacquelina Natla'dır. İlk oyunun konusu gereği Natla Lara'yı efsanevi Scion'u bulması için görevlendirir. Ama Lara ortada neler döndüğünü anladığında olaylar karışır ve Natla ile arasında Scion'un 3 parçasını bulmak için giriştiği amansız bir kovalamaca ve macera başlar. Bu macerada Lara Natla'nın adamları Pierre ve Larson ile uğraşmak zorunda kalır. Oyunun sonunda Natla scionu eline geçirse de Lara Scion'u yok etmeyi başarır ve Natla'yı yenmeyi başarıp onun lavların içine düşmesini sağlar. Fakat Natla ölmeyecektir. Mutasyon geçirmiş bir halde başka bir oyunda karşımıza çıkacaktır. 'da ise Lara annesinin gizemli ölümünü ve babasının ölmeden önce üzerinde çalıştığı son araştırmasını araştırmak üzereye maceraya atılır. Anniversary'de ki konunun kaldığı yerden devam ettiğimiz bu oyunda ise bir önceki oyunda ölmeyen ve mutasyon geçiren Natla ile son kez hesaplaşmak için maceraya atılıp, havada kalan tüm soru işaretlerine de cevap buluyoruz. Oyunun sonunda Lara Thor'un Efsanevi Çekicini (Mjollnir) ve kemerini alarak Natla ile yeniden yüzleşir.. Helheim'de Natla yapıyı tekrar düzeltmeye çalışırken Lara çekici Natla'ya atar ve Natla zehrin içine düşer. Ama yine ölmez. Lara evine geri döndüğünde onu bir sürpriz beklemektedir. Natla'nın Lara ile ilk savaşında kullandığı ve Lara'nın birebir kopyası olan Doppelganger gelir ve onu kontrol eder. Natla yediği darbeden yine kurtulmuş bir halde karşımıza çıkar ve tam kendini iyileştirmeye çalıştığı anda Doppelganger'in engellemesiyle yine başarısız olur ve bu sefer gerçekten bu sonu olur. Gaius Valerius Catullus Gaius Valerius Catullus (d. MÖ 84 ; ö. MÖ 54) Romalı şair. Hayatı hakkında pek az şey bilinmektedir. Suetonius, Ovidius da dahil olmak üzere önemli kaynaklara göre Verona, İtalya'da doğmuştur. Verona'nın önemli ailelerinden birinden birine mensuptur. Verona'daki nüfuzuna rağmen hayatının en önemli kısmını Roma'da geçirmiştir. Catullus'un ailesinin (babasının Julius Sezar'ı ve Vali Gaul'ü ağırladığı) Garda Gölü mevkiinde Sirmio'da bir kırevleri vardı. Burada Sezar ve Namurra hakkında yazdıkları için, sonraları özür dileyecektir, hatta pişmanlık duyacaktır. Catullus'un şair arkadaşları C. Licinius Macer Calvus, Marcus Furius Bibaculus ve C. Helvius Cinna hatip Hortensius ve tarihçi Nepos kitaplarının adandığı kişilerden bazılarıdır. The Georgia Straight The Georgia Straight ; Kanada Vancouver'de yayımlanan haftalık haber ve eğlence dergisi. Araştırma şirketi Ipsos-id tarafından sirkülasyonu; 117.000 ve haftalık tirajı neredeyse 534.000'dir . 1966 yılında yeni kurulmaya başlayan Greenpeace aktivistleri, o sıralarda gizli olarak yayımlanan Georgia Straight'de kendilerini ifade ediyorlardı. Bob Geldof İrlanda'ya müzik çalışmaları için dönmeden önce bir süre bu dergide müzik eleştirmeni olarak çalıştı. Cennet balığı Cennet balığı ("Macropodus opercularis"), Osphronemidae familyasından küçük bir balık türü. Yabani bölgede yırtıcıdırlar. böcekler, omurgasız hayvanlar ve yavru balıkları yerler. Kedi (anlam ayrımı) Kedi ÅŸu anlamlara gelebilir: Ciğer Ömür Geçiyor & Zerrin Özel Zerrin Özer, "Ömür Geçiyor" adlı albümde yeni pop şarkılarını yorumlarken, "Zerrin Özel" adlı albümde rock müzik şarkıları seslendirmiştir. Ömür Geçiyor DÃ¼zenlemeler: Garo Mafyan Zerrin Ã–zel Düzenlemeler: Çağatay Kadı Kafkas Dağları Kafkas Dağları, Kafkas Sıradağları Kafkasya'da Karadeniz ve Azak Denizi ile Hazar Denizi arasında, kuzeybatı ve güneydoğu doğrultusunda uzanan sıradağlar ve dağ sistemi. Bu dağlar kuzeybatıda Taman Yarımadası yakınlarında başlar ve güneydoğuda Apşeron Yarımadasına değin uzanır. Kafkas Dağları, Kuzey ve Güney Kafkaslar olmak üzere ikiye ayrılmaktadır. Kuzeyde kalan sıra dağlara Büyük Kafkas Dağları, Güney Kafkas Dağlarına ise Küçük Kafkas Dağları denir. Büyük (Kuzey) Kafkas Sıradağları 1300 km kadar bir uzunluğa sahip olmakla birlikte, yüksekliği 2000 m’nin altına hiç düşmemektedir. Küçük (Güney) Kafkas Sıradağları birçok küçük parçadan meydana gelmiş olup, dağlar üzerindeki tepelerin ortalama yüksekliği 3720 m civarındadır. Güneyi dik yamaçlar biçiminde olan Kafkas Dağlarının kuzeyi, ana sıraya koşut ve gittikçe alçalan sıralarla düzlüklere kavuşarak son bulur. En yüksek doruk Kafkasya'nın Olimposu da sayılan Elbruz'dur (5642 m); Adigece: Oşhamafe, Kabartayca: Oşhamah'o/1уашъхьэмахуэ; Karaçay-Balkarca: Mingi Tav). Dikhtau (5.204 m), Koştantau (5.151), Şhara (5.068) ve Kazbek'tir (5.033 m). Başlıca geçitler Mamison ve Daryal'dır. Rusların ilk kez 1768-1774 Osmanlı-Rus Savaşı'nda bir yol da inşa ederek geçtiği Daryal Geçidi, Kuzey Osetya-Alaniya Cumhuriyeti başkenti Vladikavkaz'ı Gürcistan'ın başkenti Tiflis'e bağlar. Bu yola Gürcü Askeri Yolu da denir. Kafkas Dağları üzerinde toplam 1.424 km karelik bir alan kaplayan 2.200 kadar dağ buzulu bulunur. Bu buzullar Karadeniz ve Hazar Denizi'ne dökülen çok sayıda akarsuyun beslendiği ana kaynaklardır, bu akarsuların başlıcaları Karadeniz'e dökülen Kuban, İngur ve Rioni ırmakları ile Hazar Denizi'ne dökülen Kuma, Terek ve Sulak ırmaklarıdır. Ayrıca Türkiye'de doğup gelen Kura Irmağı da Alazani gibi birçok kolunu Kafkas Dağlarından alır. Kafkas Dağlarının en yüksek yerleri çıplak kayalar,daha aşağılarda kalıcı karlar ve buzullar,sonra sırasıyla Alp tipi çayırlar, iğne yapraklı, karışık yapraklı ve yaprak döken ormanlarla kaplıdır. Yamaçlarda çam, meşe, kayın, kestane, kızılağaç ve ıhlamur ağaçları yayılmıştır. Dağlarda yabanöküzü, elik, geyik, vaşak, gibi hayvanlar yaşar. Akarsularında bol miktarda alabalık bulunur. Alp (dağ) çayırları yazın hayvanların ve arı kovanlarının yayıldığı alanlardır. Buralarda dağ turizmi geliştirilmektedir. Maden kaynakları (kömür, demir cevheri, kurşun, çinko, bakır, molibden, manganez ve volfram, vb.) zengindir. Krasnodar Kray, Stavropol Kray, Adigey Cumhuriyeti, Çeçenya ve Azerbaycan'da zengin petrol ve doğal gaz yatakları vardır, işletilir. Ayrıca zengin mineral su kaynakları da vardır. Kafkas Dağları jeolojik olarak Avrasya ve Afrika-Arap levhaları arasındaki kavşakta yer alır ve dünyanın en sıradışı dağ sıralarından birini oluşturur. Kafkas dağları Büyük Kafkas dağları ve Küçük Kafkas dağlarından oluşur, kuzeyde büyük sıra, güneyde küçük sıradağlar yer alır. Kafkas Kıvrım Kuşağı, temel olarak Arap levhasının Avrasya levhasına göre kuzey yönlemiş hareketi sonucu oluşur. Bu dağ oluşumu bir kıtaiçi tektonik sistemidir ve bu sistemin tektonik ifadesi Paleozoyik-Mezozoyik-Erken Senozoyik yay ardı havzasının Geç Senozoyik'te terslenmesiyle oluşmasıdır. Bu dağ sırası güneyde Transkafkasya masifiyle ve kuzeyde İskit platformuyla sınırlanır. Büyük Kafkas dağ sırası denizel paleontolojik kalıntılara dayanarak en erken Devoniyen devrinde gelişmeye başlamıştır ve Paleozoyik'ten Erken Senozoyik'e oluşumu sürmüştür. Bölge Geç Paleozoyik'te metamorfik ve magmatik olaylar, kıvrımlanma ve yükselme göstermez. Büyük kafkasya sıradağlarının kabuk kısmı kıtasaldır ve 55-60 km kalınlığa sahiptirler. Büyük Kafkasların granit tabakası onun ana sıradağ bölgesinde yüzlek vermiştir ve bu ana dağ sırası bölgesi kıvrım ve bindirme dağ kuşağının kristal çekirdeğini oluşturur. Büyük kafkasya dağ sırasının çökel örtüsü hem ana sıradağ bölgesinde hem de güney yamaçlarda (ki karasal kökenli deniz çökelleri ve hemipelajik çökellerle domine edilmiştir) yer almıştır. Ayrıca Kafkas dağlarını oluşturan yay ardı dizisinin en yaşlı çökelleri Devoniyen-Triyas dizisidir ve güney yamaçlarda yüzlek vermişlerdir. Dünya üzerindeki en önemli biyoçeşitlilik noktalarından birisi de Kafkas sıradağlarıdır ve pek çok kuruluş tarafından sıcak nokta olarak belirlenmiştir. Sayısız bitki ve hayvan türüne ev sahipliği yapar ve bazıları bölgeye özgü yani endemiktir. Hazar Denizi ve Karadeniz arasında bir ekolojik koridor oluşturan bölge yaklaşık 500.000 km^2 alana sahiptir ve Azerbaycan, Gürcistan, Ermenistan, Rusya, Türkiye ve İran'ı kapsar. Farklı iklim tiplerini gösteren bölgede önemli bir bitki çeşitliliği görülür. Toplamda 1650 bitki ve hayvan grubu bu canlı bölgede farklı iklim kuşaklarında yaşamaktadır; ancak artık bu biyoçeşitlilik alarm vermektedir, zira insan aktiviteleri büyük oranda bölgede etkide bulunmaya başlamışlardır. Yetişmiş doğal ormanlar; tarım, inşaat ve ticari aktiviteleri dolayısıyla ormanlık alanların sadece çeyreği kaldı ve bunların da ancak yüzde 12'si saflığını korumuş durumdadır. Bölgenin biyolojik çeşitliliğine en büyük darbe kaçak ağaç kesimi, aşırı otlatma, kaçak balık avı ve su kirliliğidir. Panthera pardus saxicolor (kafkas leoparı), Kafkasya dağ keçisi, Kafkasya kızıl geyiği, Acem ceylanı, boz ayı ve Avrupa bizonu geniş Kafkas dağlarının faunasının yalnızca birkaç örneğidir. Özellikle Kafkas panteri ve Kafkas kızıl geyiğinin nesli büyük tehlike altındadır. Bugün sıradağ kuşağında 100'den az Kafkas leoparı kalmışken; binden az sayıda kızıl geyik bulunmaktadır ve kızıl geyiklerin yaklaşır yarısı sıradağların Azerbaycan kısmında yaşamaktadır. Kafkas Dağı, Yunan ve Kafkas-Adige mitolojilerinde adı geçen dağ. Grek trajedi yazarı Aiskhylos'un "Zincire Vurulmuş Prometheus" adlı oyununda, Kafkas Dağı'nın Meot suyu (Adigece: Хы Мыут1; Azak Denizi) başında bulunduğu yazılmaktadır. Bu yer, buna göre Karadeniz kıyısında uzanan Kafkas Sıradağları üzerinde olmalıdır. Adige mitolojisine ve Nart destanlarına göre, bu yerin Kafkasya'nın en yüksek dağı Elbruz tepesi (1ошъхьамафэ; 5.642 m) ya da başka bir adla Haramoşha (Хьарам1уашъхьэ; Yasak Dağ) tepesi olduğu anlatılır. Ateşi ölümlülere yasaklayan tanrılara karşı geldikleri için Grek Prometheus ile Adige Nesren-jak'e'i (Несрэн-жак1э) Kafkas Dağına zincirlenmişlerdir. Prometheus'u Herakles, Nesren-jak'e'yi de Nart Peterez kurtarmıştır. Dietil eter Dietil eter (veya lokman ruhu), kısaca eter ya da etoksietan olarak da bilinen berrak, renksiz, uçucu, kolay yanan ve parlayabilen bir bileşiktir. Kaynama noktası düşük olup karakteristik bir kokusu vardır. Toksisitesi çok düşüktür, zehirsiz sayılabilir. Eterler olarak bilinen kimyasal bileşik sınıfının en genel üyesidir. Bütanolün izomeridir. Formülü CH-CH-O-CH-CH şeklindedir. Genelde anestetik madde olarak kullanıldığı gibi aynı zamanda genel bir çözücüdür. Suda 6.9 g/100 mL oranında çözünür. İlk defa 1540 yılında Valerus Cordus tarafından elde edilmiştir. Fabrikasyonu iki şekilde yapılmaktadır: Zaman etüdü Zaman etüdü (ingilizce Time Study), gelişme olanağı yaratabilmek amacıyla, belirli bir faaliyeti ekonomiklik ve etkenlik yönünden etkileyen tüm kaynakları ve etmenleri dizgesel olarak araştırmaya ve insan çalışmasını geniş kapsamda incelemeye yönelik bir teknik olan iş etüdünün; bir çalışanın, belirli bir işi, belirli bir çalışma hızıyla yapması için gereken zamanı saptamak amacıyla gerçekleştirilen iş ölçümü tekniklerinden bir tanesidir. Zaman etüdü çalışmasının adımları şu şekildedir: Gözlenen zamanın temel zamana dönüştürülmesindeki tolerans değerleri için literatürde, Dinlenme Payları Tablosu kullanılır. Tempo değeri, çalışanın işi gerçekleştirirken sarfettiği efordur. Standart olarak %100 olarak kabul edilirken, işçi yavaş bir tempoda çalışıyorsa 100 ‘ün altında, yüksek tempoda çalışıyorsa da 100 ‘ ün üzerinde bir değer seçilir. Ayrıca koşullar, beceri gibi faktörler de bu değerin belirlenmesinde önemlidir. İşçinin çeşitli faktörlere bağlı olarak, işini gerçekleştirirken harcadığı süreye bazı toleranslar dahil edilir. Bu tolerans değerleri için Dinlenme Payları Tablosu ‘ndan yararlanılır. Bu açıklamalara göre, İş etüdü İş etüdü, gelişme olanağı yaratabilmek amacıyla, belirli bir olayı ya da etkinliği ekonomiklik ve etkenlik yönünden etkileyen tüm kaynakları ve etmenleri dizgesel olarak araştırmaya yönelik ve insan çalışmasını geniş kapsamda inceleyen bir teknik olup özellikle İş Ölçümü ve Zaman Etüdü teknikleri için kullanılan genel bir terimdir. İş etüdü verimlilikle doğrudan ilişkilidir. Bu nedenle mevcut kaynaklardan sağlanacak üretimi, çok az ya da hiç yatırım gerektirmeksizin, arttırmak amacıyla çok yaygın olarak kullanılmaktadır. İş etüdü bilen ve uygulayan meslek gruplarının başında endüstri mühendisleri ve işletme mühendisleri gelmektedir. taylor tarafÄ±ndan bulunmustur. Metot Etüdü Metot etüdü, daha kolay ve daha etken yöntemlerin geliştirilmesi, uygulanması ve maliyetlerin düşürülmesi amacıyla, bir işin yapılışındaki mevcut ve önerilen yolların dizgesel olarak kaydedilmesi ve eleştirilerek incelenmesidir. Zaman Etüdü ile birlikte İş Etüdü'nün bir bileşenidir. Metot geliştirmede Ergonomi biliminden de yararlanılır. Bu tanımlama ile metot etüdüne ilişkin bazı sonuçlar şu şekilde belirlenebilir: Metot etüdünün verimi, insanca çalışma koşulları altında en yüksek seviyede tutma amacına ulaşmak için gereken ara hedefler aşağıdaki şekilde sayılabilir: Bu amaçları, üretim sistemlerinin özelliklerine göre daha da artırmak ve detaylandırmak mümkündür. Ãœretkenlik Üretkenlik veya verimlilik, girdileri çıktıya dönüştürme ölçüsü. Verilmiş girdiler çıktıya ne ölçüde dönüştürülebilirse üretkenliğin de o ölçüde yüksek olduğu dile getirilmektedir. Üretkenlik formülü çıktının girdiye oranı biçimindedir. İftira ve İnkârla Mücadele Birliği İftira ve Karalama ile Mücadele Birliği (İngilizce: Anti-Defamation League, kısa adıyla: ADL), "İftira ve Karalama ile Mücadele Birliği" anlamına gelir. 1913 yılında B'nai B'rith örgütü tarafından ABD'de kurulmuştur. Kuruluş senedinde açıklanan gayeleri, "" Yahudi toplumuna karşı yapılan karalamaları durdurmak, karalama sebeplerine ve inanışlarına itiraz etmek ve gerekiyorsa karalamala eylemlerini kanun önüne getirmektir."" 2007 yılı yıllık bütçesi 50 milyon ABD doları olan derneğin ABD çapında 29, dünyada 3 temsiliği vardır. Genel direktörlüğünü Abraham Foxman, ABD genel sekreterliğini Glen Lewy'nin yaptığı kuruluşun genel merkezi ABD'nin New York şehrindedir. ADL, antisemitizm, bağnazlık ve aşırılıklara karşı ABD'de ve ülke dışında savaşım vermektedir. Kuruluş gayesinin Yahudiler'e karşı karalamala ve iftiralarla mücadele olmasına rağmen din ve ırk ayrımcılığı ile mücadele konusunda da faaliyetler yaptığı vurgulanmaktadır. Temel amaçlarının, "Yahudi" haklarını ve "Yahudi Devletini" savunmak, devletin vatandaşların dinlerine bakmaksızın hepsine eşit muamele etmesini sağlamak, diğer dini inanç mensuplarına baskı yapılmasıyle mücadele etmek, aşırı fikirleri ve şiddet yanlılarını izlemek, Musevi soykırımını, eski soykırımları ve modern soykırımları telin etmek ve araştırmak olduğu beyan edilmiştir. Yahudilerin haklarını savunan ABD'deki en büyük lobi kuruluşlarından biri olduğu kabul edilir. Neonazi veya antisemitik sloganların kullanılmasına ve açıkça propagandaların yapılmasına karşı hukukî mücadeleler verirler. Antisemitik ve neonazi propaganda yapan yayınları, bunları yapan kuruluşların ve kişilerin faaliyetlerini yıllık raporlarında afişe ederler ve bu kişi ve kuruluşlarla mücadele ederler. ADL, New England Bölgesi Şubesi, "Hristiyan", "Yahudi" ve "Müslüman" gençleri bir haftalığına birbirlerini tanımaları ve kültürlerini öğrenip tanışmaları için bir araya geldiği "inançlara Arası Kamp" ismi verilen bir organizasyon düzenlemektedir. Bu organizasyon, İbrahimî inanca mensup genç üyeler arasında iyi ilişkileri geliştirmek fikriyle doğmuştur. Yahudi Soykırımı ve Yahudiler'e karşı önyargı ve karalamalarla mücadele etmiş kişilere verilen ödüldür. II. Dünya Savaşı'nda Türk diplomatları adına, 11 Haziran 2005 tarihinde Başbakan Recep Tayyip Erdoğan'a verilmiştir. Igor Tudor Igor Tudor (d. 16 Nisan 1978, Split), Hırvat eski futbolcu ve teknik direktör. 1995 yılında Hajduk Split'de stoper mevkisinde oynamaya başladı. 58 maçta 5 gol attı. 1998 yılında Juventus'un dikkatini çekti ve bu takıma transfer oldu. 2004'te Siena'ya kiralandı. 2006 yılında tekrar Juventus'a döndü. 1997 yılında ilk kez Hırvatistan millî futbol takımına seçildi. Juventus tekrar Serie A'ya yükselince takımdan ayrılarak Hajduk Split'e transfer oldu ve orada kariyerini noktaladı. 2013-2015 yılları arasında Hajduk Split, 2015-2016 yılları arasında da PAOK teknik direktörlüğü yaptı. 2016-2017 sezonu öncesinde Kardemir Karabükspor ile anlaşmaya vardı. 2016-17 sezonunun 20. haftasında lig devam ederken Galatasaray ile anlaştı. Galatasaray bu anlaşma neticesinde, Karabükspor'a 150.000 EUR fesih bedeli ödedi. 2017-18 sezonunun 16. haftasınında Yeni Malatyaspor'a alınan 2 - 1 yenilgiden nedeniyle Galatasaray yönetimi tarafından kovuldu. Ziusudra Ziusudra, Sümer mitolojisinde Tufandan kurtulan kişidir. Üç büyük dine göre Ziusudra'nın karşılığı Nuh Peygamberdir. Babilcede karşılığı Utnapiştim'dir. Ziusudra aslen Şuruppak Kralıdır, bu nedenle ismi başka yerlerde de geçer. Ziusudra, Tufandan kurtularak tanrılar tarafından ölümsüzlükle ödüllendirilmiştir. Karısıyla birlikte Tilmun Adası'nda yaşar. Tilmun Adası ulaşılması neredeyse imkânsız bir yerdedir. Bazı tahminlere göre Tilmun Adası, Sina Yarımadası olabilir. Gılgameş Destanı'na göre Gılgameş bu adaya varana kadar ne ölümlerden döner. O kadar yorulmuştur ki, Ziusudra'nın evine gelir gelmez çok derin bir uykuya dalar, bir hafta boyunca deliksiz uyur. Bu nedenle Ziusudra, Gılgameş'in ölümsüz olamayacağını söyler; ancak ona gençleştiren otu bulup alabileceğini anlatır. Fin İç Savaşı Fin İç Savaşı (Fince: "Suomen sisällissota", "Kansalaissota"), sürmekte olan I. Dünya Savaşı sırasında bağlı bulunduğu Rus İmparatorluğunda Çarlık rejiminin devrilmesinin ardından yaşanan Ekim Devrimi sonrasında bağımsızlığını kazanan Finlandiya'da 27 Ocak-15 Mayıs 1918 tarihleri arasında yaşanan iç savaştır. Solcularla sağcılar arasında yaşanan iç savaş sırasında sosyalistler "Kızıllar" (Fince: "punaiset") olarak, karşı taraftaki anti-sosyalistler ise "Beyazlar" (Fince: "valkoiset") olarak adlandırılmıştır. Kızıllar, Sovyetler Birliği, Beyazlar ise Almanya tarafından askeri ve ekonomik olarak desteklenmişlerdir. Mart 1917'ye kadar Finlandiya, orduya veya polis teşkilatına sahip değilken sol ve sağ, kendi güvenlik gruplarını kurmaya başladılar. Sağ Beyaz Muhafızlar ve sol Kızıl Muhafızlar adları altında iki ayrı güvenlik grubu kurmuşlardır. Finlandiya'daki korku dolu atmosfer sonunda Beyaz Muhafızların Senato'da kendilerini ülkenin millî ordusu ilan etmeleriyle, iki kutup arasında savaş başlamasıyla doruğa çıkmıştır. Beyazlar zafer kazanmışlardır. 1917–18 iç savaş krizinden sonra Finler yönlerini Rusya'dan çok Almanya'ya çevirmişlerdir. Hatta senato, "Alman Krallığına Bağlı" mutlak monarşiyi dile getirmiştir. Fakat Almanya'nın I. Dünya Savaşı'ndan yenik ayrılması bu fikri tek başına "Bağımsız Demokratik Cumhuriyet" anlayışına çevirmiştir. Savaşın ana sebepleri, I. Dünya Savaşı ve bu savaşın Rus İmparatorluğunda başlattığı ve Ekim Devrimine kadar giden yıkıcı etkileriydi. Finlandiya, Rusya'nın bir parçası olarak Rus-Alman savaşlarına mekan olmuş ve çatışmalardan çok etkilenmişti. İki imparatorluk ekonomik, askeri ve politik olarak Finlandiya'ya çok önem veriyorlardı. Finlandiya'nın bağımsızlık eğilimini çok önceleri fark eden Çarlık rejimi "Finlandiya'nın Ruslaştırılması" çalışmalarını başlatmıştı. Aslında bu savaşın esas nedeni sınıf faklılıklarıydı. Bu antidemokratik sınıf farkları Finleri ekonomik, sosyal ve politik anlamda iki gruba ayrılmaya yönlendirdi. Sol, 1899 yılından sonra sadece Ruslaştırma politikasına değil, diğer tüm demokratik yapıya karşı faaliyet gösteriyordu. Finlandiya'nın nüfusu bu dönemde hızla artınca, endüstriyel bir işçi sınıfının ortaya çıkması kaçınılmaz hale gelmişti. Sol, endüstri devrimi ve ekonomik özgürlük kavramlarının Finlandiya'ya sıçraması ve Çarlık rejiminin emperyalist ve otokratik yönetiminin olumsuz etkisiyle gittikçe güçlendi. Solun faaliyetleri ile birlikte milliyetçilik ve liberalizm fikirleri de yaygınlık kazanıyordu. İnsanların hayat standardının yükselmesi, endüstrileşme, zengin ile fakir arasındaki uçurumu daha da artırdı. Artan işçi hareketleriyle aynı dönemde, 1899 yılında Finlandiya Sosyal Demokrat Partisi kuruldu. Sosyalist hareket, Rusya'nın 1905 yılındaki Rus-Japon Savaşında Japonya'ya yenilmesi sayesinde, ortaya çıkan siyasi iktidarsızlıktan etkilendi. Bu dönemin ardından iktidarını yeniden tesis eden Rus Çarının unvanları arasında Finlandiya Grandükü de geçmekteydi. Sürmekte olan savaşın getirdiği yoksulluk, açlık ve yenilgi ortamı Çarlık rejiminin yönetimsel başarısızlıklarıyla birleşince kendiliğinden patlak veren Şubat Devrimi imparatorluğu sardı. Devrilen rejimin yarattığı boşluk Finlandiya'da da hissedildi. Fin Parlamentosu iktidar boşluğunu doldurma girişiminde bulunarak durumunu güçlendirdi. Finlandiya devrim öncesinde Rus toprağı sayılırken artık otonom bölge olarak değerlendirilmekte ve modern anlamda bir parlamentoya sahip bir yapılanma hâline geldi.Parlamento bileşimi yine sağ ve sol öğeler barındırıyordu. Şubat Devrimi ile Çarlık rejiminin çöküşü, Finlandiya'da kurumsal otorite boşluğuna yol açmıştır. Polis gücünün çözülmesi belirsizlik ortamına sebep olmuştur. Bu duruma tepki olarak sağ ve sol gruplar kendi güvenliklerini sağlamak amacıyla güvenlik kuvvetleri oluşturmaya başladılar. İlk başlarda bu gruplar yereldi ve çoğunluğu silahsızdı, ancak sonbahar 1917 itibarıyla parlamentonun dağılması ve istikrarsızlık sebebiyle gruplar daha askeri ve ulusal bir karakter kazanmaya başladılar Fin parlamentosunun dağılmasından sonra; ülkedeki Sosyal Demokratlar ve muhafazakârlar arasındaki kutuplaşma ve gerginlik, çarpıcı bir şekilde tırmandı ve Finlandiya'da 1917 yılının Ocak ayında yapılan seçimler sonucunda tamamen muhafazakâr bir hükûmet oluşturulmasından da vahim bir durum ortaya çıktı. 1 Kasım'da Sosyal Demokratlar, "İstiyoruz" adında, siyasi bir program sundu. Bu programın amacı, Sosyal Demokratların iç siyasette bazı haklara sahip olmasını sağlamaktı. Sosyal Demokratlar, ayrıca Finlandiya'nın Bolşeviklerden bağımsız bir devlet olarak varlığını sürdürmesi konusunda 10 Kasım'da bir manifesto yayınlamayı ve bunu Sovyetler Birliği'ne aktarmayı düşündüler. Ancak Petrograd'daki belirsiz durum nedeniyle bu plan ertelendi. Sosyal Demokratlar'ın katı "İstiyoruz" programı başarısız olunca; sosyalistler, 14 Kasım günü genel grev ilan ettiler. 16 Kasım günü parlamenter reform beklentisinde olan sosyal-demokratların şerhine rağmen sosyalistlerin ağırlığını oluşturduğu "İşçilerin Devrimci Konseyi" iktidarı aldığını kamuoyuna duyurdu. Bu sırada çıkan çatışmalar iç savaşın ilk işarteleri sayılmaktadır. Pehr Evind Svinhufvud'un liderliğindeki Senato, 6 Aralık 1917 tarihinde parlamento tarafından benimsenen, Finlandiya bağımsızlık deklarasyonunu teklif etti. Sosyal Demokratlar Svinhufvud'un teklifine karşı oy vermelerine rağmen, hemen hemen hiçbir farkı içermeyen alternatif bir bağımsızlık deklarasyonu sunma kararı aldılar. Sosyalistler, gelecekte politik çoğunluk kazanmayı umuyorlardı. Finlandiya'nın bağımsızlığını onaylaması için Lenin'e ricada bulunmak üzere iki delegasyonu Aralık 1917'de Petrograd'a gönderdiler. Her iki siyasi grup da ona liderlik etmek konusundaki kuvvetli anlaşmazlıklara rağmen, Fin egemenliği ihtiyacı konusunda hemfikirdiler. Finlandiya gibi küçük bir ülke için egemenliğin sağlanması beklenen bir sonuç değildi bunun için Rusya ve Avrupa'nın büyük güçleri tarafından tanınması gerekliydi. Bağımsızlık deklarasyonundan üç hafta sonra, Svinhufvud'un kabinesi, Rusya'nın egemenliği tanıması için, Lenin'le görüşülmesi gerektiği sonucunu çıkardı. Aralık 1917'de, Bolşevikler, Brest-Litovsk'ta Almanya ile sürmekte olan barış görüşmelerinde baskı altına girmişlerdi. Sonuç olarak 31 Aralık 1917 'de, Svinhufvud ve onun senato delegasyonu, egemenlik konusunda Lenin'in onayını almış oldular. Muhalif politik gruplar 1917 yılında kendi yeni düzenlerini yaratmaya ve toplumsal çöküşe mani olmaya yönelik birkaç başarısız girişimde bulundular. Kasımdaki genel darbe olayları Finlandiya'da şüphe ve güvensizliğe neden oldu ve sonunda uzak bir uzlaşma ihtimaline kilitlenildi. Muhafazakârlar ve sağ görüşlü eylemciler radikal işçi gruplarının darbe süresince etkin olmalarını mal güvenliklerine tehdit olarak gördüler, böylelikle ordu dahil tüm servetlerini kullanmanın kendilerini savunmak için gerekli olduğuna karar verdiler. Aynı zamanlarda, devrimci işçiler ve sol kanat sosyalistler işçi hareketinin muvaffakiyetine olanak veren kuvvetten daha büyük ölçüde bir kuvvetle eski rejimi ortadan kaldırmak konusunda düşünüyorlardı. Olayları savaşa götüren son gerginlik 1918'in Ocak ayının ilk günlerinde başladı. Helsinki, Kotka ve Turku'daki en radikal İşçi Güvenlik Muhafızları adlarını Kızıl Muhafızlar olarak değiştirdiler ve buralarda barış ile savaş arasında tereddütte olan Sosyal Demokrat liderlerini devrimi desteklemeye ikna ettiler. Aynı ayın sonunda Aralık'ta atanmış eski bir Rus ordusu subayı olan Ali Aaltonen komutasındaki İşçi Muhafızları resmen Kızıl Muhafızlar olarak anılmaktaydı. Aynı zamanlarda Svinhufvud Senatosu ve Parlamentosu 12 Ocak 1918'de İşçi Güvenlik Muhafızları'nın Beyaz Muhafızlar'ı yasallaştırmaya yönelik bir basamak olarak gördüğü, teşvik edici, güçlü bir polis hakimiyeti yaratmaya karar verdi. Senato Beyaz Muhafızlar'ı Beyaz Fin Ordusu olarak adlandırdığında Kızıl Muhafızlar bu unvanı tanımayı reddettiler. 15 Ocak'ta, Aaltonen gibi eski bir Rus ordusu subayı olan Carl Gustaf Emil Mannerheim, Beyaz Muhafızlar'ın en yüksek rütbeli kumandanı olarak atanmıştı. Aaltonen karargahlarını Helsinki'de kurarken, o da karargahlarını Vaasa'ya yerleştirmişti. Finlandiya İç Savaşının resmi başlangıç tarihi tartışma konusudur. İlk ciddi muharebeler Viipuri kasabasını kontrol altına almak ve silah yarışını kazanmak için 17-20 Ocak tarihlerinde Finlandiya'nın güneydoğu köşesinde yer alan Karelia'da yaşandı. The White Order to engage was issued on 25 January; the Red Order of Revolution was issued on 26 January. Ertesi gün, Beyaz Muhafızlar, Lenin'in Kızıllara söz verdiği, Rusya'dan gönderilen, silahların büyük kısmını taşıyan trenlere saldırdılar. Resmi çarpışmalar 27 Ocak'ta akşam geç saatlerde başladı, bunu Rus garnizonlarının 28 Ocak'ın ilk saatlerinde Ostrobothnia'da silahsızlanması takip etti. Savaşın, sembolik olarak, başlama tarihi, Kızıllardan bir grubun Helsinki İşçileri Binası'nın kulesine tırmanıp kırmızı bir feneri yakarak, Finlandiya tarihinin ikinci büyük isyanının başlangıcını işaret etmesi olarak nitelendirilebilir. Savaşın başlarında, öncü kuvvetler güney Finlandiyayı batıdan doğuya katederek ülkeyi "Beyaz Finlandiya" ve "Kırmızı Finlandiya" olarak fiilen ikiye böldüler. Kızıl muhafızlar kuzeyi kontrol altına aldılar, Kuzey, neredeyse tüm endüstriyel ve tarımsal kaynakları kapsıyordu. Beyaz Muhafızlar ise kalan toprakları kontrol altına aldılar. Karşıt güçlerin yerleşim birimleri sınırın her iki tarafında da mevcuttu: Beyaz alanda endüstriyel kasabalar olan Varkaus, Kuopio, Oulu, Raahe, Kemi ve Tornio; kırmızı alanda ise Porvoo, Kirkkonummi ve Uusikaupunki bulunuyordu . 1918 şubatında bu kalelerin ele geçirilmesi her iki kuvvet içinde öncelikli hedefti. Askerlerin sayısı her iki tarafta da 50 ila 90 bin arasında değişiyordu. Kızıl Muhafızlar, çoğunlukla gönüllülerden oluşurken, beyaz ordunun sadece 11000-15000 kadarı gönüllülerden oluşuyordu. Ordunun geri kalanları askere alınmış kişilerdi. Gönüllü olmanın temel sebepleri ekonomik faktörlere (maaş, yiyecek), idealizme ve mahalle baskısına dayanıyordu. Kızıl Muhafızlarda ayrıca Güney Finlandiya'daki endüstri merkezlerinden toplanmış ve çoğu genç kızlardan oluşan 2000 kadın asker de vardı. Her iki ordu da yaşları 15, 17 arasında değişen çocuk askerler kullanıyorlardı bunun en ünlü örneği daha sonra uzun bir dönem Finlandiya devlet başkanlığını yapacak olan Urho Kekkonen'dir. Kızıl Muhafızların çoğunluğunu şehirli ve tarımsal işçiler oluşturuyordu, oysaki Beyaz Ordunun belkemiği arazi sahibi çiftçiler ve iyi eğitim görmüş insanlardan oluşmuştu. Kızıl Muhafızlar iç savaş süresince hem karargâh hem de cephede deneyimli komutan sıkıntısı çektiler. Bu yüzden hem önemli askeri fırsatlar değerlendirilemeyecek hem de çoğu harekât başarısızlıkla sona erecektir. Meslekten asker olmayan Kızıl Muhafızlar çoğunlukla silahlandırılmış işçiler ve sivillerden oluşuyordu. Disiplin ve askeri eğitim yetersizliği nedeniyle muhafızlar özellikle Beyazların yardımına gelen Alman Ordusu karşısında hiçbir direniş gösteremeyecektir. İç savaş süresince Kızılların saflarında savaşan Rus askerlerin sayısı özellikle Almanya'nın Rus topraklarına yeniden saldırmaya başladığı 1918 yılı Şubat ayıyla birlikte gözle görülür şekilde düşmüştür. Sonunda imzalana Brest Litovsk Antlaşamsı nedeniyle Kızıl Muhafızları destekleyemeyen Bolşevikler sadece Petrograd yönünde savunma cephesinde kalmışlardır. Beyaz Ordu'daki sıradan askerlerin muharebe deneyimi, birçoğuna sağlanan kısa ve yetersiz eğitim dolayısıyla Kızıl Ordu askerlerinden daha iyi değildi. Abcak Beyaz Ordu'nun Kızıl Muhafızlar'dan iki önemli üstünlüğü vardı: General Mannerheim'in ve ekibinin -ki bu ekibe 84 İsveçli gönüllü subay ve Çar'ın ordusunun Fin eski subayları da dahildir- profesyonel yönetimi ve yaklaşık 1300 kişilik, Almanya'da eğitilmiş ve Doğu Cephesi' nde savaş deneyimi kazanmış, elit Fin Jäger askerleri. Mannerheim'ın stratejisi ilk olarak Finlandiya'nın güney batısındaki en önemli endüstriyel kasabası olan Tampere'ye saldırmaktı. Saldırıyı Tampere'nin 65 kilometre kuzeydoğusundaki Längelmäki'den başlattı. Aynı anlarda Beyaz Ordu Tampere'nin kuzey ve kuzeybatısından Vilppula–Kuru–Kyröskoski–Suodenniemi hattından yaklaşmaktaydı. Kızılordu çarpışmanın şiddeti nedeniyle geri çekilmek durumunda kaldı. Tampere yenilgisinden sonra, Kızıl Muhafızlar doğu yönünde geri çekildi. Beyaz Ordu 29 Nisan'da Karelia'nın başkenti Viipuri'yi alıp karargâhlarını oraya taşıdılar. Kızılların güneybatı Finlandiya'daki son kaleleri ise 5 Mayıs'ta düştü. Alman İmparatorluğu, 1918 yılı Mart ayında Beyaz Ordunun yanında yer alacak şekilde Finlandiya İç Savaşına müdahil oldu. Beyazlar 1917 sonbaharından beri Finlandiya'nın bağımsızlığı için, Almanlardan yardım bulmaya çalışıyorlardı. Ancak Almanlar, Brest Litovsk'ta başlayan ateşkes görüşmelerini baltalamak istemiyorlardı. Troçki'nin, Bolşeviklerin zayıf konumuna rağmen, Almanya'da devrimin başlayarak her şeyi değiştireceği umuduyla 10 Şubat'ta görüşmeleri durdurması ile Almanların tutumu radikal bir şekilde değişti. Alman hükûmeti duraklamayı saldırı için bahane olarak kullanarak Rus topraklarını işgal için harekât başlattı. 14 Şubat'ta, Berlin'de Vaasa Senatosunun temsilcileri beklenildiği gibi, yardım talebinde bulundu. Bunun üzerine Almanlar, 18 Şubat'ta Rusya'ya saldırdı. Finlandiya Sosyalist İşçi Partisi, 8 Nisan'da Helsinki'den ve 25 Nisan'da Viipuri'den Petrograd'a kaçtı. 14–15 Mayıs'ta küçük bir Rus kıtası Karelian Isthmus üssündeki kıyı topçu birliğinden geri çekildiğinde Finlandiya İç Savaşı sona erdi. Beyaz Finlandiya, 16 Mayıs 1918'de Helsinki'de ilan edildi. İç savaş esnasında, Beyaz ve Kızıl Orduların her ikisi de terör suçunu işlemişlerdir. İlk değerlendirmelere göre, her iki taraf da kesin bir şekilde "çarpışma kuralları" konusunda anlaşmışlardı, fakat kural ihlalleri başlangıçta meydana geldi. İhlallerin başlıcaları Kızıl Muhafızlar 17 askeri 31 Ocak'ta, Suinula'da idam ettiğinde ve Beyaz Ordu 200 askeri 21 Şubat'ta Varkaus'ta idam ettiğinde meydana geldi. Bu olaylardan sonra her iki taraf da terörizme ve soykırıma eğilimi kızıştıracak olan yerel düzeyde intikam idamlarına başladılar. Kırmızı terörün en az üçte biri ve muhtemelen Beyaz terörün büyük çoğunluğu merkezi olarak yönetiliyordu. Beyaz Finlandiya ve Kızıl Finlandiya hükûmetleri resmî olarak teröre karşı çıksalar da cephede bu tür kararlar alınarak uygulanabiliyordu. Toplam olarak, 1,400–1,650 Beyaz, Kızıl terörde ve 7,000–10,000 Kızıl, Beyaz terörde idam edildi. Finlandiya İç Savaşında çarpışma kurallarının bozulması, diğer birçok bağımsızlık savaşında gözlemlenenlere uyuyordu. İç savaş Finlandiya halkı için tam bir yıkım olmuştur. Hayatını kaybeden 37 bin kişiden 5,900 kişi (%16) 14 ve 20 yaşları arasındaydı. Savaşın en dikkate değer özelliklerinden biri de kayıpların 10 bin kadarının savaş alanında meydana gelmiş olmasıdır. Ölümlerin çoğu terör yüzünden ve hapishanelerdeki korkunç şartlardan dolayı meydana gelmişti. Ayrıca savaş 20 bin kadar çocuğu yetim bıraktı. Kızıl Finlandiya destekçilerinin büyük çoğunluğu savaşın sonundaki yenilginin ardından Sovyetler Birliği'ne kaçtı. Beyaz Ordu ve Alman kuvvetleri, savaşın bitmesiyle birlikte 5 Mayıs 1918 günü yaklaşık 80 bin Kızıl tutukluyu esir aldı. Beyaz terör dindiğinde, binlercesi serbest bırakıldı, fakat 74,000 kişi hala mahkûmdu. En büyük toplama kamplarından biri Suomenlinna şehrindeydi, bu şehir Helsinki'ye yakın bir adadadır. Hämeenlinna, Lahti, Viipuri, Ekenäs, Riihimäki ve Tampere diğer başlıca toplama kamplarının bulunduğu şehirler. Fin senatosu bu insanların tehlikesiz olduklarına inandıkları zamana kadar hapis tutmayı kararlaştırmıştı. Finlandiya'da savaşı konu edinen ve genel anlamda beğeni kazanan ilk kitap, Nobel edebiyat ödüllü yazar Frans Emil Sillanpää tarafından 1919'da yazılmış "Hurskas kurjuus" (Türkçesi, Dindarca Sefalet)'tir. 1959 ve 1962 arasında, Väinö Linna, üçlemesi "Täällä Pohjantähden alla" (Kuzey Yıldızı'nın altında)'da, İç Savaş'ı ve II. Dünya Savaşı'nı sıradan insanın bakış açısından tasvir etmiştir. Şiirde, Tampere Çatışması'nın korkunçluğunu daha dokuz yaşında görmüş olan Viljo Kajava, 1960'larda çıkmış kitabı "Tampere 1918 Şiirleri" kitabında iç savaşa pasifist bir bakış açısını sunmuştur. Floransa İsyanı Floransa İsyanı, 1343 yılında Floransa'da çıkmış ekono-politik halk isyanı. Floransa'da seçimle yönetime gelen Gualtieri di Brienne (VI. Walter)'ın ağır vergilendirme sistemi halkın hoşnutsuzluğuna sebep oldu. Halkın yaptığı darbe planlarından haberdar edilen lord, Toskana, Bologna gibi yerlerden gelen destekler sayesinde komploculardan 300 kişiyi yakalattı ve idam kararı verdi. Halk ise bu idamları engellemek için isyan başlattı. İsyancılar karşısında lordun destek birlikleri kendisini terk edince lord, sarayda hapis kaldı ve reform yapmayı kabul etti. Reform kararı alınmasına rağmen öfkesi dinmeyen halk büyük bir saldırıya geçti ve binlerce lord destekçisi katledildi. Lord şehri terk etti ve Floransa'da yeni bir demokratik cumhuriyet ilan edildi. Fredonia İsyanı Fredonia İsyanı, 1826-1827 yılları arasında Meksika'da çıkmış bağımsızlık ayaklanması. 1821 yılında İspanya, Teksas'ı Amerikalı yerleşimcilere açtı ve bağımsızlığına yeni kavuşan Meksika hükümetinin politikası burada da uygulandı. Bir Amerikalı olan Hayden Edwards, Meksika'dan imtiyaz alınca yaklaşık 200 Amerikalıyı Nacogdoches yakınlarına yerleştirdi. Buraya resmi olarak sahip olmasalar da, bu topraklar üzerinde hak iddia etmeye başladılar. Son derece gergin bir zamanda başlayan bu tartışma, Meksika hükümetinin Edwards'a baskı uygulamasına ve sınır dışı etmesine sebep oldu. Edwards destekçileri daha sonra söz konusu bölgede bir isyan başlattılar ve birkaç Cherokee kızılderilisi ile birleşen isyancılar Meksika'da "Fredonia Cumhuriyeti" ilan ettiler. Bunun üzerine Meksika üzerlerine ordu gönderdi ve Ocak 1827 yılında mağlup edildiler. Fries İsyanı Fries İsyanı. 1799 yılında ABD'de çıkmış sosyo-ekonomik ayaklanma. Temmuz 1798'de ABD kongresi, Fransa ile girilebilecek olası bir savaş için para toplamak amacıyla, özel bir vergi kanunu yayınladı. Bucks, Montgomery, Northampon gibi ilçelerde Pensilvanyalı çiftçiler, önemli bir seyahat mezatçısı olan John Fries önderliğinde, Şubat 1799 da vergi memurlarına karşı silahlı bir direniş başlattılar. Bucks ilçesindeki kadınlar vergi memurlarının üzerine kızgın su döktüler. Resmi görevliler, daha sonra Bethelem'de yakalanan ve iki kez hainlikle suçlu bulınan Fries komutasındaki isyancılar tarafından bölgeden uzaklaştırıldılar. İsyan sonunda, Fries suçlu bulundu ve idam kararı verildi. Fakat daha sonra Başkan John Adams tarafından affedildi. Gabriel Prosser Gabriel Prosser (d. 1776- ö. 1800), Afrikalı-Amerikalı bir köleydi. ABD'de çıkmış etnik kökenli isyanı başlattı. Dindar bir siyah köle olan Gabriel Prosser 1776'da doğdu. Gabriel Prosser'in, büyük bir Siyahi Devlet kurma amacı vardı. Bu uğurda Henrico ilçesinde bir isyan başlatmayı umuyordu. Aylar süren çalışmalardan sonra 30 Ağustos 1800'de yaklaşık 1.000 köleden oluşan kılıçlı ve sopalı "ordusu", şehirden altı kilometre uzakta bir buluşma noktasına gitmek üzere, Behemont, Virginia'dan harekete geçtiler. Kalabalığın ilerleyişi bir süre sonra başlayan fırtına nedeniyle, olanaksız hale geldi. Köylüler dağılmak zorunda kaldılar. Bir daha toplanma kararı alan köylüler, Virjinya valisi bu durumu öğrenince, bölgeye gönderilen bir birlik tarafından durduruldular. Aralarında Gabriel'in de bulunduğu grup tutuklandı ve daha sonra haklarında idam kararı alındı. Grup Eylül 1800'de asıldı. Mert Irmağı Mert Irmağı, Samsun ilindeki akarsudur. Canik Dağları'nın yükseklerinden doğar, güneybatı-kuzeydoğu doğrultusunda akar, Samsun merkezin doğusundan Karadeniz'e dökülür. Uzunluğu 67,8 km, yükselti farkı 1300 m, ortalama akım 5,28 m/sn'dir. Üzerinde 3'ü otoyol köprüsü, 1'i yaya köprüsü olmak üzere toplam dört köprü bulunmaktadır. Üçüncü otoyol köprü inşaatının temeli, kısa zamanda atıldı ve 2. Bulvar Mert Köprüsü inşası tamamlanarak hizmete açılmıştır. Böylece hastane site ve merkez ilçelere ve de mahallelere geçiş daha kolay ve güvenli olması sağlanmıştır. Mert Irmağı'ndan balık avlanılmaktaydı, fakat ırmağın zamanla kanalizasyon, katı ve sıvı atıklarla kirletilmesi sonucu yasaklanmıştır.Irmağın çevresinde turistlerin ve halkın ilgisini çekecek güzel projeler uygulanmaya başlanmıştır.(2003) yılında 3 km'lik bir yürüyüş yolu yapılmıştır. Bununla beraber bu akarsuyun karşı yakasına (Canik) da aynı projeler desteğinde çalışmalar yapılmaktadır.İleride temizlenmesi düşünülen ırmak, kano ve benzeri su araçları ile görülmeye değer bir bölge haline dönüşecektir. B'nai B'rith B'nai B'rith (İttifak Evlatları), (; İbranice: בני ברית) dünyadaki en eski Yahudi hizmet organizasyonudur. ABD'nin New York şehrinde Henry Jones dahil olmak üzere 12 kişi tarafından 13 Ekim 1843 tarihinde kurulmuştur. Dünya çapında "Yahudi" örgütlerini koordine eden, "Yahudi" sorunları ve menfaatleri ile ilgili uluslararası ilişkiler kuran organizasyondur. B'nai B'rith genel merkezi ABD'nin başkenti Washington'dadır. BM'de temsil edilmektedir. Organizasyon, aralarında Yahudi haklarının ilerletilmesinin, doğal âfetlerin kurbanlarına yardımın, başarılı Yahudi öğrencilerin ödüllendirilmesinin, anti-semitizm karşıtı insan hakları eylemlerinin de bulunduğu refah eylemleri ve geniş toplum servisleri ile ilgilenir. İlaveten İsrail Devletin güvenliğini ve devam etmesini destekler. Dünya çapında yüzlerce ülkede temsilcikleri ile faaliyetlerini yürütmektedir. II. Dünya Savaşı'nda zarar gören Yahudiler için Alman Hükümetinden 13 milyar mark tazminat almayı başarmıştır. Dünyada 60 farklı ülkede üyeleri ve şubeleri bulunmaktadır. Birçok ülkede olduğu gibi Türkiye'de de "Fakirleri Koruma Derneği" adında şubesi vardır. A dicto secundum quid ad dictum simpliciter A dicto secundum quid ad dictum simpliciter. Özel bir durumdan hareketle tüm durumlar için genel yargılara varma hatası. Başka bir deyişle tümevarım yanılgısıdır. Sözgelimi "Murat elmayı sevmez" ifadesinden yola çıkarak "Murat meyve sevmez" yanılgısına varmak. A dicto simpliciter ad dictum secundum quid A dicto simpliciter ad dictum secundum quid. Genel durumlar için geçerli olandan hareketle özel bir duruma yönelik yargıya varma hatası. Başka bir deyişle tümdengelim yanılgısıdır. Vinil eter Vinil eter (CH=CHOCH=CH), dietil eterden daha etkin bir genel anesteziktir. Kaynama noktası 35 C'dir. Kanda %20 oranında bulunması narkoz etkisi için yeterlidir. Sakıncası kolay uçucu olması ve kolaylıkla oksidasyona ve polimerizasyona uğramasıdır. Oksidasyonunu önlemek için antioksidan maddelerle stabilize etmek gereklidir. Özellikle kısa süreli ameliyatlarda ve diş cerrahisinde kullanılır. Sentezi etilenklorhidrin üzerinden yapılır. İskoç Ortakgörü Okulu İskoç felsefeci Thomas Reid'in kurduğu, kısaca "İskoç Okulu" kendini, David Hume'un kuşkuculuk anlayışına karşı ortakgörü temelli bir felsefe geliştirmeye adamıştır. Okulun Reid'den sonraki en önemli temsilcisi, Reid'in öğrencisi de olan Dugald Stewart'tır. Okulun felsefesi her insanın doğruyu ve gerçeği ortakgörü vasıtasıyla şüpheye, sorgulamaya ve araştırmaya gerek duymadan kavrayabileceği üzerine temellenmiştir. Doğal yöntem Doğal yöntem veya direkt yöntem, ikinci bir dil öğretimi öğrencinin anadiline hiç başvurulmaksızın yalnızca öğretilmesi hedeflenen dilin kullanımı ile gerçekleşebilir. 1900'lü yılların başlarında Almanya ve Fransa'da ortaya atılan bu metodun başlıca özellikleri: Bu metot, dil öğretiminin çeviri yapılarak öğretilmesinin amaçlandığı, konuşma ve dinlemeden ziyade okuma ve yazma üzerine yoğunlaşmış olan Klasik metottan kaynaklanan tatminsizlik neticesinde oluşmuştur. Doğal metodun dil bilgisi öğretiminde yetersiz kalması sonucunda audio-lingual metodu geliştirilmiştir. Ortakgörü felsefesi 18. Yüzyıl'da Thomas Reid'in temellerini attığı, ardından İskoç Ortakgörü Okulu tarafından geliştirilen, başta bilgi felsefesi ve etik olmak üzere felsefenin tüm alanlarında etkili olmuş gerçekçi felsefe akımı. Akımın şekillenmesinde en önemli katkıyı Reid'in tanrıbilimci George Campbell'le birlikte kurduğu Aberdeen Felsefe Topluluğu yapmıştır. David Hume'un kuşkucu görüşlerinin çürütülmesi amacı üzerine kurulan topluluk tam karşıtı öne sürülemeyen, sorgulanıp araştırılmaya gerek duyulmadan üzerinde hemfikir olunan ve teorilere öncülük eden genel düşünceleri "ortakgörü" kavramı altında toplamıştır. 19. yüzyılın başlarında Büyük Britanya'nın felsefe iklimine egemen