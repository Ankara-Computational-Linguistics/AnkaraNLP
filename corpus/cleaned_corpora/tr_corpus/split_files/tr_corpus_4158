Snipes) buna daha fazla sinirlendiğini ve her zamankinden daha fazla Zig Zag'a şiddet uyguladığı için,Louis bir yerden para bulmak ister. Kendisi numaralarla konuşuyordur.Örneğin yaşını ""Bir-beş yaşındayım"" diye söyler. Bir gün Toad kasayı kapatırken numaralar aklında kalır ve kimse olmadan paraları alarak gider. Babası ise hem Zig Zag'ı evden kovar, hem de parayı alarak Cadillac Tom (Luke Goss) diye bir adam hakkında düşünmeye başlar. Bunu Singer'e anlatan Louis, Singer'dan hemen parayı alalım ve kasaya geri koyalım cevabını duyunca bunu yapmaya çalışır. Ertesi gün iş yerine gelen detektife ise Toad pek Zig Zag ile konuşmasına izin vermez çünkü Toad başka birinden şüphelenmekte hem de Zig Zag 18 yaşına ulaşamadığından dolayı kendisine bela olmaması için uğraşmaktadır. Bütün bunlar yetmezmiş gibide Singer kanserdir. Saim Saffet KarahisarlÄ± Saim Saffet Karahisarlı (d. 1958, Çal), Türkiye, Türk bürokrat. İlk ve orta okulu Denizli İli, Çivril ilçesinde, lise eğitimini 1976 yılında Gökçeada Atatürk İlköğretmen Okulu'nda tamamlamıştır. 1981 yılında Ankara Üniversitesi Siyasal Bilgiler Fakültesi'nden mezun olmuştur. Fakülte yıllarında ilkokul öğretmeni olarak görev yapmıştır. Mezun olduktan sonra, Denizli İlinde Kaymakam Adaylığını tamamladı. Sırasıyla, Altıntaş, Eruh, Viransehir, Göynük, İncirliova, Eşme ve Çerkezköy ve Üsküdar Kaymakamlığı görevlerinde bulundu. 1991-1992 yılları arasında 9 ay süreyle ABD'ye İngilizce öğrenmeye gitti. 25 Eylül 2006 tarihinde Iğdır Valisi olarak göreve atanmıştır. 13 Mayıs 2010 tarihli kararname ile Merkez Valisi olmuştur. Evli ve iki çocuk babasıdır. Kaçakların Peşinde (film) The Fugitive filminde yola çıkarak çekilmiş Kaçakların Peşinde başrollerinde Tommy Lee Jones ve Wesley Snipes'in oynadığı aksiyon içerikli gerilim filmi. Film ABD Marshalları'ndan birinin bir uçak kazası sonrası kaçan bir adamı yakalamaya çalışması konu alınıyor. Fakat bu adam gerçek bir suçlu değil sadece tuzağa düşürülmüş bir adamdır fakat Samuel (Lee Jones) buna inanmamaktadır. Fakat gerçek suçlu oldukça garip ve beklenmeyen birisidir. 131 dakika süren filmin başarısı ise The Fugitive (Kaçak) kadar olmamıştır. Down in the Delta Down in the Delta Türkiye'de gösterilmeyen 1998 yılı yapımı, Amerikalı bir aileden bahseden dram filmi. Yönetmenliğini Maya Angelou yapmıştır. Filmin başrollerinde Alfre Woodard; Al Freeman, Jr.; Esther Rolle; Loretta Devine; ve Wesley Snipes vardır. Kangaskhan Kangaskhan (ガルーラ, Garūra, Garura orijinal Japonca dilindeki versiyonlarında) kelime olarak Kanguru ve Moğol İmparatorluğunun ünlü hükümdarı Cengiz Han'ın adının bir kombinasyonu olan Pokémon. Dinozora benzeyen Kangaskhan, kangurular gibi bebeğini taşımaya yarayan bir keseye sahiptir. Normal türü basit Pokémon. Dişilere özel bir türdür. Yavrularına üç yaşına kadar baktıkları bir keseye sahiptirler. Minikler arada sırada dışarı çıkıp oynar, ancak her zaman annelerinin koruyucu bakışlarının altında. Yavrularını korumak için herkesle dövüşmeye hazırdırlar ve yaralanacak olsalar bile asla pes etmezler. Pokémon X ve Y'de MegaKangaskhan adında bir mega-evrim aldılar. Bu evrimde kangaskhan değişmez, evrimin enerjisi yavrusuna gider ve kesesinden çıkan yavru annesi ile beraber savaşır. Los Santos, San Andreas Los Santos, GTA San Andreas ve GTA V oyunundaki kurgusal şehir. Ayrıca San Andreas eyaletinin bir şehridir. GTA San Andreas'ta az parayla oyuna başlanılan bu şehirde zaman içinde Grove Street Families çetesinin başı olarak oyuna başlanılır ve oyuncu zaman içinde büyür. Serinin yeni oyunu GTA V'le birlikte bu şehre yeniden geri dönülmüştür. Los Santos şehri, San Andreas adasının güneydoğusunda bulunmaktadır. Nüfusu tahminen 15 milyonu bulmaktadır. Şehirde yerli ve Meksikalı nüfus yoğundur. Şehrin kuzeydoğusundaki Las Colinas ve doğusundaki Doğu Los Santos, Los Flores ve Doğu Sahili'nde yoğun bir Meksikalı nüfus bulunmaktadır. Willowfield, Jefferson, Idlewood, Ganton, El Corona, Playa del Seville ile şehrin batı ve güney kısımlarında yerli nüfus yoğunluktadır. Şehrin batısındaki Richman, Rodeo, Mulholland, Vinewood gibi bölgelerde zenginler oturmaktadır. Bu bölgelerde lüks evler ve villalar ağırlıktadır. Jefferson, Idlewood, Glen Park, Temple, Santa Maria Sahili, Verona Sahili, Doğu Sahili, Los Flores, Ganton, Marina gibi bölgelerde orta gelirliler oturmaktadır. Las Colinas, Playa del Seville, Doğu Los Santos, Willowfield gibi bölgelerde oturanlarsa aşırı fakirdir. Mulholland Kavşağı, Rodeo ve Las Colinas'ın doğusu karadan, Los Santos Uluslararası Havaalanı havadan, Ocean Docks ise denizden Los Santos'u dışarıya bağlamaktadır. Unity ve Market istasyonları da demiryolu ile şehri dışarıya bağlamaktadır. Downtown, Market, Conference Centre bölgeleri iş merkezi konumundadır ve çok kalabalıktır. Ocean Docks bölgesinde liman, tersane ve orduya ait silah depoları bulunmaktadır. Bu bölge gemilerin konaklamasında, hasarlı gemilerin onarılmasında ve gemi yapımında çok başarılıdır. Los Santos International bölgesinde havaalanı bulunmaktadır. Commerce ve Square bölgeleri şehrin merkezidir. Polis karakolu ve belediye binası Square bölgesinde bulunmaktadır. Verdant Bluffs bölgesi yürüyüş yeri konumundadır ve tepesinde tarihi bir kilise bulunmaktadır. Şehrin doğusu, güneydoğusu ve kuzeydoğususunda çeteler bulunmaktadır. Buralardan başka Temple, Vinewood Mezarlığı, Santa Maria Sahili ve Verona Sahili'nde de çete kontrolü bulunmaktadır. Çeteler çok büyük suçlar işlemektedir ve birbirleriyle çatışma halindedir. Bu çeteler: Batıdan doğuya bölgeler,ekonomik durum ve oyun başında bölgeyi kontrol eden çete sırasıyla: Tahmini nÃ¼fus: 15.000.000 Bu olay C.R.A.S.H. ekibinden Frank Tenpenny'nin mahkeme tarafından tutuksuz yargılanması üzerine olmuştur. Halk Tenpenny'yi sevmemektedir ve tutuklu yargılanmasını istemiştir. Bu karar halkı isyana sürüklemiştir ve bu yüzden tüm insanlar isyan başlatmıştır. Şehir bu isyandan çok zarar görmüştür. Bu olay Frank Tenpenny'nin köprüden Grove Street'e düşüp ölmesine dek devam etmiştir. Bu olay Grove Street Families'e yaramıştır. Bu olay sayesinde Grove Street büyümüştür. Arena Tiyatrosu Arena Tiyatrosu, İstanbul'da kurulan bir özel tiyatro olup, kapanmıştır. Kurucusu Asaf Çiyiltepe'nin, 13 Kasım 1962 tarihinde, İstanbul - Sıraselviler, no: 75 adresinde "Meydan sahnesi" adıyla oluşturduğu Arena Tiyatrosu, Çiyiltepe'nin yönetmenliğinde oyunlar sergiledi. İlk oyun, Alfred Jarry'den Asaf Çiyiltepe' nin çevirdiği "Übü" adlı eser oldu. 285 kişilik salonlarında birçok önemli oyun sergilendi. Daha sonra kurulacak olan Ankara Sanat Tiyatrosu'nun temellerinin atıldığı bir topluluktur. Birçok önemli oyuncunun yetişmesinde, önemli oyunların ilk kez sergilenmesinde yer alarak, Türk tiyatro tarihinde önemli bir yer tutumuştur. Maillard reaksiyonu Maillard reaksiyonu, aminoasit, peptit veya polipeptit gibi proteinik bileşiklerin temelini teşkil eden monomer veya polimer bileşikler ile indirgen şekerler arasında sıcaklığın etkisi ile ortaya çıkan ve azotlu polimerik bileşiklerin oluşması ile sonuçlanan enzimatik olmayan esmerleşme reaksiyonlarından biridir. Fransız kimyacı Louis Camille Maillard tarafından keşfedilmiştir. Sıfırıncı dereceden bir tepkimedir. Sıcaklığın 180 santigrat derece olduğu su aktivitesinin 0.6-0.7 olduğu değerde maillard reaksiyonu, optimum düzeyde gerçekleşmektedir. Daha çok kızartma ürünlerinde görülmektedir. Ayrıca maillard reaksiyonu gerçekleştiği sırada melanoidin adı verilen karsinojen (kanserojen) madde üretilmektedir. Bu bileşik canlı organizma üzerinde olumsuz etkiler meydana getirmektedir. Mesela patatesten elde edilen cips ürünlerinde yapılan bir araştırmada; kızartılmadan önce şekerli suya veya şerbete batırılan cips adayları kızartıldığı takdirde normal cips adaylarına oranla bünyelerinde daha fazla melanoidin olarak nitelendirilen karsinojen madde oluştuğu tespit edilmiştir. Yine, mesela sütün bünyesinde yer alan lisin aminoasiti ile süt şekeri olan laktoz arasında sıcaklığın etkisi ile maillard reaksiyonu gerçekleşebilmektedir. Bu reaksiyon sonucu kötü koku ve sütün renginde koyulaşma meydana gelmektedir. Voltran Voltran (İngilizce: Voltron; Japonca orijinal adı: 百獣王ゴライオン Hyakujū ō Go raion; anlam; Yüz hayvanın kralı beş aslan), 1980'li yıllarda televizyon için yapılmış bir dev robot konulu çizgi dizidir. Tam adı ise "Voltran:Evrenin Savunucusu"dur. Daha sonra 1990'lı yıllarda tekrar üretilmiş ancak bu sefer "Computer-generated imagery (CGI)" tekniği kullanılmıştır. Dizinin ana karakterleri 5 adet mekanik aslan robot ve bu robotları kumanda eden (pilot) 5 kahraman savaşçıdır. Her aslanın ayrı bir yeteneği vardır. Ancak bu 5 aslan bir tehlike anında bağımsız savaşabildikleri gibi bir araya gelerek dev bir robot olan Voltran'ı oluşturmaktadırlar. Voltron Force Voltron (Özgün adı: "Voltron Force"), 1980'lerde yapılan çizgi dizinin yeni sürümü. İlk olarak 2010 güzünde yayınlanması planlandı. Sonunda Nicktoons kanalında ""'ın ikinci sezonu ile denk gelmesi için özel olarak 16 Haziran 2011'de ilk gösterimini gerçekleştirdi. Tarîh-i Âlemârâ-yı Abbâsî Tarih - i Âlemârâ - yi Abbasî, Türkmen İskender Beğ Münşi (öl. 1633) tarafından yazılan eserin adıdır. Eser Safeviler'in kuruluşundan 1629'a kadarki olayları konu almaktadır. Bu eser Ali Ekber Genceli tarafından Türkçeye çevrilmiş fakat basımı henüz yapılmamıştır. Felâtun Bey ile Râkım Efendi Felâtun Bey ile Râkım Efendi veya Felâtun Bey'le Râkım Efendi, Ahmet Mithat Efendi'nin 1875 yılında yazdığı romandır. Tanzimatı takiben ortaya çıkan ilk Türk romanlarının ana teması "yanlış batılılaşma" üzerine kurulmuştur. Karakterlerden Felâtun Bey, batılılaşmayı yüzeysel olarak yorumlamış ve sefa hayatı süren biridir. Râkım Efendi ise ona karşıt bir karakter olarak kurulmuştur. Oldukça çalışkan ve tutumlu biridir. Romanın sonunda bu dönem romanlarından bekleneceği üzere Râkım Efendi dilediği hayatı elde ederken, Felâtun Bey yaptığı hataların sonucuna katlanmak zorunda kalır. İsimlerinde kullanılan "efendi" ve "bey" kavramları da karakterlerin temsil ettikleri değerlerin sembolüdür. Felatun Bey İle Rakım Efendi romanı, Selçuk Soğukçay tarafından 2012 yılında 3 perdelik müzikal tiyatro oyunu olarak uyarlanarak oyunlaştırılmıştır. Kızılbaş Kızılbaş, eski dinî inanış ve kültürleri ile İslamiyeti kendilerine has bir şekilde birleştirip Şiilik'ten etkilenen Safevi Tarikatı müridleri için kullanılan terim. Osmanlı kaynaklarında Kızılbaş tabiri; Safevi Tarikatı müridleri ve Kızılbaş askeri, Kızılbaş tarafı, Kızılbaş üzerine sefere çıkmak gibi tabirler doğrudan Safevî Devleti için kullanılır. Safevî Devleti kaynaklarında ise Kızılbaş tabiri Safevî Devleti'nin ordusunu oluşturan Türkmenler için kullanılır. Safevîyye Tarikâtı'nın şeyhi olan Şeyh Haydar (1460-1488), müritleri arasında birliği sağlamak için yeni bir kıyafet kabul etti. Bu kıyafetin en orijinal tarafı başa geçirilen serpuştu. Kırmızı renkte ve 12 dilimli olan bu serpuşun her diliminde On İki İmamların adları yazılı idi. Bu kırmızı serpuştan sonra Osmanlılar, Safevî Devleti'nin resmi dini haline dönüştürülen Safevîyye Tarikâtı'na mensûb Kızılbaşları ve onları destekleyen diğer unsurları nitelendirmek için "Kızılbaş" tabirini kullanmaya başladılar. Osmanlı belgelerinde ise “Kızılbaş” tabiri sıklıkla Safevî Devletinin hizmetindeki Türkmenler için kullanmaktadır. Şah İsmail'in babası Şeyh Haydarın rüyasına çıkan İmam Ali'nin emrine göre bu başlığı takmaya başladığı düşünülmektedir. Kızılbaşlar Osmanlı Devleti ve Şeybani Hanlığı'nın "Kızılbaş ülkesi" olarak hitap etikleri Safevi Hanedanı'nın kurulmasında büyük rolü oynamış ve 'soyurghal' adlı büyük toprak sahibi olmuşlardır. Ancak siyaseti karıştırdıkları gerekçesiyle Kızılbaş ordusu yerine saray gulam (Osmanlı'daki Kapıkulu)larından modern orduyu oluşturan Şah Abbas tarafından merkezden uzaklaştırılmışlardır. Kızılbaş sözcüğü Anadolu ve Bulgaristan Alevilerini tanımlamak için de kullanılmıştır. Osmanlı kayıtlarında "Alici Türkmenlere" de "Kızılbaş" denilmekteydi. Anadolu’da 13. Asra damgasını vuran Babâîlik hareketinin devamı niteliğinde olan ve İran Râfizîliği’nin yayılmasına hizmet eden iki büyük tarikât, 14. Asrın sonlarında ortaya çıkan Şiîliğin Hurûfîlik mezhebinin şiddetli tesirleri altında fa’aliyetlerini sürdüren Bektâşîlik ile, 15. Asrın sonlarında ortaya çıkan ve 16. Asrın başlarında Anadolu’da derin izler bırakan Şah İsmâ‘il Safevî’nin takipçilerinin oluşturduğu Kızılbaşlık olmuştu. Safevîler adlarını bir Sünnî olan Sultân’ûl-Halvetî Tac’ed-Dîn İbrahim Zahid el-Geylânî’nin kızı “Bibi Fâtıma” ile evlenen ve böylece Tac’ed-Dîn’in vefâtından sonra da kendi adıyla anılan Safevî Tarikâtı kuran Safî’ûd-Dîn-i İshâk Erdebilî’den almaktadır. Şeyh Cüneyd devrinde Şiîliğin “İmamiye-i İsnâ‘aşer’îyye/Onikicilik” mezhebini resmen benimseyen Safevî’îyye Tarikâtı, Cüneyd’in torunu İsmâ‘il zamanında kurulan Safevî Devleti’nin de altyapısını oluşturdu. İsmâ‘il Safevî’nin himâye altına almak istediği "“Anadolu Alevîleri”" Çaldıran Muharebesi esnasında aralarındaki mezhebî akrabalıktan dolayı Safevîler’e destek verdiler. Safevî ordusundaki askerler, kafalarına İsmâ‘il’in babası Şeyh Haydar’ın icâdı olan ve On İki İmam inancını anımsatmak maksadıyla da "“On İki kıvrımılı - kızıl renkli kumaş ile sargılanan mihverler”" taktıklarından ötürü "“Kızılbaş”" olarak adlandırıldılar. İran’da zamanın en güçlü hanedanı olan Karakoyunlu hükûmdârı Cihan Şah Şeyh Cüneyd’e Erdebil’i terk etmesini aksi takdirde şehri yakıp yıkacağını bildirmişti. Bu hâdise üzerine Şeyh Cüneyd, Karakoyunlular’ın hasımları olan Akkoyunlu Uzun Hasan’dan sığınma talebinde bulunmuş ve daha sonra da Uzun Hasan’ın kızkardeşi “Hatice Begüm” ile evlenerek bu ilişkiyi bir akrabalığa dönüştürmeyi başarmıştı. Şeyh Cüneyd’in Şirvanşahlar üzerine düzenlenen bir seferde ölümü üzerine yerine geçen oğlu Şeyh Haydar da, Uzun Hasan’ın Trabzon Rum İmparatorluğu Prensesi Theodora Despina Hatun’dan olan kızı “Martha Âlemşâh Begüm” ile evlendi. Bu evlilikten doğan İsmâ‘il ise daha sonra Safevî Devleti’ni kurdu. Uzun Hasan’ın “Pontus Rum Prensesi Theodora Despina Hatun” ile evlendirilmesinin sebebi ise Theodora Despina’nın babası IV. İoannis (Trabzon imparatoru)’un kendi ülke toprakları olan Trabzon Rum İmparatorluğu’nun Osmanlı istilâsından korunması için Uzun Hasan’nın yardımına muhtaç olmasıydı. Sekizinci hicrî asırda Anadolu hemen hemen tamamıyla Şiî bir hüviyete bürünmüştü. Harezm’den geri dönen aşîretler, asırlar boyunca çeşitli mezhep mücadelelerinden bitâp düşmüş bir çevrenin sâhip olduğu i’tikadları da beraberlerinde getirmişlerdi. İlhanlılar’ın yıkılması ve Moğol saraylarında yaşayan Şiî ulûlarının buralardan tardedilmelerinden sonra Diyâr-ı Bekir Türkmen Beyliği’nin oluşumuna kadar geçen süre zarfında bu aşîretler bağımsız olarak yaşamlarını sürdürmüşlerdi. Diyâr-ı Bekir Türkmen Beyliği’nin “Akkoyunlu Aşîreti” tarafından kurulması üzerine İlhanlı ve Moğol saraylarını terk eden Şiî âlimleri bu topraklara sığındılar. Çünkü Akkoyunlu Hükûmeti Şiîliği resmî mezhebi olarak kabul etmişti. H. 837 / M. 1434 tarihinden sonra Şiîlik olanca gücüyle Anadolu’da yayılmağa devam etmekteydi. H. 892 / M. 1487 yılında Karakoyunlular Akkoyunlular tarafından mağlûp edilince ülkeleri ellerinden çıktı. Bilâhare Akkoyunlular da H. 907 / M. 1502 tarihinde Nahçivan civarında İsmâ‘il Safevî Hatai ile giriştikleri meydan muharebesini kaybederek tarih sahnesinden silindiler. On dördüncü asırda, “Ali bin Şehâb’ed-Dîn-i Hemdânî” ve “Lûtf’ûl-Lâh Nişaburî” ile Hurûfîliğin kurucusu olan “Fadl’ûl-Lâh Ester-Âbâdî” Anadolu’da Râfızîliğin yayılmasında en etkin rolü oynayan şahsiyetlerin başında gelmektelerdi. Sünnî Timur Hükûmeti’nin varisi olan “Şâh-Rûh” uygulamaya koyduğu en şiddetli tedbirlere rağmen bu cereyanın önünü almakta bir başarı sağlayamıyordu. Sonunda, H. 857 / M. 1453 yılında İran’daki dînî hâkimiyet bilûmum “Şîʿa” mezheplerinin üstünlüğü altına girdi. Safevî Tarikâtı pîri ve ayni zamanda Şeyh Hâmid Hâmid’ûd-Dîn-i Aksarayî’nin de mürşidi olan Hoca Âlâ’ed-Dîn-i Âli’nin devrinde Bâtınîlik Safev’îyye tarikâtının bünyesine girdi. Bunun oğlu olan “Şeyh Şâh” nâmıyla ünlenen “Şeyh İbrahim” zamanında ise Safevi Tarikatı’nın mâli yapısı epey güçlenmişti. Şiî Karakoyunlu hükümdarı Cihan Şah’ın tehditleri neticesinde İbrahim’in oğlu Şeyh Cüneyd devrinde Karakoyunlular’ın himâyesi altına giren tarikât, bu yönetimin idaresi altında iken Şîʿa’nın “İmâmiye-i İsnâ‘aşer’îyye/Onikicilik” mezhebini resmen kabul etmek zorunda kaldı. Bilhassâ Keyumers’in girişimleri neticesinde Rüstemvârlar’ın hâkimiyetleri altında bulunan bölgelerde Şiîlik tam mânasıyla resmîyyet kazandı. Akkoyunlular çökmesi üzerine İsmâ‘il Safevî önce Tebriz’i kendisine payitaht edindi ve sonra da buradan İran’ın tamamının fethine başladı. Dokuzuncu hicrî asrın Şiî’ûl-Mezhep mutasavvıfları arasında seçkin bir yere sâhip olan “Hoca Ahmed Hitlânî” ve onun baş müridi olan “Seyyid Muhammed Nûrbahş” Safevîler’in ortaya çıkmasında çok mühim gayretler sarfederek başlıca rolü üstlendiler. Nûrbahş’ın Mehdiliğini ilân ederek büyük bir ihtilâlin çıkmasına sebebiyyet veren “Hoca İshâk Hitlânî” Timur’un oğlu “Şahrûh” tarafından i’dam edilirken, o sıralarda henüz bulûğ çağına ermemiş bir çocuk olan “Nûrbahş” i’dam edilmemişti. Şehriyâr köylerinden Sulfan’da ikâmet eden, hattâ H. 871 / M. 1467 yılında Hindistan’a “Mevlâna İmad’ed-Dîn” adında bir de dâî göndermiş olan “Nûrbahş”, H. 889 / M. 1484 tarihine kadar hiç aralıksız Şiîlik propagandalarıyla meşgul olmuştu. Nûrbahş’ın vefâtı üzerine bütün varını yoğunu ayni dâva uğruna harcayan “Şems’ed-Dîn Muhammed Ceylânî Lâhcı” yerine geçti. Hattâ İsmâ‘il Safevî Şiraz’ı feth ettiğinde kendisini ziyâret ederek himmet dualarını almıştı. Şiîliği tamim etmekle ünlü “Nûrbahş’îyye Tarikâtı”, “Seyyid Kâsım Feyiz Bahş” tarafından İran’da kuruldu. Dokuzuncu hicrî asırda Hindistan’a kadar yayılan bu tarikât tamamıyla Bâtınî bir simâ arz etmekteydi. Bunun müridlerinden Keşmir taraflarına dâî olarak atanan “Mîr Şems’ed-Dîn Irakî” de tam bir “Şîʿa-i Bâtın’îyye” mensubuydu. Horasan, Azerbaycan, İran, Irak hudutlarından Anadolu’ya giren “Nûrbahş’îyye Tarikâtı” dervişlerinin gayretleriyle Safevîler, hükûmetlerinin temeltaşlarını atmaya muvaffak oldular. Bu devrin Bâtın’ûl-Mezhep şairlerinden Emîr Şahı, Sebnervârî ile, İmamiye Şiası’ndan Hasan Sebzvârî’nin H. 854 / M. 1450 tarihinde İmâm Rıza hakkında inşad ettiği medhiyeler sayesinde şöhret kazanan Şiîler’den “Fahr’ed-Dîn Evhadi Müstevfî”, “İbn-i Hüssâm”, “Baba Sevdâî”, “Kâtibî”, “Nerşizî”, ve “Nesîmî” müridleri Şiî zümrelerin sayılmaya değer mübeşşirleri arasında yer almaktaydılar. Dokuzuncu hicrî yüzyılın sonlarında İsmâ‘il Safevî’nin Şiîliğin “İmamiye-i İsnâ‘aşer’îyye/Onikicilik” mezhebini İran’da resmen kabul etmesinden sonra Anadolu’nun mezhebî vaziyeti de bir hâyli karışık bir hâle gelmişti. Yavuz Sultan Selim ile Safevîler arasında vuku bulan Çaldıran Muharebesi’ne rastlayan zaman dilimi içerisinde, kararlaştırılmış olan İran seferi sebebiyle Safev’îyye yakınlaşmasından doğması olası ihtilâllerin önünü almak için, Yavuz’un emriyle kırk bin Hatai taraftarı Türk de i’dam edilmişti. (kaynak yetersiz) Safevi Hanedanı doğu ve batısında yer alan Sünnî Türk devletleri’ne karşı kendi istiklâlini sürdürebilmek için, İran’da Şiîliği resmi bir devlet mezhebi şekline sokmağa ve İran’ın çeşitli mıntıkalarında yaşayan Sünnîler’e de zorla kabul ettirmeye mecburdular. Siyasî bir maksada yönelik olan bu harekete karşı da, Osmanlı Devleti’nin Sünnîliği şiddetle yüceltmesi ve Safevîler’in Anadolu ve Rumeli’de sürdürmekte oldukları şiddetli Şiîlik yanlısı propagandalarına en hâşin şekillerde mukabelelerde bulunması din kisvesi altında gizlenen siyâsî menfaatlere dayalı tarihî zaruretlerden başka bir şey değildi. Kızılbaş ordusunu oluşturan gruplar: Tarihi İpek Yolunun kara bölümünü kontrol eden ve bu ticareti elinde bulunduran Türkmenler’in gittikçe güçlenerek Karadeniz ve Akdeniz’deki limanlara inmeleri başta Osmanlılar olmak üzere Ceneviz ve Venedikliler'i telaşlandırmıştır. Safevî Şahı İsmâ‘il'in daha fazla batıya gelmemesini isteyen Osmanlılar Çaldıran'da Şah İsmâ‘il'in ordusunu bozguna uğratarak bölgede kesin hâkimiyet sağlamıştır. Yükselme ve varlık döneminde sessiz kalan Alevîler, Osmanlı Devleti’nin duraklama döneminde çiftçilerin vergi sorunları "(ekonomik)," Tımar sistemi’nin bozulması "(askerî)" ve iyice teokratikleşen yönetim gibi nedenlerle Celali ayaklanmalarını başlattılar. Bu ayaklanmalar Kuyucu Murat Paşa ve IV. Murad gibi padişah ve sadrazamlar tarafından kanlı bir şekilde bastırıldı. Osmanlı Devleti’nin gerileme döneminde Pir Sultan Abdal’ın bir vali tarafından asılması üzerine sorunlar yeniden baş gösterdi ve Sivas bölgesi ayaklanmaya başladı. Daha sonra, Amasya ve Tokat bölgelerinde başlayıp süren ayaklanmalara, Tanzimat sonrasında Tunceli de katıldı. Osmanlı Devleti’nin dağılma döneminde Dersim ayaklanmaları ile devam eden Celali ayaklanmaları Türkiye Cumhuriyeti’nin kurulmasıyla sona ermiştir. Poznań Poznań (Almanca: "Posen"), orta-batı Polonya'da bir şehir, Wielkopolska ilinin merkezidir. Warta Nehri etrafına kurulmuş olması şehri önemli tarihsel, ticari, endüstriyel ve eğitim alanında önemli bir merkez yapmaktadır. 546.503 (2014) nüfusu ile Polonya'nın 5. en büyük kenti olan Poznań aynı zamanda ülkenin en büyük 4. ekonomik merkezidir. Poznań Orta Çağ'dan beri önemli bir ticaret merkezidir. 19. yüzyılın başından itibaren ağır sanayi büyümeye başladı ve önemli birkaç fabrika bu zaman kuruldu, bunların içinde çelik fabrikası ve Hipolit Cegielski'nin demiryolu fabrikası da bulunmaktadır. Bugünlerde Poznań Almanya ile ticarette önemli şehirlerden biridir. Birçok Batı Avrupa firmaları Polonya pazarına girişte Poznan ile giriş yaparlar. Her yıl yapılan Malta Tiyatro festivali şehrin en önemli kültürel etkinliğidir. Ayrıca Henryk Wieniawski Keman yarışması (5 yılda bir) ve Klasik Müzik Festivali (yıllık) düzenlenmektedir. Poznańın kardeş şehirleri: Alpha Jet Alpha Jet, Fransız Dassault ve Breguet ile Alman Dornier firmalarının müşterek ürettiği iki kişilik hafif taarruz ve jet eğitim uçağıdır. Konsepti itibarıyla kara birliklerine destek vermek ve av/bombardıman pilotlarının eğitiminde kullanılır. PRP 101 Podu sayesinde keşif görevleri de üstlenebilir. İlk uçuşunu 23 Eylül 1973'te gerçekleştirmiştir. İlk servis Alpha Jetler 04 Mayıs 1979'da Fransız Hava Kuvvetleri, 20 Mart 1980'de de Alman Hava Kuvvetleri'nde göreve başlamıştır. Uçağın kalkış mesafesi 400 metre, iniş mesafesi de 520 metredir. Otoyollara ve çim alanlara iniş yapabilir. İnce kuyruk kanatları dikkat çeker. Yakıt ikmali yapamaz. Full halde 1.520 kg'lık yakıt depolar. A, E, MS1 ve MS2 olmak üzere 4 modeli bulunmaktadır. A modeli ağırlıklı olarak kara taarruzu konseptinde olup Almanya tarafından kullanılmaktadır. E versiyonu Fransa tarafından öğrenci pilotlata jet tekamül eğitimi vermek için kullanılır. MS1, Mısır'ın sahip olduğu ve yakın hava desteği sağlamak için dizayn edilen Alpha Jetlerdir. MS2 de yeni aviyoniklere ve havadan/havaya füze yeteneğine sahip modern Alpha Jetlerdir; AIM-9 Sidewinder, R.550 Magic II, AGM-65 Maverick füzeleri envanter dahilindedir. Kemal Okuyan Kemal Okuyan (d. 1962), Türkiye Komünist Partisi Merkez Komite üyesi ve Genel Sekreteri. 1962'de doğan Okuyan'ın çocukluk ve gençlik yılları İzmir ve İstanbul'da geçmiştir. İzmir Bornova Anadolu Lisesi'nin ardından Boğaziçi Üniversitesi Siyaset Bilimi bölümünü bitirmiştir. Siyasi hayatı lise yıllarında TİP içinde başlamıştır. 1980 yılında 11 ay boyunca yayınlanan Sosyalist İktidar dergisi çevresinde bulunmuş ve yine ilk yazıları bu dergide yayınlanmıştır. 1986 yılında yayın hayatına başlayan Gelenek dergisinin yayın kurulunda ve bu dergi çevresinde oluşan hareketin önder kadrosu içinde yer almış, bu hareketin daha sonra partileşme süreçlerinde önce Sosyalist Türkiye Partisi, ardından Sosyalist İktidar Partisi'nde çeşitli görevler almıştır. Sosyalist İktidar Partisi 11 Kasım 2001 tarihinde Türkiye Komünist Partisi ismini aldıktan sonra bu partide Merkez Komitesi üyeliğini sürdürdü. TKP'nin bölünme sürecinde Komünist Parti kanadında yer aldı. Okuyan, partiyi çeşitli uluslararası toplantı ve etkinliklerde de temsil etti. Kemal Okuyan Ekim 2012-Haziran 2014 tarihleri arasında yayınlanan günlük gazete soL'un genel yayın yönetmenliğini yapmıştır. Okuyan, internet haber portali soL'un sürekli yazarlarından olup, kendisinin yayınlanmış birçok kitabı da bulunmaktadır. Kemal Okuyan bu eserinde Leninizm'in Marksizm'e katkılarını anlatmakta, Marksist-Leninist politikanın vazgeçilmezi olan öncü parti teorisini tartışmakta ve Vladimir Lenin'in ünlü Ne Yapmalı? adlı eserindeki konuları incelemektedir. Stalin'i Anlamak, Cemal Hekimoğlu mahlasıyla Kemal Okuyan'ın yazdığı Josef Stalin'in hayatını anlatan biyografi kitabıdır. Kitap özellikle Stalin dönemi Sovyetler Birliği tarihini anlatır. Eserde çeşitli bölümlerde farklı tarihi konular ele anılmıştır. Kitapta Sovyetler Birliği Komünist Partisi 20. Kongresi ardındaki dinamikler ele alınmış, Stalin'den sonra Sovyetler Birliği Komünist Partisi Genel Sekreteri olan Nikita Kruşçev ve sonrasında Leonid Brejnev yönetimlerinin icraatları ve bunun Sovyet toplumuna etkileri incelenmiştir. Proletarya diktatörlüğü kavramı Sovyet topraklarında uygulanan tek ülkede sosyalizm siyaseti bağlamında ele alınır. İşçi sınıfı iktidarında yaşanan ücret politikaları ele alınmış, Yeni Ekonomi Politikası (NEP) dönemi ve sonraki kolektivizasyon dönemi anlatılmıştır. Stalin özelinde o dönem Sovyetler Birliğinde köklü yapısal değişimlerde sorumluluk alan kadroların, Vyaçeslav Molotov, Lazar Kaganoviç, Grigoriy Konstantinoviç Ordzhonikidze gibi liderlerin katkıları ele alınır. Ekim Devriminin lideri Vladimir Lenin tarafından ölümüne yakın dönemde yazılan vasiyet ve sonrasında yaşananlar irdelenir. Destalinizasyon siyasetinin ana unsurları bu bölümde ele alınır. Bu kapsamda Stalin döneminde ve özellikle 2. Dünya Savaşına giden dönemde izlenen siyasete dair yapılan eleştirilerin kaynağı tartışmaya açılır. İspanya İç Savaşı, Halk cephesi deneyimleri, Alman-Sovyet Saldırmazlık Paktı gibi olayların ardındaki mantık araştırılır. TÃ¼rkiye Cumhuriyeti AnayasasÄ± Türkiye Cumhuriyeti Anayasası veya 1982 Anayasası, Türkiye'nin 1982'den bu yana geçerli olan anayasasıdır. 12 Eylül Darbesi sonrasında askeri yönetimi emriyle Danışma Meclisi tarafından hazırlanmış ve 18 Ekim 1982 tarihinde kabul edilerek yürürlüğe girmiştir. Anayasanın ilk üç maddesinin değiştirilmesi ve değiştirilmesinin önerilmesi dördüncü madde ile yasaklanmıştır. Anayasa, bugüne kadar yirmi bir kez değişikliğe uğramıştır. Bu anayasayı hazırlayan ve taslağını kabul eden Danışma Meclisi, 1961 Anayasasını hazırlayan Kurucu meclisin aksine, tümüyle tayin yoluyla oluşmuştur. 1982 Anayasası, 1.626.431 "red" (yüzde 8.63) oyuna karşılık, 17.215.559 "kabul" (yüzde 91.37) oyuyla kabul edildi. Bu oran 1961 Anayasasının %61.5 olan "evet" oylarına göre çok yüksek bir kabul düzeyini yansıtmaktadır. Bu yüksek kabul oranının sebepleri arasında MGK'nin partiler üstü görünümü, medyanın sıkı denetim altında tutulması, siyasi partilerin kapatılmış ve değişik görüşlerin ortadan kaldırılmış olması, 1980 öncesinin halkta derin izler bırakması, şiddet olaylarına tepki, eski siyasi iktidarlara güvensizlik ve referandumum sonucunun "hayır" çıkması halinde olacakların belirsizliği sayılabilir. "Başlangıç, Genel Esaslar, Temel Haklar ve Ödevler, Cumhuriyetin Temel Organları, Mali ve Ekonomik Hükümler, Çeşitli Hükümler, Geçici Hükümler" ve "Son Hükümler" olmak üzere toplam yedi bölümden oluşur. "Egemenlik, kayıtsız şartsız Türk milletinindir ve bu egemenlik haklarının kullanım yetkileri bu Anayasaya bağlı olmak kaydı ile kuvvetler ayrılığı ilkesi çerçevesinde kesin çizgilerle olmasa da yatay mânâda bir denklik yaratılarak yasama, yürütme ve yargı arasında paylaştırılmıştır. Egemenliğin kullanılması, hiçbir surette hiçbir kişiye, zümreye veya sınıfa bırakılamaz. Hiçbir kimse veya organ kaynağını Anayasadan almayan bir Devlet yetkisi kullanamaz. Anayasa hükümleri, yasama, yürütme ve yargı organlarını, idare makamlarını ve diğer kuruluş ve kişileri bağlayan temel hukuk kurallarıdır. Kanunlar Anayasaya aykırı olamaz. Yasama yetkisi Türk Milleti adına TBMM'nindir ve bu yetki devredilemez. Yasama kısmında 1961 sisteminin getirdiği çift kanatlı meclis sistemi terk edilmiş, meclis tek çatı altında birleştirilmiştir. Yürütme yetkisi ise, aynı zamanda devletin başı olan Cumhurbaşkanı'na verilmiştir. Yargı yetkisi ise yine Türk Milleti adına bağımsız ve tarafsız mahkemelerce kullanılır. Anayasada devlet, demokratik, laik ve sosyal bir hukuk devleti olarak tanımlanmaktadır. Devletin şeklini, dilini, başkentini ve rejimin temel özelliklerini belirler. 5. Maddede ise devletin temel amaç ve görevlerini şöyle tanımlar; Olağanüstü hal rejimlerini düzenleyen maddesinin (Olağanüstü hâl yönetimi mad. 119) öngördüğü koşullarda yasama yetkisinin kısmen Cumhurbaşkanlığı kararnameleri ile cumhurbaşkanına devredilmesi öngörülüyor. Ayrıca geçici 15. madde cunta döneminde yapılmış uygulamalara ve çıkarılmış yasal düzenlemelere Anayasa'ya uygunluğu bakımından denetimi yasaklamaktaydı. Bu madde, 2010 Türkiye Anayasa Değişikliği Referandumu ile yürürlükten kaldırılmıştır. 1982 Anayasası kazuistik (her şeyi kuralla çözümleyen, ayrıntıcı) bir anayasadır. Başlangıçtaki metin; 17 Mayıs 1987 tarih ve 3361 sayılı Kanun, 8 Temmuz 1993 tarih ve 3913 sayılı Kanun, 23 Temmuz 1995 tarih ve 4121 sayılı Kanun, 18 Haziran 1999 tarih ve 4388 sayılı Kanun, 13 Ağustos 1999 tarih ve 4446 sayılı Kanun, 3 Ekim 2001 tarih ve 4709 sayılı Kanun, 21 Kasım 2001 tarih ve 4720 sayılı Kanun, 27 Aralık 2002 tarih ve 4777 sayılı Kanun, 7 Mayıs 2004 tarih ve 5170 sayılı Kanun, 21 Haziran 2005 tarih ve 5370 sayılı Kanun, 29 Ekim 2005 tarih ve 5428 sayılı Kanun, 13 Ekim 2006 tarih ve 5551 sayılı Kanun, 10 Mayıs 2007 tarih ve 5659 sayılı Kanun, 31 Mayıs 2007 tarih ve 5678 sayılı Kanun, 9 Şubat 2008 tarih ve 5735 sayılı Kanun, Anayasa Mahkemesi'nin 5 Mayıs 2008 tarih ve 2008/16 Esas, 2008/116 Karar sayılı sayılı kararı, 7 Mayıs 2010 tarihli ve 5982 sayılı Kanun, Anayasa Mahkemesi'nin 7 Temmuz 2010 tarih ve 2010/49 Esas, 2010/87 Karar sayılı kararı, 20 Mayıs 2016 tarih ve 6718 sayılı Kanun, 21 Ocak 2017 tarih ve 6771 sayılı Kanun ile olmak üzere toplamda yirmi bir kez değişikliğe uğramıştır. TÃ¼rkiye Cumhuriyeti AnayasasÄ± (1961) 1960 hükûmet darbesinden sonra hazırlanarak 9 Temmuz 1961'de kabul edilen 1961 Anayasası, 1924 Anayasası'nı yürürlükten kaldırmıştır. 1961 Anayasası, genç subayların yaptığı 27 Mayıs askeri müdahalesinin ardından, 37 yıllık bir dönemde gelişen politik yaşamın ve özellikle de çok partili siyasi ortamın ihtiyaçlarına daha iyi cevap verebilecek bir anayasaya gerek olduğu düşünülmüştür. Bu anayasanın Soğuk Savaş dönemine aykırı olarak özgürlükleri arttıran bir anayasa olduğu söylenir ancak birçok hukukçu bu özgürlüğü kullanacak mekanizmaların getirilmediğini söyler. "Arka plan: 27 MayÄ±s Darbesi" TSK'da görevli 37 subay, iktidardaki Demokrat Parti'nin baskıcı politikalarını gerekçe göstererek 27 Mayıs 1960'ta DP iktidarına son vererek yönetime el koydu. 1924 Anayasası ve TBMM feshedildi; başbakan, cumhurbaşkanı, genelkurmay başkanı ve diğer pek çok kişi tutuklandı. Ardından Millî Birlik Komitesi kuruldu. Bu komite Anayasa oluşturulana dek geçici yasalar çıkarttı ve hem yasama hem de yürütme yetkileri, bu subayların (23 kişi) oluşturduğu Millî Birlik Komitesi'nde toplandı. Yetkileri ele geçirmesinin ardından Millî Birlik Komitesi hızla yeni anayasa çalışmalarına başladı. İstanbul Üniversitesi Rektörü Prof. Sıddık Sami Onar başkanlığında çeşitli öğretim üyeleri derhal Ankara'ya getirildi ve İstanbul Komisyonu kuruldu. Bu komisyon, yürütme organını yetkilerini azaltan bir anayasa tasarısı hazırladı ancak bu tasarı çok tepki aldı. Bunun üzerine toplumu daha iyi temsil edecek bir Kurucu Meclis kurulması kararlaştırıldı. Kurucu Meclis 6 Ocak 1961'de 2 parçadan oluşturuldu: Bir parçası Millî Birlik Komitesi, diğer parçası da TBMM yetkilerine sahip olan Temsilciler Meclisi idi. Bu meclisin üyelerinin bir kısmı çift dereceli seçim sistemi ile; bir kısmı siyasi partilerin vekilleri ile; bir kısmı da gazeteler, barolar, sendikalar, yargı mensupları, öğretim görevlileri ve üniversiteler, gençlik ve esnaf dernekleri, ticaret ve sanayi odalarının temsilcilerinden oluşuyordu. Daha sonra Enver Ziya Karal ve Turhan Feyzioğlu başkanlığında Kurucu Meclis'e bağlı 20 kişilik bir anayasa komitesi kurularak yeni anayasa için çalışmalara başlandı. 20 kişilik Komisyon'da Emin Paksüt, Muammer Aksoy, Turan Güneş, Tarık Zafer Tunaya, Coşkun Kırca, Amil Artus, Doğan Avcıoğlu, Münci Kapani, Mümin Küley, Ragıp Sarıca, Bahri Savcı, Celal Sait Siren, Mümtaz Soysal, Cafer Tüzel, Hıfzı Veldet Velidedeoğlu, Abdülhak Kemal Yörük, Sadık Aldoğan, Nurettin Ardıçoğlu, Hazım Dağlı vardı. 9 Temmuz 1961'de halkın oyuna sunularak oylamaya katılanların %60.4'ü tarafından kabul edilmiştir. 1961 Anayasası referandumla yürürlüğe giren ilk Türk anayasasıdır. Ayrıca 1961 Anayasası için yapılan bu referandum Türk tarihinin de ilk referandumudur. Referandum sonucunda %39 oranında ret oyu, bu anayasanın toplumun tüm kesimlerince benimsenmediğinin göstergesi olarak yorumlandı. Bunun sebepleri arasında şu sebepler gösterildi: 1961 Anayasası ilerleyen yıllarda da AP'lilerce benimsenmedi. AP politikacıları sık sık anayasanın değiştirilmesi gerektiğini, mevcut anayasa ile ülkenin yönetilemeyeceğini ileri sürdüler. Anayasanın özgürlükçü içeriği sayesinde 60'lı yıllar boyunca liberal ve sosyalist fikirler yayılmaya başladı, sendika hareketleri güçlendi. Bu durumdan hoşlanmayan kesimler anayasadan soğumaya başladı. 70'ere doğru siyasi tıkanıklıkların çözülememesi, terör olaylarının artması ile Anayasaya yöneltilen suçlamalar daha da arttı. Bunun üzerine TSK, 32. Türkiye Hükumeti'ne muhtıra verdi ve hükûmet istifa etti. Ardından partiler üstü bir yönetim kurularak 1961 Anayasası'nda değişikliğe gidildi. "Ana Madde: 12 EylÃ¼l Darbesi" 12 Eylül 1980 günü TSK, TBMM'nin görevini yapamaz hâle geldiğini ve ülkede yaşama güvenliğinin kalmadığını gerekçe göstererek 'emir ve komuta zinciri içinde ve emirle' hareket ederek yönetime el koydu. Ardından Millî Güvenlik Konseyi kuruldu. Millî Güvenlik Konseyi'nin çıkarttığı Anayasa Düzeni Hakkında Kanun'uyla birlikte 1961 Anayasası'nın yürürlülüğü resmi olarak sona ermiştir: Metin Çulhaoğlu Metin Çulhaoğlu (d. 1947, Balıkesir), sosyalist yazar ve siyasetçi. 1970 yılında Orta Doğu Teknik Üniversitesi Ekonomi-İstatistik Bölümü'nden mezun oldu. 1968-1969 yıllarında ODTÜ Sosyalist Fikir Kulübü'nde yöneticilik yaptı. 1975’ten sonra ikinci Türkiye İşçi Partisi’nde görev aldı. 1975–1978 yılları arasında haftalık Yürüyüş dergisinde sırasıyla yazar, yazı işleri müdürü ve başyazar olarak görevler aldı. Türkiye İşçi Partisi 2. Kongresi'nde Yalçın Küçük, İlhan Akalın ve Mesut Odman (Odabaşı) gibi isimlerle birlikte ihraç edildi. İhraç edilen çevre Eylül 1979'da Sosyalist İktidar dergisini çıkarmaya başladı. Aylık olarak yayınlanan dergi toplam 11 sayı çıktı. Çulhaoğlu, bu derginin genel yayın yönetmenliğini üstlendi. Derginin yayın hayatına 12 Eylül 1980 darbesiyle son verildi. Çulhaoğlu 1983–1986 yılları arasında cezaevinde kaldı. 1986 yılında Gelenek dergisi kolektifinin kuruluşunda yer aldı. Bu hareket daha sonra partileşerek Sosyalist Türkiye Partisi'ni kurmuştur. Çulhaoğlu 1993 yılında partiden ayrıldı ve bir grup yazarla birlikte Sosyalist Politika dergisini çıkarmaya başladı. Sırasıyla BSP ve ÖDP’nin kuruluşlarında yer aldı. 2001 yılında Sosyalist Politika grubuyla birlikte ÖDP'den ayrılarak, Gelenek hareketi ile yollarını yeniden birleştirdi ve Türkiye Komünist Partisi'ne katıldı. O tarihten itibaren, partinin Merkez Komitesi'nde görev aldı. Günlük gazetelerde (BirGün ve soL) köşe yazıları yazdı. 16 Ağustos 2014 tarihinden itibaren İleri Haber Portalı'nda, Salı ve Cumartesi günleri yazıları yayınlanmaktadır. Çulhaoğlu, Türkiye Komünist Partisi'nde 2014 yılı Nisan ayında başlayan ayrışmanın ardından 12. Kongre'nin yanında yer alan Erkan Baş ve Kurtuluş Kılçer ile birlikte Halkın Türkiye Komünist Partisi'nin (HTKP) kuruluşunda yer aldı. Erkan Baş, Barış Atay, Tuncay Çelen, Metin Çulhaoğlu'nun da aralarında olduğu geçmiş TİP ve geçmiş TKP üyesi, çeşitli kitle örgütü ve sendika temsilcisi, işçi, öğrenci ve akademisyenlerin bulunduğu 146 kişi imzasının olduğu çağrı metniyle 7 Kasım 2017'den bugüne Türkiye İşçi Parti merkez komitesinde görev yapmaktadır. Saat (zaman) 24 saat esaslı saatler en az 15. yüzyıldan bu yana kullanıla gelmiştir. Saatlerin zaman göstermek dışında da işlevleri bulunmaktadır. Bir aracı zamana göre ayarlamak bunlardan birisi olarak gösterilebilir. Böyle bir kullanılışın örneği bombalarda ve fırınlarda görülebilir. The Sims 2: Bon Voyage The Sims 2: Bon Voyage, bilgisayar oyunu serisi "The Sims 2"'nin altıncı genişlete paketidir. Oyun, 4 Temmuz 2007 tarihinde Kuzey Amerika'da, 6 Temmuz 2007 tarihinde Avrupa'da ve 7 Temmuz 2007 tarihinde Avustralya'da piyasaya sürüldü. Mac OS X işletim sistemi için 17 Aralık 2007 tarihinde Aspyr Media tarafından dağıtıldı. Bu oyunla üç farklı yere gezi düzenlenebiliyor. Takemizu Village (Asya Kültürü), Three Lakes (Dağ) Twiiki Island (Sahil kasabası) yerleşim birimlerine gidebilir. Gidilen yerlerde kamp kurabilir, otellerde kalınabilir ve yazlık ev satın alınabilir. Tatile çıkmak için telefonla veya bilgisayarla tatil rezervasyonu yaptırabilir. Tatilde bir ile yedi gün arasında kalınabilir. Tatile gidilen yaşlar ve hamilelikler donmaktadır. Tatile hayvan ve bebekler gidememektedir. Ayrıca tatilde yeni danslar, bilginlerden sırlar, ninjadan ışınlanma öğrenilebilir. Koca ayak ile arkadaşlık kurulabilir ve eve götürülebilir. Oyunda artık denize girilebilir, korsan hazinesi bulup zengin olunabilir, Kamp ateşi yakılabilir. Tatilde çekilen fotoğraflar eve konulabilir. Oyunda 45 adet sır vardır. Bu sırları tatilde yaratıklara iyi davranarak gizli adaların haritalarını bulup arayarak erişebilir ve eve dönüldüğünde bunlar başkaları ile paylaşılabilir. ViÅŸnuvardhana Vişnuvardhana (Kannada dili: ವಿಷ್ಣುವರ್ಧನ) Hindistan'ın günümüz Karnataka eyaleti bölgesinde kurulmuş olan Hoysala İmparatorluğu'nun 1108-1152 yılları arasında hüküm sürmüş olan hükümdarıdır. Vişnuvardhana Çolalar ve efendileri Batı Çalukyalar bir dizi savaştan sonra Hoysala İmparatorluğunun yerini sağlamlaştırmıştır. Hoysala derebeyliğinin bu hükümdardan sonra bir kraliyet olarak saygı görmeye başladığı söylenir. Kennedy Bakırcıoğlu Kennedy Bakırcıoğlu (d. 2 Kasım 1980, Södertälje, İsveç), Süryani asıllı İsveçli eski futbolcudur. Bakırcıoğlu'nun ailesi Midyat'tan 1972'de İsveç'e göçtü. Babası, Benjamin Bakırcıoğlu Süryaniler tarafından kurulan Assyriska Föreningen takımının ilk futbolcularından biriydi. Kennedy Bakırcıoğlu da Assyriska Föreningen takımında futbola başladı. 1996'da 16 yaşındayken A takımında ilk kez forma giydi. O sezon lig birincisi olarak Division 1 adındaki ikinci lige yükseldiler. Özellikle 1998'de 25 maçta 9 gol atarak dikkat çekti. 1998-99 sezonu başında Manchester United tarafından denenen futbolcu, teknik heyeti etkileyemedi. Ancak 1999'da İsveç birinci lig ekiplerinden Hammarby IF'ye transfer oldu. 5 sezon boyunca artan bir gol grafiği ile takımın en önemli oyuncularından oldu. 2001'de takım tarihinin ilk ve tek Allsvenskan şampiyonluğunu kazandı. Kennedy de 8 golle takımına yardımcı olmuştu. 2003 sezonunda attığı 12 golle takımının en golcü ismiydi. O sezon da takım tarihinin en iyi ikinci derecesi olan İsveç ikinciliği kazanıldı. İsveç'te 2003 sezonunun bitmesinden sonra Kennedy Bakırcıoğlu, takımından ayrılıp Yunan ekibi PAE İraklis 1908'e transfer oldu. Bu transferde takıma devre arasında dahil olan İsveçli teknik direktör Mats Jingblad'ın da etkisi vardı. Devam etmekte olan Yunan sezonunun ikinci yarısında takımda forma giyen futbolcu 7 maçta 2 gol kaydetti. Sergio Markarian yeni sezonda takımı yönetmeye başlayınca Bakırcıoğlu yerini kaybetti ve sadece 17 maçta 2 gol atabildi. 2005'te Hollanda takımı FC Twente'ye transfer oldu. Teknik adam Fred Rutten'i etkileyen Bakırcıoğlu ilk 11'in değişmez isimlerinden oldu. 34 maçın 32'sinde forma giyen futbolcu 8 de gol attı. 2006-07 sezonunda ise bütün maçlarda forma giydi ve 34 maçta 15 gol attı. Performansıyla dikkat çeken futbolcu 15 Mayıs 2007'de Hollanda'nın en önemli takımlarından AFC Ajax ile sözleşme imzaladı. İlk maçında Hollanda Süper Kupası olan Johan Cruijff Kupası'nda ilk 11'de sahaya çıktı. PSV Eindhoven'i 1-0 yenerek kariyerine kupayla başladı. İlk lig maçı olan Ajax'ın De Graafschap'ı 8-1 yendiği maçta bir gol kaydetti. Ancak toplamda 18 maçta 3 gollük bir performans gösterebildi. 2008 sezonunun başında Marco van Basten Bakırcıoğlu'nu tercih etmeyeceğini söyledi. Ancak Bakırcıoğlu takımda kalmayı tercih etti. Sezonun ikinci yarısında zaman zaman forma şansı bulan futbolcu UEFA Kupası'nda Fiorentina'ya karşı bir gol kaydetti. Ligde ise sadece 8 maçta oynayıp 1 gol attı. 2009-10 sezonunda da 9 maçta 2 gol ile takımda fazla yer alamadı. Son sezonunda KNVB beker'ın sahibi oldular. Kupada üç maç oynayan Kennedy, WHC Wezep'i 12-1 yendikleri maçta 2 gol 2 asist ile oynadı. Avrupa'da da üç maç oynayan futbolcu, Slovan Bratislava'ya bir gol kaydetti. 2010 yılında ise La Liga ekiplerinden Racing de Santander'e transfer oldu. Takımın ilk 11'inde yerini kazanan Kennedy, ligde biri Real Madrid'e olmak üzere 3 gol atıp takımının kümede kalma mücadelesine destek oldu. Ayrıca Copa del Rey de 2 maçta 1 gol kaydetti. 2012 yılında tekrar eski takımı Hammarby'e geri döndü. It's Always Sunny in Philadelphia It's Always Sunny in Philadelphia 4 Ağustos, 2005'te FX kanalında yayına başlamış bir komedi dizisidir. Dizi aynı zamanda oyuncuları olan Rob McElhenney, Glenn Howerton ve Charlie Day tarafından yaratılıp geliştirilmiştir. Dizi, kişisel çıkarlarından başka hiçbir şey düşünmeyen ve Güney Philadelphia'da "Paddy's" adında oldukça başarısız bir İrlanda barı işleten bir arkadaş grubunun başından geçen maceraları anlatmaktadır. Dizi, kendilerini "The Gang (Çete)" olarak adlandıran ve yaşlarından beklenenin çok daha azını becerebilen, ahlaki anlayışları oldukça zayıf bir grup arkadaşın başından geçenleri anlatmaktadır. Çete iki kardeş olan Dennis ve Deandra Reynolds, onların üvey babaları Frank Reynolds, arkadaşları Charlie ve Mac'ten ibarettir. Gruptakilerin her biri oldukça sahtekar, açgözlü, bencil, ahlaksız, sadakatsiz, tembel, düzenbaz, iki yüzlü, kibirlidir ve her zaman tartışabilecek saçma bir konu bulabilmektedir. Her bölüm genellikle kendilerince kusursuz olarak yaptıkları tasarıların peşinden koşarak, kişisel çıkarları için birbirlerine ya da başkalarına komplolar kurarak ya da sadece eğlenmek için birbirlerinin rezil oluşunu seyrederek geçmektedir. Taktikleri insanlara genellikle duygusal ve bazen de fiziksel acılar tattırmayı içerir. Bununla birlikte düzenli olarak çetenin dışındaki kişi ya da kişilere şantaj yapmayı ya da onları kışkırtmayı da denerler. Beraberlikleri hiç de sağlam değildir. Sonucunun ne olacağına bakmaksızın anlık ya da kişisel bir çıkar için birbirlerini "satmakta" hiçbir sakınca görmezler. Neredeyse yaptıkları her şey bir süre sonra birbirleriyle bir yarış haline dönmektedir. Düşündüklerini yapma konusunda oldukça beceriksiz olmalarına rağmen, kişisel kanaatlerini korurlar ve halk içindeki imajları ve itibarları konusunda oldukça takıntılıdırlar. Kendilerini aşırı derece değerli bulmalarının yanında istediklerini elde etmeye çalşırken az da olsa utanç duyguları kendini gösterse de mirasa konmak için kokain çekmek, bir pederi (rahip) yoldan çıkarmak, bir başkası üzerinde casusluk yapmak için deri bir koltuğun içine girmek gibi genellikle grup içinden bir başkasının utanç verici, iğrenç ya da anlamsız bulacağı işlerin içine dalarlar. Cengiz Aydoğdu Cengiz Aydoğdu, (d. 1 Ocak 1958, Aksaray, Türkiye), Türk bürokrat, siyasetçi ve Adalet ve Kalkınma Partisi (AK Parti) milletvekili. 2009-2010 yılları arasında Kırklareli Valiliği, 2006-2009 yılları arasında Artvin Valiliği yaptı. 1 Kasım 2015 tarihinden beri AK Parti Aksaray milletvekilliği görevini sürdürmektedir. 1958 Aksaray doğumlu olan Aydoğdu, ilk ve orta öğrenimini Aksaray'da tamamlamasının ardından Ankara Üniversitesi Siyasal Bilgiler Fakültesi'nden mezun oldu. TRT Genel Müdürlüğü’nde program yapımcılığı görevinde bulundu. Nüfus ve Vatandaşlık İşleri Genel Müdürü olarak çalıştı. 1987 ve 1988 yılları arasında İngiltere’de, lisan öğrenimi ve İngiliz İdarî Sistemi hakkında eğitim aldı. APK Kurul Başkanlığında Daire Başkanlığı, Personel Daire Başkanlığı, Personel Genel Müdür Yardımcılığı ile Nüfus ve Vatandaşlık İşleri Genel Müdür Yardımcılığı görevlerini sürdürdü. 2002 ve 2006 yılları arasında Nüfus ve Vatandaşlık İşleri Genel Müdürlüğü görevini yürüttü. Yayımlanmış iki kitabı bulunan Aydoğdu, deneme dalında 2005 ve 2014 yıllarında Yılın Yazarı ödülünü aldı. Evli ve iki çocuk babası olan Aydoğdu, iyi düzeyde İngilizce bilmektedir. İçişleri Bakanlığının 10 Haziran 2009 tarihli 10030 numaralı yazısı ve Bakanlar Kurulunun 11 Haziran 2009 tarihli kararıyla Kırklareli Valiliği görevine atanmıştır. Kırklareli Valiliği görevinden sonra Merkez Valiliğine atanmıştır. Kasım 2015 Türkiye genel seçimleri'nde AK Parti Aksaray milletvekili olarak meclise girdi. Türkiye Büyük Millet Meclisi (TBMM) Anayasa Komisyonu ve Avrupa Birliği Uyum Komisyonu üyesidir. Ferit Kubat Ferit Kubat (d. 1919, Diyarbakır - ö. 7 Ekim 1987), Türk siyasetçi, eski Türkiye İçişleri Bakanı. Edirne, Hatay ve Muş valilikleri ile 12 Mart 1971 sonrasının Nihat Erim ve Ferit Melen hükûmetlerinin TBMM dışından İçişleri Bakanlığı yapmıştır. Türkiye Güzeli ve Türkiye Rüzgâr Sörfü Şampiyonu Çağla Kubat'ın dedesidir. Serbülent Bingöl Serbülent Bingöl. 12 Mart 1971 sonrası Nihat Erim ve Ferit Melen hükûmetlerinin TBMM dışından İmar ve İskan Bakanı, 12 Eylül 1980 sonrası Bülend Ulusu hükûmetinin TBMM dışından Enerji ve Tabii Kaynaklar Bakanıdır. Kuzeydoğu Anadolu'da petrol arama yasağı onun döneminde kaldırıldı. Orhan Dikmen Orhan Dikmen (1915-2007), Türk siyasetçi. Galatasaray Lisesi'ni bitirdi. İstanbul Üniversitesi İktisat Fakültesi ve İstanbul Üniversitesi Hukuk Fakültesi'ni bitirdi. Paris Üniversitesi Yüksek Hukuk ve İktisat Etüdleri Programında yüksek lisansını tamamladı. İstanbul Üniversitesi Senatosu Üyeliği, İktisat Fakültesi Dekanlığı, Maliye Kürsüsü Başkanlığı, Maliye Enstitüsü Vakfı Kurucu Üyeliği, İktisadî Araştırmalar Vakfı Kurucu Üyeliği ve Yönetim Kurulu Başkanlığı, Şişli İktisat ve Ticaret Yüksek Okulu Öğretim Üyeliği ve Müdürlüğü, Türkiye İktisatçılar Derneği Kurucu üyeliği ve Başkanlığı, Milletlerarası Vergi Hukuku Birliği Üyeliği, Milletlerarası Maliye Enstitüsü Başkan Vekilliği, İktisadî İşbirliği Avrupa Ligi Başkan Vekilliği ve Millî Komitesi Başkanlığı, RCD ve OECD Misyon Üyeliği ve Başkanlığı yaptı. Necmi SÃ¶nmez Necmi SÃ¶nmez (yazar) Necmi Sönmez (d. 1968, İstanbul), Türk yazar. Mainz, Paris, Newcastle, Frankfurt Üniversitelerinde Sanat Tarihi, Bizans Sanat Tarihi, Klasik Arkeoloji eğitimi aldı. Wolfgang Laib üzerine yazdığı doktorasını 2001 yılında yayımlandı. Resim eleştirileri, söyleşi ve çevirileri 1986’dan itibaren Cumhuriyet, Milliyet Sanat, "2000'e Doğru", Gergedan, Argos, Yazın, Kostantiniyye, Arredamento-Mimarlık, Sanat Dünyamız, Virgül, Radikal başta olmak üzere çeşitli yayın organlarında yayımlandı. Ayrıca 1990’dan itibaren Neue Bildende Kunst, Kunstzeitung’da, 1992-1999 arasında Flash Art, Balkan Media, One Europe dergilerinde Almanca ve İngilizce yazdığı eleştirileri düzenli olarak yer aldı. 1995’ten itibaren Türkiye, Fransa, Avusturya, Almanya ve Hollanda’da genç sanatçıların katıldığı sergiler organize etti. 2001-2006 arasında Museum Folkwang Essen’de Çağdaş Sanat Bölümü’nü yönetti. Burada 20 uluslararası serginin yanı sıra disiplinlerarası sanat etkinlikleri düzenledi, halka açık mekânlarda projeler gerçekleştirdi. Halen Kunstverein Arnsberg’in sanat direktörü ve FRAC Franche-Comté’de program danışmanı olarak çalışmaktadır.. Necmi Sönmez (siyasetçi) Necmi Sönmez, (3 Nisan 1919, Isparta, Türkiye) Türk siyasetçi. Yüksek Ziraat Enstitüsü Orman Fakültesi'nden 1942 yılında Orman Yüksek Mühendisi olarak mezun olmuştur. 1945 yılında Ankara Üniversitesi Ziraat Fakültesi Kültürteknik Kürsüsüne asistan olarak girmiştir. Aynı kürsüde 1950 yılında Doktorasını tamamlayarak Amerika Birleşik Devletlerine gitmiş, Kaliforniya Üniversitesi Ziraat ve Mühendislik Fakültelerinde mesleki eğitim çalışmalarını yaptıktan sonra 1952 yılında Üniversitedeki Kürsüsüne dönmüştür. 1954 yılında Doçent olmuştur. 1956 yılında Avusturya’ya giderek bir yıl süre ile Viyana Tarım Üniversitesinde araştırmalarına devam etmiş, 1961 yılında da Profesör olmuştur. Ankara Üniversitesi Ziraat Fakültesi Kültürteknik Bölümünün kuruculuğunu ve 1971 yılı Şubat ayında Ankara Üniversitesi Ziraat Fakültesi Dekanlığı, 1973-74 yıllarında Ankara Üniversitesi Senato Üyesi olarak görev yapmıştır. Sırasıyla 1961-1963 yılları arasında İmar İskan Bakanlığı Toprak ve İskan İşleri Genel Müdürlüğü, 1963 yılında Köyişleri Bakanlığı kuruluş hazırlıklarının komisyon başkanlığında görev almış ve 1965 yılında kurulan Köyişleri Bakanlığının Müsteşarlığına atanmıştır. 1971 Aralık ayında ikinci Nihat Erim Kabinesinde Köyişleri Bakanlığına getirilmiştir. Daha sonra Ferit Melen kabinesinde de aynı görevi yürütmüştür. 1978 yılından beri kurucuları arasında bulunduğu Türkiye Çevre Vakfının Mütevelli Heyeti Başkanlığını yürütmüştür. Türk Kooperatifçilik Kurumunun Yönetim Kurulu Üyeliği ve Kurumun Uluslararası Kooperatifler Birliği İdare Kurulunun da temsilciliğini yapmıştır. Kurucusu olduğu Ankara Üniversitesi Ziraat Fakültesi Kültürteknik Bölümü Başkanlığından 16 Nisan 1986 tarihinde 67 yaşını doldurarak emekli olmuştur. 10 Ekim 1997 tarihinde atandığı Atatürk Kültür Dil ve Tarih Yüksek Kurulu üyeliğini ayrıca Türkiye Kalkınma Vakfının Onursal Başkanlığını ve Türkiye Çevre Vakfının Mütevelli Heyeti Başkanlığı görevlerini de vefatına kadar sürdürmüştür. Evli ve bir çocuk babasıdır. Mehmet Nuri Kodamanoğlu Mehmet Nuri Kodamanoğlu (1923, Ulukışla), Türk siyasetçi. İstanbul Üniversitesi Fen Fakültesi'ni bitirdi. 1950’li yılların ortalarından itibaren Millî Eğitim Bakanlığı’nda Talim ve Terbiye Kurulu Üyesi olarak görev aldı. 1960-1964 yılları arasında iki kez Millî Eğitim Bakanlığı müsteşarlığı yaptı. 2.(XIII) Dönem Yozgat, 3.(XIV) Dönem Niğde Milletvekilliği ile Enerji ve Tabii Kaynaklar Bakanlığı yaptı. Evlidir. 30 Eylül 2013 tarihinde vefat etmiştir. Keşava Keşava ya da Keşav (Sanskritçe: केशव) Hindu geleneğinde Krişna için kullanılan adlardan biridir. Keşava Sanskritçe, Keşav Hindi dilindeki okunuşudur. Keşava Vişnu sahasranamada 23. ve 648. isim olarak yer alır. Keşava Krişna'nın 24 sıfatından ilkidir. Adi Sankara'nın Vişnu sahasranama yorumuna göre Keşava'nın üç anlamı vardır: "Kesa" yani saç bukleleri güzel olan kişi; yaratıcı, koruyucu ve yokedici Tanrı; Krişna avatarı iken iblis ya da asura Kesi'yi öldüren kişi. Aynı zamanda şu anlamlara da gelir: Güneşin yörüngesinde üzerine ışık bahşedilmiş olan; Brahma, Vişnu ve Şiva'nın kutsal güçleri kendisine bahşedilmiş olan. Padma Purana'ya göre bu isim Krişna'nın uzun ve güzel saçları nedeniyle verilmiştir: "Güzel saçları olan". Bhagavad Gita' da Arjuna Krişna'dan "Kesi iblisini öldüren" diye birkaç yerde sözeder : "Burada daha fazla kalamayacağım. Kendimi unutuyorum ve zihnim bulanıyor. Ey Kesi iblisini öldüren Keşava, Yalnızca talihsizliğin sebeplerini görüyorum" (Bhagavad Gita 1.30). Kamsa tarafından Krişna'yı öldürmek için gönderilen at şeklindeki iblis Kesa yenildi ve öldürüldü. (Vişnu Purana 5.15-16). Büyümenin Türkçe Tarihi Büyümenin Türkçe Tarihi, Metis Yayınlarınca 2007 yılında yayımlanan, Murathan Mungan'ın hazırladığı seçki kitabıdır. Çeşitli yazarların çocukluk veya ilk gençlik dönemlerinde okuyup etkilendikleri, "kendilerini büyüten" öyküler ve bu öyküler üzerine yazdıkları yazılardan oluşmuştur. Selahattin Ä°nal ELF Kupası ELF Kupası Kuzey Kıbrıs Türk Cumhuriyeti tarafından organize edilen bir futbol turnuvasıdır. Turnuvada NF-Board üyeleri ile başka federasyonların takımları da bu turnuvaya katılmışlardır. ELF'in açılımı "Equality (Eşitlik), Liberty (Özgürlük), Fraternity (Kardeşlik)"tir. İlk olarak VIVA Dünya Kupası'nın KKTC'de düzenleneceği açıklanmıştı. Ancak NF-Board'a göre, KKTC'de seçilen yönetimin turnuvaya katılacak takımlarda oynama yapmak istemesi yüzünden, KKTC'ye göre ise NF-Board'un finansal yardımda bulunmaması yüzünden ev sahibi ülke değişti. Bu yüzden KKTC, VIVA Dünya Kupası ile aynı tarihlerde bu turnuvayı düzenledi. Katılan takımların masraflarını kendilerinin karşılayacağını açıkladılar. Turnuva 19-25 Kasım 2006 tarihleri arasında yapıldı. Önceleri sadece FIFA üyesi olmayan millî takımlar çağrılsa da Asya Futbol Konfederasyonu üyeleri Tacikistan, Kırgızistan millî futbol takımı ve Afganistan de turnuvaya katılmak istedi. FIFA'nın baskısı yüzünden Afganistan çekilince yerine Gagavuzya katıldı. Selahattin Ä°nal (besteci) Selahattin İnal, (d. 1924, Çankırı) - (ö. 7 Mayıs 1982, Ankara), Klasik Türk müziği bestekârı ve keman sanatçısı. İlkokulu memleketinde, liseyi Ankara’da bitirdi. Müziğe ortaokulda mandolin çalarak başladı. Daha sonraki yıllarda keman öğrendi. Tekniğini Hakkı Derman'dan özel dersler alarak geliştirdi. 1950 yılından emekli olduğu 1981 yılına kadar Ankara radyosunda sanatçı olarak çalıştı. Koro şefliği yaptı. 7 Mayıs 1982 de akciğer kanserinden Ankara'da öldü. Ankara Karşıyaka Mezarlığı’na defnedildi. Üslup sahibi bir kemani ve başarılı bir bestekâr idi. =Besteleri= Destân-ı Yûsuf Destân-ı Yûsuf, Şeyyad Hamza'nın Yusuf ve Züleyha hikâyesini kendi edebî diliyle ele aldığı mesnevi. 1.529 beyitten oluşmakta olup Anadolu'daki Türk edebiyatının bilinen ilk Yusuf ve Züleyha'sı olmasıyla öne çıkmaktadır. Aruzu fa'ilâtün / fa'ilâtün / fâ'ilün kalıbıyla yazılmış olan mesnevi gerek vezin gerekse imla bakımından iyi bir nüsha olmamakla birlikte eski Eski Anadolu Türkçesinin ilk örneklerinden olması ve dönemin ses ve imla özelliklerini tanıtması bakımından önemlidir. Selahattin İnal (siyasetçi) Selahattin İnal (1909, Tarsus - 1996), Türk akademisyen ve siyasetçidir. 1933 yılında Yüksek Orman Mektebi'nden mezun olmuştur. 1935 yılında ormancılık öğrenimi ve Doktora yapmak üzere Viyana'ya gönderilmiş ve 1939 yılında Orman Mühendisi unvanı almıştır. II. Dünya Savaşı çıkması üzerine yurda dönmüş, 1940 yılında yarıda kalan Doktora çalışmasını tamamlamak üzere ikinci kez Viyana'ya giderek Doktor unvanı almış ve 1941 yılında yurda dönmüştür. 1950 yılında Doçent, 1956 yılında Profesör unvanı almıştır. İstanbul Üniversitesi Orman Fakültesi Dekanlığı, TÜBİTAK Tarım ve Ormancılık Grubu Yürütme Komitesi Üyeliği, 12 Mart 1971 sonrasının Nihat Erim ve Ferit Melen hükûmetlerinin TBMM dışından Orman Bakanlığı, SEKA Genel Müdürlüğü Yönetim Kurulu Üyeliği yapmıştır. Dokuz korgol Dokuz Korgol veya Kırgızistan Türkçesi ile Tokuz Korgool; dünyada Mankala adıyla, Moğolistan'da Eson Korgool adıyla, Kazakistan'da Tokuz Kumalak veya Dokuz Kumalak adıyla, Türkiye'nin değişik yörelerinde Mankala, Mangala, Kale, Altıev, Pıç, Meneli Taş, Evcik, Mereköçtü, Mellegayası ve benzeri farklı adlarla bilinen, çobanların oynadığı çok eski bir Türk zekâ oyunudur {http://www.mangala.com.tr/}. Korgool, keçi pisliği demektir. Oyun, yere kazılan veya ağaca oyulan kuyulardaki taşların birbirlerine aktarılması şeklinde oynanır. Karşılıklı dokuzar kuyu ve iki oyuncunun iki ana haznesi ile toplam 20 hazneden oluşan oyun tahtasında her oyun kuyusundaki dokuzar taşın belli bir stratejiye dayalı olarak saat yönünde kuyulara aktarılmasıyla devam eder. Sonuçta hangi oyuncu daha çok korgool almışsa o oyunu kazanır. Kırgızistan'lı Prof. Marat Saralayev'in ifadesine göre Kasparov'un Dokuz Korgool ustasına bu oyunda yenilmiştir. Oyun matematikle çok ilgili bir oyundur. Arslan Küçükyıldız'ın belirttiğine göre Mankala sözü Minkale (Binkale) sözünden gelmektedir {http://www.mangala.blogcu.com/}. Oyunun Dünyadaki yaygın adlarından biri de Kaleh veya Kale'dir. Türkler çok eski oyunlarını alıp formlaştırmakta yavaş davranmışlar, bunun üzerine yabancılar da bu oyunu, benzerlerine bakarak, Afrika'ya, Araplara vb. mal ederek, oyunun internet de dahil her türlü geliştirilmiş ögesini, kitabını, oyun tahtasını vs. piyasaya sürmüşler ve telif hakları elde etmişlerdir. Günümüzde Kırgızistan ve Kazakistan'da bu oyunun kulüpleri, federasyonları kurulmaya başlanmıştır. TÃ¼rkiye enerji ve tabii kaynaklar bakanlarÄ± listesi Aşağıdaki liste Türkiye Cumhuriyeti Enerji ve Tabii Kaynaklar Bakanları listesidir. Mozambik millî futbol takımı Mozambik millî futbol takımı, Mozambik'i uluslararası arenada temsil eden futbol takımıdır. Federação Moçambicana de Futebol tarafından yönetilir. Turist Ã–mer Turist Ömer 1964 ile 1973 yılları arasında çekilen bir dizi komedi filminin kurgusal karakteridir. Karakter Sadri Alışık tarafından oynanmıştır. Turist Ömer ilk kez Hulki Saner tarafından çekilen "Helal Olsun Ali Abi" filminde göründü. Karakter izleyiciler tarafından o kadar sevildi ki, bazı filmleri bu sefer başrolde bir başka ünlü oyuncu, Ayhan Işık olmak üzere tekrar çekildi. Sadri Alışık, Turist Ömer’i canlandırdığı ilk film olan "Helal Olsun Ali Abi" filminden itibaren, serinin son filmi olan "Turist Ömer Uzay Yolunda" filmine kadar tüm filmlerde; ilk filmde kullandığı aynı şapka, gömlek, kolye, pantolon ve ayakkabıyı kullanmıştır. Refet Sezgin Refet Sezgin (1925, Bitlis, Türkiye - 12 Kasım 1992), Türk siyasetçi. İstanbul Üniversitesi Hukuk Fakültesi'ni bitirdi. Savcılık, Hâkimlik, Serbest Avukatlık, 1.(XII), 2.(XIII), 3.(XIV) ve 4.(XV) Dönem Çanakkale Milletvekilliği ile Cumhuriyet Senatosu Çanakkale Üyeliği (14 Ekim 1979 - 12 Eylül 1980) ile Devlet, Enerji ve Tabii Kaynaklar Bakanlıkları yaptı. Evli ve dört çocuk babasıydı. Mehmet Turgut (siyasetÃ§i) Mehmet Turgut (1929, Kilis – 2 Temmuz 2009 Türkiye), Türkiye Cumhuriyeti'nin birçok hükûmetinde bakanlık yapmış Türk siyasetçi ve mühendistir. İstanbul Teknik Üniversitesi Makine Mühendisliği Bölümünü bitirdi. Serbest Mühendis Müteahhitlik, 1.(XII) Dönem Afyonkarahisar, 2.(XIII), 3.(XIV) ve 4.(XV) Dönem Bursa Milletvekilliği, Enerji ve Tabii Kaynaklar, Sanayi, Sanayi ve Teknoloji Bakanlıkları yaptı. Evlidir. 1987-1990 yılları arasında Türkiye İş Bankası Yönetim Kurulu Başkanlığı yaptı. HÃ¼samettin Atabeyli Süleyman Hüsamettin Atabeyli (d. 1922, İstanbul, ö. 2014), Türk siyasetçi. Haydarpaşa Lisesini ve 1946 İstanbul Üniversitesi Hukuk Fakültesi'ni bitirdi. Erzincan Belediye Başkanlığı, Serbest Avukatlık, 1.(XII), 2.(XIII), 3.(XIV) ve 4.(XV) Dönem Erzincan Milletvekilliği ile Devlet Bakanlığı yaptı. Eski bakanın anılarını yazdığı kitabı da (ISBN 9789756414033) bulunmaktadır. Evli ve iki çocuk babasıdır. Ali Fuat Alişan Ali Fuat Alişan (d. 1930, Çarşamba, Samsun) - (ö. 9 Ekim 1996), Türk siyasetçi. İstanbul Üniversitesi Hukuk Fakültesi'ni bitirdi. Serbest Avukatlık, 1.(XII) ve 2.(XIII) Dönem Samsun Milletvekilliği ile Devlet Bakanlığı yaptı. Evli ve üç çocuk babasıdır. Mehmet Kamil Ocak Mehmet Kamil Ocak (d. 19 Şubat 1914, Gaziantep, Türkiye) - (ö. 21 Mayıs 1969), Türk siyasetçi. Gaziantep'in eski Belediye Başkanlarından ve Konya'nın Mevlevi şeyhlerindan Mustafa Efendinin oğludur. İlkokulu Gaziantep'te sarı mektepte okudu. Daha sonra İstanbul Robert Kolej'e gitti. 1935 yılında Robert Kolejinin Ticaret kısmından mezun oldu. 3 yıl İstanbul Merkez Bankasında çalıştıktan sonra yedek subay olarak askerliğini yaptı. 1940 yılında Gaziantep Dokumacılar Kooperatif Genel Müdürlügüne tayin edildi. 8 yıl bu görevde kaldı. Aynı zamanda 1941 yılında siyasete de girdi. 1946 seçimlerinde Demokrat partiden aday oldu.1948 yılında Ticaret Vekaletince Gaziantep FıstıkTarım Kooperatifleri Birliği Genel Müdürlügüne tayin edildi. 1960 yılına kadar bu birliğin Genel müdürlüğünü yürüttü. 1950 yılında DP parti il ve idare kurulu başkanlığına, 1951 yılında DP il başkanlığına seçildi. 1957 yilma kadar DP parti il baskanlığı yaptı. 17 Kasım 1955 tarihinden 16 Kasım 1956 tarihine kadar Gaziantep Belediye Başkanlığı görevini yaptı, 2.(XIII) Dönem Gaziantep Milletvekilliği ile Spordan sorumlu Devlet Bakanlığı yaptı. Fevzi Ocak'ın kızı Mubeccel hanımla evli olan Kamil Ocak'ın 2'si kız, 2'si erkek olmak üzere 4 çocuğu vardır.. Bakanlığı süresince Gaziantep'e bir stadyum ve bir spor salonu inşa ettirmiştir. Hâlen kendi adını taşıyan stadyum, spor salonu ve spor kompleksi mevcuttur. 1969 yılında Ankara'da vefat eden Kamil Ocak'ın cenazesi Gaziantep'e getirilmiştir. Aynı ismi taşıyan bir de torunu vardır. Libya millî futbol takımı Libya millî futbol takımı, Libya Futbol Federasyonu tarafından yönetilen ve Libya ülkesini temsil eden ekiptir. Tarihindeki en büyük başarısı 1982'de ev sahipliğini yaptığı Afrika Uluslar Kupası'nda final oynamasıdır. Libya, FIFA Dünya Kupası'na katılamayan tek Kuzey Afrika ülkesidir. Güney Afrika ile yapılan 2019 Afrika Uluslar Kupası eleme karşılaşması için şu oyuncular seçildi. Fahir Ä°lker Fahir İlker, KOÇ Holding'in üst düzey yöneticilerinden ve Vehbi Koç'un yakın çalışma arkadaşıdır. Bülend Ulusu Hükümetinde Enerji ve Tabii Kaynaklar Bakanı Bakanı olarak görev almıştır. ErciÅŸli Emrah Ercişli Emrah, 17. yüzyılın ilk yarısında yaşamış olan Türk halk şairidir. Erciş kalesine bağlı bir Karakoyunlu köyü olan Ergans’ta doğmuştur. Erciş kalesinin başı Miroğlu’nun sazcısı Âşık Ahmet’in oğludur. İran ve Azerbaycan'ın batı kesimlerini gezerek gördüklerini arı bir Türkçe ile şiirlerine aktarmıştır. 33. Türkiye Hükûmeti 33. Türkiye Cumhuriyeti Hükûmeti veya 1. Nihat Erim Hükûmeti (26 Mart 1971 - 11 Aralık 1971) Ordu, 12 Mart 1971'de bir muhtıra verdi. Parlamento fesh edilmedi, partiler kapatılmadı, Anayasa askıya alınmadı. Ama "koşullar" çok değişmişti. Askerler bir teknokrat hükûmeti istiyorlardı. Eğer böyle bir "tarafsız" başbakan Meclis içinden çıkar da güvenoyu alırsa, sorun kalmazdı. Bunun için tarafsız bir milletvekili aranmaya başlandı. CHP Kocaeli milletvekili Nihat Erim ismi üzerinde anlaşıldı. 26 Mart günü CHP'den istifa etti. Böylece artık "bağımsız başbakan" olan Erim "partiler üstü reform hükûmeti"ni kurdu. Adalet Partisi 5, Cumhuriyet Halk Partisi 3 ve Millî Güven Partisi 1 bakan verdi. Bu arada hükûmette yer almaları için Dünya Bankası'nda çalışan eski plancılardan Atilla Karaosmanoğlu ile NATO Genel Sekreterinin Birinci Yardımcısı Osman Olcay yurda çağrıldı. Bu hükûmetin üzerinde en çok konuşulan üyesi olan genç Atilla Karaosmanoğlu, yurda gelir gelmez Devlet Bakanı ve Başbakan Yardımcısı olarak kabinedeki yerini aldı. En önemli görevlerden birini, yani ekonomiyi düzeltme işini üstlendi. Hükûmetin 27 üyesinden 15'i parlamento dışındandı. Türkiye'nin ilk kadın bakanı Prof. Dr. Türkan Akyol'da bunların içindeydi. Kültür Bakanlığı bu hükûmet döneminde kuruldu ve başına Talat Halman getirildi. Dönemin CHP Genel Sekreteri Bülent Ecevit, "12 Mart'ın ince ayar bir askeri darbe olduğunu, Erim hükûmetine yardım etmenin askeri darbeye destek anlamına geldiğini" açıkladı. Bu pürüze rağmen hükûmet Meclis'ten güvenoyu aldı. Hükûmet, "Ya reform yaparız ya gideriz" diyerek büyük iddialarla yola çıktı. Yeni hükûmet, ilk günden itibaren özellikle parlamento içinden müthiş bir dirençle karşılaştı. Sırada bekleyen eğitim, toprak, enerji, mali, idari ve hukuk reformları tek tek tökezlemeye başladı. Zamanında Kemal Derviş'in başına gelenlerin benzeri Atilla Karaosmanoğlu'nun da başına geldi. Özellikle Maliye Bakanı'nın direnciyle karşılaşan Atilla Karaosmanoğlu, mali reform yapamadı. Hükûmet meclis içindeki kıskaca daha fazla dayanamadı ve Nihat Erim, 26 Ekim 1971'de istifasını sundu. Cumhurbaşkanı Cevdet Sunay istifayı kabul etmedi, hükûmet ikna edildi ve yola devam kararı alındı. Anayasal teknokrat hükûmeti 3 Aralık 1971'e, yani 11'ler olayına kadar yönetimde kaldı. Aralarında Türkan Akyol, Atilla Karaosmanoğlu, Mehmet Özgüneş, Selahattin Babüroğlu, Osman Olcay'ın da yer aldığı 11 bakanın istifa gerekçesini Atilla Sav açıkladı: "Yurdumuzun muhtaç olduğu kalkınma hamlesini ve reformları Atatürkçü bir görüşle gerçekleştirmek amacıyla kurulan hükûmette görev almıştık. Bu amaçları gerçekleştirme olanağı kalmadığı inancıyla görevlerimizden çekiliyoruz." I. Erim hükûmeti 3 Aralık'ta görevden ayrıldığında enflasyon felaket bir durumdaydı. İşbaşına geldiklerinde yüzde 11'de seyreden enflasyon oranı dokuz ay içinde yüzde 23.3'e fırladı. Ardından II. Erim hükûmeti kuruldu ve iktidarda altı ay kaldı. İstifa ettiğinde ekonomik tablo altüst olmuştu. 70'li yıllara damgasını vuran bütün diğer Teknokrat hükûmetler gibi başarısız olmuştur. Scar (Çelik Simyacı) , Çelik Simyacı adlı manga ve anime serisinin olumsuz nitelikli baş kahramanıdır. Takma adı, Kimblee -Kızıl Simyacı- tarafından, alnında bulunan ve kaşlarını da örten çarpı şeklindeki yara izi yüzünden verilmiştir; gerçek adı açıklanmamıştır. Ayrıca Scar'in sağ kolu ona abisi tarafından verilmiştir ve bu kol sayesinde simya yapabilir. Ama yaptığı simya asıl simyanın sadece bir metodunu içermektedir ve bu da ayrıştırmadır. Bu yüzden sedece yıkıcı bir gücü vardır. Animede birçok askerin hayatını kullanarak bir felsefe taşı yaratır.Yaptığı son şey de bu olur. Scar’in Japonca seslendirmesini Ryotaro Okiayu yapmıştır. Scar MÃ¼nir Münir kelimesi aşağıdaki anlamlara gelebilir: GevherÃ® Gevherî, 17. yüzyılda yaşamış olduğu tahmin edilen bir Türk halk ozanıdır. 1998 yılında Prof. Dr. Şükrü Elçin tarafından yayımlanan "Gevherî Divanı" adlı eserde, ozanın cönklerde ve yazmalarda yer alan 945 şiiri bir araya getirilmiştir. Hayatı hakkında pek fazla bilgi olmayan Gevherî, aruz ve hece ölçüsü ile şiirler yazmıştır. Önceleri asıl adının "Mustafa" olduğu sanılırken, sonradan bir şiirindeki" "Bir kemter kulundur Garip Mehemmed"" dizesinden adının "Mustafa" değil, "Mehmed" olduğu ileri sürülmüştür. 1700 yılında ölen ozan ve hattat Bahri Paşa'nın divan kâtipliğini yaptığı da biliniyor. Onun, İstanbul ve Bursa’daki divan katipliklerini, imparatorluğun diğer büyük memleketlerinde de kısa aralıklarla yürüttüğüne bakılırsa medrese tahsili gördüğü anlaşılmaktadır. Aruz ile yazdığı şiirlerindeki söyleyiş de bunun başka bir delildir. Ölümü 1127/1715’ten sonradır. Şükrü Elçin, bazı şiirlerinde geçen Hacı Bektaş adını, onun Hacı Bektaş Veli’ye intisabından çok bir Bektaşi muhibbi olmasının işareti olarak kabul eder. Tameşvarlı İbrahim Naimeddin’in Hadikatü’ş Şüheda ve Müstakimzade’nin Tuhfe-i Hattatin adlı eserinde adı geçmektedir. Musiki ile de ilgilenmiş olan Gevheri’nin kendi adını taşıyan bir de hava vardır. Aruz ile yazdığı şiirlerinde başta Fuzuli olmak üzere klasik şairlerimizin tesiri görülür. Yüzyılın başlıca adlarından biri olmasında, belki de, aruz veznini hece vezni kadar başarılı bir şekilde kullanan ender şairlerden biri olmasın da rolü vardır. Usta bir aşık olması, onun sevilip örnek alınmasına vesile olmuştur. Pek az aşığa nasip olan bir husus da, sadece onun şiirlerine yer veren bir mecmuanın bulunmasıdır. Şiirleri arasında çeşitli tarihi olaylara yer verenler de vardır. Avusturya’ya karşı açılan 1663 ve 1689 seferleri için söylediği şiirlerini bu arada sayabiliriz. Şairname’lerden sadece Gubari’de adı geçmektedir; Sun’i ve Hızri’de ise Cevheri adıyla kayıtlı olan şairin Gevheri olması muhakkaktır. Ahmed Paşa Ahmet Paşa veya Ahmed Paşa şu anlamlara gelebilir: The Crow The Crow serisi çizgi romanlar yazan James O’Barr tarafından ortaya çıkmıştır, James O’Barr, trajik bir trafik kazasında nişanlısı Bethany’nin sarhoş bir sürücünün kullandığı araba tarafından öldürülmesi sonrasında çok sıkıntılı günler yaşamaya başlamış. Bu yaşadığı sıkıntılı dönemden kurtulmak için kendisini çizime verir, daha sonraları ise gazetede okuduğu bir haberden ("Detroit’te bir çiftin 20$ lık nişan yüzükleri için öldürülmesi olayı") oldukça etkilenir ve bunun bir hikâyenin başlangıcı için güzel bir çıkış noktası olduğuna karar verir ve 1981 yıllarında Berlin’de ilk The Crow çalışmalarına başlar. İçinde bulunduğu sıkıntılı yaşam yüzünden eserini tamamlaması uzun bir süre alır.James O’Barr hikâyesinde kullandığı karakterleri kendi hayatından seçmiş, gerçek kişileri karakterleri ile özdeşleştirmiştir. Hatta filmde yer alan çete üyelerinin isimleri de Detroit deki duvar yazılarında alınmış gerçek çete üyeleri isimleridir. (T-Bird, Tin-Tin, Top Dollar, Skank, Funboy) Bunun üzerine olayları hikâye üzerine oturtarak hikâyeyi tamamlamıştır. Çizgi romanın başarısından sonra 80li yılların sonunda film yapımcısı Jeff Most film için 1500$ gibi komik ücret önermiş. Filmin kült ve efsanevi olmasının ise iki ana nedeni var. Bunlardan birincisi filmin yönetmenliğini Alex Proyas’ın üstlenmesi ve ikincisi ise başrollerinde efsane Kung Fu ve Jeet Kune Do ustası Bruce Lee’nin oğlu Brandon Lee’nin yer almasıydı. İlk başlarda birbirlerini tanımayan James O’Barr ve Brandon Lee film çekimlerinde çok iyi anlaşmaya başlamış ve çeşitli röportajlarda James O’Barr, Brandon Lee için küçük kardeşim diye bahsetmeye başlamış. Filmin çekimlerinin bitmesine 8 gün kala Brandon Lee’nin yanlış doldurulmuş bir silah tarafından çekim sırasına vurularak öldürülmesi bu yüzden James O’Barr’ı hayatı boyunca sarsan ikinci büyük olay olur. Romanın üzerinden 26 yıl, filmin üzerinden ise 16 yıl geçmesine rağmen The Crow çizgi roman severler için hala bir kült olmaya devam etmektedir. James Oâ€™Barr James O'Barr (d. 1 Ocak 1960, Detroit, Michigan) The Crow adlı çizgi romanın yaratıcısıdır. James O’Barr, trajik bir trafik kazasında nişanlısı Bethany’nin sarhoş bir sürücünün kullandığı araba tarafından öldürülmesi sonrasında çok sıkıntılı günler yaşamaya başlamış. Bu yaşadığı sıkıntılı dönemden kurtulmak için kendisini çizime verir, daha sonraları ise gazetede okuduğu bir haberden "( Detroit’te bir çiftin 20$ lık nişan yüzükleri için öldürülmesi olayı )" oldukça etkilenir ve bunun bir hikâyenin başlangıcı için güzel bir çıkış noktası olduğuna karar verir ve 1981 yıllarında Berlin’de ilk The Crow çalışmalarına başlar. İçinde bulunduğu sıkıntılı yaşam yüzünden eserini tamamlaması uzun bir süre alır.James O’Barr hikâyesinde kullandığı karakterleri kendi hayatından seçmiş,gerçek kişileri karakterleri ile özdeşleştirmiştir.Hatta filmde yer alan çete üyelerinin isimleri de Detroit'teki duvar yazılarında alınmış gerçek çete üyeleri isimleridir." (T-Bird, Tin-Tin, Top Dollar, Funboy ,Skank)" Bunun üzerine olayları hikâye üzerine oturtarak hikâyeyi tamamlamıştır. Enderûnlu Fâzıl Enderûnlu Fâzıl (d. 1759, Safed - 1810, Kostantiniyye), 18. yüzyılda yaşamış olan divan şairidir. Enderûn mektebinde yetiştiği için bu lakabı almıştır. Açık bir eşcinsel olan şairin eserleri Osmanlı İmparatorluğu'nda LGBT edebiyatıyla ilgili nadir örnekleri oluşturur. Enderûnlu Fâzıl muhtemelen 1759'da Safed, Filistin'de (günümüzde İsrail) doğdu. Asıl adı Hüseyin'dir. I. Abdülhamid döneminde Osmanlı Devleti'ne başkaldıran Akkâ muhafızı Tâhir Ömer’in torunudur. Babası Ali Ömer bu isyanın bastırılması sırasında öldürüldü ve 1776'da Fazıl, kardeşi Hasan Kamil, amcaları ile birlikte Kaptan-ı derya Cezayirli Gazi Hasan Paşa tarafından İstanbul’a getirildi. Hükümdarın fermanı ile kendisi Enderun’da hazine koğuşuna ve kardeşi kiler koğuşuna alındı. Sefahate düşkünlüğü ve aşk maceraları dolayısıyla 1784'te saraydan çıkarıldı. Son aşk macerası sarayda "Şahlevendim" lakabı ile bilinen meşhur hanande Hafız Abdullah Ağa ile olup saraydan ayrılmasına neden olan bu macerayı Fazıl manzum olarak "Defter-i Aşk" adlı eserinde anlatır. İstanbul'da sokaklarda, meyhane köşelerinde on iki yıl serseri ve sıkıntılı bir hayat sürdü. Daha sonra Sultan III. Selim'e ve devlet büyüklerine yazdığı övgü dolu kasidelerle memurluk talep etti. Önce Rodos'ta tevliyat görevi verildi; sonra Halep defterdarlığı ve çeşitli yerlerde teftiş memuriyeti gibi yüksek olmayan devlet memuriyetlerinde Anadolu'da çalıştı. Hicivlerinden rahatsız olanlarca şikayet edildi ve 1799’da Rodos’a sürüldü. Rodos’ta iken gözlerini kaybetti. Daha sonraki on yılını yatakta geçirdi. Ölmeden bir-iki yıl önce gözlerinin açıldığı belirtilmektedir. 1810'da İstanbul'da ölmüştür. Mezarı Eyüpsultan'dadır. 1842'de Bulak, Kahire, Mısır'da ve sonra İstanbul'da Osmanlıca olarak basılmıştır. 447 tane şiiri içermekte olup bunlar arasında 84 tane kaside; 165 tane gazel; 4 tane müstezat; 3 tane müseddes; 6 tane terkibibent; 9 tane terciibent; 2 tane mesnevi ve (26 adedi murabba, 2 adedi muhammes ve 4 adedi museddes tarzda) 32 tane şarkı bulunmaktadır. Devrin büyüklerine övgüler ve yine delikanlılar için yazılmış şiirlerle doludur. Fâzıl bu şiirlerle kendisine özgü bir tarz yaratır. O güne kadar kimsenin yayınlamaya cesaret edemediği bazı ifadeleri açıkça kullanır. 1840 ile 1870'te İstanbul'da Osmanlıca basılmıştır. Şairin yaşadığı ask maceralarını nazım şekilde mesnevi olarak anlatır. Şâir, başından geçen aşk mâceralarını hikâye eder. Saraya alınışını, Enderûn'daki bazı delikanlılara aşık olunca kovuluşunu, sefâletini ve bir Çingene genciyle olan gönül ilişkisine yer verir. Dünyanın çeşitli uluslarına mensup delikanlıların cinsel ve fiziksel özelliklerini anlatır. Sevgilisi, diğer ülkelerin güzel erkeklerini de öğrenmek istediğini söyler ve Fâzıl bu isteği yerine getirmek için kaleme sarılır. İngiliz ve Rus kadınlarını birbirinden ayıran cinsel özelliklerden, kadınlar hamamında nasıl kavga edildiğine ve İstanbul’da kaç çeşit kadın yaşadığına ilişkin çarpıcı bilgiler yer almaktadır. Kadınlar hamamı, mahalle baskını gibi konular orijinal olup ilgi çekicidir. Sadrazam Koca Mustafa Reşid Paşa bu eserdeki bazı parçaları müstehcen buldugu için eserin basılı nüshalarını toplatmıştır. Böylece bu kitap Osmanlı döneminde cinsellikle ilgili toplatılan ilk basılı kitap olmuştur. "Rakkâsnâme" diye de bilinir. İstanbul'un ünlü köçekleri isimleri verilip hünerleri anlatılır. Ä°brahim Deriner İbrahim Deriner, Türk bürokrat ve siyasetçi. Enerji ve Tabii Kaynaklar Bakanlığı müsteşarlığı yapmıştır. 30. Hükümet'te TBMM dışından Enerji ve Tabii Kaynaklar Bakanı olmuştur. İbrâhim Gülşenî İbrahim Gülşeni (ö. 23/24 Nisan 1540), mutasavvıf ve şair. Osmanlı İmparatorluğu topraklarında XVI. yüzyıldan sonra giderek yayılan, Türk edebiyat ve tasavvufunda önemli bir yere sahip olan Gülşeni tarikatının kurucusudur. Türkçe, Arapça ve Farsça 75.000 beyitlik şiir yazmıştır. Türk ve İran edebiyatında önemli yeri olan şairin en önemli eseri Mevlânâ'nın Mesnevî'sine nazire olarak yazdığı kırk bin beyitlik "Ma'nevî" isimli Farsça mesnevisidir. 15. yüzyıl başında dünyaya geldi. Doğum tarihi hakkında çeşitli kaynaklardaki bilgilere göre 1423, 1427, 1452-1455 yılında doğmuş olabileceğine dair bilgiler bulunur. Doğum yeri kimi kaynaklarda Azerbaycan, kimi kaynaklarda Diyarbakır olarak geçmektedir. Babası fıkıh, kelâm ve mantık konusunda serler vermiş bir alim olan Muhammed Âmidî; annesi ise dönemin tanınmış şeyhlerinden Molla Şerefüddin’in kızı Hediyetullah’tır. İki yaşında babasını kaybetti ve amcası tarafından yetiştirildi. On beş yaşında iken bilgisini artırmak amacıyla Maveraünnehir’e gitmek üzere yola çıktı. Tebriz’de Uzun Hasan’ın kazaskeri Molla Hasan ile tanıştı. Molla Hasan onu evlat edindi ve yanında kalmaya ikna etti. Tebriz’de mederese öğrenimi gören İbrahim Gülşeni, "Molla İbrahim" olarak tanındı. Uzun Hasan ile tanışma fırsatı buldu ve onun tarafından kendisine asalet ve şeref ifade eden “"tarhan"” unvanı verildi. Timur hükümdarı Hüseyin Baykara ile yapılan bir barış antlaşmasına katılmak üzere Herat’a gönderildiğinde tanınmış mutasavvıf Molla Câmî ile tanıştı. Uzun Hasan nezdinde büyük itibarı vardı. Uzun Hasan onu Şiraz’da valilik yapan oğlu Sultan Halil’in halka yaptığı zulmü önlemesi için Şiraz’a da gönderdi. Yine Uzun Hasan'ın isteği üzerine Halveti tarikatı şeyhlerinden Dede Ömer Ruşeni’yi Tebriz’e davet etmek için Karabağ’a gönderildi; ondan çok etkilendi ve müridi oldu. Ruşeni’nin ertesi yıl Tebriz’e gelerek Sultan’ın eşi Selçuk Hatun’u n yaptırdığı dergaha yerleşmesinden sonra onun gözetiminde tasavvuf alanında yetişti. Heybetî olan mahlasını “Gülşenî” olarak değiştirdi. Dede Ömer Rûşenî vefatından birkaç gün önce kendisini halife ilân etti. İbrahim Gülşeni, Akkoyunlu hükümdarı Sultan Yakup döneminde de büyük hürmet gördü. Askere moral vermek için onunla birlikte bazı seferlere katıldı. Sultan Yakup’un ölümünden sonra Akkoyunlu ailesi içinde meydana gelen taht kavgaları sırasında zor günler geçirdi. 1495’te birçok müridi ile birlikte hacca gitti. Mekke’de bazı Mısırlı alimler ile tanıştı. Hacdan sonra Tebriz’e döndü ancak Şah İsmail’in Akkoyunlu hükümdarı Sultan Elvend’i yenip şehre girmesi üzerine Diyarbakır’a gitti. Ma’nevi adlı eserini bu sırada yazmaya başladığı, 45 günde bitirdiği rivayet edilir. Diyarbakır’ın hakimiyetinin Musullu Türkmen Beyi Emir Bey’e verilmesi ve onun da Safeviler ile yakınlaşmasından rahatsızlık duydu. Kudüs yoluyla Mısır’a geçti. Kahire’ye daha önce yerleşen halifesi Timurtaş vasıtasıyla Memluk Sultanı Kansu Gavri’den de ilgi gördü. Kansu Gavri, Gülşeni için "Kubbetü’l-Mustafâ" adlı bir zaviye tahsis etti; buraya gelip kendisini