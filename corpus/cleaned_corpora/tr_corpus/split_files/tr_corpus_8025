düzenlenen baskında Veysel Güney yaralı, arkadaşı Ali İhsan Özer ise ölü olarak ele geçirildi. Yakalanmasının ardından Güney'in ilk ifadesini alan emekli savcı Mete Göktürk, "Adaleti Gördünüz mü?" adlı kitabında olayı şöyle anlatmaktadır: Çatışmada ölen Teğmen Şahin Akkaya'nin faili olarak Adana Bölgesi Sıkıyönetim Komutanlığı 2 Numaralı Askerî Mahkemesi'nde yargılanan ve avukat tutmasına izin verilmeyen Güney, "kendisinin cezadan kurtulmasını temin maksadıyla adam öldürmek" suçundan Türk Ceza Kanunu'nun 450/9 maddesi uyarınca idama ve 6136 sayılı Kanun uyarınca 10 yıl hapis ve 50 bin lira ağır para cezasına çarptırıldı. Güney'in yargılanmasında görev alan emekli savcı Mete Göktürk, "Adaleti Gördünüz mü?" adlı kitabında şöyle yazmaktadır: O dönemde aynı cezaevinde kalan Aydın Kışılı, Güney'in ağır işkenceye maruz kaldığına tanık olmuştur. Temyiz sahfasında, verilen hüküm 21 Nisan 1981'de Askerî Yargıtay tarafından oybirliği ile onanmak suretiyle kesinleşti. Ölüm cezasının yerine getirilmesine dair kanun, 8 Haziran 1981'de Orgeneral Kenan Evren başkanlığındaki Millî Güvenlik Konseyi tarafından oy birliği ile kabul edildi ve Resmî Gazete'de yayınlandı. Güney'in infazı 10 Haziran 1981 tarihinde saat 03:00’da Gaziantep E Tipi Cezaevi'nde gerçekleştirildi. İdam edildiğinde henüz 24 yaşındaydı. Aydın Kışılı, infaza tanık olan bir gardiyandan duyduklarını şöyle aktardı: Güney'in idamından önce yanında olan emekli savcı Mete Göktürk, "Adaleti Gördünüz mü?" adlı kitabında şöyle yazmaktadır: Güney'in son mektubu, 25 yıl sonra ailesine iletildi. "Ben kimseyi öldürmedim, suçsuzum" diye yazan Güney, mektubunu tek dörtlük bir şiir ile sonlandırdı: Cenazesi ailesine teslim edilmeyen Güney'in mezarının akıbeti bilinmemektedir. Konuyla ilgili Güney'in ailesinin ve bazı dernek ve vakıfların çabaları sonuçsuz kalmıştır. 2006'da Cumhuriyet Halk Partisi Diyarbakır Milletvekili Mesut Değer, Güney'in mezar yerinin Adalet Bakanlığı tarafından bilinip bilinmediğine ve ailesine bildirilmesi için bakanlığın bir çalışma başlatıp başlatmadığına dair Türkiye Büyük Millet Meclisi'nde bir soru yönergesi verdi. Önergeyi cevaplayan Adalet Bakanı Cemil Çiçek, idam sonrasında Güney'in cesedinin Gaziantep Belediye görevlilerine teslim edildiğini ve ailesinin girişimleri sonucunda, asılarak idam edildikten sonra "hüviyeti meçhul" olarak defnedildiği tespit edilen bir cesedin 2006'da yapılan DNA testleri neticesinde Güney'e ait olmadığının belirlendiğini kaydetti. İstanbul Milletvekili Ufuk Uras'in 2008'de verdiği soru önergesini cevaplayan İçişleri Bakanı Beşir Atalay, Güney'in cesedini teslim aldığı kaydedilen Yüzbaşı Burhan Erdem'in 1997'de emekliye ayrıldığını ve yönergede cevaplandırılması istenen diğer hususlara ilişkin Jandarma Genel Komutanlığı'nda herhangi bir bilgi veya belge bulunmadığını belirtti. 2012'de Cumhuriyet Halk Partisi Malatya Milletvekili Veli Ağbaba ve 29 milletvekili, Veysel Güney'in mezar yerinin bulunması amacıyla bir meclis araştırması açılmasına ilişkin önerge verdi. Cirgindiş Cırdıngış-Galnış, Kafkas kökenli ünlü yemeklerden olan Cirgindiş, bir hamur yemeğidir. Özetlemek gerekirse, cırdıngış hamuruna şekli verilir, sarımsaklı sosu hazırlanır ve haşlanır. Sonra da etle birlikte servis edilir. Farklı yapılış şekilleri de vardır. Türkiye'de yaşayan Kafkas diasporası halkları tarafından çok sevilir. Gabon engereÄŸi Gabon engereği "(Bitis gabonica)", Sahraaltı Afrikası'nın yağmur ormanlarında ve savanalarında yaşayan zehirli bir engerek türü. Gabon, Bitis'lerin en büyük üyesidir, ve bütün engerekler arasında en ağır olanıdır, ayrıca zehirli yılan türleri arasında en büyük dişleri olan ve en fazla zehir zekredebilen yılandır. Yetişkinleri 122–152 cm arası uzunluğa sahiptir (maksimum 205 cm). Cinsiyetler kuyruk uzunluğu ile bütün uzunluk arasındaki orana göre ayırdedilebilirler: bu oran erkekler için yaklaşık olarak %12 ve dişiler için %6'dır. Erişkinleri özellikle de dişiler oldukça ağır ve iridir. Bir dişi örneğinin ölçüleri ; Uysal yapıları ve yaşam alanlarının yağmur ormanları ile sınırlı olmasından dolayı gabon engereğinin ısırığı nadiren görülür. Onların tembel tabiatlılığı ve isteksizliği yüzünden, ancak insanlar üstlerine bastığında saldırırlar, hatta böyle bir durumda dahi ısırmayabilirler. Yine de ısırılma meydana geldiğinde her zaman için bunun acil bir durum olduğu düşünülmelidir. Ortalama büyüklükteki bir gabon engereğinin ısırığı ölümcül olabilir. Andrey Tupolev Andrey Nikolayeviç Tupolev (d. 10 Kasım 1888 - ö. 23 Aralık 1972), çok sayıda askeri bombardıman uçağı ve dünyanının ilk sesüstü (süpersonik) yolcu uçağını da içermek üzere çeşitli sivil Sovyet uçağının tasarımını gerçekleştiren büroyu yöneten SSCB'li uçak tasarımcısı. Tupolev 1909'da Moskova Yüksek Teknik Okulu'na girdi ve Rus havacılığının öncüsü sayılan Nikolay Y. Jukovski'nin öğrencisi ve izleyicisi oldu. 1918'de Jukovski ile birlikte Merkezi Aerohidrodinamik Enstitüsü'nü kurdu. 1922'de enstitünün tasarım bürosunun başkanı oldu ve sonraları hepsi kendi alanlarının öncü isimleri durumuna gelen Pavel O. Suhov, Vladimir M. Myasisçev ve Vladimir M. Petliyakov gibi pek çok tasarımcının çalışmalarını yönetti. Bu büronun çalışmaları sonucunda tümüyle metal gövde üretimi Sovyet havacılık sanayisinin standart bir özelliği durumuna geldi. Tupolev 1936'da Almanya'ya bilgi satmakla suçlandı.Birçok başka Sovyet tasarımcıyla birlikte tutuklandı ve askeri uçak tasarımıyla görevlendirilen bir ekibin başına getirildi. II. Dünya Savaşı sırasında yaygın olarak kullanılan çift motorlu bombardıman uçağı Tu-2 bu çalışmanın ürünü oldu. Tupolev 1943'te hem özgürlüğünü, hem de Stalin Ödülü'nü kazandı. 1944'te, üçü SSCB'nin uzakdoğusunda zorunlu iniş yapan ABD yapımı "Uçan Kale" adıyla anılan B-29 uçağının aynısını yapmakla görevlendirildi. Bu projenin sonucunda Tupolev Tu-4 geliştirldi; ilki 1947'de uçurulan Tupolev Tu-4'ler 1950'lerin ortalarına değin SSCB'nin ana stratejik bombardıman uçağı oldu. Pistonlu motorlu pek çok uçağın motorunu jet motoruyla değiştiren Tupolev, 1952'de yaygın kanatlı ve hafif alaşım çatkılı, orta erimli bombardıman uçağı T-16'yı gerçekleştirdi.Tupolev'le uzun bir süreden beri çalışmakta olan Aleksandr A. Arkhangelski'nin başında olduğu bir grup da, ilki 1954'te uçurulan ve tüm zamanların en dayanıklı askeri uçağı olan, türboprop motorlu dev bombardıman uçağı Tupolev Tu-95'i geliştirdi.Bu uçaktan iki sivil uçak doğdu: 1955'te hizmete giren ve düzenli sefer yapan ilk jet motorlu yolcu uçağı olan Tu-104 ve o güne değin yapılanlar içinde en büyük pervaneli yolcu uçağı olan uzun erimli Tu-114. 1963'te Tupolev'in oğlu Aleksey, sesüstü nakliye uçağı Tupolev Tu-144'ü üreten ekibin baş tasarımcısı oldu. Moskova ile Orta Asya ve Uzak Doğu arasındaki uçuş süresini kısaltmak amacıyla geliştirilen Tupolev Tu-144 1969'daki deneme uçuşu sırasında ses hızını aştı ve bir yıl sonra ses hızının iki katına ulaştı.Ama çeşitli tasarım sorunları taşıyan ve yönetim sorunlarıyla karşılaşan Tupolev Tu-144'ler 1970'lerde ancak kısa bir süre jet yolcu uçağı olarak kullanılabildi. Tupolev'in ölümünden sonra Aleksey tasarım bürosunun başına getirildi. Aleksey, 1970'ler ve 1980'lerde, yeni kuşak hareketli kanatlı uçaklar olan orta erimli Tupolev Tu-160'ların yapımını yönetti. Tokyo Ulusal MÃ¼zesi Tokyo Ulusal Müzesi (Japonca:"Tokyo Kokuritsu Hakubutsukan"), Japonya'daki ilk ve en önemli sanat müzesi. Tokyo'da Ueno Parkı'ndadır. Müzenin 1871'de oluşturulan ilk koleksiyonu Japon tarihine, sanatına, teknolojisine, bilimine ve doğa tarihine ilişkin nesnelerden oluşuyordu. Çoğu daha önce Paris (1867, 1878) ve Viyana (1873) Dünya sergilerine gönderilmiş olan bu yapıtlar başlangıçta geçici yapılarda saklandıktan sonra 1882'de Ueno Parkı'ndaki bugünkü müze yapısına taşındı. 1886'da müzenin yönetimi İmparatorluk Sarayı Bakanlığı'na verildi. Bu tarihten sonra Japonya'nın sanat mirasının sergilendiği bir merkez durumuna gelen müzenin bilim ve teknoloji bölümleri yavaş yavaş kapandı. Müze 1889-1900 arasında Tokyo İmparatorluk Müzesi, 1900-1947 arasında Tokyo İmparatorluk Sarayı Müzesi, Eğitim Bakanlığı'na bağlandığı 1947'den 1950'ye değin de Ulusal Müze adıyla anıldı. 1923'teki büyük depremde, Hyokeikan adıyla bilinen galeri dışında, müzenin bütün yapıları yıkıldı.1938'de, çatısı dışında hemen bütünüyle Batı tarzında inşa edilen yeni müze, II. Dünya Savaşı sonrasında kurulan kompleksin çekirdeğini oluşturdu. Bugün müzede Japon resim, heykel ve kaligrafisiyle Doğu sanatına ve arkeolojisine ilişkin örnekler, metal eşya, kılıçlar, çanak çömlek, dokumalar, boya işleri, etnografik malzeme ve Tarihöncesinden kalma nesneler sergilenmektedir. Pembe dizi Pembe dizi, bir TV dizisi türü. Pek çok farklı karakterin yaşamını genellikle gerçek zamana yakın şekilde takip eden ve uzun süre yayınlanan melodram türünde programlardır. Bazı Batılı dillerde aynı anlamda kullanılan "soap opera" (sabun operası) kavramı bu türdeki radyo piyeslerinin ilk sponsorlarının sabun üreticileri olmasından kaynaklanır. Opera sözcüğü ise "horse opera" (kovboy filmi) türünden ödünç alınmıştır. Pembe diziler İtalya'da çıkmış, daha sonra Fransa'da yaygınlaşmış ve zamanla tüm dünyaya yayılmıştır. Akımın, Amerika'da Guiding Light adlı radyo drama programı ile başladığına ilişkin görüşler de mevcuttur. 1984 Yaz Olimpiyatları'nda Türkiye 1976 Yaz Olimpiyatları'nda Türkiye "Türkiye 1976 olimpiyat oyunlarında madalya alamamıştır." Atletizm Boks Park'a 0-5 yenilerek elendi.) yenik sayÄ±larak elendi.) Bisiklet Halter Judo Atıcılık Güreş ile Macar Kovacs'ı 8-7 sayı ile yendi. Bye çekti, Bulgar Abilov'u diskalifiye yendikten sonra Amerikalı Peterson 'a 5-13 yenilerek sikletinde dördüncü oldu.) Alman Hinz'e yenilerek sikletinde 7. oldu.) Davidian'a 2 dakika 26 saniyede tuÅŸla yenilerek elendi.) Fin Yli-Isotalo'ya (7:08) diskalifiye ile galip geldi,İsveçli Skiold'a 7-10 yenildi ve sikletinde 7. oldu.) 1992 Yaz Olimpiyatları'nda Türkiye Türkiye 1992 Yaz Olimpiyatları'na katıldı. Türkiye bu olimpiyatlarda ilk kez bayanlarda Hülya Şenyurt ile şeref kürsüsüne çıkmıştır. Tekdüze dağılım (sürekli) Sürekli tekdüze dağılım (İngilizce: "continuous uniform distribution") olasılık kuramı ve istatistik bilim dallarında, her elemanı, olasılığın desteklendiği aynı büyüklükteki aralık içinde bulunabilir, her sürekli değer için aynı sabit olasılık gösteren bir olasılık dağılımları ailesidir. Desteklenen aralık iki parametre ile, yani minimum değer "a" ve maksimum değer "b" ile, tanımlanmaktadır. Bu dağılım kısa olarak "U"("a","b") olarak anılır. Sürekli tekdüze dağılım için olasılık yoğunluk fonksiyonu şöyle ifade edilir: Sınırda olan değerler, "a" ve "b" genellikle teorik bakımdan önemli değildirler; çünkü herhangi bir aralıkta "f"("x") "dx" integral değerine ve "x" "f"("x") "dx" değerine ve benzer değerlerine bu sınır değerler hiçbir teorik etkide bulunmazlar. Bazen bu değerler 0 veya 1/("b" - "a") olarak seçilirler. İkinci alternatif maksimum olabilirlilik yöntemi ile tahmin yapılmak gerektiği zaman pratikte kullanılır. Fourier analiz uygulamak gerektiği zaman "f"("a") veya "f"("b") değeri 1/(2("b" - "a")) olarak seçilir. Böylece bu sürekli tekdüze fonksiyonun birçok integral dönüşümlerinin ters dönüşümü sonucunda (sıfır ölçümü hariç noktaların dışında nerede ise her tarafta birbirine eşit bir fonksiyon yerine) biraz fikir karışıklığına neden olup, özel olarak seçilen tekdüze fonksiyon tekrar elde edilir. Bu çeşit tekdüze fonksiyon, daha önceki haldeki gibi anlam belirsizliği yaratmadan, işaret fonksiyonu ile de uyuşma gösterir. Yığmalı dağılım fonksiyonu şöyle ifade edilir: Sürekli tekdüze dağılım için moment üreten fonksiyon şudur: Bu fonksiyon kullanılarak şu "m" sayıda ham momentleri hesaplanır: Bir sürekli tekdüze dağılım gösteren bir rassal değişken icin bu halde beklenen değer olur ve varyans ÅŸudur: "n" ≥ 2; için bir [0 1] aralığında bulunan tekdüze dağılımın "n"inci kümülantı "b"/"n", burada "b" "n"inci Bernoulli sayısıdır. Bu dağılım reel aralıklardan daha karmaşık setlere genelleştirilebilir. Eğer, "S" pozitif ve sonlu ölçümlü bir Boral seti üyesi ise "S" üzerindeki bir tekdüze olasılık dağılımı şöyle tanımlanır. "S" dışında ise, tekdüze olasılık yoğunluk fonksiyonu "0" olur, "S" içinde ise 1/"K" ye sabit olarak eşittir ve burada "K" "S" setinin Lebesque ölçümü olur "X", ..., "X" "U"(0,1) dağılımından her biri bağımsız ve aynı dağılımlı örneklemler olsun. "X" bu örneklem için "k"inci sıralama istatistiği olsun. O zaman "X" için olasılık dağılımı parametreleri "k" ve "n" - "k" + 1 olan bir Beta dağılımı olur. Bu beta dağılımının beklenen değeri olur. Q-Q grafikleri yapılırken bu gerçek kullanılır. Bu beta dağılım için varyans şöyle ifade edilir: Bir tekdüze dağılım gösteren bir rassal değişkenin sabit uzunlukta bir aralığa düşme olasılığı, bu aralığın konumunun aralık dağılımın destek alanı tarafından kapsandığı sürece, bağımsızdır; ancak aralığın büyüklüğü bağımlıdır. Bu şöyle matematiksel olarak gösterilebilir: Eğer "X" ≈ U("0","b") ise ve sabit "d" > 0 için, ["x", "x"+"d"] ["0","b"]nin bir alt aralığı ise, o halde formula_10 Bu ifade "x"den bağımsızdır. Bu gerçek, tekdüze dağılımının isimlendirilmesinde ön planda rol oynamıştır. Eğer aralık parametreleri için formula_11 ve formula_12 ise, ortaya çıkan "U"(0,1) dağılımına standart tekdüze dağılım adı verilmektedir. Standart tekdüze dağılımın bir ilgi çeken özelliği şudur: Eğer u bir standart tekdüze dağılım gösterirse, o zaman 1-u de standart tekdüze dağılım gösterir. Eğer "X" bir standart tekdüze dağılım (yani "U"(0,1)) gsteriyorsa: Her geçiş noktası için aynı işlem kuralları kullanılığı zaman, olasılık yoğunluk fonksiyonu da şu Heaviside basamak fonksiyonu terimleriyle de ifade edilebilir. yahut bir dikdortgen fonksiyonu ile şöyle ifade edilebilir: İşaret fonksiyonunun geçiş noktası hakkında hiçbir fikir karışıklığı ortaya çıkmaz. Geçiş noktalarında yarı-maksimum işlem kuralı kullanılarak bir tekdüze dağılım bir işaret fonksiyonu terimleri ile şu şekilde ifade edilebilir: Çıkarımsal istatistikte bir basit sıfır hipotezin test istatistiği olarak p-değeri kullanılırsa ve test istatistiği için dağılım sürekli ise, o zaman eğer sıfır hipotez doğru ise test istatistiği 0 ve 1 arasında sürekli standart tekdüze olarak dağılım gösterir. Simulasyon denemelerinin işletilip sonuçlar alınmasında, sürekli tekdüze dağılımı kullanılması simulasyon tekniğinin vazgeçilmez bir ögesidir. Komputer yazılım dillerinin hemen hepsi, sözde-rastgele sayıların üretilmesi için özel komuta(lar) içermektedir; bu sözde-rastgele sayılar aslında bir standart tekdüze ( yani "U"(0,1)) dağılımından elde edilirler. Eğer, "u" değeri bir standart tekdüze dağılımından alınan örnek bir sayı ise, ifadesi "a" ve "b" parametreli bir sürekli tekdüze dağılımdan alınan rastgele bir sayı olur. Herhangi rastgele seçilmiş dağılımdan örnek alma işlemi uygulanmasında sürekli tekdüze dağılımı önemli bir rol oynar. Kullanılan bir genel yöntem ters dönüşümlü örnekleme yöntemidir ve bu yöntem hedef olan dağılım için yığmalı dağılım fonksiyonunu kullanır. Bu yöntem teorik calışmalar için özel önem taşır. Bu yöntemi kullanırken karmaşık işlemleri gerektirebilen, hedef değişken için yığmalı dağılım fonksiyonunun tersini almak gerektedir. Daha kolay işlemleri gerektiren, özellikle yığmalı dağılım fonksiyonlarının kapalı şeklinin bilinmediği hallerde kullanılmak üzere, alternatif yöntemler geliştirilmiştir. Böyle karakterde bir yöntem kabul etmeme örneklemesi dir. Normal dağılım ters dönüşüm yönteminin etkin olarak kullanılamasına örnek olan önemli bir dağılımdır. Ancak, bu dağılım için Box-Muller dönüşümü adını taşıyan bir kesin bir dönüşüm yöntemi de bulunmaktadır. Bu yöntem kullanılarak iki bağımsız tekdüze dağılımlı rassal değişkeni ters dönüşüm yöntemi kullanılarak iki bağımsız normal dağılım gösteren rassal değişkene çevirilir. Derviş Han Derviş Han ya da Golam Hoseyin Derviş (Farsça: درویش‌خان) (d. 1872, Tahran - ö. 22 Kasım 1926), klasik Fars müziği bestecisi ve tar virtüözüdür. Aziz Sultan müzik grubu üyelerinden biri olan Derviş Han, Dar ul-Fanun müzik okulunda eğitim aldı. Fransız Hükümeti'nden çalışmaları adına birinci sınıf ödül alan Derviş Han, 22 Kasım 1926 tarihinde bir trafik kazasında hayatını kaybetti. Avrupa Kadınlar Voleybol CEV Kupası 2007-2008 Sezonu Avrupa Bayanlar Voleybol CEV Kupası, daha önceki yıllarda Avrupa’nın üç numaralı kupası iken, 2007-2008 sezonundan itibaren Avrupa Voleybol Konfederasyonu (CEV) tarafından kaldırılan Top Teams Kupası yerine iki numaralı kupa olarak oynatılmaktadır. Kupanın ilk turuna toplam 32 Avrupa takımı katıldı. Maçlar iki maçlı eleme sistemine göre oynandı. Bir takımın tur atlayabilmesi için set ve sayı averajına bakılmaksızın iki maçı da kazanması gerekiyor. Eğer her takım birer maç kazanırsa ikinci maçın son setinin hemen ardından “Altın Set” denilen ve 15. sayıda biten nihai set oynanıyor ve bu seti kazanan takım tur atlıyor. İlk turda tur atlayan 16 takım aralarında eşleşerek ikinci tur maçları oynadılar. Elenen 15 takım (Lüksemburg’un Volley 80 Petange takımı Avrupa kupalarından çekildi) Avrupa’nın üç numaralı kupası olan Challenge Kupası’na ikinci turdan itibaren katıldı. İkinci turda tur atlayan 8 takım aralarında eşleşerek çeyrek final maçları oynadılar. Bu turda tur atlayan dört takım Sırbistan’ın Belgrad kentinde 15-16 Mart tarihlerinde yapılan “Dörtlü Final” maçlarına katılmaya hak kazandı. 2008 CEV Kupası Şampiyonu Scavolini Pesaro TakÄ±m Kadrosu Lucia Lunghi, Ilaria Garzaro, Elke Wijnhoven, Marianne Steinbrecher, Natalia Guadalupe Brussa , Francesca Ferretti, Christiane Fürst, Carolina Costagrande, Sheilla Tavares de Castro, Martina Guiggi, Elisa Muri, Carla Castiglione.Antrenör: Angelo Anibal Vercesi. Balayı Kingi Balayı Kingi, iki kişiyle oynanan ve sadece koz oyunundan ibaret bir iskambil oyunu. Ante meridiem Ante meridiem ("Öğleden önce"), am veya a.m. olarak kısaltılır. Günün 12 saatlik bölüme bölündüğü gösterimde, öğleden önce saatlerin sonuna eklenir. Post meridiem Post meridiem ("Öğleden sonra"), pm veya p.m. olarak kısaltılır. Günün 12 saatlik bölüme bölündüğü gösterimde, öğleden sonra saatlerin sonuna eklenir. M240 M240, resmen United States Machine Gun, 7.62mm, M240 (Türkçe Birleşik Devletler Makineli Silahı, 7.62 mm, M240) göbekten doldurmalı, barut gazının geri tepmesi ve icra yayının ileri itmesi ile seri olarak atış yapabilen bir Makineli tüfektir. Silah 7.62x51mm NATO sınıfı fişek ( M13 şerit ile beraber) kullanmaktadır. Bu silah Belçika yapımı FN MAG ("Mitrailleuse d`Appui Général", "General Purpose Machine Gun"Türkçe Genel Amaçlı Makineli Tüfek) modelinin Amerikan Kara Kuvvetleri için geliştirilmiş modelidir. M240 1970li yıllardan günümüze ABD Ordusu tarafından kullanılmaktadır. En çok piyade tarafından kullanılan silah kara, deniz ve hava taşıtlarına monte edilerekten de kullanılmaktadır. M240 orta sınıf makineli tüfek olmamasına karşın emniyetli kullanım bakımından NATO ülkeleri içerisinde en çok tercih edilen silah olmuştur. M240 serisi tüm silahlar besleme esnasında parçalanan şeritli standart NATO mühimmatı olan 7.62 mmlik mermiler atmaktadır. M240 FN MAG ailesine ait silahlarla aynı ve rahatlıkla birbirleri ile değiştirilebilen temel parçalara sahiptir. Ağırlık ve özellik bakımında çok farklı olan silahlarda bu değişiklikler yapılamaz. M240 silahı bir Belçika firması olan ve ABD Ordusu ile uzun zamandır iş ilişkisi içerisinde bulunan FN Herstalin ABD de bulunan fabrikasında üretilmektedir. M240B ve M240G (bakınız "Modelleri" kısmına) genellikle çatal ayak, M122A1 tripod, veya benzeri türden kaidelerden ateşlenir. Fabrique Nationale firmasının yan kuruluşu olan FN Manufacturing, Inc. Dünya çapında yaptığı araştırmalar ve denemeler sonucunda FN MAG silahından geliştirilen M240, Amerikan Ordusu tarafından askeri amaçlı birçok farklı görev için seçilmiştir. Bu silah ordu tarafından kullanılmakta olan M60 modelinin ve diğer eşeksenli makineli tüfeklerin yerini alması için düşünülmüştür. M60ler hâlâ ordu kullanımda olmasına rağmen aşamalı olarak yerlerini yeni nesil M240'lara bırakmaktadır. M240 şerit beslemeli, gaz tepki yüklemeli, hava soğutmalı, mürettebat tarafından doldurulan, kovanlı silahtır. Silah sadece diğer birçok NATO’ya üye ülke silahlarında kullanılan M13 şerit sistemi ile uyumlu olarak çalışır. M122A1 tripod, bipod, taşıt veya uçağa monteli olarak kullanılabilir. Ancak M60'lar hâlâ ABD Ordu helikopterlerinin kapıya monteli olarak kullandığını ana silahtır. İlk olarak 1977 yılında ABD Kara Kuvvetlerine bağlı tanklarda tarette ana topun yanına eşeksenli silah olarak takılan M240 1980li ve 90lı yıllarda yavaş yavaş daha farklı amaçlar içinde kullanılmaya başlandı.M240 ve M240E1 araç kullanımına uygun hale getirildi. Araçlara monte edilmesine rağmen silah Kara Kuvvetleri ve Deniz Kuvvetlerine bağlı piyadeler tarafından daha çok kullanılmaktadır. Kendisinden önce gelen ataları ile aynı temel özelliklere sahip olmasına rağmen M240, M60 ile kıyaslandığında çok daha güvenilir ve kullanışlı bulunmuştur. M240 gerçekte M60a oranla daha karmaşık bir gaz tepkili ateşleme sistemine sahip olmasına rağmen kullanımı ve bakımı daha kolay ayrıca güvenlidir. Bunlar düşük üretim maliyeti ve ağırlığı sayesinde olmaktadır. Diğer Makineli tüfekler ile kıyaslandığında Ortalama Atış Tutukluk Oranı 26,000 mermi ile sınıfının en iyisidir.( 1970'lerde bu oran 7,000 mermiydi) Bu ortalama günümüzde kullanılan bazı ağır modelleri için geçerli olmasa da kullanımda olan birçok model için geçerlidir. M240lerin ilk ordu tarafından kullanımı 1960lı yılların sonları ve 1970li yılların başlarına dayanmaktadır. Projenin asıl amacı tanklarda kullanılmakta olan eşeksenli 7.62 mmlik M73 ve M219 makineli tüfeklerin yerine daha gelişmiş bir silah bulmaktı.1980li yıllarda tanklara monte edilen silah daha sonra akıla gelen bir fikirle bu görevinin yanında piyadeler tarafından ve başka taşıtlara da monteli olarak kullanılmaya başlandı. 1990lı ve 2000li yıllarda bu düşünce devam etti. 1970li yıllarda ABD Ordusu araçlar ve ZSAlar için yeni nesil bir 7.62 mmlik makineli tüfek aramaktaydı. Hali hazırda kullanılan 1950 ortalarında üretilen M73’ler büyük sorun yaratmaktaydı. Yeni geliştirilen M73E1 ve M219 ise bir türlü istenilen değişikliklere ulaşamıyordu. Birçok ülkeden farklı tasarım firmalarının geliştirdiği modelleri deneyen ordu en sonunda M60E2 ve FN MAG modellerine indirgedi. Eski nesil M219unda aralarında bulunduğu bu modelleri çok geniş kapsamlı testlerden geçirdiler. Bu testlerde iki ana ölçüt bulunuyordu. İngilizce "Mean Rounds Between Stoppages" (MRBS) (Türkçe Mermi Tıkanma Ortalaması) ve "Mean Rounds Between Failures" (MRBF) Türkçe Tutukluk Ortalaması ). Yapılan testlerde aşağıdaki sonuçlara ulaşıldı: Bu test 1970 ortalarında üretilen modellere yapıldı. M240 modeli bazı değişikliklere maruz kaldı. M60E2nin ise eşeksenli silah olarak kullanılmasına karar verildi. M60 ait modellerin sahip olduğu M60E4ten M60Cye kadar tüm modellerinin çok farklı kalite oranları vardı. Bunlar bir yana 1977 yılında ordu tarafından yapılan yarışmanın tek galibi aslında MAG modeliydi. 1980li yıllarda bu model araçlarda ve eşeksenli olarak kullanılan tüm eski silahların yerine kullanılmaya başlandı. M240 modelinden o kadar memnun kalındı ki piyade birlikleri için bu silahın M240B ve M240G modelleri üretildi. 1991 yılında USMC bağlı birlikler ellerinde bulunan M60leri bu modeller ile değiştirmeye başladı. 1990lı yıllarda M240 ABD Kara Kuvvetlerine bağlı piyade birlikleri bünyesinde kullanılan M60E4 modelleriyle yer değiştirildi. NATO tarafından kullanılan M240lere kısaca MAG 58, İngiltere Ordusunda ise L7 Genel amaçlı makineli tüfek denilmektedir. Amerikan yapımı M240 ailesi ile aynı özelliklere sahip olan MAG 58ler , M240e ait parçalarla değiştirilebilir ve çalışabilir.Aynı zamanda NATO yapımı eşdeğer tüm yabancı mühimmatı da kullanma özelliğine sahiptir. Bu özelliği eğitim, lojistik, taktiksel çok yönlülük ve ortak harekâtlarda silaha büyük avantaj sağlamaktadır. Örneğin araçlarada eşeksenli olarak kullanılan M240Bler, eğer araçlarda işgöremez hale geldiğinde araçtan sökülüp yine araçlarda taşınmakta olan kendisine ait kabza ve çatal ayakları monte edilerek piyade kullanımına uygun hale getirilmektedir. Üretici bu parçalara "çıkış aparatı" adını vermektedir. İlk olarak 1977 yılında 7.62 mmlik M73 ile M219 ve .50 kalibre M85 makineli tüfekler ile yer değiştirilmeye başlandı. 1980li yıllarda Deniz Piyadeleri M240 ve M240E1 modellerini LAV-25 araçlarında kullanmaya başladı. M240B orta sınıf standart piyade makineli tüfeği ABD Kara ve Hava Kuvvetlerinin ana silahıdır. Silah resmîyette sözlü olarak "M240 Bravo" veya "240 Bravo" adıyla anılmakta, yazılı olarak M240B tercih edilmektedir. 1990lı yıllarda Donanma tarafından yapılan ve eski M60'ların yerini alacak yeni nesil orta sınıf piyade makineli tüfeği denemelerinde M60E4 (Mk 43 modelinin ABD Deniz Kuvvetleri için tasarlanmış modeli) M240E4 modeli ile yarışmıştır. Denemeler sırasında M60E4 modelinin metallerinde meydana gelen karıncalanmadan ötürü elenmiştir. Yarışmayı M240E4 kazanmış ve M240B adı verilmiştir.Bunun ışığında varolan 1000 adet M240 silahı FN firmasına gönderilmiş ve kara birliklerinin kullanımına uygun hale getirilmiştir. (dipçik,kudak gibi).1990lı yıllarda elde bulunan tüm silahlar yeni M240Bye dönüştürülmüştür. Bununla beraber yeni özelliklerde eklenmiş örneğin hidrolik tampon sistemi ile geri tepmesi azaltılmıştır. M60E4 e göre biraz daha ağır olan M240B yapılan testlerin ardından oldukça başarılı bulunmuş ve 2000li yıllarda kullanılacak daha hafif bir silah programına öncü olmuştur. Kara kuvvetleri ellerinde bulunan tüm M240'ları M240B çevirmiştir. Bu işlem Deniz Kuvvetlerinin elindeki M240/E1 leri M240G modeline dönüştürmesi işinden çok daha kolay olmuştur. M240C eş-eksenli bir modeldir. M240e benzemektedir sadece sağ taraftan doldurulur. M240D iki farklı biçimi bulunmaktadır: hava ve kara kullanımı. Hava kullanımında M240Dnin ön arka nişangah ve tetik silahın dipçik kısmında bulunan ikili tutacak üzerinde bulunmaktadır. Kara kullanımında ise Çıkma Aparatı veya "piyadeye dönüştürme aparatı" denilen parçalar sayesinde yere düşen bir hava aracının mürettebatı silahı hava taşıtından söküp bu parçaları monte ederek karada ateş gücünü arttırabilmektedir. M240D daha sonra optik ray monte edilerek M240E1 modeline yükseltilmiştir. M240E1 üzerine daha kullanışlı olması için kavram abeli takılmıştır. M240a benzer bir biçimi görüntüsü olan M240G (resmî adı "240 Golf"), ABD Deniz Piyadelerinin standart orta sınıf makineli tüfeğidir. Deniz Kolordusu M60E3leri M240G ile yer değiştirmiştir. M240 Deniz Kolordusu bünyesindeki piyade birlikleri, kara ve hava taşıtlarında geniş kullanma imkânı sunmaktadır. M240G aslında orijinal M240 ve M240E1 kara kuvvetleri için olan modelidir. 7.62 mmlik orta sınıf silah eşeksenli /eksen olarak tank ve zırhlı araçlarda kullanılmaktadır. M240G sahip olduğu "piyadeye dönüştürme aparatı" sayesinde ( alevgizler, gez,aparcık, taşıma sapı, dipçik , çatalayaktan oluşuyordu) araç dışında da kullanılabilmektedir. M240G M240B modeline göre biraz daha hafiftir. Geliştirilmiş bir M240D olan M240H (resmî adı "240 Hotel") üzerinde kundağa besleme koruyucu ve modernize dilmiş alevgizler takılmıştır. Bu sayede silah çok daha kolay "piyadeye dönüştürme aparatı" ile kara kullanımına hazır hale getirilmektedir. M240E6 şu an denenmekte olan bir model olup daha hafif ve sağlam olan titanyum gövdeye sahiptir. Üç değişik atış sıklığı bulunmaktadır. İlk ayarda silah 750 mermi/dakika atış sıklığına sahiptir. İkinci ayarlarda atış sıklığı 100 ila 850 mermi/dakika arasında atış yapmakta son ayarda ise 950 mermi/dakika sıklığa ulaşmaktadır. Bu ayarlar silahın namlusunun değiştirilmesi, gaz regulatör halkasını azaltıp arttırarak daha az veya fazla mermi atmasını sağlamak gibi.Ancak bu değişiklikler tam çatışmanın ortasında yapılması yerine görev öncesi yapılırsa daha sağlıklı olur. Silahın sol tarafından bulunan namlu değiştirme düğmesi sayesinde namlu silahtan çok hızlı ve kolay bir şekilde çıkartılır.Önce temizlenen silahın çıkartma düğmesi eski haline getirilir ve yeni namlu kolayca eskisinin yerine takılabilir. Seri atış esnasında açık tenle kesinlikle silaha temas edilmemesi gerekmektedir. Bunun nedeni namlunun ısısının insan derisinde ikinci derece yanığa sebep olabileceğidir. Bunun yanında ısınan bu namlu herhangi bir kızıl ötesi veya gece görüş dürbünü ile kolayca tespit edilebilir. Nisan 2002 tarihinde yayınlanan bir araştırmada Afganistanda görev yapan askerler içerisinde yapılan araştırmanın sonucunda: ABD Kara kuvvetleri merkezi tarafından 2006 yılı Mayıs ayında yapılan açıklamada M240B modeli: Bu açıklama Kara Kuvvetleri(Görevli, Ulusal Muhafız ve Yedekler arasından) bünyesindeki 3300 asker arasında yapılan araştırma sonucunda bulunmuştur. Dobruca Prensliği Dobruca Prensliği (Bulgarca: Добруджанско деспотство Dobruca Despotluğu ya da Карвунско деспотство Karvuna Despotluğu; Rumence Ţara Cărvunei), 1354-1417 yılları arası bugünkü Dobruca bölgesinde kurulmuş prenslik. Bulgar, Gagavuz, Tatar, Ulah ve Yunanlardan oluşmaktadır. Zemfira Zemfira Talğatovna Ramazanova (Kiril: Земфира Талгатовна Рамазанова) Rus rock şarkıcısı. 1998 yılında kurulan aynı adlı Zemfira ("'Zемфира", eskiyle "Земфира") rock grubunun vokalisti. 26 Ağustos 1976 tarihinde Ufa, Başkortostan'da doğmuştur. Zemfira'nın babası Tatar kökenli tarih öğretmeni, annesi tatar kökenli doktordur. Grup 2005 yılında değişiklikler ardından dağılmış, grup üyelerinden bazıları başka gruplara katılırken Zemfira kariyerine şarkıcı olarak devam etmiştir. O olmasÄ±n, bu olsun O Olmasın, Bu Olsun, 1956 Azerbaycan yapımı bir müzikal filmidir. Film, bestekâr Üzeyir Hacıbeyov'un aynı addaki operetinden uyarlanarak çekilmiştir. Bakü'de geçen filmde, iki gencin, Server ve Gülnaz'ın büyük aşklarının, para ve cehalete karşı savaş açması ve sonunda aşklarının kazanması anlatılır. Başrol oyuncularının yanı sıra filmde Rüstem Bey'in eş dost tanıdıkları: tacirler, tüccarlar, kabadayılar, gerici ve satılmış gazeteciler de kendilerini yansıtır. Augustus Zafer Anıtı Alpler Zafer Anıtı ya da Augustus Zafer Anıtı, Roma İmparatoru Augustus tarafından, Roma yolları üzerindeki tüccarları rahatsız eden, bölgede yerleşik antik Kelto-Ligurian kabilelerine karşı elde ettiği kesin zafer onuruna inşa ettirilmiş olan zafer anıtı. Esere ait kalıntılardan bir bölümü Monako'ya 6 km uzaklıktaki La Turbie (Alpes-Maritimes) komününde görülebilmekte olup şehrin en önemli turistik cazibe merkezidir. Şehirde ayrıca bu anıtın küçük bir modelininde bulunduğu bir müze vardır. Anıtın inşaasında kullanılan taşlar 500 m uzaklıkta bulunan bir Roma taş ocağından çıkartılmıştır. Bu alanı ziyaret edenler taş üzerinde kazınmış sütunları halâ görebilmektedir. Anıt - 20. yüzyılın başında Arkeologlar tarafından kısmen restore edilmiştir - 35 metre yüksekliğindedir. Mimar Formigé'ye göre ilk inşa edildiğinde zeminin genişliği 35 metre, ilk platform 12 metre yüksekliğinde ve 24 sütunlu kubbeli odanın tepesinde bulunan tahtta oturan Augustus heykeliyle birlikte toplam yükseklik 49 metreydi. Yapıya ait taşların birinden Yaşlı Pliny'nin yaptığı Transkripsiyonda kabile isimleri yer almaktadır. Yazıt şöyle der: Â· TRUMPILINI Â· CAMUNNI Â· VENOSTELER Â· VENNONETELER Â· ISARCI Â· BREUNI Â· GENAUNELER Â· FOCUNATELER · Dört VINDELICUS halkları Â· COSUANETELER Â· RUCINATELER Â· LICATELER Â· CATENATELER Â· AMBISONTELER Â· RUGUSCI Â· SUANETELER Â· CALUCONELER Â· BRIXENETELER Â· LEPONTI Â· UBERI Â· The NANTUATELER Â· The SEDUNI Â· The VARAGRI Â· The SALASSI Â· ACITAUONELER Â· MEDULLI Â· UCENNI Â· CATURIGELER Â· BRIGIANI Â· SOGIONTI Â· BRODIONTI Â· NEMALONI Â· EDENATES Â· VESUBIANI Â· VEAMINI Â· GALLITAE Â· TRIULLATI Â· ECDINI Â· VERGUNNI Â· EGUI Â· TURI Â· NEMATURI Â· ORATELLI Â· NERUSI Â· VELAUNI Â· SUETRI. Anıt aslında herhangi bir askeri amaca hizmet etmemiş ve herhangi bir müstahkem mevki içermemiştir. Daha çok, sonradan Var'a kadar geri çekilecek olan İtalya ve Gallia Narbonensis eyaleti arasında sınır işareti olarak görev yapmıştır. 12. ve 15. yüzyıllar arasında anıt, etrafındaki diğer binalarla birlikte bir hisar olarak kullanılmıştır. 1705 yılında, İspanya Veraset Savaşları sırasında patlak veren Savoy ve Fransa arasındaki savaş sırasında, XIV. Louis'nin emriyle diğer kale ve hisarlarla birlikte yıktırılmıştır. Kısmen tahrip edilmiş olan anıt zamanla bir taş kaynağı haline gelmiş ve hatta yakınındaki Saint-Michel Kilisesi de kısmen anıttan alınan taşlarla inşa edilmiştir. Zafer anıtının çevresinde ünlü Roma yolları gibi Roma İmparatorluğu kalıntıları bulunur. Anıt, İmparator Augustus'tan sonra Via Julia Augusta olarak adlandırılan ve Vintimilleden Cimiez'e (modern Nice) uzanan Via Aurelia'nın bir uzantısı olan Roma yolunun üzerindedir. Beausoleil ve Roquebrune-Cap-Martin bölgelerinde bulunan bazı çeşmelerin de Roma kalıntısı olduğu kabul edilir. Burcu Taşkıran Burcu Taşkıran ya da Burcu Erbaş (8 Ocak 1988, İstanbul), Türk basketbolcu. 1,73 m boyunda ve oyun kurucu pozisyonunda oynayan Burcu Taşkıran, Edremit Belediyesi Gürespor'da forma giymektedir. = Dış bağlantılar = 1954 Fransa Bisiklet Turu 1954 Fransa Bisiklet Turu nun 41ncisi 1954 yılı 8 Temmuz-1 Ağustos tarihlerinde yapıldı.Toplam yarış mesafesi 4656 km,23 etap olup bisikletçilerin ortalama hızı 33.229 km/saat di.İlk defa Fransa dışında bir ülkede yapıldı.Başlama noktası Hollanda'nın Amsterdam şehriydi.Orayı 100.000 izleyici doldurdu. . Tur İtalyan takımının yokluğunda noktalandı, bu nedenle İtalyanlar yoktu. Smiley Smiley, 1971 yılında Franklin Loufrani tarafından geliştirilmiş olan bir markadır. Amacı, Dünya'yı yaşanması daha mutlu bir hale getirmek olan bir şirket olan, Smileyworld Ltd.’yi yönetmektedir. Smiley markası, çeşitli yaşam tarzı endüstrilerinde tüm Dünya üzerinde satılmakta, tasarımcıları sürekli olarak çok yaratıcı ve keskin kenarlı ürünler geliştirmekte ve bunlar, Smiley Collection ve Smiley Beauty üzerinde görülebilmektedir. Marka, çevreyi ve üretimde yer alan insanların yaşamlarını korumaya yardımcı olmak amacıyla organik pamuk kullanmaktadır. Toplanan telif hakkı meblağının %10’u "" (Smiley Dünyası Birliği) adı verilen ve birçok ülkede sosyal faaliyetler gösteren bir vakfa bağışlanmaktadır. Temel çizgisi “Gülümsemenizi ihtiyacı olanlarla paylaşın” ifadesidir. 1997’de, Franklin’in oğlu Nicolas Loufrani, orijinal Smiley logosuna dayanarak simgeler ile yeni bir Dünya oluşturmaya başlamıştır. Bugün, 1200’ün üzerinde simge, Smileyworld adlı markanın bir parçası olarak kullanılmaktadır. Bu marka, insanların çeşitli sosyal ifade ürünleri (tebrik kartları, hediyeler…) yoluyla daha iyi iletişim kurmasına yardımcı olmayı hedefleyen bir iletişim kavramına dayanmaktadır. Aynı zamanda kitaplar, oyuncaklar, etkileşimli ürünler ile olduğu kadar aynı zamanda çocuklar için çok eğlenceli yaşam tarzı markası (moda, aksesuarları) ile öğretici bir projedir. Smiley, 1971’den beri tescilli bir ticari markadır. Smiley adı ve logosu, artık 25 çeşit mal ve hizmet için 100’ün üzerinde ülkede kullanılmaktadır. 1200’dan fazla Smiley yüz ifadesi simgesi Washington Kongre kütüphanesine kayıtlıdır ve Evrensel Telif Hakları Konvansiyonu ile korunmaktadır. Geçtiğimiz 10 yılda, Smileyworld Ltd, Dünya çapında 800’ün üzerinde lisans anlaşması imzalamıştır ve 5 kıtadaki en önemli ülkelerin tümünde mal ve hizmet sınıflarının çoğunda haklarını kullanmaktadır. Smileywork Ltd, fikri mülkiyet haklarını korumak için 60’ın üzerinde hukuk firması ile çalışmaktadır. 1997 yılında Nicolas Loufrani bu büyümeyi yeniden organize ederek mobil teknolojilere yönelik ascii yüz ifadelerini çıkarmış ve düz noktalama işaretlerinden meydana gelen mevcut ascii yüz ifadelerine karşılık, dijital ortamda daha fazla etkileşimli kullanım için daha renkli simgeler yaratmak amacıyla animasyonlu Smiley yüz ifadeleriyle denemeler yapmaya başlamıştır. Buna paralel olarak Loufrani örneğin Klasikler, Ruh Hali İfadeleri, Bayraklar, Kutlamalar, Eğlence, Spor, Hava Durumu, Hayvanlar, Yiyecek ve İçecekler, Ülkeler, Meslekler, Gezegenler, Burçlar, Bebekler gibi ayrı kategoriler altında sıralanan bir çevrimiçi Yüz İfadesi Sözlüğü oluşturmuştur; ardından bu tasarımlar ilk olarak 1997 yılında Birleşik Devletler Telif Hakkı Ofisi’nde tescil edilmiş ve ardından 1998 yılında Web ortamında .gif dosyaları olarak yayınlanmış ve böylece teknolojide kullanılan ilk grafikli yüz ifadeleri olmuştur. 2000 yılında, Loufrani tarafından yaratılan Yüz İfadesi Dizini, kullanıcıların 1000 üzerinde Smiley grafikli yüz ifadesini ve bunların ascii sürümlerini smileydictionary.com sitesi üzerinden cep telefonlarına indirmeleri sağlanmıştır. Ardından, anı dizin 2002 yılında Marabout tarafından yayınlanan Dico Smileys kitabında yayınlanmıştır. 2001 yılında Smiley Şirketi; Nokia, Motorola, Samsung, SFR (Vodaphone) ve Sky Telemedia da dahil olmak üzere farklı telekomünikasyon şirketleri tarafından cep telefonuna indirilen yüz ifadelerinde kullanılmak üzere Loufrani’nin grafikli yüz ifadelerine ait hakları lisanslamaya başlamıştır. Polonya tarihi Polonya tarihi ya da Lehistan tarihi bugünkü Polonya Cumhuriyeti topraklarının tarih öncesi dönemlerden günümüze kadar uzanan tarihini kapsar. Polonya'daki Oder ve Vistül nehirlerinin boyları tarihçiler tarafından dünyadaki Slav ırkının anavatanı olarak kabul edilmektedir. Buradan Avrupa'nın diğer bölgelerine dağılan Slavlar günümüzdeki Slav-kökenli ulusları oluşturmuşlardır. MS 800 yılına doğru Doğu Slavlar Rusya, Ukrayna ve Beyaz Rusya'ya yerleşmiş, Güney Slavlar ise Sırbistan, Hırvatistan ve Bulgaristan gibi Balkan ülkelerine yerleşmiş, Batı Slavlar da Polonya, Çek Cumhuriyeti, Slovakya ve Doğu Almanya civarına yayılmışlardır. Polonyalı bir kral olan I. Mieszko'nun 966 yılında Hristiyanlığı kabul ederek Piast Hanedanını kurması Polonya tarihinin başlangıcı olarak kabul edilir. Polonyalılar 11. yüzyıl boyunca güçlü bir devlet kurdular. Ancak Polonya kralı III. Bolesław'ın 1138 yılındaki ölümünden sonra bu krallık parçalandı. 1241 ve 1259 yıllarındaki Moğol istilaları Polonya'yı daha da zayıflattı. Bu dönemde Polonya büyük bir Alman göçüne sahne oldu. Almanlar bu bölgede 20. yüzyıla kadar varlık gösteren büyük bir azınlık oluşturdular ve Polonya kültürüne geniş bir etkide bulundular. Jagiellon Hanedanı Litvanya kökenli bir hanedandı. Litvanyalılar savaşçı bir ulustu ve 14. yüzyılın sonlarına gelinceye kadar hala pagan dinlerine inanıyorlardı. Litvanya Grandükü Jagiełło 1386 yılında Hristiyanlığı kabul etti, 11 yaşındaki Polonyalı prenses Jadwiga ile evlenerek kendisini Polonya prensi ilan etti. Böylece Piast Hanedanı sona erdi ve Jagiellon Hanedanı başladı. Hanedanın üyeleri 1377–1392 ve 1440–1572 yılları arasında Litvanya Grandükü görevini yürüttüler, 1386–1572 yılları arasında Polonya kralı, 1440–1444 ve 1490–1526 yılları arasında Macaristan kralı, 1471–1526 yılları arasında ise Bohemya kralıydılar. Bu dönemde genel olarak Polonya ve Litvanya aynı kral tarafından yönetilmekle birlikte ayrı devletler olarak kaldılar. Ancak Polonya kralı II. Zygmunt August'un çocuksuz olarak ölmesi üzerine iki devletin magnatları (soylular) Polonya'nın Lublin kentinde bir araya gelerek 1 Temmuz 1569 tarihinde Lublin Antlaşmasını imzaladılar ve iki devleti bir araya getirdiler. Böylece Lehistan-Litvanya Birliği kurulmuş oldu. Bu tarihten sonra 1795 yılında parçalanmasına kadar Lehistan ve Litvanya tek kral, tek meclis (Sejm) ve tek senato tarafından yönetildi. Lehistan-Litvanya Birliği, Avrupa tarihinde çeşitli adlar altında tanınmıştır. Bu adlardan bazıları Birinci Lehistan Cumhuriyeti, İki Ulus Cumhuriyeti, İki Ulus Birliği veya İki Halk Birliği şeklindedir (Lehçe: Rzeczpospolita Obojga Narodów). Lehistan ve Litvanya devletlerinin birleşmesi sonucu ortaya çıkan bu devlet 17. yüzyıl Avrupa'sının en büyük ülkelerinden biriydi. Lehistan-Litvanya Birliği 1 Temmuz 1569 tarihinde imzalanan Lublin Antlaşması ile kuruldu. Bu antlaşmayla Lehistan Krallığı, Litvanya Grandüklüğü ve Kraliyet Prusyası tek bir devlet olarak birleştiler ve Avrupa'nın en güçlü ülkelerinden biri haline geldiler. Aslında bu ülkeler 1569 yılından önce de işbirliği halindeydiler. Lehistan ve Litvanya 1386 yılında Litvanyalı Jagiellon Hanedanının Lehistan'ı yönetmeye başlamasından sonra aynı krallar tarafından yönetilmekteydiler. Ancak Lublin Birliğine gelinceye kadar kral hariç iki ülkenin bütün yönetim organları ayrı tutulmaktaydı. İki ülkenin ayrı meclis (Sejm) ve senatosu vardı. Krakow ve Vilnius'ta ayrı başkentler bulunmaktaydı. Birleşmeden sonra Krakow'da tek bir meclis ve senato kaldı. Başkent 1596 yılında da Varşova'ya taşındı. 1683 yılındaki II. Viyana Kuşatması'nda Lehistan ordusu çok önemli bir rol oynadı. Viyana düşmek üzereyken Lehistan kralı III. Jan Sobieski 75.000 kişilik bir orduyla Viyana'nın yardımına koştu. Böylece kuşatma başarısızlığa uğradı. Ancak bu tarihten sonra Lehistan gitgide zayıfladı. Lehistan sayesinde Osmanlı egemenliğinden kurtulan Avrupalı devletler bu zayıflıktan yararlanarak Lehistan'ı kendi aralarında bölüştüler. 1772-1795 yılları arasında üç kademede gerçekleşen bölüşmelerden sonra artık Polonya diye bir ülke kalmadı. Osmanlı Devleti Polonya'nın parçalanmasına karşı çıkan ülkelerden biriydi. Hatta 1768-1774 Osmanlı-Rus Savaşı Rus çariçesi II. Katerina'nın Polonya'nın işlerine karışmasından dolayı çıkmıştı. Ancak Osmanlı Devleti bu savaşı kaybedince 1772 yılında Polonya'nın çeşitli bölgeleri Rusya, Avusturya ve Prusya arasında paylaşıldı. 1793 yılında Rusya ve Prusya tekrar Polonya'nın geride kalan bölgelerini ikinci bir defa aralarında paylaştılar. Bu paylaşımdan sonra artık Polonya'nın çok küçük bir kısmı bağımsız kalmıştı. 1795 yılında Rusya, Prusya ve Avusturya aralarında bir anlaşma yaparak Polonya'yı tamamen ortadan kaldırmaya karar verdiler. Bu işlem tamamlandıktan sonra Polonya Avrupa haritasından silindi. 18. yüzyıl boyunca Polonyalılar Rusya, Almanya ve Avusturya'nın egemenliği altında yaşadılar. Osmanlılar bu durumdan hiçbir zaman hoşnut kalmadılar. Bağımsızlığını yitiren Polonyalılara yardım elini uzatan nadir ülkelerden biri oldular ("Bakınız:" Türkiye-Polonya ilişkileri). Polonya'daki bağımsızlık hareketlerini desteklediler, Polonyalı göçmenlere kucak açtılar. Hatta İstanbul yakınlarında Polonyalılar için Polonezköy adında bir köy kuruldu. Polonya ancak 1918 yılında Versay Antlaşması sayesinde tekrar bağımsızlığını kazandı. Cumhuriyet ilan edildi ve I. Dünya Savaşı kahramanı Józef Piłsudski 1930'ların ortalarına kadar Polonya'yı yönetti. Versay Antlaşması'na göre nüfusunun % 95'i Alman olan Danzig (Gdansk) kenti özerk bir kent haline getirilmişti. Ancak bu düzenleme Almanya'nın elindeki Doğu Prusya ile Almanya'nın geri kalan kısmının bağlantısını kesmiş oluyordu. Almanya Polonya'dan Danzig kentine bir ulaşım koridoru sağlamasını talep etti. Ülkeler üstü statüde kabul edilecek olan bu koridorda Almanya, geniş bir karayolu ve çift hatlı bir demiryolu inşa edecekti. Böylece Danzig Sorunu ortaya çıktı. 11 ay boyunca Polonya hükûmeti Almanya’nın bu talebini sürekli olarak reddetti. Almanya ile Polonya arasındaki gergin ilişkiler izleyen olaylarla tırmanırken, İngiliz başbakanı Neville Chamberlain 31 Mart 1939 da Avam Kamarası’nda yaptığı bir konuşmayla, Polonya’nın bir saldırıya uğraması durumunda İngiltere ve Fransa’nın ellerindeki tüm olanaklarla yardım edeceğini tüm dünyaya ilan etti. Bu gelişme Hitler’i, iki cepheli bir savaştan kaçınabilmek için Sovyetler Birliği ile bir saldırmazlık paktının yollarını aramaya yöneltecektir. 24 Ağustos 1939 akşamı Almanya ve SSCB arasında Saldırmazlık Paktı konusunda görüş birliğine varıldı. 1 Eylül 1939 günü de Alman Hava Kuvvetleri Polonya sınır birlikleri üzerine saldırıya geçti. Rus birlikleri ülkenin doğu sınırlarını geçmiş, ilerlemeye başlamışlardı. Polonya ordusunun zaten neredeyse tümü kuşatılmış durumdayken ikinci cepheyi açacak kuvvetleri yoktu. SSCB böylece Polonya'nın petrol bölgesini elde etmiş oluyordu. Polonya’nın Almanya’nın eline düşmesinden sonra Polonya Nazi terörünün ilk kez sahnelendiği ülke oldu. Alman-Sovyet Saldırmazlık Paktı ile Baltık ülkeleri Sovyet kontrolüne bırakılınca yaklaşık 86 bin Alman’ın bu ülkelerden boşaltıldığı biliniyor. Bu Almanlar, “temizlenmek” için tutuklanan Polonyalıların yerlerine yerleştirilecektir. Her Alman için iki Polonyalı’nın Polonya topraklarından alınması gerekmektedir. Polonya’daki Auschwitz toplama kampı, tüm toplama kamplarının en bilineni, en yoğun ve akıl almaz şiddetin uygulandığı toplama kampıdır. Yarım milyon insan açlıktan ölüme terk edilmiş, 2.5 milyon insan da bu kampta çeşitli yollarla öldürülmüştür. II. Dünya Savaşı'nın bitmesi üzerine Yalta Konferansı'nda alınan kararları uygulamak üzere Haziran 1945'te Polonya'da geçici bir hükûmet kuruldu. Yalta Konferansı'nda seçimlerin serbestçe yapılması öngörülmesine rağmen Ocak 1947'de yapılan seçimler Polonya Komünist Partisi'nin baskısı altında yapıldı ve komünistlerin zaferiyle sonuçlandı. Polonya Halk Cumhuriyeti ilan edildi. Polonya hükûmeti Stalin'in baskısıya ABD'nin önerdiği Marshall Planı'nı redderek Comecon'a katılma kararı aldı. Soğuk Savaş dönemi başladı. Polonya bu dönemde Doğu Bloku'nda yer aldı. 1953 yılına kadar Polonya Stalinizm'in baskısı altında yaşadı. SSCB'de Kruşçev'in işbaşına geçmesiyle Polonya'da Destalinizasyon dönemi başladı. Ancak Soğuk Savaş bütün hızıyla devam etti. Batı Bloku'nun NATO'yu kurması üzerine Doğu Bloku ülkeleri de 14 Mayıs 1955 tarihinde Polonya'nın başkentinde Varşova Paktı'nı kurdular. 1980'li yıllarda SSCB'de başlayan Glasnost ve Perestroyka akımları Polonya'yı da etkiledi. Gdansk tersanelerinde başlayan grevler tüm Polonya'ya yayıldı. Grevcilerin kurduğu Solidarność ("Dayanışma") sendikasının başına geçen Lech Walesa 1983 yılında Nobel Barış Ödülünü kazandı. 1989 yılında komünist hükûmet seçimlerin serbestçe yapılmasına razı oldu. 4 Temmuz 1989'da yapılan seçimlerde Solidarność büyük bir zafer kazandı. Ayrıca 9 Aralık 1990 tarihinde yapılan başkanlık seçimlerini Lech Walesa kazandı. Polonya 1999 yılında NATO'ya, 1 Mayıs 2004'te de Avrupa Birliği'ne katıldı. 1989 yılından bu yana Polonya Sosyal demokrasi ile yönetilmektedir. Bazen "Üçüncü Polonya Cumhuriyeti" adıyla da anılan iki meclisli bu sisteme göre yasama görevi 450 üyelik bir Alt Meclis (Sejm) ve 100 üyelik bir Senato tarafından icra edilir. 1997 yılında hazırlanan bir anayasayla yönetilen Polonya'da yürütme görevi ise devlet başkanı, başbakan ve bakanlar kurulu tarafından üstlenmiştir. Dassault Mirage 2000 Mirage 2000 bir Fransız firması olan Dassault yapımı tek motorlu dördüncü nesil bir savaş uçağıdır. Hafif bir savaş uçağı olması düşüncesiyle, 1970'lerin sonunda başarılı olan Mirage III'ten tasarlanmıştır. Daha sonra başarılı bir model haline gelmiş ve birçok ülke tarafından kullanılmıştır. Toplamda 600 adet üretilmiştir. Tek motora sahip olan Mirage 2000, 4 tona kadar yakıt taşıyabilir. Kanat altındaki atılabilir yakıt depoları bu miktarı önemli ölçüde arttırır. Ayrıca Mirage 2000 6.3 tona kadar mühimmat taşıyabilir. Bu yükler her kanat altında 2 istasyon, gövde altında 5 istasyon olmak üzare 9 istasyon vasıtasıyla taşınır. 2012'nin başlarında Hindistan Fransa'dan 126 tane sipariş etmiştir. Bu antlaşma Hindistan'a 10 Milyar Dolara mal olmuştur. Genel Ã¶zellikleri Performans Antoku Antoku (Japonca: 安徳天皇 Antoku Tennō / İmparator Antoku; aslı adı Tokihito (言仁, 22 Aralık 1178 - 25 Nisan 1185), Japonya'nın geleneksel veraset düzenine göre 81. imparatoru. Ülkenin batısında, Japon İç Denizi'nde patlak veren ünlü Dannoura Deniz Savaşı'nda ölmesi ile, Üç İmparatorluk Alameti'nden biri olan büyük kılıç kaybolmuştur. İmparatorluk gücünü simgeleyen alametleri, ilk Japon imparatorunun gökten yeryüzüne indiğinde birlikte getirdiğine inanılırdı. 1180'de henüz iki yaşındayken Taira klanı tarafından tahta çıkarıldı ve Antoku adını aldı. Ama gerçek iktidar, eski imparator Go-Şirakava ile, Antoku'nun büyükbabası, ünlü savaşçı Taira Kiyomori'nin elindeydi. Taira klanı, Minamoto klanından Yoşinaka'nın denetimi altındaki kuvvetler tarafından 1181'de başkent Kyoto'dan sürüldü. Tairalar, Antoku'yu yanlarına alarak batıya doğru kaçtılar. Minamotolar, Tairaların peşini bırakmadılar; dört yıl geçtikten sonra onları Dannoura Savaşı'nda yok ettiler, Antoku ve hizmetkarları, savaş sırasında tutsak düşmemek için denize atlayarak boğuldular. Agra Agra, Hindistan'ın kuzeyinde Uttar Pradeş eyaletinde, Yamuna Nehri kıyılarında yer alan eski bir şehirdir. Agra, 1526-1858 yılları arasında Hindistan'da hüküm sürmüş Babür İmparatorluğu, diğer bir deyişle Hint-Türk İmparatorluğu'nun eski başkentidir. Hindistan'ın simgesi ve bir dünya harikası olarak kabul edilen Tac Mahal'in ev sahipliğini de yapar. Ozon terapisi Ozon terapisi, Alternatif tıpta Ozon'un sağaltım amacıyla kullanıldığı tedavi biçimidir. Ozon kullanımı alternatif tıp yöntemlerinden birisi olarak savunulmuş, fakat özel hastalıklarda kullanımını destekleyecek bilimsel kanıtlar bulunamamıştır. 1976'da yapılan ve 2006'da tekrarlanan değerlendirmede ABD FDA (Gıda ve İlaç Dairesi) ozonun toksik bir gaz olduğu ve gösterilebilen tedavi edici, koruyucu hiçbir güvenli tıbbi kullanımının olmadığına dair bilimsel olarak konsensusa varmıştır. Ozon gazının tıbbi değeri veya değersizliği halen tartışılmakta olan bir konudur. ABD'de en az 10 adet ozon tedavisi ile ilişkili ölüm gerçekleşmiştir. Bu vakaların 8'inde tedaviyi uygulayan kişinin sahte bilgiler kullandığı ortaya çıkmıştır. Türkiye'de, 27 Ekim 2014 tarihli 29158 sayılı Resmi Gazete' de yayımlanan Geleneksel ve Tamamlayıcı Tıp Uygulamaları yönetmeliği ile yasal dayanağa kavuşmuştur. Ozon tedavisini savunan birçok ulusal ve uluslararası dernek; ozon tedavisini uygulayan doktorların deneyimlerinin paylaşıldığı, ozon tedavisin tamamlayıcı tıp olarak dünyadaki yeri ve öneminin tartışıldığı sempozyum, seminer ve çalıştayları düzenlemektedir. Ozon organik bileşenleri oksitleme ve kirli havalarda olduğu gibi solunum yoluyla alındığında iyi bilinen toksik etkilere sahiptir. Aralarında doktor ve biyokimyacıların bulunduğu bir grup ozonun sağlık alanında etkili olduğunu savunurken bu tedavi biçiminin bilimsel olmadığı ve faydasının ispatlanmadığı, ve tam tersine zararlı olduğunu da öne süren çok sayıda bilim insanı ve bilimsel çalışma da vardır. Gazın kan yoluyla alımında hücre hasarı ve oksidatif stres yoluyla kansere neden olan ROS (Reaktif oksijen türleri) ve serbest radikallerin oluşmasına yol açtığı bilinmektedir. Ozon gazının solunması veya kana doğrudan uygulanması neticesinde oluşabilecek geri dönüşümsüz hasarlardan kaçınmak adına ozon tedavisinin temelini oluşturan majör otohemoterapi yönteminde bu iki duruma karşı gerekli önlemler alınmalıdır. Trypanosoma Trypanosoma Kinetoplastida sınıfından monofiletik tek hücreli parazitik kamçılı protozoa cinsidir. Adı tirbuşon şeklindeki hareketleri nedeniyle Yunanca "τρύπανον" (delici) ve "σῶμα" (gövde) kelimelerinden gelir. Çoğu heteroksendir ve taşıyıcılarla iletilir. "Trypanosoma equiperdum" gibi bazıları ise doğrudan temas ile yayılır. Türlerin çoğunluğu kan ile beslenen omurgasızlar tarafından taşınır ancak türler arasında farklı yayılma mekanizmaları görülür. Omurgasız konakta genellikle bağırsaklarda bulunur ama memeli konaklarda ise kan içinde ya da hücreler arası ortamda bulunur. Trypanozomlar çok sayıda konakçıya bulaşır ve çeşitli hastalıklara sebep olur. Bu hastalıklar arasında "Trypanosoma brucei" tarafından neden olunan uyku hastalığı ile "Trypanosoma cruzi" tarafından neden olunan Chagas hastalığı gibi ölümcül insan hastalıkları da bulunur. Kanda bulunan tek hücreli asalaklara dair ilk bahis, sazanların kanında kamçılılar bulan Gabriel Valentin tarafından 1841'de yapılmıştır. Cins olarak, "T. sanguinis" türüyle Daniel Gruby tarafından kurbağaların kanında bulunan asalakların 1843'te tanımlanmasıyla kullanılmıştır. Bundan 50 ila 80 yıl kadar sonra memelilerde de bulunduğu görülmüştür. "Trypanosoma" cinsinin monofiletik olduğu farklı yöntemlerle desteklenememektedir. Amerika ve Afrika tripanasomları farklı klâdlar oluşturur yani insanlarda önemli hastalıklara yol açan "T. cruzi" (Chagas hastalığının nedeni) ve "T. brucei" (uyku hastalığının nedeni) birbirleriyle yakın akraba değildir. Filogenetik analizler çok eski zamanlarda Salivaria tripanasomlar ile bu grupta olmayan tripanasomların ikiye ayrıldığını önerir. Salivaria tripanasom olmayan dal kuş, sürüngen ve memelileri etkileyen Stercoraria tripanasomlardan oluşan bir klâd ile balıkları ve sürüngen ile iki yaşamlıları etkileyen iki gruptan oluşan ikinci bir klâda ayrılır. Salivaria tripanasomlar "Duttonella", "Trypanozoon", "Pycnomonas" ve "Nannomonas" alt cinslerinden oluşur. Bunlar konakçılara çeçe sineğinin ("Glossina spp.") salyası ile geçer. Antijenik varyasyon, özellikle "T. brucei" türünde çok iyi incelenmiş olan ve tüm Salivaria tripanasomların paylaştığı bir özeliktir. "Trypanozoon" alt cinsi içinde "Trypanosoma brucei", "T. rhodesiense" ve "T. equiperdum" türleri sınıflandırılır. Alt cins "Duttonella" içinde "T. vivax" türü yer alır. "Nannomonas" içinde ise "T. congolense" bulunur. Stercoria tripanasomlar ise konakçılara "'Triatoma infestans" gibi "Triatominae" alt familyasındaki böceklerin dışkısı ile geçer. Bu grubun içinde "Trypanosoma cruzi", "T. lewisi", "T. melophagium", "T. nabiasi", "T. rangeli", "T. theileri", "T. theodori" türleri bulunur. Alt cins "Herpetosoma" içinde "T. lewisi" türü ve alt cins "Schizotrypanum" içinde de "T. cruzi" türü sınıflandırılır. Türler arasındaki ilişkiler henüz çok iyi incelenmemiştir. "T. evansi" türünün "T. equiperdum" klonundan geldiği öne sürülmüştür Ayrıca "T. evansi" türünün, "T. brucei" türünün bir alt türü olarak sınıflandırılması da önerilmiştir. "Trypanosoma" türleri arasında aşağıdakiler sayılabilir: Yaşam döngüleri farklı olan iki tip tripanasom vardır: Salivarian türleri ve stercoraria türleri. Stercoraria tripanasomları böcekleri etkiler, arka bağırsaklarında gelişir ve dışkı ile atılarak konakçının derisine ulaşır. Organizma buradan deriyi delerek konakçının vücuduna yayılır. Böcekler konakçıların kanı ile beslenirken asalak ile tekrar enfekte olurlar. Salivaria tripanasomlar ise böceklerin ön bağırsaklarında gelişir ve böceğin beslenmeden önce konakçıyı ısırması sırasında salyası yoluyla konakçıya geçerler. Yaşam döngüleri boyunca çeşitli morfolojik değişiklikler geçirirler. Yaşam döngüleri içinde sıklıkla omurgalı konakçıda bulunan tripomastigot şekil ile omurgasız taşıyıcının bağırsaklarında bulunan tripomastigot ve promastigot şekillere raslanır. Hücre içi yaşam döngüsü etapları genellikle amastigot şekilde görülür. Tripomastigot morfolojisi, "Trypanosoma" cinsi içindeki türlere özgüdür. Afrika mandasÄ± Afrika mandası ("Syncerus caffer") Bovidae familyasından boynuzlu bir hayvandır. Bu hayvan 1,7 metre boya ve 3,4 metre ene ulaşır. Savanada yaşayan mandaların ağırlığı 300–900 kg arasında ölçülmüştür. Erkekleri dişilerine göre daha koyu renkli ve daha büyük cüsselidir. Ormanda yaşayan mandalar onun sadece yarısı kadardır. Afrika mandası daha büyük olan Asya mandası ile o kadar yakın akraba değildir, ama aynı atadan gelirler. Savunmacı doğası yüzünden insanlara tehlike oluştururlar ve bu yüzden Asyalı akrabasının aksine hiç ehlileştirilememiştir. Afrika mandası Afrika'nın beş büyükleri listesinde 1. sıradadır. Junket Whore Junket Whore 1998 yapımlı Debbie Melnykın yönettiği ve yapımclığını Rick Cainenin yaptığı ABD'de yapılmış bir belgesel filmidir. Hollywoodda olan yayıncılar ve gazeteciler ile ilgili olan belgeselde, Ed Harris, Sean Connery, Alicia Silverstone, Charlie Sheen, Anthony Hopkins, Madonna, Pauly Shore, Richard Gere, Antonio Banderas, Robert De Niro, Whoopi Goldberg, Robin Williams, Jim Carrey, Clint Eastwood, Tom Cruise, Arnold Schwarzenegger, Emma Thompson, John Travolta, Sharon Stone, Ashley Judd, Matthew McConaughey, Brookie Shields, Sylvester Stallone, Edward Abra, Martin Short, Jack Nicholson, Nicolas Cage, Patricia Arquette, Julianne Moore, Gérard Depardieu ve Hugh Grant yer alan ünlülerdendir. Sunucu ise Lauren Hutton'dur. 57 dakika sürmektedir. Sanisette Sanisette JCDECAUX tarafından üretilen Fransız icadı umumi, para ile çalışan at-gir tuvaletidir. Kadın ve erkek herkes kullanabilir. 1980 yılında üretilmeye başlanmıştır. İngiltere'de bu tuvaletlere ""Superloos"" denir. Tuvaleti kullanacak şahıs, ağırlık sensörünün üstüne çıkar, duvara yapışık tuvalet hidrolik kollarla kullanılabilir hale gelir. Kullanıcı tuvalete girerken kapı otomatik olarak kapanır. Kullanımdan sonra kapı otomatik olarak açılır, kullanıcı çıkar, kapı kapanır. Daha sonra tuvalet, hidrolik kolu fırça vs. aletle ve dezenfektan kimyasallar vasıtasıyla kendi kendini 60 saniye içerisinde tekrar kullanıma hazır hale getirir. Engellilere özel olanları da vardır. Bazılarında sifon vardır ve kullanıcı çeker. (Paris Métrosunda olduğu gibi), ve yahut reklam sütunlarına gizlenir. Çoğu sanisettenin durum indikatörü vardır (hazır, dolu veya arızalı). Bazıları para attıktan sonra düğmeye basılarak hazır olur. Para atılmadıkça kapı dışarıdan açılmaz. İçeriden açılması için kol vardır. Sanisetteler, sokak helalarına göre daha hijyeniktir. Paris'te bu nedenle sanisette dışında umumi tuvalet yoktur. Unisex dizaynı sayesinde, hem kadın, hem erkek rahatlıkla kullanabilir. Mekanizma, hoş olmayan kokuları yok eder. Bazı modellerinde kullanıcıyı rahatlatmak amacıyla sakin bir müzik çalar. Sanisettelerin dezavantajları da vardır. Küçük çocuklar, ağırlık sensörünü harekete geçirmek için çok hafif olduğundan, 10 yaşından küçükler bir yetişkin ile kullanmalıdır. Dezenfekte etme mekanizması, küçük çocukları sakat bırakabilir. Arızalandıklarında, tamir edilmesi çok zahmetlidir. Vandalizm ve lüzumsuz kullanım, sanisettelere zarar verir. Engelli sanisetteleri sadece özel "Engelli Sanisette Kartı" ile çalışır. Paris'te de engelliler için olanları vardır ama sayıları çok azdır. Bazı şehirlerde, sanisetteler, uyuşturucu ticareti ve kullanımı gibi illegal aktivitelere davetiye çıkardığından, bazı şehir belediyeleri sanisette kurulumunu bu nedenlerle iptal etmiştir. Paris'te sanisetteler, pisuarların yerini almıstır. Şu anda Paris'te ayakta kalan tek pisuar Boulevard Arago'dadır. Yarçallı Yarçallı, Çallı (Tatarca: Яр Чаллы, Чаллы Rusça: На́бережные Челны -́Naberejnıye Çelnı) Kazan'dan sonra Tataristan Cumhuriyeti'nin ikinci büyük şehridir. 2002 Rusya nüfus sayımına göre 509,870 nüfusa sahiptir. Kent, 1172 yılında kurulmuştur. 1930 yılında kasaba olmuştur. Leonid Brezhnev'den dolayı, 1982-1988 yılları arasında Brejnev olarak adlandırılmıştır. Kentte sanayi oldukça gelişmiş durumdadır. Kamaz kamyonlarına ve Ford-Sollers ortaklığına ait şirket ve fabrikalar bu kentte bulunmaktadır. 2015'ten beri öncelikli sosyoekonomik gelişim bölgesi statüsündedir. Süngütaşı, Sarıkamış Süngütaşı, Kars ilinin Sarıkamış ilçesine bağlı bir köydür. Köyün eski adı, 1877 yılı kayıtlarında "Zvin" olup, Gürcüce'de "zvini" sözcüğü, "otlak" anlamına gelmektedir. Köyün adı 1928 yılı kayıtlarında ise Zivin olarak geçmektedir. 1877-78 harbinin en önemli çatışmalarından biri burada vuku buldu. Fevzi Paşa komutasındaki Türk kuvvetleri, Loris-Melikov komutasındaki Rus saldırısını başarıyla püskürttü. Köy, Kars il merkezine 94 km, Sarıkamış ilçe merkezine 30 km uzaklıktadır. Hans Lippershey Hans Lippershey, (1570–Eylül 1619), Almanya'da doğup Hollanda'da yaşamını devam ettirmiştir. Teleskobu bulan kişi olarak kabul edilir. Optik aletlerle uğraşıyordu. İlk merceği arka arkaya koyup arkasından baktığında uzaktaki cismin yakına geldiğini gördü. Gözleyici adını verdiği bu buluşu Hollanda'da askeri alanda kullandı. Daha sonra mercekler üzerinde biraz daha çalışıp dürbün biçimine getirdi. Optik alanında gelişmelere katkıda bulundu. Kendisi bu icadını 1608'de yapmıştır. Bedia AkartÃ¼rk Bedia Akartürk (4 Şubat 1941; Ödemiş, İzmir) Türk Halk Müziği sanatçısı. Bedia Akartürk, ailenin tek çocuğudur. Ailenin tek çocuğu olması dolayısıyla babasının soyadını hiç değiştirmeden Akartürk olarak devam ettirmiş ve adını hiç değiştirmemiştir. Bedia Akartürk Sanat hayatına yine doğup büyüdüğü İzmir'in Ödemiş ilçesinde başlamıştır, daha sonra yaşını büyüterek İzmir Radyosu'nda çalışmaya başlayan sanatçı 9 yıl İzmir Radyosu'nda edindiği birçok tecrübenin ardından Ankara Radyosu'nda geçmiştir. Sanatçı sanat hayatını Ankara Radyosu'nda devam ettirmiş ve yine Ankara Radyosu'ndan emekli olmuştur, özellikle o dönemde herkese nasip olmayan Paris Olympia'da muhteşem bir konser veren sanatçı Türkiye'yi en güzel şekilde temsil etmiştir. Sanat hayatında 6 sinema filmi ve sayısız birçok albüme imza atan sanatçı Edirne'den Kars'a kadar tüm Türkiye'nin sevgilisi olmuştur ve 7 ilde Fahri Hemşehrilik unvanına layık görülmüştür. Bedia Akartürk, sanat yaşamı boyunca albüm çalışmalarına ve yurt içi, yurt dışı konserlerine aktif olarak aralıksız devam etmiş ve hala etmektedir. Türkiye'nin yaşayan efsanesi Bedia Akartürk Müzesi açıldı ve müzede Bedia Akartürk'ün bu zamana kadar almış olduğu tüm ödülleri, giymiş olduğu sahne kıyafetleri, resimleri ve kendi eliyle özel olarak hazırlamış olduğu yöresel kıyafetleri bebekler üzerinde görebilirsiniz. Bedia Akartürk Müzesi'ni ziyaret edebilir ve birçok bilgiye ulaşabilirsiniz. Bedia Akartürk müzesi İzmir Ödemiş'tedir. Ä°tiraf Ediyorum (film, 1953) İtiraf Ediyorum ("I Confess"), 1953 yapımı bir Alfred Hitchcock filmidir. Başrollerde Montgomery Clift ve Anne Baxter'ın oynadığı film, Paul Anthelme'in oyunundan George Tabori tarafından senaryolaştırılarak sinemaya aktarılmıştır. Sıradan bir hayatı olan Peder Logan, bir adamın işlediği cinayeti günah çıkartmak için ona anlatması ile bir vicdan muhasebesiyle baş başa kalır: Bu durumu görevi gereği bir sır olarak saklamalı mıdır, yoksa polise haber verip gerekenin yapılmasını mı sağlamalıdır? Peder Logan ise kararsızdır; dini inançları, vicdanı ve yasalar arasında kalmış, karar verememektedir. Üstelik bir süre sonra bu cinayet hakkındaki sorgulamaların hedefi haline gelecek ve iyice köşeye sıkışacaktır. Katil olmadığını ispatlamasının tek yolu kendisine bunu itiraf eden katili ele vermektir; fakat kendisine güvenerek böyle bir sırrı ona itiraf etmiş birine bir peder olarak ihanet etmek istemez ve durumu açıklamamakta direnerek başka yollar bulmaya çalışır. Alfred Hitchcock bu filmde de cameo yapar. Filmin sonunda yazılar geçtikten sonra merdivenlerin üst tarafında görülen adam odur. Castor ve Pollux Tapınağı Castor ve Pollux Tapınağı Roma Forumunda yer alan ve ilk olarak MÖ 484 yılında yapılan Regillus Gölü savaşında elde edilen zafere şükretmek için inşa edilmiş olan Roma tapınağı. Castor ve Pollux, Yunan mitolojisinde Zeus'un Leda'dan olan ikiz çocuklarıdır. Bu tanrılara ait tapınım kültü Yunanistan'dan Magna Graecia ve Güney İtalya'daki Yunan kültürü yoluyla Roma'ya geçmiştir. Roma'nın son kralı Lucius Tarquinius Superbus ve müttefiki olan Latinler, henüz yeni kurulmuş olan Roma Cumhuriyetine karşı savaşmaya devam ediyorlardı. Roma diktatörü Aulus Postumius Albinus savaşı kazanmaları durumunda bir tapınak yaptırmayı adadı. Efsaneye göre, Castor ve Pollux savaş alanında süvari olarak Romalılara yardım ederken görülmüştü. Ardından bir kez daha savaştan sonra Roma forumundaki Juturna kaynağında atlarını sularken görülmüşler ve böylece zaferi müjdelemişlerdi. Tapınak ikisinin görüldüğü yer olduğu düşünülen alanda inşa edilmiştir ve Postumius’un oğlu tarafından MÖ 484 yılında bitirilmiştir. Cumhuriyet döneminde tapınak Roma Senatosu için buluşma yeri olarak hizmet etmiş ve MÖ 2. yüzyıl ortalarında podyumu konuşmacılar için bir platform olarak kullanılmıştır. İmparatorluk döneminde ise tapınak ağırlık ve ölçü ofisi olarak kullanılmış ve devlet hazinesi burada saklanmıştır. Arkaik tapınak MÖ 117 yılında Dalmaçyalılara karşı bir zafer kazanan Lucius Cecilius Metellus Dalmaticus tarafından tamamen yeniden inşa ettirilmiştir. Bu ikinci tapınak Gaius Verres tarafından MÖ 73 yılında bir kez daha restore ettirilmiştir. MÖ 14 yılındaki bir yangında büyük kısmı harap olan tapınak, Augustus'un evlatlığı ve geleceğin Roma İmparatoru Tiberius tarafından yeniden inşa ettirilmiştir. Tiberius'un tapınağı MS 6 yılında tamamlanmıştır. Bu gün görülebilen kalıntıların podyum (podyum Metellus'un tapınağına aittir) haricindeki kısmı işte bu tapınağa aittir. Tapınak, kısa kenarlarda sekiz, uzun kenarlarda on bir Korint düzeninde sütünu sahip peripteral bir mabettir. Sahip olduğu tek cella mozaikle kaplıdır. Podyum 32×49,5 metre ölçülerinde olup 7 metre yüksekliğinderdir. Yapı "opus caementicium" (harçlı moloz) tekniğiyle inşa edilmiş ve orijinal tapınakta sonradan sökülmüş olan tufa taşından levhalarla kaplanmıştır. Antik kaynaklara göre podyuma ulaşmak için tek tarafta merdivenler varken yapılan kazılar sonucunda her iki tarafta da merdivenler tanımlanmıştır. Forum Romanum'da buluna pek çok eser gibi bu tapınakta tahrip ve talan edilmiş ve geride kalan on beş yüzyıl boyunca bir harabeye dönüşmüştür. Tapınağın 4. yüzyılda henüz ayakta olduğu bilinse de sonraki yüzyıllarda neler olduğuna dair bir bilgi mevcut değildir. Geriye sadece üç sütun kalmış ve bunların önünden geçen cadde "via Trium Columnarum" (üç sütun yolu) olarak adlandırılmıştır. Podyum, kaplamaları olmadan günümüze ulaşmış olup mevcut üç sütun ve bir parça arşitrav sayesinde tapınak forumun cazibe merkezidir. Dokumacı kuşlar Dokumacı kuşlar (Ploceidae), Afrika, Hindistan, Avustralya ve civarındaki adalara yayılmış olan bir grup kuşa verilen addır. Bu kuşlar, adlarından da anlaşılacağı gibi, gerçekten dokurlar ve bu sanatlarıyla kendilerine yuvalar inşa ederler. Çeşitlerine göre biçimleri şişe, vazo, küre olan bu yuvaların malzemeleri genellikle taze, yeşil otlardır. Bazı cinsler yuvalarını dala asarken, bazıları ağaç çatalları üzerine oturturlar. Dokumacıkuşugillerde dokuma erkek kuşun İşidir. Dişi sadece yuvanın içini astarlar. Bu kuşların büyüklükleri yaklaşık olarak bir serçe kadardır. Güney Afrika'a yaşayan türlerden biri de apartman gibi bölmelere ayrılmış, çok karmaşık yuvalar yapar. Yüksekliği 3 metreyi, genişliği 4.5 metreyi bulan yuvalarda 200 çift barınabilir. Bagajdaki Melek Excess Baggage 1997 yapımlı kara komedi öğeleri içeren macera/romantik komedi filmidir. Marco Brambillanın yönettiği filmin başrollerinde ünlü oyuncu Alicia Silverstone, Akademi Ödüllü Benicio Del Toro ve Akademi Ödüllü Christopher Walken vardır. Emily Hope (Alicia Silverstone) kara kuşak sahibi, okulun kütüphanesini yakmak gibi olaylar yaşamış bir zengin kızıdır. Fakat babası kendisi ile hiç ilgilenmemektedir, bunun yerine amcası Raymondla daha çok vakit geçirmiştir. Bir gün babasının ilgisini çekmek için bir plan kurar. Sözde kendisi kaçırılmıştır ve fidye olarak 1 milyon dolar istemektedir. Babası parayı bir gemiye atar. Emily ise kendisine kaçrılımış süsü vererek arabasının bagajına girer. Artık babası Alexander kendisini kurtaracak ve en azından bir süre babasının ilgisi Emilynin üzerinde olacaktır. Ancak her şey planlandığı gibi gitmez. Kendisi bagajdayken usta bir araba hırsızı olan latin kökenli Vincent Roche (Benicio Del Toro) o arabadayken arabayı çalar. Aynı anda polisler gelince, polisler Vincenti fidyeci zann ederler. Kovalamacının ardından Vincent kendi ambarında Emilyi fark eder. Bu sırada amcası Raymond (Christopher Walken) bu olayı Emilynin yaptığından şüphelenmektedir ve Vincenti de Emilynin tuttuğunu düşünmekte ve Emilyi aramaktadır. Vincent ve ortağı Greg ise Emilye ne yapacaklarını bilemez. Önce Vincent Emilyi yolda bir yerlere bırakıp gitmek istese de kendisinin içinde olduğu beladan kurtulmak için Emilyden yardım ister. Art arda gelen olaylar Vincent ve Emily ikilisi arasında bir yakınlaşma başlatırken aynı zamanda birçok belanın da başlangıcı olacaktır. Film bazı konuşmalar, şiddet, sigara/içki kullanımı ve bazı cinselliğe göndermeler yapıldığından dolayı 13 yaş ve üzeri yaş grubuna hitap etmektedir yani MPAA tarafından PG-13 ile işaretlenmiştir. İspanya ve Filipinler'de de aynı yaş sınırı ile işaretlenmiştir. Singapur'da her yaş grubuna uygun görülen filmin Brezilya versiyonu 12 yaş ve üstüne uygundur. Excess Baggage iki farklı ödüle aday olmuşdu. Bunlardan biri latin oyunculara verilen ALMA Ödülleri idi. Benicio Del Toro Vincent Roche rolü ile En iyi Crossover Erkek Oyuncu ödülüne aday olmuşdu. Alicia Silverstone ise En Kötü Aktris Razziesine aday gösterilmişdi. Ancak bazı eleştirmenler oyunculukların iyi olduğunu düşünüyordu. Alicia Silverstone bu filmin yanı sıra Batman and Robin filmiyle aday olmuşdu bu ödüle, ve o filmle Razzie sahibi olmuşdu. Filmin Türkiye'de 2 cdlik türkçe dublajlı vcdsinin yanı sıra orijinal DVDsi de çıkmıştır. DVD versiyonu dublaj içermemekte, sadece alt yazı desteği bulundurmaktadır. İnteraktif menü hariç DVD özel seçeneği yer almamaktadır. VCD kapaklarının birinde Benicio Del Toronun ismi Bennicio Del Tora olarak yanlış yazılmıştır. 2211 sinemada (ABD) çıkan film ABD'de $14,327,206 kadar hasılat elde ettiği bilinmektedir. Film Rotten Tomatoes sitesinde 34% almış olsa da Rob Gonsalves, Clint Morris, Robert Rotten, Josh Ralske, Frederic ve Mary Ann, Dragan Antulov gibi eleştirmenler filmi beğenmişlerdir. Maria Salas filmi "Romantik, haraketli, heyecan dolu Excess Baggage yılın en iyi filmi" olarak tanımlıyor. Filmin çekimleri Kanada'da yapılmıştır. Waterton Lakes National Park, Victoria ve Vancouverde genel olarak çekimler yapılmıştır. 1996, 6 Mayısda filmin çekimleri başlamış, 1996 yılında 26 Temmuzda filmin çekim aşaması bitmiş, prodüksiyon (post-production) aşamasına geçmiştir. Alicia Silverstonenin First Kiss isimli şirketi filmin prödüksiyonunu yapmıştır. 1997 yılında filmin soundtrack çıkmıştır (Kasım ayında Audio CDsı çıktı, orijinali ağustosda çıkmıştı). Soundtrack tam olarak 21 parça içermektedir, bunların hepsi şarkı değildir. Bazıları (neredeyse çoğusu) filmden repliklerdir. Çeşitli şarkıcılar (veya gruplar) soundtrackta yer almıştır. Dave Matthews grubu, Red House Painters, Rahsaan Patterson bunlardan birkaçıdır. Prophecy Recordsda kayd edilmiştir. Ağustosda tam olarak orijinali çıksa da Audio CD Kasım ayında çıktı. Filmin içinde geçen bazı şarkılar soundtrackta yer almamaktadır. Albümde yer alan bazı şarkılar şunlardır: Şarkı Sözleri: Dave Matthews Yorumlayan: Dave Matthews Band Şarkı Sözleri: Keith Crouch, Rahsaan Patterson, Glen McKinney & Roy Pennon Yorumlayan: Rahsaan Patterson Şarkı Sözleri: Pic Ocasek Yorumlayan: Red House Painters Şarkı Sözleri: E.Y. Harburg & Burton Lane Yorumlayan: Carmen McRae Şarkı Sözleri: Annie Roboff, Billy Burnette & Bekka Bramlett Yorumlayan: Bekka ve Billy Şarkı Sözleri: Edward King, Gary Rossington & Ronnie Van Zant Yorumlayan: Lynyrd Skynyrd Şarkı Sözleri: Jakob Dylan Yorumlayan: The Wallflowers Şarkı Sözleri: Jordan Cohen, Michael David Cummings, Adam Jeremy Williams, Dorian Heartsong & Allan Pahanish Jr. Yorumlayan: Powerman 5000 Yorumlayan: Bryan Adams Özel İzmir Tiyatro İzmir Tiyatro, İzmir'de yerleşik bir tiyatro topluluğudur. Tarkan Osoy tarafından 2000 yılında kurulan İzmir Tiyatro, 2003 yılında yerleşik düzene geçerek "Bab-ı Sanat Sahnesi"`nde etkinlik göstermeye başlamıştır. Topluluk, ayrıca bünyesinde 9 -15 yaş arası ve 18 yaş üstü tiyatro eğitimi vermekte, yetiştirdiği genç sanatçı adaylarıyla oyunlar sergilemektedir. İzmir Tiyatro, amacını "Geleneksel Türk tiyatrosuna ve ortaoyununa önem vererek, epik tarzda yeni denemeler yapmak" şeklinde açıklamakta olup, Haldun Taner'den edinilen deneyim ışığında, Kavuklu Hamdi Efendi, Pişekâr Küçük İsmail, Naşit Özcan, İsmail Dümbüllü, Münir Özkul gibi ustaları örnek almış, ve kendi özgün haliyle "sentez tiyatrosu" olma özelliğini taşımaktadır. Devon (anlam ayrımı) Devon - İngiltere'nin güneybatısında bulunan kontluk. Åžu anlamlara da gelebilir: Kuşlar (film, 1963) Kuşlar (Özgün adı: The Birds), 1963 yılı ABD yapımı sinema filmidir. Başrollerde Tippi Hedren ve Rod Taylor'ın oynadığı film, Kuzey Kalifoniya'da tatil yapan Hitchcock'un o bölgede kuşların insanlara saldırdığına dair bir gazete haberi okumasıyla ortaya çıkar. Bu gazete haberini, daha önce de kitaplarından uyarlamalar yaptığı Daphne du Maurier'in aynı adlı kısa hikâyesi ile birleştiren Hitchcock, sinema tarihinin en ünü filmlerinden birine imza atmış olur. Bu film kendisinden sonra gelecek "doğanın insandan öç alması" temalı filmleri büyük ölçüde etkilemiş ve bir klasik haline gelmiştir. Hitchcock bu filmde cameo'sunu evcil hayvan dükkânında yapar ve kapıda Tippi Hedren'ın yanından köpekleriyle geçer. Zengin, güzel ve şımarık bir genç kadın olan Melanie Daniels (Tippi Hedren), San Francisco’daki bir evcil hayvan dükkânında yakışıklı ve ilginç biri olan avukat Mitch Brenner (Rod Taylor) ile tanışır. Melanie, Mitch'in bu dükkânda ona oynadığı küçük oyuna kızsa da ondan hoşlanır. O gün Mitch'in, kızkardeşinin doğum günü için aradığı fakat bulamadığı kuşları satın alır ve bunları hediye olarak Mitch'in Pasifik kıyısındaki küçük bir kasaba olan Bodego Bay'deki evine götürmeye karar verir. Kasabadaki hayat ilk başlarda Melanie'ye normal gözükse de birkaç gün sonra kasaba ve çevresindeki kuşlar tuhaf davranmaya ve sebepsiz bir şekilde insanlara saldırmaya başlar. Kuşların saldırıları kısa bir süre içinde ölümcül olacak, insanlara yaptıkları saldırılar sertleşecektir. Zira bir çiftçinin evinin camını kırarak içeri girer ve çiftçiyi gözlerini oyup öldürürler; keza Melanie'nin tanıştığı genç kadın da onların kurbanı olacaktır. Her türden kuşun yarattığı bu olaylar karşısında korkan ve ne yapacağını bilemeyen kasaba halkı "kafesteki kuşlar" gibi evlerine, dükkânlarına sığınır ve bir anlamda içeride hapis kalırlar. TÃºrin Turambar Túrin Turambar J. R. R. Tolkien'in kurgusal Orta Dünya evreninde bir karakter . İlk kez "Silmarillion" kitabında değinilen Túrin, Húrin'in Çocukları kitabının da ana karakteri ve trajik kahramanı (veya antikahramanı) olmuştur. Hador boyuna bağlıdır. Túrin, Gondolin Kralı'nın dostu ve ölümlü insanların gelmiş geçmiş en kuvvetli savaşçısı olan Thalion Hurin'in oğludur. Annesi ise Eledhwen Morwen'dir. Tulkas'ın gücünü miras aldığı rivayet edilir. Túrin Dor-lómin'de Elf Işığı Eledhwen Morwen'in ve Hurin Thalion'un oğulları olarak, Beren'in Nerdometh Ormanı'nda Luthien Tinuviel'e rastladığı yıl doğdu. Túrin'in kendisinden küçük Urwen adında bir kız kardeşi vardı ve Túrin onu çok seviyordu.Urwen'in hep gülmesinden dolayı ona Lalaith yani Hande(Gülüş) diyorlardı. Túrin yaşına göre çok zeki bir çocuktu ve ailenin hizmetkarı olan topal Labadal ile çok iyi anlaşıyordu. Fakat Dor-lómin'de veba baş gösterdi ve Lalaith hastalanıp öldü. Morwen, Dor-Lomin'in düşmesinden korkuyordu ve bu fikrini Hurin'e açıp Túrin'i Doriath'a gönderebileceğini söyledi çünkü Morwen, Beren'in akrabasıydı ve Morwen'in korktuğu gerçekleşti. Sayısız Gözyaşı Savaşı Nirnaeth Arnoediad'da Hurin Melkor tarafından Angband'a kaçırıldı ve Doğulular Hithlum'u işgal edip yaşlıları yağmalamaya, kadın ve çocuklara taciz etmeye başladılar.Dor-Lomin Hanımı olduğundan ve özel güçlere sahip olduğunu düşündüklerinden dolayı Morwen'den çekinseler de Morwen, Túrin için endişelendi ve oğlunu Doriath'a gönderdi fakat kendisi gidemedi çünkü hamileydi. Doriath Kralı Thingol ve Kraliçe Maia Melian, Túrin'i evlatlıkları olarak kabul ettiler ve kendi çocuklarıymış gibi büyüttüler. Túrin Doriath'ta mutlu bir hayat sürdü ve ormanlarda dolaşırken Nellas isimli elf kızıyla tanıştı.Nellas, Túrin'i çok sevdi ve ona çiçeklerin ve ağaçların isimlerini, tabiatı öğretti.Hithlum'dan gelen haberciler Morwen ve sene başında doğan kızı Nienor'dan güzel haberler getiriyorlardı.Ama bir gün geldi ki, kuzeye giden habercilerden dönen olmadı ve Thingol de peşlerinden başka haberci salmadı. Bu olay Túrin'in annesi ve kardeşi için çok büyük korkuya kapılmasına sebep oldu ve yüreğindeki ümitsizlikle Thingol'ün karşısına çıkıp zırh ve kılıç istedi. Böylece Dor-Lomin'in Ejder Miğferi'ni de takıp Doriath sınırları üzerindeki muharebeye katıldı ve Cuthalion Beleg'in birliğinde savaştı. Üç yıl sonra Túrin, Doriath'a geri döndü fakat üstü başı kirlenmiş ve bitkin düşmüştü.Bunun üzerine Kral'ın toplantılarından birinde, Kralın gözünde çok değerli olan Saeros, Túrin'in karşısına oturarak ona sataştı "Eğer Hithlum'un erkekleri böylesine yabani ve korkunç ise kadınları nasıldır acaba?Saçlarından başka bir şeyle örtünmeksizin geyikler gibi koşturuyorlar mı ortalıkta?" .Bu sözlerin üzerine Túrin sürahiyi alıp Saeros'a fırlattı ve onu yaraladı. Çünkü Túrin, annesi Morwen'e büyük bir saygı duyuyordu ve ona hakaret edilmesine dayanamazdı. Túrin Doriath'tan sınırdaki savaşa dönmek için ayrılırken Saeros yolunu kesti ama Túrin onu alt etti.Saeros dehşetle kaçışırken su akan dar bir geçide düştü ve vücudu kayaya çarparak parçalandı.Fakat birçok kişi bunu gördü ve Túrin'in öldürdüğünü sandılar.Bunların arasında Mablung'da vardı ve Túrin'e Dorath'a dönerek Kralîn vereceği cezaya boyun eğmesini ve af dilemesini söyledi. Túrin, bu sözler üzerine artık kendisinin bir suçlu olduğunu düşünüp