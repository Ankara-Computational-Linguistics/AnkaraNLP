manevilik ve ilksel doğa ile ilişkimiz açıklığa kavuşturulmuştur. Aslında iki yüzlü olan ruhsal derinlikler, tanıtılmış, manevî küstahlık bir yana itilmiştir. Bilinçdışm ın ülkelerine daldık ve içeriğinin büyük bölümünü aydınlığa çıkardık. Bilinçdışındakiler, bilince yükseldiler, persona yok oldu bilincin egemenliğinde azalma oldu böylece ortaya bir dengesizlik çıktı. Bu dengesizlik, kişiliğin geniş çapta geliştirilmesinin önüne geçen bir engeli yok etmek içindi. Çünkü bu dengenin yitirilmesi, bilinçdışmın özerk ve içgüdüsel etkinliğiyle yeni bir dengenin yaratılmasına yol açar, ancak bunun için, bilincin, bilinçdışından yükselen içeriği sindirmesi ve onu işleyebilmesi gerektir. Çünkü, «ancak ortak ruha karşı kazanılacak zafer, gerçek değeri ortaya çıkarır. Gömüyü, karşı konulmaz silâhı, tılsımı, ya da mitosun en istenilen olarak gereksindiği şeyi ele geçirtir.»29 28 Aynı yapıt, s. 75. 29 The Way to Individuation, s. 80. Bölünmezleşme yolundaki son duraktır Jung, buna kişinin kendini gerçekleştirmesi demektedir. Bu ortak nokta bulunduktan ve bütüne katıldıktan sonra ancak, dört başı mamur insandan söz edilebilir. Bu süreç sırasında insan, hayvanlar tarafından «ısırılır, yani, kendimizi onlarla özdeşleştirmeden, bilinçdışının hayvansı içtepilerine açmamız, onlardan kaçmamamız gerekir çünkü bilinçdışından kaç­ mak, bütün sürecin amacını bozar. Bulunduğumuz yeri savunmalıyız, yani düş görenin kendi kendini gözlemlemesi sonucu başlatılan sürecin, her açıdan yaşanması, sonra da anlayabildiğince bilinç tarafından düzenli bir biçimde birbirine bağlanması gerektir. Bilinç yaşamı ile, ancak eniçsel ruh tarafından yaşanabilecek ve yaşamın görünürdeki yüzeyiyle hiçbir noktadan temasa gelmeyen bilinçdışı süreç arasındaki ölçülmezlik yüzünden, hemen hemen dayanılmaya­ cak bir gerilim söz konusudur çoğu kez.»30 Bu yüzden Jung, içinde ne denli fırtına eserse essin, hastanın nor­ mal yaşamına, günlük işine, bir gün için bile olsa ara vermemesini ister. Çünkü, önemli olan, gerilime dayanmaktır ruhsal bozukluğun ortasında ayakta durabilmeye çalışmaktır budur yeni ruhsal düzeni yaratacak olan. Böylece insanın ne olmak istediğini değil, ne olduğunu tanıması gerçekleşecektir. «Mandalalar», bölünmezleşme simgesidir. Bunlar insanlık ta­ rihinin en eski dinsel simgelerindendir ta Taş Devrine dek uzanırlar. Hemen hemen her halk topluluğunda, her kültürde karşılaşılır bunlar­ la. Örneğin, Tantrik Yoga'da düşünceye dalmak için, M andala resim­ leri kullanılırdı. Mandalanın esas biçimi, daire, ya da karedir bütün­ 30 Essays on C ontem porary Problems, s. 69-70. lüğü simgeler, hepsinde de merkezle olan ilişki belirtilmiştir. Çiçek, haç, tekerlek, dört sayısı ile dördün çarpanları, Lotüs çiçeği, vb. Mandala matematiksel yapısıyla «tüm ruhun ilk düzenidir» amacı Kaos'u, Kozmos'a dönüştürmektir. Çünkü, bu gibi figürler, yalnızca düzeni dile getirmezler, doğururlar da. M andalalar «Orta Yol»un görünümleridir. Doğu'da buna «Tao» derler Batılı içinse, iç ve dış gerçeğin karşıtlarını birleştirme görevini oluşturur yapısındaki ilksel kuvvetlerin farkına varıp, bilinçli olarak kişiliğin bütünlüğüne kavuşturmak görevidir bu. Yuvarlak biçimin simgelediği dönme hareketi yalnızca dairenin hareketi değildir bir yanda kutsal yörenin sınırlarını belirtirken, öte yanda, saplanmayı, ve zihin toplaşımını belirtmektedir. Güneş tekerleği dönmeye başlamaktadır yani güneş harekete gelmekte, yola koyulmaktadır ya da Tao etkin olmaya, yol göstermeye başlamaktadır. Tao'nun tanımını bir iki sözcükle yapmak güçtür «Anlam» da derler ona, «Yol» da «Tanrı» diyenler de vardır. «Tao'yu, bölünmüş olanı birleştirmeyi amaçlayan bir yöntem, ya da bilinçli bir yol olarak yorumlayacak olursak, kavramın psikolojik içeriğine daha yakınlaşmış oluruz.»31 Daire hareketi, insan yaradılışındaki bütün aydınlık ve karanlık güçleri, dolayısıyla her türden psikolojik karşıtları harekete geçirmesi bakımından manevî bir anlam taşır. Bu, kendi kendini dölleyerek ken­ dini tanımak demektir. Buna benzer ilksel «salt tam yaratık» kavramı da Platon'un çizdiği insandır Her yanı yuvarlak bir insandır bu ve kendi içinde iki cinsiyeti birleştirir.» «Bu tür sim gesel birliğin oluşturulm ası bilinç gücünün ötesindedir, çünkü bilinç, yan tutar. Düşmanı bilincin dilinden anla­ mayan ortak bilinçdışıdır. Bu yüzden bilinçdışına hitap eden şu ilkel benzerlikleri içeren «Büyüsel» etkinliği olan sim ge gerektir... Derinliklerden gelerek günümüzün bilincinin biricikliğini çağlar önce­ si yaşamıyla birleştirmektedir.» Bu Mandalaların, ruh derinliklerinden yükselmesi, kendiliğinden yer alan bir olgudur kendiliğinden çıkar ortaya, kendiliğinden yok olur. çözümler iç kişiliği coşkusal, zihinsel çatışmalardan, komplekslerden kurtarırlar ve insanın deneyüstü düzeyde yeniden doğması denebilecek birliği yaratırlar. Jung şöyle der «M andala simgeciliği konusunda, bugün kesin­ likle söyleyebileceğimiz tek şey, özerk ruhsal bir olguyu çizdiğidir varlıkbilimi kendini her yerde yinelemekte, aynı biçimde ortaya çık­ maktadır. En iç yapısı, son anlamı konusunda hiçbir şey bilmediğimiz bir tür çekirdektir. Jung, simya ile yakından uğraşmıştır. Onca, «simyanın sırrı, deneyüstü işlevdedir soylunun soysuz öğelerle ayrışan işlevlerin alt işlevlerle bilincin bilinçdışıyla karıştırılıp kaynaştırılarak kişiliğin dönüştürülmesidir.»32 Kişiliğin bütünlüğünü, tamlığını, bölünmezliğini kurmak bütün bir ömrün görevidir. Bu, kişinin kendini, en derin anlamda, ölüme hazırlaması demek­ tir. Biz yaşlandıkça, dış dünya o oranda örtüyle kaplanmaktadır, yavaş yavaş renginin tonunu, tutkusunu yitirmekte, iç dünyamız da o oranda bizi çağırmaktadır çocukken, büyük çabayla içinden çıkmış olduğu o ortak ruh içinde, yavaş yavaş erimektedir. İnsan yaşamının çemberi anlamlı ve uyumlu bir biçimde kapanmaktadır başlangıç ile son birleşmektedir bunu ta eski çağlardan beri kendi kuyruğunu ısıran Uroboros simgelemektedir. Özellikle yakın geçmişte, teknolojiye verilen önem, insanın bi­ linçdışı ile olan bağlılığını yitirmiş gibidir. İnsan içgüdülerine güven­ memektedir ya bilinçdışının kabarmış köpüren dalgaları üzerinde mantar gibi yüzmekte, ya da dalgalar içinde boğulmaktadır sanki. Batı dünyasında insanın usu, tek yanlı gelişmiş, ayrışmış bilinci, içgüdüsel yapasından onu çok uzaklaştırmıştır sonucu, aşırı gelişmiş uygarlık ve teknoloji olmuş, kişiyi ruhuyla temastan uzaklaştırmıştır. Ancak kendi ruhsal derinliklerimizin yaratıcı güçlerini geri çağırırsak, onlara hakkını verirsek, yitirmiş olduğumuz dengeyi yeniden kurabili- 32 Aynı yapıt, s. 233. Din simgeseldir Jung'a göre. Din bir olgudur Çünkü iç süreçlerin anlatımıdır. Din toplumsal bir olgudur Çünkü paylaşılan değerler ve inançlar bakım ından bireylerle topluluk arasında karşılıklı ilişkiler söz konusudur. Din tarihsel bir olgudur Çünkü bugünkü tarihin çerçevesini oluşturan mitolojik kaynağı bakımından ulusların sürekliliğini korur. Din, her şeyden çok da varlıkbilimsel bir olgudur çünkü birey­ lerin, yaşamın son anlamını sezmeleri için bir araçtır. Bir kimse için «inanıyor» demek, psikolojik açıdan, simgelerini yaşayabiliyor demektir simgeler içinde canlı demektir oysa «inancı tam olmayan» için, içindeki simgeler canlılığını yitirmiştir. Bu açıdan bakıldığında, bireyler, arketip simgelerini artık yaşamadıklarından, onları anlamsız bulmaktalar, ayrıca, bilinç ölçütlerine vurduklarından simgelerin kendileri de onlar için «anlamlara gebe» olmamaktadır. Çağdaş zihinde bu değişikliğin yer aldığı en önemli alan, 'Tanrı arketipinin anlatımındadır. Ruh açısından, Tanrı da tıpkı öteki simge­ ler gibi, bir simgedir bir arketip motifinin varlıkbilimsel belirtisidir. Ancak bir bakımdan ayrılır bütün başka motifler arasında Kendisine bağlı enerji gücünün en büyüğüne sahiptir, birey de onun aracılığıyla yaşamın son gerçekleri ile en dolaysız biçimde karşılaşmaktadır. Jung şöyle der «İnsanlık, tanrılarının bilincine, simgenin gerçekliğini kabul ederek varmıştır.» Bununla birlikte, her simge, temel bir ruhsal sürece, ruhun yapısına kök salan bir «doğal simge» olduğu ölçüde, tekabül eder. Tanrı simgesinin temelini oluşturan motifin üzerine dayandığı süreç, ruhsal enerjinin hareketidir. Yani Tanrı simgesi, yaşam sürecinin ken­ disine tekabül eder. Bireydeki yaşamın varoluşunun, özellikle de libido enerjisi olarak tezahürünün ifadesi ve sezgisidir. Jung, Tanrı arketipinin, mistik ve kozmik yaşantılarla ilişkisinin anlamını bu varsayım çerçevesi içinde ayrıntılı olarak incelemektedir. Esas savunduğu nokta, Tanrı simgesinin ruhtaki yaşam-enerjisinin ifadesi olduğu, dolayısıyla da, kendisine en yüksek enerji gücünün bağlı oluşudur. Varlıkbilimsel açıdan bu simge yoluyla birey, topye- kûn yaşam süreciyle ilişkisini ancak bir simge yoluyla yaşayabilir psikolojik açıdansa, ruhta toplanmış enerjinin en yüksek miktarını taşıyan simgedir. Tıpkı öteki simgeler gibi, Tanrı arketipi de bilinçdışından kay­ naklanır ve ruhsal içeriklerden oluşan bir burcun yaşamsal merkezi olur. Derken bir «özerk kısm î sistem oluşur» ve yukarı, bilince doğru hareket eder, orada bilinci ele geçirerek egemenliğini kurar. Kişide oluşan bu ruhsal güç, bireyin her zaman denetimi altında değildir. Tanrı arketipinin özel niteliği yüksek gücü sayesinde, ruhu devindirmekte ve en geniş özerklik derecesini gerçekleştirmektedir. Bu bakımdan, bu simge kadar BEN'e egem en olan hiçbir simge yoktur. Bu durumda, ruhta pek çelişken bir durum yer almaktadır. Tanrı Kompleksi bilince yükselince, en büyük ruhsal gücü birlikte getirmek­ tedir birey ise, sanki bu içerik, kendi tarafından bilinçli ve özgürce seçilen inançlarmış gibi yorumlamaktadır. Seve seve, canı gönülden ona bağlanmakta, onu bilinçli davranışları arasında saygıyla korumak­ tadır. «BEN, bu enerji odak'ı tarafından sindirilmekte, sonunda onun­ la özdeşleşmekte ve artık başka bir şey dilemediğini, başka hiçbir şeye gerek duymadığını düşünmektedir. Ancak bu şekilde bir cinnet, bir monomani, bir ecinni durumu, ruhsal dengeyi çok ciddi olarak tehlike­ ye düşüren aşırı bir tek yanlılık oluşmaktadır.» Birey, bilinçli bir davranış sandığı şeyi seçerken, ruhta özerk hareket edebilen bir bilinçdışı içerik karmaşasının kölesi olmaktadır. İster gökteki Tanrı olsun, ister eti budu olan canlı bir tanrı olsun, bir tutku oluşmakta, kişilikte buna boyun eğmek zorunda kalmaktadır. «İnsan, bir şeyin kendisini ele geçirdiğine, en büyük ilgi duyduğu şeyin, bütün iktidarı haksız yere ele geçirmiş bir efendi olduğunu farketmeden, kendisinin serbestçe seçtiğine, isteminin özgür olduğuna inanır.» K işinin «kendini T anrı'ya (yani özerk Tanrı karm aşasına) verdiği», «teslim» ettiği durumlarda, güçlü ve etkin eylemler yer almaktadır Çünkü bireyin bilinçli yaşamı, Tanrı arketipinde varolan geniş enerji gizilgücü için bir yol durumuna gelmektedir. Böylece büyük enerji güçleri açığa çıkmakta, ancak bu güçler karşıt yönlere gidebilm ektedir Tanrı karm aşasına sım sıkı sarılm ak, «kutsal savaşlara» kadar götürülebilir. Kulu olunan «Tanrı'nın» niteliğine bağlıdır bu. Herhangi bir biçimdeki Tanrı, «buyruklarına» inananın boyun eğmesi gerektiği yüce bir yönetici olarak kavrandığı zaman da, aynı psikolojik olgu dile getirilmektedir. Bu buyrukları veren Tanrı simgesi çevresinde burçlanan özerk komplekstir söz konusu olan. Tanrı, yanan çalıdan, ya da dağ doruğunda değil, bilinçdışınm derin­ liklerinden konuşmaktadır. Özerk kompleksin yapısının gerektirdiği gibi, birey, onun ayrı varlığının bilincinde değildir üstelik. Kendini onunla özdeşleştirmek­ tedir. Bu yüzden de kompleksi dünyaya yansıttığının ve kendi ruhun­ dan doğan arketiplere dayanan olgulara nesnel gerçeklik yüklediğinin farkında değildir. Tanrı vizyonunu, bir özerk kompleks belirtisi olarak çizerken, Jung, bu gibi «vahiylerin» gerçekliğini yadsımaz, ya da sınırlandırmaz. Tersine, yaşamın anlamına en işleyici olguların bilinçdışının simgelerinden geldiğini savunur bu, özellikle, ruhun arketipik katlarına işleyen dinsel yaşantılar için geçerlidir. Üzerinde durulacak nokta şudur Jung'un dilinde 'Tanrı'dan söz edilince, ruhtaki yaşam enerjisi arketipinin bir ifadesi olarak, bilinçdışından yükselen bir sim­ ge anlaşılmaktadır bu simge, çevresinde libidonun en şiddetli gücünü burç burç toplar ve özerk bir kompleks olarak bilinci ele geçirir. Bu «ele geçirme» olgusu iki biçimde olabilir. Bir de bakarsınız, başka bilinçli içerik ile ilişkisi olmayan bir cin gibi bilinçte aniden belirir, bu durumda ruhu altüst eder ya da, BEN'in, kendini onunla özdeşleştireceği derecede bilinçle bütünleşen psikolojik bir durum gibi güvenli bir biçimde yerleşir. Bu son durumda, Tanrı kompleksi, çevresinde başka simgelerin toplaştığı odak noktasıdır bundan doğan enerjik güç, «yaşanılan din» olarak canlılık kazanır. Jung'un görüş açısından bakılırsa, her şey Tanrı arketipinin konumuna bağlıdır. Çünkü bu, enerjiyi veren baş öğedir, Tanrı simgesi «canlı» olmadığı sürece, hiçbir simge burcu ruhta din işlevi göremez. Ruhta böyle bir durum yer aldığında ve bir toplulukta herkesçe yaşantısı duyulduğunda, söz konusu kültürün belli bir simge yapısının sağladığı biçimde 'arketipik imgeler', öyle anlamlı gelir ki, kimse bun­ ların neyi dile getirdiklerini düşünemez artık. Yaşamın sorgu sual edilmeyen, sorguya çekilem eyecek gerçekleri olarak var sayılıp yaşanır. Böylece özerk bir kompleks gibi ifade olunan Tanrı arketipi, bireylerin toplum daki bilinçli davranışlarının tem elini sağlayan inançlar kalıbını oluşturur. Simgenin en temel işlevi olan Tannarketipi, toplumun değerlerini kaynaştırarak bir arada tutar, bireylerin ruhsal yaşamını da, en yüksek enerji gücünü toplumsal düzene dönüştürerek bütünleştirir. Bilincin dengesi, bilinçdışmdaki Tanrı kompleksinin kuvveti ile doğru orantılı olarak değişir. Tanrı kompleksine dayanan burçlanma zayıflarsa, bilincin konumu da belirsizleşir. Tanrılar, ancak 'tanrısal' bir zemine sahipmişler gibi yaşanıldığında, yani 'buyruklarının' insan kurumlarından ötede bir geçerliği olduğu duyuldukça korurlar konum­ larım. Bu tanrısal kavram yok olduğunda, Tanrı simgesi, bilinçdışında aynı güçle artık yaşanamaz demektir. Tanrılar hâlâ dış dünyada aran­ maktadır, am a simge artık «canlı» değildir ve Tanrı bulunamaz artık. M ucize için dua edilir, ama mucize yer almaz. Simge, bilinçdışına artık etkin olmadığı için, Tanrı eskisi gibi «tanrıca» değildir. Günlük yaşamdaki bağışlarından eser kalmamıştır artık. Tanrısını yitirmiş bir topluluk, ya da ona inanma ve onu yaşama yeteneğini yitirmiş bir topluluk, Tanrı esirgeyiciliği olamayan düşkırıklığı ve tehlike içindeki bir dünyada yaşamak zorundadır. «Zaman zaman tanrıların ölmesi... İnsanın, bunların insan eliyle yapılmış olduğunun farkına varmasındandır.» Bir Tanrı ölünce, bir zamanlar simgesini canlı gördüğü bir topluluğun ruhunda biraz boşluk olur ve ruhta yeni bir Tanrı simgesi uyanıncaya kadar acılı, kritik bir ara yer alır. Tanrı simgesinin işlevi son bulunca, ne olur. O yolda akmakta olan enerji miktarı, bu kez ruhun içinde başıboş duruma gelir. Tanrısimgesine bağlı libidonun şiddeti öyle yüksektir ki, ancak belli bir etkinliğe koşulduğunda buna dayanabilir. Doğrudan doğruya denetim altında olmadığı zaman, kendi gücünün devingenliği, özerk kompleks durumunu altüst eder, hatta sonunda kişiliğin bölünüp parçalanmasına yol açar. Özel olarak, enerji içe yönelir ve kompleks eskiden Tanrı'da bulunan nitelikleri kendi üzerine çeker, öyle ki birey, kendi kişiliğinde insanüstü bir güç sahibi olduğu kuruntusuna kapılır. Bu durumu can­ landırmak için Jung, tarihten bir örnek vermektedir. Almanlar'ı Naziliğin «kitle psikozuna» götüren psikolojik durumdur bu Nietzsche, kâhinliğiyle görmemiş miydi, «Tanrı öldü» dememiş miydi. Mirasına da Ustüninsan'ın konacağını söylememiş miydi. Son bulan bir yansıtmanın hep kaynağına dönmesi değişmez bir psikolojik yasadır. Birinin aklına eser de, «Tanrı öldü» derse, ya da «Tanrı yok» diyecek olursa, belli bir dinamik yapıyı canlandıran ruhtaki Tatırıimgesi, gerisingeri özneye döner ve düşüncenin kendisini «Tanrı'ya benzediğine» inanmasına yol açan bir durum yaratır yani, ancak çılgınların ve mecnunların özellikleri olan nitelikleri oluşturur, böylece faciaya götürür. Nietzsche, Alman ruhunda tehlikeli bir yaşam süren Hıristiyan Tanrı'sımn öldüğünden söz etmişti. Sonradan ortaya çıkan Nazizm, Nietzsche'nin düşüncesinden türetilmiş değildi yalnızca aynı durumun bir sonucuydu Nietszche'nin dediği gibi, Alman ruhunda Hıristiyan Tanrı'sımn ölmüş olmasından ileri geliyordu büyük çaptaki ruhsal enerji miktarları, bazı bireyleri iktidar kuruntusuna kaptırarak m ec­ nuna çevirecekti. Tanrı'tun ölümünden söz etmek, yakıtı çağlarda yer almış psikolojik bir durumla ilgilidir. Tanrı'ya dinbilimsel inançlarda zayıflama olduğu gibi, toplumsal değerlerin hiç birinde bir duygulu­ luk, bir iştiyak kalmamıştır. Bir Tanrının ölümü tarihsel açıdan önem­ li bir olgudur. Çünkü Tanrı simgesi her toplumda temeli oluşturur. Bir Tanrı ölürse, değerler yapısı dengesini yitirir yaşam niteliği yok olur anlamını, yetkisini ve esinlenme yeteneğini yitirir. Normal olarak bu simgeler yoluyla dış yaşama yönelmesi gereken simgeler, dışa doğru ileriememekte, dönüp ruha geri gelmekte, orada, tarihsel bilinçdışının uyur durumdaki öğelerini harekete geçirmektedir. Kişiliğin bütün den­ gesi bozulmakta, yeni bir Tanrı, yeni bir «üstün psikolojik durum» ruha yerleşerek, bilinçli davranışlarla bilinçdışı simgeler arasındaki bağı sağlayıtıcaya kadar dengesiz olarak kalmaktadır. Yeni bir Tanrı hemen «doğmasa» bile, ruhun eğilimi, yaşam için sahici bir anlam kavramı taşıyan ruhsal içerikleri yüzeye çeker. Bunlar yüzeye çıkınca bir sistem oluşturur, toplumca benimsenir çünkü birey, bilinçli davranışları için kuramsal bir teme. olmadığı zaman ortaya çıkan psikolojik sorunları böyle taşıyabilir. Örneğin, yaşayan bir dindeki gibi, ruhun bütün izlenimlerini ve umutlarını ifade eden, bir dış biçim var olduğunda, bu ister törensel, ritiiel, ister manevî olsun, ruh dışında demektir ve tam anlamıyla, her­ hangi bir manevî sorun yoktur. Birey bu durumda sorgu sual etme gereksinimini duymadan, inançlar açısından, dünyaya, dışa doğru hareket edebilmektedir, içine yönelik, kendi içini araştıran bir zihin çerçevesi geliştiremez. Bilinçli davranışlar kurumlaştığında, dikkat, ruhtan öteye, dış nesnelere yönelir ama simgelerin işlevi sona erdiğinde, birey, kendi içinde etkin güçlerin varolduğunu derinden duyar. H er şey yolunda gittiği ve ruhsal enerji yeterli ve iyi ayarlı durumda uygulama alanı bulduğu sürece, içimizden hiçbir şey bizi tedirgin edemez. Hiçbir belirsizlik ve kuşku çullanamaz üstümüze, kendi kendimize karşı bölünmeyiz. Ama ruhsal etkinlik yollarından biri, ya da öteki tıkanmaya görsiin, o zaman, engellenen bir ırmak çıkar ortaya. Su, gerisingeri, kaynağa akar içerdeki kişi, görünürde­ ki kişinin istemediği bir şey istemektedir, buysa kendi kendimizle savaş durumundayız demektir. Normal, uyumlu bir yaşam sırasında insan, ruhun varlığından habersiz yaşıyor. Ancak ruhsal güçler, kendi kendine yöneldiğinde bireyin dikkati ruhun gerçekliğine çekiliyor simgeler «canlılıklarını yitirdiğinde ancak, ruha nesnel bir açıdan bakılabiliyor. Psikoloji doğrudan doğruya çağdaş insanın ruhundaki hastalıktan, manevî tedir­ ginlikten doğmuştur. Batı uygarlığının en derin inançlarının sarsılması doğurmuştur psikanalitik açıdan insan ruhunun incelenmesini, Jung'a göre, çağdaş insan, bir «ruh» peşindedir. Eski Tanrı'ları ölmüştür. Her ne kadar birçok alanlarda psikolojik doğum sancıları duyulmaktaysa da, yeni Tanrı'ları henüz doğmamıştır. Yeni Tanrı'lar zamanla doğa­ caktır Jung'un inancı kesindir. İnsan ırkı kendini yok etmek istemi­ yorsa, inanmak zorundadır. Ruh, yapısı gereği, kendiliğinden yeni, özerk simgeler yaratacaktır bu simgeler yeni Tanrı'lara biçim vere­ cektir, en sonra da, bu Tanrı'lara adayacağı yeni bir ruh bulacaktır. Çağdaş insan ruhunu arıyor demek, bilinçten önce ve zihinden daha temiz bir taban üzerine oturtabileceği, yaşamı için yeni olan ve kendi içinde duyabileceği bir anlam arıyor demektir. Çağımızın sorunu, Jung'a göre psikolojiden öteye gitmektedir. Dinsel bir sorundur bu, ancak din sözcüğü de yetersiz ve yanıltıcıdır burada, psikolojik sorun bir dinsel gereksinim sorunudur, ama dinsel ritüeller gereksinimi değildir bu. Kendiliğinden yoğun ve doğal yaşamı olacak ruhta «canlı» simgeler gereksinimidir. Bu arada çağdaş insanın özelliği, aramamasındadır. Bugünkü dinsel sorun aslında din yolculuğudur. Psikolojik sorun, tarihin en anlamlı dönemlerinden biri­ ni yaşarken bile, bireysel yaşamın anlamsızlığının yükü altında ezilen kişinin sorunudur. Eski Tanrı'ların ölümü ile, yeni Tanrı'ların doğuşu arasında, bırakılan inançlarla yeni inançlar arasında bir boşluk söz konusudur Budur çağdaş ruhun durumu. -IVJung'un açtığı ufuklardan yararlanan birçok çağdaş psikiyatr, psikolog, düşünür ve sanatçı olduysa da, gene de, henüz hakettiği izleyici sayısını bulam am ıştır. Nedeni birden çoktur Bir kere, yapıtları, varoluşu, Freud gibi basite indirgeyerek matematiksel bir formül açıklığıyla verememektedir. Bu bakımdan, hitap ettiği okuyu­ cunun hem sabırlı, hem önyargısız, hem de derin kültür sahibi olması gerekir. Fikir edinmek için bile olsa, Jung'un bir iki yapıtını okumak yetmez. Yirmialtı koca cilt içinde toplanan yazıları hemen hemen her alana uzanmakta ve üniversiteden yeni mezun olmuş bir hekimin kültür kapsam ının ister istem ez çok dışında kalm aktadır. Bu bakımdan, Freud gibi şansı olmamıştır, daha seçkin bir topluluğa hitap etm iştir ve edecektir. Bilim açısından ise, ampirizm ile deneycilik ile yetinmesi kuşkuyla karşılanmaktadır. Jung için gerçek, yalnızca matematiksel ve biyolojik bakımdan değişmez yasalar kalıbı değildir. Bir insan, bir şey düşünür, o düşünce somut bir olguya dönüşürse, o düşünce, o denli somut olur. Bir insan, nice «deli» olursa olsun, tutar da, tanımadığı bir insanı «düşman» olarak görür, çeker bıçağını öldürürse onu, sözüm ona fiziksel gerçekliği kabul edilmeyen o düşünce, ya da fantezi, o gizilgüç alabildiğine somut bir fiziksel ve biyolojik olaya dönüşmüş demektir. Demek ki kendine özgü, apayrı bir psikolojik gerçek vardır ve en azından fiziksel gerçek kadar gerçek­ tir. Jung, insan sonsuzdur, sınırlanamaz, haritası çizilemez diye düşündüğünden, düşüncelerini bir sistem halinde özetlemek isteme­ miş, bir «ekol» kurmaktan çekinmiştir. Buna karşın, analist hekimin kendinin de, önce analizden geçmesini savunan ilk kimsedir. Bilindiği üzere klasik psikanaliz tekniğinden birçok bakımdan ayrıldığı için kendi psikolojisine «Analitik Psikoloji» demiştir. Freud psikanalizinin analiz oturumlarının sayısı ve uzunluğu çok değişkendi, bu oturumlar, çoğu kez, günümüzdekinden daha kısaydı. Psikanalistlerin tekniği çabucak kalıplaştı öyle ki, örneğin hastaları haftada beş kere görmek, hastanın bir divana uzanması, analistin de hastanın görmeyeceği bir yerde durması şart olmuştu. Jung, hekimle hastanın karşılıklı konuşması, aralarına hiçbir şey girmemesi gerektiğine inandığı için, divana uzanmalarını istemiyordu. Hastalarını, Freud'a göre daha uzun aralarla görmek isterdi. Haftada en çok dört kez görürdü ama daha çok, haftada iki, ya da bir kere görmekle yetinirdi bu, hastanın içinde bulunduğu duruma göre değişirdi. Zaman zaman ara verdiği, ya da buluşmaları «tatil ettiği» bile olurdu. Bir hastaya, tedaviye yanaşsın diye, tedavi süresinin kısa olacağını vaat etm em ek gerekirdi. H er vaka analize gelmezdi. Başarısız bir psikanaliz büyük düşkırıklıklarına ve tehlikelere yol açardı. Tedavi süresi boyunca ara vermek gerekirdi böylece bi­ linçdışı, analitik tartışmaya tepki gösterme zamanı bulur ve yaşamın normal akışı devam ederdi. Klasik psikanaliz tekniğinin sakıncalı yan­ ları şunlardı Hastanın edilgen rolü aşırı derecede belli edilmiş oluyor­ du Sanki biri onu ameliyat ediyormuş gibi bir durum sözkonusuydu. Hastanın yapma bir boşluk hücresine kendisini hapsetmesini kolay­ laştırmaktaydı. Böylece, onu analistten ayıran uçurum üzerine köprü kurmasını güçleştiriyordu. Jung, hastalarının, analiz süresince günlük yaşamlarından kop­ malarını istemezdi. Yakın geçmişte Freud'çu analistler de hastalarını görme sayısını azaltmışlardır kimi, divanı da bırakmıştır. Jung'un en çok saldırılan yanı teleolojik (ereklilik) yanıdır. Oysa, hastanın kişisel çocukluk yaşamına daha bir eğilmesi gerektiği üzerinde durulabilirdi. Çünkü birçok nevrotik belirtiler, Jung'un dengeleme düzeni çerçevesi içinden çok, hastanın çocukluk yaşantılarıyla, ya da anlaşılmaması çerçevesi içinde daha kolay kavranabilir. Örneğin, agorafobi'yi bir dengeleyici belirti olarak yorumlayabilmek güçtür ama çocukluk bağımlılığında bir diretme olarak görülmesi daha kolaydır. Bu Jung'un kendi kendini ayar ve dengeleme düzeninin önemini yadsımak değildir ne var ki, bunun evrensel olarak biçimi bozulmadan uygulan­ ması güçtür. Jung, nevrozun nedeninin geçmişte değil, şimdi de bulunacağına inanıyordu. Hastalar bir yerde saplanıp kaldığında, nevrotik belirtiler göstermeye başlıyor, yaşla gerçekleşen doğal psikolojik gelişim, kendi yolunda ilerlemediği zaman yer alıyordu. Bu, yaşamdaki «yüküm­ lülüklerin» birini yerine getirmekten kaçınıldığında ortaya çıkıyordu. Örneğin, kadınlardan kaçan bir adam, ya da hamile kalmaktan sakınan bir kadın, cesaretsizlikleri yüzünden nevrotik olabilirlerdi. Jung, bu gibi durumlarda, hastalarda çocukluğa ait birçok gereç sağladığının farkındaydı Bunlar, yakın akrabalara duyulan cinsel duygular, bebek­ teki cinsellik ve Freud'çu psikanalizin bize tanıttığı başka bütün çocuk fantezileriydi. Ama Jung, Freud'dan değişik olarak, bu gerçeklerin ortaya çıkışını, şimdi de varolan bir yanlış durumdan ileri geldiğine inanıyordu. Ancak kişinin libido enerjisi şimdi ve burada doğru anlatımını bulam adığı zaman, çocuksu fanteziler geri gidilerek depreşiyordu. Freud, hastaların, geçmişteki takılmalarından kendileri­ ni kurtaram am ış oldukları için bugün engellenm iş olduklarını düşünüyor, Jung ise, hastalarının geçmişteki takılmalarına dönmeleri­ ni, şimdi bir engelle karşılaşmış olmalarına yoruyordu. Bir tür büyümemiş ve Freud'un çizdiği tanıma uyan birçok hasta vardır. Öte yandan Freud'çu analizciler, ilgilerini hastanın yalnızca çocukluk geçmişine yöneltirler ve şimdiye intibaklarını düşünemezler çocukluk çağındaki takılmalar, bir hastanın belirtilerinin nedeni ise, niçin erişkin adamın yaşamının belli bir anında ortaya çıkıp tedirginlik yaratmak­ tadır, bunu düşünmemektedirler. Jung, Freud'un düşleri, bilinçdışına götüren «Kral Yolu» olarak görmesini hep saygıyla karşılamıştır. Ancak düş yorumu konusunda birçok önemli yönden ayrılacaktı ondan. Freud «Düşün nedeni nedir. Düş neyin belirtisidir.» diye sorar. Jung ise, «Düşün anlamı nedir. Neyin simgesidir.» der. Jung, Freud'un düşlerin ille de kabul edilmez olanı gizlediği düşüncesini benimsemiyordu. Freud'a göre, düşlerin bir «görünürdeki içeriği», bir de «gizli içeriği» vardı gizli şey de çoğunluk isteğinin yerine getirilmesiydi gene Freud'a göre düşler, ister istemez düş görenin geçmişiyle ilgili olduğu kadar şimdisi ile de ilgiliydi. Jung, düş dilini, anlaşılması güç olabilen, ama amacı herhan­ gi bir şey saklamak olmayan, simgesel bir dil olarak görüyordu. Bir kimse bilmediği bir dil karşısında nasıl davranırsa, Jung'un da düşler karşısındaki ilk tutumu öyle oluyordu, Freud'daki gibi çoğu cinsellik­ le ilgili simgeler, daha doğrusu, işaretler ve allegoriler söz konusu değildi. Her insanda, hatta bir insanın gördüğü her düşte, gerçek simge niteliğinde, kendi anlamını içeren öğelerdi. Jung, düşleri daha çok da bir düşler dizisini incelerken hastasının çağrışımlarını da açmasına yardım ederdi. Freud'çu analiz «serbest çağrışım» yöntemiyle gördüğü esas düşten uzaklara gidebiliyor, oysa Jung, hastalarından çağrışımla­ rını, düş im gelerinin kendileriyle sınırlamalarını istiyordu. Jung çağrışımlar, ister bir düşten, ister muayenehanenin duvarındaki bir sinekten kaynaklansın, bunların eninde sonunda hastanın sorunlarına yöneleceğini kabul ediyordu. Ancak çağrışımın kendisi düşü açıklayamazsa, bu durumda hem hasta, hem de analist, hiçbir şey yorumlayamazdı. Jung'a göre düşlerin çoğu «kişisel bilinçdışından» kay­ naklanıyordu yani, günlük coşkusal sorunlarıyla kişilerarası ilişkiler­ den ve çocukluk çağından kalm a tortulardan çıkıyordu. Bu düşlerin önemini yadsımamasına karşın, Jung, daha çok ortak bilinçdışından gelir gibi görünen düşlerle ilgileniyordu. Bunun için de geniş mitoloji, din tarihi, simya, Çin yogası bilgisi gerekti. Buysa, çoğu hekimler için erişilmesi güç bir şeydi. Bu bakımdan, bugün için olsun, gelecekte olsun, yapıtından yararlanacak hekimler ya da hastalar sınırlı kala­ caktır. Bugün, yapıtları psikiyatrlardan çok psikologlara, düşünürlere, sanatçılara, edebiyatçılara hitap etmektedir. Bu grup hastalar için Jung yeni bir teknik geliştirmiştir. Etkin imgeleme dediği bir yöntemdir bu. Jung da kendi kendini analiz ederken, vizyonlarının ve düşlerinin resmini çizmiş ve boyamıştır. Hastalarına da aynı şeyi önerirdi ya da yeğledikleri zaman şiir yazabilir, modeller çizebilir, heykeller yapabilir, hatta fantezilerini raks ile dile getirebilirlerdi. Jung'un özellikle ilgilendiği bir durum da, insanın ne tam uyanık, ne de tam uyur, uslam lam anın askıda kaldığı, ancak bilincin tamamiyle ortadan kalkmadığı durumlarda görülen fantezilerdi. Bu «etkin imgelem» yöntemi hastanın yaratıcılığını seferber etmiş' oluyor­ du. Hekime bundan sonra kalan iş, tedaviden çok, hastanın kendi içinde gizli yaratıcı olanakları geliştirmekti. Etkin imgelem yöntemine ancak kendileri de o yaşantıyı duymuş psikoterapistlerce başvurulmalıdır yüzeysel bir teknik olarak buna başvurulması hasta için tehlikeli olabilir çünkü, analistin tam deneti­ mi altında olmaz, bu yöntemi yasaklayacak kadar ileri gitmezse, bi­ linçdışı, dizginleri ele alabilir. Jung'un önemle üzerinde durduğu konulardan biri de transferans (aktarma) olayıdır. Psikanaliz için transferans, cinsel bir olgudur çünkü, her bir ruhsal bozukluk bebeklik çağından gelme cinsel bir sorun gizler ardında, nedeni de, bilinçdışmın yalnızca bastırılmış cin­ sel eğilimlerden oluşmasıdır. Oysa analitik psikolojide transferans, hastanın bilinçdışmın psikoterapiste yansıması demektir söz konusu bilinçdışıysa, cinsel isteklerden başka bir sürü şey içerir. Bilinçdışımı­ zın her bilinmeyen içeriğinin başka insan varlıklarına, hatta nesnelere yansıması genel bir kuraldır. İlkellerde bunu daha iyi görürüz. İlkel adam coşkusunu çevresine yansıtır. Bu yüzden çevresindekiler «mana» dedikleri ruhsal güçle yüklü gibiymiş gibi gelir onlara «mana» aslında kendi bilinçdışının enerjisinden türemektedir. Ruhsal içeriğim izin bilincinde olm adığım ız zam anlar buna benzer bir m ekanizma söz konusudur. Böylece hasta bilinçdışındaki gizli yan­ larını analistin kişiliğine bu mekanizma yoluyla yansıtır. Özellikle kendi kendine aşk, narsisist (özsever) eğilimindeki hastalar söz konusu olduğundan bunun sık sık erotik bir niteliğe büründüğü doğrudur. Bu gibi durum larda bilinçdışı eski bir tek-yanlılığı dengelem eye çalışmakta, hastanın o zam ana kadar bastırmış olduğu ya da savsak­ ladığı insan ilişkileri kurm a gereksinimini dile getirmektedir. Hastanın psikoterapistle olan ilişki sorununu göğüsleyerek bu yönde gelişti­ rilmemiş gizilgüçlerini gerçekleştirmesine yardım edilmelidir. Öte yandan, analist aşırı gelişmiş bir akılcının gözlerinde büyücühekim rolüne bürünürse, bu hiçbir biçimde cinsek bir yansıtma olmaz, ille de bir baba yansıtması da değildir aşırı akılcı kişinin bir türlü benimseyemeyeceği bir şeyi, ruhunun aklî olmayan enerjilerini dile getiriyor demektir. Psikanalist transferansı başlıca tedavi etkeni olarak görür, bilinçdışının bastırılmış içeriği, analistin kişiliğine yansıtılarak yeniden sahnelenir böylece yeniden bilinç düzeyine yükseltilmiş olur. Oysa Analitik Psikoloji bu sürece, örneğin bastırmayla bilinçten uzaklaşır, ruhsal içeriklerin yansıması olarak bakar bu durumda söz konusu içerikler «kişisel bilinçdışı»na, ya da daha önemlisi hâlâ bilinçdışında olan şeylerin yansıtılm asıdır ki, bu durum da genellikle arketipik niteliktedir. Çoğu kez kişisel bilinçdışına ait içeriklerin yansıması ardında gizli, daha derinde arketipik nitelikte bir içerikler düzeyi vardır. Analizin başlangıcında, yansıtma kaçınılmaz bir şeydir ancak düşlerde transferans görülebilir, çünkü bilinçdışının analizinde gerekli bütün gereçleri sağlarlar. Böylece, Analitik Psikoloji transferans'a, bastırılmış cinsel içtepileri yeniden yaşamdan bir mekanizma olarak değil, hastanın, bilinçli yaşamında eksik olan ruhsal işlevlerin bilincine vardıran bir olgu gibi bakar. Transferans bu anlamda, bilinçdışınm burçlanması demektir böylece, hastanın kişiliğinin tek-yanlılığı dengeleme atılımı meydana getirmektedir. Transferans, ruhun gelecekte­ ki gerilimi için gerekli olan bilinçdışının içeriklerini uyarmaya yaraya­ bilir. Bu, özellikle arketip imgelerinin yansıtıldığı durumlar için geçerlidir. Bu bakımdan, hastanın henüz kendi içinde bulamadığı bir enerji kaynağı gizler çoğu zaman. Bu enerjiyi kendi bilinçdışında bulduğunda ve onu bilincinde bütünleştirdiğinde de transferans «çözümlenebilir», yok olabilir. Transferans büyülü bir çember gibidir psikolojik durumun anlamı doğru dürüst anlaşılıncaya dek hasta bu büyülü çember içinde kalır. Belli bir ruhsal içerik bilince katılıp bütünleşmediği süre, o büyülü çember açılmaz. Transferans, daha geniş bir olgu olan yansıtma olayının bir yanıdır yani, yansıtma analistin kendi kişiliğine ise, transferans söz konusudur. «Olumlu» transferans, yapıcı libido yüklü imgelerin yansıtılmasıdır bu, yokedici libido yüklü imgelerin «negatifi»dir. İnsan ancak yansıtma yoluyla en iç süreçlerinin farkına varmaktadır. Bu yansıtmaların geri çekilip alınması demek, insanın kendi kendini tanıması, bilincine varması demektir. Kişi, gölgesinin yansıtmalarını geri çekip aldığında, kendi sorunuyla karşı karşıya gelmekte ve yansıtmanın yokedici enerjisi olumlu enerjiye dönüşmektedir. Jung, insanlık için, yeni bir ses değil belki, ne var ki, fırtınaya tutul­ muş, gideceği yer belirsiz bir tekne gibi, dalgalar üzerinde sallanıp duran çağımızın uygarlığı için, hiç beklenmedik bir anda karşısına çıkan, sığınabileceği bir liman. Öyle bir liman ki, bir ana kucağı gibi, insan için gerekli tüm besinleri sunan, tarihin ilk günlerinden günümüze dek gelen tüm varoluşu içeren bir barınak. Bütün unuttuklarımızı, köklerimizi anımsatmakta bize. Kendimizi kendimize yeniden kavuşturmakta. Bununla birlikte, sesine kulak verenlerin sayısı, gün geçtikçe artsa da, az çağımızın gürültülü dünyasında zor duyuluyor sesi. Karşıt sesler bir uyum içinde birleşmekte, tüm çatışmalar bir'e dönüşmekte. Özellikle günümüzün dünyasının gereksindiği şey, nicedir doğmuştu da, bulutlan yırtıp açığa çıkmakta güçlük çeken barış güneşi gibi parıldıyor ufukta. Bir vakıf durumunda olan bu kuruluş «Analitik Psikoloji» eğitimini ve araştırmasını amaçlamakta, kurucusu Jung'un fikirleri, önderliğinde kendisine sayısız izleyiciler yetiştirmektedir. Bunların birçoğu Jung'un kendisi tarafından eğitil­ miştir. Dersler İngilizce ve Almanca'dır. «Analitik Psikoloji» diplo­ ması alabilmek için, ilkin kuramsal konulardan sınav geçiren öğrenci­ ler, sonradan uygulamalı konulardan da sınava girmektedir. Bu arada bir tez hazırlaması istenir. Ayrıca her öğrencinin 300 oturumluk ve en az 250 saatlik bir süre gözetim altında analiz yapmış olması gerekir. Bugün İngiltere ve Amerika'da Jung vakıfları kurulmuş olup, geniş kapsamlı araştırmalar yapan, zengin bir analist grubuna yardımcı olmakta, yapıtlarını yayımlamaktadır. I Soğuk su, ışık, taze hava, elektrik gibi şeylerin etkisi geçici olmaktan öteye gitmez. Hastanın aklından zoru vardır, zihnin en karmaşık, en yüksek melekeleri doğru dürüst işlememektedir durum tıp alanının da ötesindedir. Hekim, aynı zamanda, psikolog da olacaktır, yani insan ruhunu tanımak zorun­ dadır. Eskiden, yani elli yıl önceye kadar, hekim doğru dürüst bir psikolo­ ji eğitimi görmezdi. Psikiyatri ders kitapları, klinik tanımlarla, akıl hastalıklarını sıralayan sistemlerle doluydu üniversitelerde, psikoloji adı altında öğretilen şey, felsefeydi, ya da Wundt'un öncüsü olduğu deney­ sel psikoloji . Nevrozların psikoterapisine doğru ilk adım, Paris'teki Salpetriere Akıl Hastalıkları Hastanesi'nden Charcot ekolü tarafından atıldı Pierre Janet nevroz vakaları psikolojisi üzerindeki çığır açan araştırmalarına başlamış bulunuyordu Nancy'deki Bernheim ise, Liebault'nun, nevrozun maziye karışmış bir yöntem olan telkin yoluyla tedavisi fikrini işlemeye başlamıştı. Sigmund Freud, Bemheim'ın kitabını çevirmiş, bu kitaptan değerli bilgiler edinmişti. O tarihlerde, nevrozlar ve psikozlar psikolojisi diye birşey yoktu henüz. Nevroz psikolojisinin temelini atma ayrıcalığı Freud'a ait olacaktı. Dersleri, nevrozların uygu­ lamalı tedavisinde edinmiş olduğu deneyimlerin ürünüydü, yani psikana­ liz diye adlandırdığı bir yöntemin sonucuydu. Konumuzu daha yakından ele almadan, psikolojinin bugüne dek bilim denilegelen şeyle ilişkisi hakkında birkaç söz söylemem gereki­ yor. Anatole France'ın Les savants ne sont pas curieux (Bilginlerin gözü görmek istemiyor) sözünün ne kadar yerinde olduğunu bir kez daha gösteren bir olay ile karşı karşıyayız burada. Bu konuda yazılan ilk doğrudürüst kitap, yepyeni bir nevroz kavramı ortaya koymasına karşın, pek yankı uyandırmamıştır. Tek tük yazar, bir kaç sözle beğenilerini dile getirdikten sonra, histeri vakalarını alışılageldiği biçimde açıklamaya devam etmişlerdir. Bu davranışları, yeıyüzünün yuvarlak olduğu fikir ya da gerçeğini överek göklere çıkardıktan sonra, gene de ondan yassı imiş gibi söz edenlerin davranışlarına benziyordu. Freud'un, sözünü ettiğimiz yapıtını izleyen yayımları, psikiyatri için paha biçilmez gözlemler içer­ mesine karşın, zerre kadar dikkat çekmemişti. 1900 yılında, Freud, ilk sahici düş psikolojisini yazdığında —bu alan, o ana kadar zifiri karanlığın egemen olduğu bir alandı— herkes gülüp geçmişti, 1905'te ise, cinselliğin psikolojisine ışık tutmaya kalktığında, bu gülmeler hakaretlere dönüşmüştü. Aydınların çıkardığı bu hışım fırtınası, Freud psikolojisi için, o ana kadar görülmedik, bilimin sınırlarını aşan bir propaganda fırtınasına neden olmuştu. Dolayısıyla, bu yeni psikoloji ile daha bir yakından ilgilenmemiz gerekiyor. Daha Charcot'nun zamanında biliniyordu nevroz arazları psikojenik idi, yani ruhsal kökenliydi, kaynağı psişe idi. Genelde Nancy ekolünün çabaları sayesinde, tüm histeri arazlarının, telkin yoluyla yaratılabileceği öğrenilmişti. Aynı şekilde, anestezi, parezi, paralizi ve amnezi gibi histerik olaylara neden olan psikolojik mekanizmalar hakkında da, Janet'nin araştırmaları sayesinde, epey bilgi edinilmişti. Ancak, bilinmeyen bir şey, histeri arazlarının psişeden nasıl türediği idi nedensel psişik bağıntılardan kimsenin haberi yoktu. 1800'lerin başında, yaşını başını almış bir pratisyen hekim, Doktor Breuer'in, yeni psikolo­ jinin temelini oluşturacak bir buluşu oldu. Histerili, zeki bir kadtn hastası vardı bilinci bulunıktı (etaî crepusculaire=a[acakaımlıky, ana dilini konuşamaz olmuştu, anlatmak istediklerini ancak İngilizce anlatabiliyor­ du (sistematik afazi=sistemli sözyitimi). Kol hareketine kumanda eden korteks merkezi, normal insanınkinden farksızdı gene de anatomik nedenler araştırılıyordu. Histeri semptomatolojisini (arazlar bilimini) anatomik olanaksızlıklar sergiler. Histerik bir nedenden işitme duyusunu tamamiyle yitiren bir kadının sık sık şarkı söylediğine tanık olunmuştu. Bir keresinde, gene böyle şarkı söylemekte olduğu bir anda, doktor, belli etmeden piyanoya oturmuş, hafif hafif ona eşlik etmeye başlamıştı. Bir müzik cümlesinden diğerine geçerken doktor aniden tonu değiştirmiş, hasta ise, farkında olmadan, değişen ton üzerinden şarkısına devam etmişti. Hasta, görüldüğü gibi, hem işitiyor, hem işitmiyordu. Sistemli körlük vakalarında da aynı durum sergilenmektedir tam histerik körlük çeken bir erkek hasta, tedavi esnasında görmeye başlamıştı ancak, ilk başta, görmesi kısmi kalmış, uzun süre de böyle devam etmişti. Hasta, çevresindeki herkesi görüyordu, görmediği tek bir şey vardı. Benzer deneyimlerden çıkarılan sonuca göre, hastanın bilinci algılamakta kusur ediyordu, yoksa görme duyusu görevini pekâlâ görüyordu. Bu durum organik bir bozukluğun varlığı ile çelişiyordu çünkü öyle olsaydı, esas işlev de etkilenmiş olurdu. Bu saptamadan sonra, Breuer vakasına dönelim. Bozukluk herhangi organik bir nedenden kaynaklanmadığına göre, histerik, yani psikojenik (ruhsal kaynaklı) olmalıydı. Breuer, (kendiliğinden doğan, ya da yapay olarak yaratılan) bilinç bulanıklığı (ctat crepusculaire) durumundayken, üzerine çullanan anılan, fantezileri hasta kadına anlattınyordu hasta ise böyle bir seanstan sonra, saatler boyunca rahatlamış oluyordu. Breuer, kadının tedavisi süresince, bu buluştan sistemli bir şekilde yararlanmıştı. Hastanın kendi, bu tedavi yöntemine «konuşma tedavisi» diye ad takmıştı, kimi zaman da, şaka yollu «baca temizliği» dediği de oluyordu. Kadın, sonunda ölecek olan hasta babasına bakarken hastalanmıştı. Fantezileri, doğal olarak, babasının hastalığı sırasındaki o kötü günlerle ilişkiliydi. O döneme ait anılar, dalgınlık anılannda, bir fotoğraf netliğiyle yüzeye çıkıyordu bu anılar, en küçük aynntısına kadar canlıydı, böyle plastik ve net bir resmin bilinç tarafından uydurulduğu düşünülemezdi. (Bilincin daraldığı durumlarda sık sık rastlanan, bellek güçlerinin bu yoğun durumuna «hipermnezi» denmiştir). Önemli şeyler açığa çıkmaya başlamıştı. Anlatılan sayısız olaylardan biri de şuydu Bir gece, yüksek ateş içinde kıvranan hastanın başındayken, ameli­ yat için Viyana'dan gelmesi beklenen bir cerrahın neden olduğu bir sinir gerginliği vardı havada Bir ara, annesi, odadan dışarı çıkmıştı, kızı Anna, sağ kolu, sandalya arkalığından sarkmış, gözü açık, düş görür gibiydi. Karşısındaki duvardan kara bir yılan çıkmıştı, ısırmak kastiyle hasta adama doğru uzanıyordu. [Evin arkasındaki çayırda, yılan bulunması pek olasıydı kızı korkutmuş olmalı ki, şimdiki sanrısının (hallucination) nedeni de buydu]. Yılanı kovmak istemişti, ne var ki sandalyenin arkalı­ ğından sarkan koluna sanki inme inmişti, kol «uykuya dalmıştı» duyu­ sunu yitirmiş, paretik haldeydi eline baktığında, parmaklarının minik kafataslı yılanlara dönüşmüş olduğunu gördü. Yılanı, inmeli koluyla kov­ maya kalkışmış olmalıydı, dolayısıyla duyu yitimi ve inmeli hali, yılan sanrısı ile bağlantılanmıştı. Yılan ortadan yok olduğunda, öyle korkmuştu ki, dua etmek istemişti, ama ağzından tek söz çıkmıyordu bir İngiliz yuva şarkısını anımsayıncaya dek ağzı tek sözcük telâffuz edememişti, ondan sonra da düşünmeye ve dua etmeye İngilizce devam etmişti. İnme ile sözyitiminin geçtiği sahne hastaya açıklanınca, durum düzelmişti. Böylece, vakanın iyileştiği sonucuna varılmış bulunuyordu. Sözünü ettiğim, Breuer ile Freud'un birlikte yazdıkları kitapta buna ben­ zer çok örnek vardır. Bu tür sahnelerin güçlü etkisi olacağı besbelli, insan­ lar, hastalık belirtilerinin oluşumunda, bu belirtilere nedensel anlam yük­ lemeye eğilimli. Charcot'nun güçle savunduğu, İngiliz «sinir şoku» kuramından türetilen, o sırada geçerli histeri görüşü, Breuer'in buluşunu açıklamaya pek elverişliydi. Travma kuramı denilen kuram doğmuş oluyordu böylece bu kura­ ma göre, histeri belirtisi ve bu belirti hastalığa neden olduğu çapta, psişik izleri bilinçdışında yıllar boyu sürecek, psişik hasarlardan, travmalardan ortaya çıkıyordu. Breuer ile birlikte çalışmaya başlayan Freud, bu buluşun doğruluğunu kanıtlayan birçok örnek vermeye başlamıştı. Demek ki yüzlerce histeri arazının hiçbiri rastlantısal değildi, ardında daima psişik olaylar yatıyordu. Böylece, yeni kavram çok geniş, deneysel bir çalışma alanı açmış bulunuyordu. Ancak, Freud'un araştırıcı zihni, uzun süre yüzeysel düzeyde kalamazdı, çünkü daha derin ve daha zorlayıcı sorunlar ortaya çıkmaya başlamıştı. Breuer'in hastasının yaşadığı aşın kaygı durumlarının kalıcı izlenimler bırakma olasılığı doğaldı. Ama nasıl olmuştu da, kadıncağız, marazi olduğu besbelli bu yaşantıları yaşamıştı. Babasına bakmasının yarattığı sinir gerginliği mi olmuştu bütün bunların nedeni. Öyle olsaydı, benzeri bir sürü vaka daha vardı demek öyle ya, bu gibi yorucu hastabakıcılık sık rastlanan bir olaydır, hastabakıcının sinirlilik durumu da pek ender sayılmaz. Tıp bunun yanıtını şöyle veri­ yor «Yapılan hesapta bilinmeyen şey, yatkınlıktır,» diyor. İnsan belli bir duruma «yatkın» oluyor, o kadar. Freud içinse sorun, bu yatkınlığı neyin yaratmakta olduğuydu. Bu, onu ister istemez psişik travmanın geçmişine götürüyordu. Coşku dolu sahnelerin insanlar üzerinde değişik etkileri olduğu, ya da bazı kimselerin umursamadığı, dahası hoşuna gittiği kurbağa, yılan, fare, kedi gibi şeylerin, başkalarını dehşete saldığı bilinen şeydi. Kılını kıpırdatmadan kanlı ameliyat sahnelerine tanık olan bir kadının, kediye dokunmaktan korktuğu, çekindiği görülmüştü. Ani bir korku ardından, akut bir histeriye tutulan genç bir kadın hatırlıyorum. Gittiği bir akşam partisinden arkadaşlarıyla evine dönmekteymiş birden arkasından dört nala bir at arabasının geldiğini duymuş. Yanındakiler bir kenara çekilmişler, bizimkiyse, dehşet içinde, arkasında araba, yolun orta yerinde koşmaya devam etmiş. Arabacı kırbacını şaklatıyor, küfürler savurup duruyormuş, ama boşunaymış, kadın, köprüye giden yol boyun­ ca koşmuş durmuş. Gücünün tükendiğini hissetmiş, atların ayakları altında ezilmemek için, kendini tam ırmağa atmak üzereyden çevreden yetişenler onu kurtarmış. Söz konusu kadın, o kanlı 22 ocak tarihinde, St Petersburg'da, askerlerin açtığı ateş altındaki caddedeymiş. Çevresindeki­ ler sapır sapır dökülüyor, ölüyor, ya da yaralanıp yere yuvarlanıyormuş, ama o, soğukkanlılığını yitirmeden, ne yaptığını bilir durumda bir bahçe­ ye açılan kapıya dalıp, başka bir caddeye çıkabilmiş. O dehşet dolu dakikalar, başka bir heyecana neden olmamış. Sonradan, kendini iyi, her zamankinden daha iyi hissetmiş. Aslında benzer tepkilere sık sık rastlanır. Dolayısıyla, bir travmanın şiddetinin kendi başına hastalık yaratıcı, patojenik bir anlamı olmayabilir hastalık yaratması, travmanın hasta için, özel bir anlam taşımasına bağlıdır. Yani, durum ne olursa olsun, hastalık yaratan etki, şokun kendisi değildir belli bir psişik eğilimi harekete getirmiş olması gerekir, hasta, bazı durumlarda, bilinçdışı ile özel bir anlam bağlantısı kurabilir. «Yatkınlığın» anahtarı ola ki buradadır. Bu durumda, kendi kendimize şunu sormamız gerekir araba sahnesinde ne gibi özel bir durum vardı. Hastanın korkusu at nalı sesleri ile başlamıştı bir an, bu, kaçınılmaz, korkunç bir alın yazısı gibi görünmüştü kadına, ölecek, ya da korkunç bir olay olacaktı artık sonra ne yaptığının farkında değildi. Esas etkinin atlar tarafından yaratıldığı kesindi. Bu önemsiz olaya karşı, hastanın açıklanamayacak derecede tepki gösterme eğilimi, atların kendisi için özel bir önemi olduğunu gösteriyordu. Örneğin, kızın başından, atlarla ilgili bir kazanın geçmiş olabileceğini varsayabilirdik. Sonuçta, böyle olduğu anlaşıldı nitekim. Yedi yaşlarındayken, arabacıları ile gezmeye çıkmışmış, derken atlar birden ürkmüş, dörtnala kalkmış. Derin bir ırmak boğazına, uçuruma doğru yuvarlanıp gidiyorlarmış. Arabacı, arabadan atlamış, kıza da atla diye haykırmış, ne var ki kız öyle korkmuşmuş ki, ne yapacağına bir türlü karar veremiyormuş. Gene de, son anda atabilmiş kendini bir yana, atlar ise yardan aşağı uçmuş. Böyle bir olayın derin izler bırakacağı belliydi kızın üzerinde. Aradan yıllar geçtikten sonra, benzer bir durumun uyandıracağı zararsız bir olayın ardından anlamsız gibi görünen bu tepki çocukluktaki bu olayla ilişkili idi, ancak patalojik yönü henüz açıklığa kavuşmuş değildi. Bu esrarı çöze­ bilmemiz için tamamlayıcı bilgiye gerek vardı. Gittikçe elde ettiğimiz, daha geniş deneyimlerimizin gösterdiğine göre, o ana kadar analiz ettiğimiz vakaların hepsinde, travmatik yaşantıların yanı sıra, aşk alanına giren özel rahatsızlıklar sınıfı da söz konusu olmuştu. «Aşk», cennet ile cehennem arasında uzayan esnek bir kavram olup, iyi ile kötüyü, ulu ile sıradanı kendi içinde birleştirir. Bu buluştan sonra, Freud'un görüşleri büyük değişikliğe uğramıştır. Büyük çapta, Breuer'in travma kuramının büyüsü altında, nevrozun nedenini travmatik yaşantılarda ararken, soru­ nun ağırlık merkezi bambaşka bir yere kaymış bulunuyordu. Vakamız bunu iyi canlandırmaktadır atların hastanın yaşamında neden özel bir rolü olduğunu anlamış bulunuyoruz ya, ancak daha sonraki, bu denli abartılmış ve ysrsiz tepkisini anlamakta güçlük çekiyoruz. Bu hikâyedeki patolojik özellik, kendi başına tehlikesiz hayvan olan attan ürkmüş olmasında. Travmatik yaşantıdan ayrı olarak, çoğu zaman aşk alanında rastlanan, tedirginlik yaratabilecek bir durum olabileceğini düşünerek, bu açıdan da bir acayiplik söz konusu mudur acaba diye araştırmamızda yarar vardı. Kız, nişanlanmayı düşündüğü bir genç adamla konuşmak­ taymış, onu sevmekte ve onunla mutlu olacağını düşünmekteymiş. Bütün bilinen bundan ibaretti. İlk soruşturmanın olumsuz sonuçları bizi yıldırmamalıydı. Hedefe doğrudan ulaşılamadığı zaman, dolambaçlı yol­ lara başvurma* gerekir. Kızın, atların önü sıra koştuğu, o acayip olaya dönmemiz gerekiyordu. Arkadaşlarının kim olduğu, ayrıldığı partinin ne biçim bir par.i olduğu konusunda sorulara başladık. Parti, sinirlerini tedavi ettirmek için yabancı bir memlekette bir sağlık merkezine gitmek üzere olan en yakın arkadışının veda partisiymiş. Söz konusu arkadaşı evliymiş, söylendiğine göre de mutluymuş bir de çocuğu varmış. Mutlu olduğu konusunu şimdilik bir yana bırakabiliriz, çünkü mutlu olaydı, her halde «sinirli» olmaz, tedavi de gerekmezdi. Yaklaşım açımı değiştirdim. Arkadaşlarının onu kurtarmasından sonra, ev sahibine —yani en yakın arkadaşının kocasının evine— getirmişlerdi gecenin geç saatinde onu götürebilecekleri başka bir yer yokmuş çünkü. O bitkin halinde iyi karşılanmıştı. Bu noktada hasta hikâyesine ara verdi sıkılmış görünüyor­ du, yerinde duramaz bir hal almış, konuyu değiştirmişti. Hoş olmayan bir yaşantıyı anımsadığı belliydi. İnatçı bir direnme de bertaraf edildiğinde, o gece bir başka ilginç olayın daha meydana geldiği öğrenildi iyi dost, ken­ disine ateşli bir ilânı aşkta bulunmuştu evin hanımı evde olmadığı için, hem güç hem de son derece tedirgin edici bir durum çıkmıştı ortaya. İlk bakışta, bu ilânı aşk, durup dururken, gökten yıldırım düşer gibi inmişti, ama bu tür şeylerin genelde bir geçmişi vardır. Birkaç hafta boyu, uzun bir aşk hikâyesini bölüm bölüm öğrenebildik, sonunda görünüm, bütünüyle ortaya çıkmıştı. Gerçek hikâye şöyleydi Hasta, küçüklüğünde oğlan çocuğu gibi yetiştirilmişti, haşarı oğlan oyunları oynamış, kendi cinselliğini hor görmüştü kadınsı tavırları, uğraşları olmamıştı hiç. Ergenlik çağından sonra, erotik sorunlar yaklaştığında, herkesten kaçar olmuştu. İnsanoğlunun biyolojik yapısını uzaktan yakından anımsatan her şeyden nefret ediyor, onu hor görüyordu yalın gerçekle ilgisi olmayan bir fantezi dünyasında yaşıyordu. Böylece, yaklaşık yirmidört yaşına kadar, bu yaştaki kızın kalbini genelde etki­ leyecek serüvenlerden, umutlardan kaçınmıştı. Derken, karşısına, iki adam çıkmış, çevresinde oluşan dikenli çiti aşabilmişti. A en yakın arka­ daşının kocasıydı. B ise bekâr arkadaşı. İkisini de seviyordu. Gel zaman git zaman, B 'yi çok daha beğendiğinin farkına varmıştı. Aralarındaki yakınlık gelişmiş ve çok geçmeden nişanlanacakları söylentileri dolaşmaya başlamıştı. B ile olan ilişkileri ve kendi dostlan sayesinde A ile sık sık bir araya geliniyordu. A'nın mevcudiyeti onu nedenini anlaya­ madığı bir tarzda tedirgin etmeye, sinirlendirmeye başlamıştı. Arkadaşları da oradaydı. Dalmış yüzüğü ile oynarken, yüzük bir ara parmağından kaymış, masanın altına yuvarlanmıştı. Hem A, hem de B, yüzüğü aramaya koyulmuş, sonunda onu bulan B olmuştu. Derken ağzım kulaklarına vardırtan bir gülümse­ meyle yüzüğü parmağına takarak «Anlarsın ya» demişti B. Kız, karşı koyamadığı garip bir duygu ile yüzüğü parmağından çıkarıp açık duran pencereden fırlatmıştı. Tahmin edilebileceği gibi, bu olayı zor bir an izle­ mişti, çok geçmeden de büyük bir üzüntü içinde partiden ayrılmıştı. Aradan uzun bir zaman geçmeden, tesadüf bu ya, yaz tatilini karı koca A'ların da kaldığı bir sağlık merkezinde geçirmişti. Bayan A, besbelli sinir nöbetleri geçiriyor, keyifsiz olduğu için de odasından çıkmıyordu. Böylece hastamız, yalnız başına Bay A ile gezmelere çıkabiliyordu. Bir keresinde de sandala binmişlerdi. O kadar neşeli ve içi içine sığmaz bir haldeydi ki suya düşmekte gecikmemişti. Yüzme bilmiyordu üstelik. A ise büyük güçlükle, onu, yarı baygın, sudan çıkarabilmişti. Sonra da öpmüştü. Bu romantik olay, aralarındaki bağı pekiştirmişti. Ancak has­ tamız, bu tutkunun derinliğinin bilincine çıkmasına izin vermemişti, çünkü nicedir alışıktı bu gibi şeylerin üstüne sünger çekmeye daha doğrusu, bu gibi şeylerden kaçmaya. Kendini, kendi gözünde bağışlatmak için B ile olan nişanlılık durumuna daha bir sıkı sarılmış ve kendi kendine sevdiği adamın B olduğunu söylemeye başlamıştı. Doğal olarak, bu küçük oyun, kadın kıskançlığının keskin bakışlarından kaçmamıştı. Dostu bayan A, sırrın farkına varınca sinirleri daha da allakbullak olmuştu. Sinirlerini tedavi ettirmek için Bayan A'nın ülke dışına gitmesi gerekmişti. Veda par­ tisinde cinler «Bu gece A yalnız. Ne yap yap, evinde kalmaya bak» diye fısıldamıştı kulağına. Düşündüğü gibi de olmuştu nitekim, garip davranışı sayesinde eve dönerek amacına ulaşmıştı. Bu açıklama karşısında, bu tür olaylar zincirini ayarlayıp gerçekleştirmenin ancak şeytan işi olacağı düşünülecektir. İşin içinde bir «şeytan» olduğu kesin, bu dramatik sonuca götüren güdülerin bilinçli olmadığını vurgulamam gerek. Hasta için olaylar kendiliğinden gelişmişti, kendisinin olan bitenlerden haberi yoktu. Ancak, önceden öğrendiğimiz hususlar sayesinde, bilinç kendisini B ile nişanlanmaya itmekte iken, her şeyin bu amaca yöneldiğini açıkça görmekteyiz. Ters yöndeki bilinçdışı dürtü daha güçlü olmuştu. Konumuza dönersek, travmaya tepkideki patalojik (yani acayip, ya da abartılı) unsur, nereden kaynaklanıyor. Benzer deneyimlerden yola çıkarak vardığımız sonuca göre, vakamızda, travmanın yanı sıra, erotik alanda bir bozukluk olduğunu düşündük yanılmadık da, hastalığın esas nedeni gibi görünen travma, aslında kendini belli etmeyen bilinçdışındaki önemli bir erotik çatışmayla bağlantılıydı. Bu durumda, travma, kendi başına anlamın bütün yükünü taşımış oluyordu, travmanın yerini, patojenik unsuru erotik bir çatışma gibi gören, daha derin, daha kapsamlı bir kavram almış oluyordu. Sık sık sorulur niçin herhangi başka bir çatışma değil de, erotik çatışma nevrozun nedeni oluyor, diye. Buna verebileceğimiz tek bir yanıt var kimse bunun böyle olması gerektiğini iddia etmiyor, sadece sık sık bununla karşılaşıldığı da bir gerçek. Ne kadar karşı çıkılırsa çıkılsın, aşk ile sorunları ve çatışmalarının, insan yaşamında — titiz ve dikkatli soruşturmaların gösterdiğine göre— kişinin sandığından çok daha önemi olduğunu ortaya koymuştur. Bu durumda travma kuramı moda olmaktan çıkmıştır nevrozun temelinde travmanın değil, gizli bir erotik çatışmanın yattığı buluşu ile travma anlamını yitirmiştir. Verdiğimiz örnekten anlaşılacağı üzere, bu sorun, sıradan bir erotik çatışma ile karşılaştırılamayacak birtakım anormal unsurlar içeriyordu. İnsana acayip, inanılmaz gelen şey, hastanın gerçek tutkusunun kendisinden gizli olmasıydı, bilincinde canlı olan, sadece kendi iddiasıydı. Vakamızda, tartışma götürmeyecek şey, gerçek ilişkinin karanlıkta kaldığı, bilinci sahte ilişkinin kaplamış olduğu idi. Bu olaylan kuramsal olarak açıklaya­ cak olursak, şu sonuca varıyoruz Bir nevroz vakasında, birbiriyle çatışan, biri bilinçdışı, iki eğilim vardır. Bu çok genel bir ifade. Mahsus böyle söylüyorum, çünkü patalojik çatışma, kişisel bir dava ise de, aynı zaman­ da, kendini bireyde belirten, alabildiğine geniş tabanlı bir insan çatışmasıdır da, insanın kendine karşı bölünmesi, uygar insanın «mümtaz vasfıdır» da ondan. Nevrotik kişi, doğa ile kültürü kendi içinde bir uyum durumuna getirmek zorunda kalan, bölünmüş bir kişiliktir. Kültürün gelişmesi, bildiğimiz gibi, insanın içindeki hayvanın derece derece boyunduruk altına alınmasıyla olur. Özgürlüğe susamış yanımız başkaldırmadan gerçekleştirilemeyecek bir ehlileştirme sürecidir bu. İnsanların üstünden zaman zaman, kültürlerinin sınırları içinde uzun süre hapsolmuş bir çılgınlık dalgası geçer. Antikite çağı, bunu Doğudan gelen Diyonizos cümbüşlerinde yaşamıştı klasik kültürün temel ve karak­ teristik bir unsuru durumuna gelmişti bu yaşantı. Bu cümbüşlerin ruhu, İsa'dan önceki son yüzyılın sayısız mezhep ve felsefe ekollerindeki Stoacı asetisizm (züht) idealinin gelişmesine epey katkıda bulunmuş, o çağın Mitraizm ve Hıristiyanlık gibi iki züht dinini meydana getirmişti. İkinci bir Diyonizosçu uçarılık dalgası, Batıda, Rönesansta görülmüştü, İnsanın kendi çağının ruhunu değerlendirmesi kolay değildir, son yanm yüzyılın doğurduğu, birbirini izleyen devrimler sorunlar arasında «cinsellik soru­ nu» yepyeni bir edebiyat türü yaratacaktı. Bu «akımda» psikanalizin baş­ langıcını görüyoruz bunun psikanaliz kuramları üzerinde alabildiğince rekyanlı bir etkisi olmuştur. Ne de olsa, çağının akımlarından kimse ken­ dini tamamiyle bağımsız kılamaz. O günden beri «cinsellik sorunu» ge­ nelde, siyasal ve ruhsal sorunlar tarafından arka plana itilmiştir. Bu, insan­ oğlunun içgüdüsel yapısının, uygarlığın zorla koyduğu engellere daima karşı çıkmakta olduğu esas gerçeğini değiştirmez. Adlar değişir, gerçek değişmez. Bugün biliyoruz, uygarlığın zorlamalarıyla çatışan sadece hay­ vansı yanımız değildir, bilinçdışmdan yükselen yeni fikirlerdir çoğu zaman bu fikirler de, içgüdüler kadar baskın uygarlıklara aykırı düşmek­ tedir. Günümüz insanının, temelde «cinsellik sorununun» önemsiz bir önsezgisi olan politik tutkularla coşması karşısında, kolayca, bir nevroz siyasal kuramı ortaya atabiliriz. Öte yandan, daha sonra, politikanın da, daha derin bir dinsel coşkunun öncüsü olduğunun farkına varabiliriz. Nevrotik, haberi olmadan, çağının baskın akımlarına kendini kaptırır ve bunları kendi çatışmasına yansıtabilir. Nevroz, çağımızın sorunu ile yakından ilgilidir bireyin, genel sorunu kendi kişiliği içinde çözümlemesi için yaptığı başarısız bir girişimdir aslında. Nevroz, Özben'in bölünmesidir. Çoğu kimsede bunun nedeni, bilinç eski ahlâk idealine sımsıkı tutunmakta devam ederken, bilinçdışının, bilincin yadsımaya çalıştığı —çağdaş anlamında— ahlâkdışı ideal peşinde koşmasıdır. Bu tip insanlar gerçekte olduklarından daha saygın görünmek isterler. Çatışma, öteki türlü de olabilir görünürde saygı telkin etmeyen ve davranışlarını hiç kayıt altına almak istemeyen insanlar da vardır. Bu aslında kötü numarası yapmaktır, çünkü arka plandaki bilinç-dışına düşen ahlâksal yanları ahlâkçı görünen adamın ahlakdışı yanının ters bir ifadesi olduğu kesindir. Dolayısıyla, uçlara kaçmaktan çekinmelidir, çünkü bu, daima esas durumun görünürdeki durumun karşıtı olduğu izlenimi uyandırır insanda. «Erotik çatışma» düşüncesini açıklığa kavuşturmak için, genel bir inceleme gerekli idi. Şimdi artık önce psikanaliz tekniğini, sonra da terapi sorununu ele alabiliriz. Bu teknikteki en büyük sorun, elbette ki, en kısa ve en uygun yoldan, hastanın bilinçdışmda neler olup bittiğine ulaşmak sorunudur. Başlangıçtaki yöntem, hipnotizma idi hasta hipnotik konsantrasyon duru­ mundayken, sorgulanıyor, ya da, gene aynı durumda, kendiliğinden açığa vurduğu fantezilere kulak veriliyordu. Bu yönteme bugün de arasıra başvuruluyor, ancak, şimdi uyguladığımız tekniğin yanında, bu, ilkel, çoğu kez de yetersiz kalıyor. İkinci bir yöntem ise, Zürich psikiyatri kliniğindeki çağrışım yöntemi olmuştur. Deney sırasında, karakteristik bozukluklarla kendini belli eden, duygu-yüklü fikirler diyebileceğimiz «kompleksler» halinde, çatışmaların yansıtıldığı görülmektedir. Ancak, hastalığa neden olan çatışmalara erişmenin en önemli yöntemi, ilk Freud'un gösterdiği gibi, düş yorumudur. Düş konusunda «yapı ustalarının beğenmeyip bir kenara attığı taş, kilit taşı durumuna gelmiştir» diyebiliriz. Düş, psişeııin, şu ele avuca sığmaz, önemsiz görünen ürünü, ancak çağımızda horgörülmeye başladı. Eskiden kaderin habercisi, yakında meydana gelecek bir olayın işareti idi, kutsal ruhtu, tanrıların müjdecisi sayılırdı. Bugün, düşü, görevi bilinçten gizlenen sırları açığa çıkarmak olan, bilinçdışının elçisi gibi görüyoruz bu görevini ise tam olarak yerine getirmekte. Düşün «dış görünüşü», yani hatırladığımız şekli, Freud'un görüşüne göre, bize evin içi hakkında her­ hangi bir fikir vermeyen, sadece bir cephe, tersine, «düş-sansürcüsü» nün yardımıyla, onu dikkatle gizlemekte. Ama, bazı teknik kurallara başvurarak düşgöıen kişiyi, gördüğü düşün ayrıntıları üzerinde konuşturduğumuz takdirde, çağırışımlarının belli bir yöne doğru yönel­ diğine ve belirli temalar çevresinde dolaştığına tanık olmakta gecikmi­ yoruz. Bu temalar, kişisel anlam taşımaktadır, düşün arka planında ola­ bilecek, insanın aklına taş çatlasa gelmeyecek bir anlam içermektedir dikkatli bir araştırmanın gösterdiği gibi, bu arka plan ile düşün dış görünüşü arasında son derece nazik, ince, dakik bir ilişki vardır. Düşün bütün ipuçlarını birleştiren bu fikirler kompleksi, aradığımız çatışmanın ta kendisidir, ya da, kendini duruma göre ayarlayan bir türüdür. Freud'a göre, çatışmadaki acı verici, aykırı düşen unsurlar, bu şekilde örtbas edilmekte, ya da silinmekte, ortaya «istek-gerçekleştirme» denilen bir durum çıkmaktadır. Ancak düşlerin belirli istekleri gerçekleştirdiği pek enderdir örneğin, vücudun uyarılarının oluşturduğu düşler bunlardandır uyurken karnı acıkan bir kimsenin düşünde leziz yemekler gördüğü gibi. Uyurken kişi, bir yandan kalkmak isterken, bir yandan uykusuna devam etmek istediği durumlarda, düşünde uyanıp kalktığını görür örneğin. Gene, Freud'un görüşüne göre, niteliğinin, uyanık zihnin düşünceleri ile bağdaşmadığı bilinçdışı istekler vardır insanın, kabul etmekten kaçındığı, acı yüklü dilekleri vardır Freud'un, düşün gerçek mimarları olarak gördüğü dilekler bunlardır. Örneğin, görünüşte bir kız-çocuk annesini gönülden sevmektedir, ama düşünde, annesinin öldüğünü görür ve büyük acı duyar. Freud'a göre, bu kız, annesine karşı, kendinin bilincinde olmadığı, gizli, acı duygular beslemekte, annesinin bu dünyadan göçmesi­ ni istemektedir. En saf kız çocuğunda bile böyle duygular görülebilir, ama kendisine bu gibi duygular zorla yüklenmeye kalkışıldığında, çocuk şiddetle karşı çıkar. Görebildiğimiz kadarıyla, düşün, dış görünüşünde, istek-gerçekleştirme izinden çok, korku, panik gibi şeylerle, yani, varsayılan bilinçdışı-içtepinin tam karşıtı ile, karşılaşmaktayız. Ancak, pek iyi bildiğimiz gibi, abartılı bir panik durumu, insanı, çoğu kez ve haklı olarak söz konusu durumun tam zıddı bir durumun varlığından kuşkulandırır. Bu noktada, ince eleyip sık dokuyan okuyucu, haklı olarak soracaktır düşte panik durumunun abartılmış haliyle ne zaman karşılaşırız diye. Görünürde istek-gerçekleştirmenin izine rastlamadığı­ mız bu tür düşler sayısızdır düşteki çatışma, bilinçdışında meydana gelmektedir. Aslına bakılacak olursa, düşgörenimizde, anneden kurtulma isteği vardır bilinçdışı dili ile ifade edilecek olursa, annesinin ölmesini istemektedir. Ancak, aslında böye bir eğilimi var diye suçlayamayız onu, çünkü düşü çatıp kuran o değildir, bilinçdışıdır. Bu eğilimin bilinçdışı olması, düşgören açısından hiç beklenmedik bir şeydir. Bunu bilinçli bir şekilde düşünmediğini kanıtlamaya böyle bir şeyi düşünde görmüş olması yeterlidir. Annesinin niçin ortadan kalkması gerektiğini bilmemektedir. Erişkinin dünyasında kendini belli etmeyen, çocukluk çağındaki bütün içgüdüsel içtepileri de içeren, belleğin anımsayamayacağı kadar gerilere gitmiş şeylerin, bilinçdışının belli bir katında saklı bulunduğunu biliyoruz. Bilinçdışından yükselen şeylerin çoğunun, çocuksu nitelikte olduğu söylenebilir örneğin, «Annem ölünce, benimle evlenirsin, değil mi, baba.» gibi basit sorular söz konusu olabilir. Bir çocuk isteğinin bu şekilde ifade edilmesi, yakında duymuş olduğu, evlenme isteğinin yerini almaktadır nedenini henüz anlayamadığımız, düşgören için, vakamızda acı verici bir istektir Evlenmek fikri, daha doğrusu, buna tekabül eden içtepinin ciddiliği, «bılinçdışına itilip bastırılmıştır», oradan kendini, ister istemez, çocuksu bir söylemle belli edecektir, çünkü bilinçdışının emrindeki malzeme, genelde çocukluk çağındaki anılardan oluşmaktadır. Düş, acı veren, çocukça bir kıskançlık içermekte. Düşgören babasına âşık gibi, bu yüzden annesinden kurtulmak istiyor. Ama esas çatışma, bir yan­ dan evlilik arzusu, öte yandan bu konuda bir türlü karar verememesinde kesinlikle neler olacağını, uygun bir koca olup olmayacağını bilmiyor. Üstelik, aile yaşamını seviyor, sevgili annesinden ayrıldığında, büyüyüp bağımsızlığını elde ettiğinde, durumunun nasıl olacağını düşünüyor. Evlilik sorununun ciddi bir sorun olduğundan, kendisine egemen olduğundan habersiz sorunu bir yana bırakıp, anababa evine süklüm püklüm dönemez. O eski çocuk değildir artık evlenmek isteyen bir kadındır. Bu kimliği ile dönüyor, koca bulmak isteği ile. Ama aile içinde, baba koca durumunda koca olarak babasını seçtiğinden haberi yok. Ama, bu bir yasak akraba evliliği, ensest olmaz mı. Böylece ikinci bir entrika teması giriyor işin içine. Freud, bu ensest eğiliminin esas neden olduğu üzerinde duruyor, düşgörenin bir türlü karar verememesinin gerçek nedeni de bu ona göre. Bu açıdan bakıldığında, saydığımız öteki nedenler ikinci derecede kalmakta. Benim bu görüş karşısındaki tutumun şu falan yerde bir cinayet işlenmesi, çatışmaya neden olan, dünyanın her yerinde görülen adam öldürme cinnetinin varlığını kanıtlayamayacağı gibi, ensest eylemin de dünya çapında bir olay olduğu söylenemez. Hepimizin içinde, her türlü suç işleme tohumu yok değil. Ancak bir tohumun varlığı ile, nevrozdaki gibi kişilik bölünmesine yol açacak fiilî bir çatışma arasında dağlar kadar fark vardır. Nevrozun tarihini dikkatle inceleyecek olursak, genelde kritik bir an ile karşılaştığımızı görmekteyiz, karşı konulmayıp, bertaraf edilmeye çalışılan bir sorun ile karşılaşılan bir andır bu. Bu kaçış, tıpkı ardında yat­ makta olan tembellik, gevşeklik, korkaklık, endişe, bilgisizlik ve bilinç­ sizlik gibi doğal ve sık görülen bir tepkidir. İşler nahoş, çetin, tehlikeli olduğunda, duraksarız ve kaçamak davranırız. Bu nedenler, yeter de artar bile. Varlığı kuşku götürmeyen ve Freud'un haklı olarak gördüğü ensest belirtileri, bence ikincil bir olaydır, üstelik patolojiktir. Düş, çoğu kez görünürde anlamsız ayrıntılarla doludur, bir saçmalık havası egemendir, ya da, yüzeysel olarak bakıldığında, anlaşılmaz, şaşkınlık yaratır. Dolayısıyla, sabırla, alabildiğine dolaşık bir kördüğümü ciddi bir şekilde çözmeye başlamadan önce, daima, belli bir direnmeyi yenmeniz gerekir. Ancak sonunda, gerçek anlamını ortaya çıkardığımız­ da, düşgörenin sırlarına vâkıf olduğumuzu anlarız, görülen düşün son derece anlamlı olduğu, gerçekte söyledikleri her şeyin önemli ve ciddi olduğunu farkederiz. Bu buluş, çağımızın akılcı niteliğinin şimdiye dek ciddiye almadığı, düşlerin anlamı olduğu sözde-boşinancına daha saygılı davranmamızı zorunlu kılıyor. Freud'un dediği gibi, düş yorumu, bilince giden via regia'dır, dosdoğru yoldur. Dosdoğru, insanın sırlarına götürür kişiyi, hekimin ve ruh eğitimcisinin elinde eşsiz bir alettir. Yalnızca Freud'çu psikanaliz değil, genelde analitik yöntem de, bir­ takım düş yorumlarından ibarettir. Tedavi esnasında düşler, birbiri ardından bilinçdışının içeriklerini yüzeye çıkarır, bunları, gün ışığının mikroplardan arındırıcı gücüyle karşı karşıya bırakır bu yolla, kaybolup gittiği sanılan nice değerli şey, yeniden kazanılmış olur. Kendisi hakkında yanlış fikirler besleyen bir çok kimse için geçireceği tedavinin gerçek bir işkence olacağı kesindir. Çünkü, eski bir tasavvuf sözü «Neyin var neyin yoksa ver ki, hepsini geri alasın.» der, böylece kendi içinde daha derin, daha güzel, daha kapsamlı bir şeyin doğabilmesi için, kurduğu bütün boş hayallerini bırakması gerekecektir. Bu, tedavi sırasında bir kez daha bilin­ cine varılan bu gerçek, eski bir hikmettir bu tür bir psişik eğitimin ise kültürümüzün en enerjik çağında gerekli görülmesi dikkat çekicidir. Analiz, çok daha derinlere inerse de, bu, birçok açıdan Sokrates'in yönte­ mi ile karşılaştırılabilir. Freud'çu araştırma tarzı, patojenik çatışmanın, kaynağı bakımından, erotik veya cinsel unsurun aşırı derecede önemi olduğunu kanıtlamaya çalışmıştır. Bu kurama göre, bilinçli zihnin eğilimi ile ahlâkdışı, uyumsuz, bilinçdışı istek arasında bir çarpışma söz konusudur. Bilinçdışı istek, çocukluk dönemine aittir, yani, artık şimdi ile uyuşmayan, dolayısıyla da ahlâksal nedenlerden bastırılmış olan ve çocukluk çağına kadar uzanan bir istektir. Nevrotik insan, anlamını açıklayamadığı, keyfi sınırlamalarla bağdaşmayan bir çocuk psişesine sahiptir bu ahlâkı benimsemeye çabalamakta, ama kendi içinde bölün­ mektedir bir yanı, sorunu ortadan kaldırmaya, öteki yanı, özgürlüğe kavuşma peşindedir — sürüp giden bu çatışmanın adı nevrozdur. Söz konusu çatışma, her açıdan bilinç düzeyine çıkmış olaydı, pek muhteme­ len hiçbir zaman nevrotik arazlar doğurmazdı bu arazlar, yaradılışımızın öteki yanını göremediğimizde ve sorunların neden ısrarlı olduğunu anlayamadığımızda ortaya çıkmaktadır. Ancak, bu koşullar altında belirmektedir, böylece psişenin tanınmayan yanını dile getirmektedir. Böylece, araz, Freud'a göre bilinç düzeyine çıktığında, ahlâksal inançlarımızla şiddetli bir çatışmaya giren, benimsenmeyen isteklerin gerçekleştirilmesinde ortaya çıkmaktadır. Görüldüğü gibi, psişenin gölge yanındaki sorun, bilincin gözlemi dışında kaldığından, hasta tarafından çözümlenememektedir. Hasta onu düzeltememekte, onunla anlaşamamakta, öte yandan onu görmezlikten de gelememektedir çünkü, gerçek­ te, bilinçdışı içtepilerine «hâkim olamamaktadır». Bilinçli zihin hiyerarşisi dışına atılan bu içtepiler özerk kompleksler haline dönüşmüştür analiz büyük direnmelerle karşılaşması pahasına bunları yeniden denetim altına alacaktır. Gölge yanlarının bulunmaması ile övü­ nen hastalar vardır bize içlerinde her hangi bir çatışma bulunmadığına dair teminat verirler, ne var ki, kaynağı belirsiz başka şeylerin, histerik davranışlar, kendi kendilerine ve komşularına oynadıkları gizli oyunlar, sinirden doğan mide krampları, vücudun orasında burasında beliren sancılar, durup dururken sinirlenmeler ve daha bir sürü sinir arazlarının yollarını tıkamakta olduklarının farkında değillerdir. Freud psikanaliziçok şükür-bastırılmış olan içgüdülerin dizginlerini koyvererek büyük kötülük etmekle suçlanmıştır. Bu korku, ahlâksal ilkelerimizin etkinliği konusunda ne kadar güvensiz durumda olduğumuzu göstermiştir. Halka göre, sefahata düşmemelerinin nedeni kilisede vazedilen ahlâktır. Aslında, her hangi bir ahlâk ilkesinden çok daha gerçek olan ve ikna edici sınırlar koyan şey zorunluluktur. Psikanalizin, hayvansal içgüdeleri bi­ lince çıkardığı doğrudur, ancak, birçok kimsenin inanmak isteyeceği gibi, bu içgüdülere sınırsız serbestlik tanımaktan çok, onları amaçlı bir bütün içinde toplamaya çalışmaktadır. Bir insanın kişiliğinin, tümüne egemen olması her halükârda bir avantajdır, yoksa, bastırılmış unsurlar durup dururken başka bir yerde belirebilirler. İnsanlar, yapılarının gölge-yanını görebilecek şekilde eğitilmiş olaydılar, hemcinslerini daha iyi anlayıp sevmeleri mümkün olurdu belki. Biraz daha az ikiyüzlülük, kişinin ken­ disini biraz daha iyi tanıması, komşumuz için iyi olurdu çünkü, kendimize uyguladığımız haksızlık ve şiddeti başkalarına aktarmaya hepi­ miz hazınzdır. Freud'un duyguları bastırma kuramı, dünyada, sadece sanki içgüdüsel ahlâkdışı yanlannı bastıran, üstün ahlâklı kimseler varmış gibi davranıyor. İçgüdüsel içtepilerinin dizginlerini tamamiyle serbest koy ver­ miş bir halde yaşayan ahlâkdışı kimsenin, bu kurama göre, nevroza karşı bağışıklı olması gerekir. Deneyimlerin gösterdiğine göre, gerçek böyle değil oysa. Bu adam da, tıpkı diğer adamlar gibi pekâlâ nevrotik olabilir. Onu analiz ettiğimizde, ondaki bastırılan şeyin ahlâk olduğunu görüyoruz. Nevrotik ahlâkdışı kişi Nietzsche'nin çarpıcı deyimi ile, hareketlerinin düşünceleriyle uyum içinde olmadığı «solgun suçlu» gibidir. Bastırılmış edeplilik kalıntılarının, bu durumda insanın içgüdüsel yapısı üzerinde gereksiz bir kontrol uygulayan, çocukluk çağından geleneksel olarak arta kalmış şeyler olduğu için, kökten sökülüp atılması gerektiği görüşüne katılmak mümkün. Ancak, ecrasez l'infâme (boş inanç ile horgörü) ilkesi sınırsız bir sefihlik kuramına varır ki, bu, doğal olarak, alabildiğine saçma ve fantastik olur. Freud ekolünün de unutmaması gereken bir şey, ahlâkın, Sina Dağı'ndan insanlara kabul ettirilmek üzere taş yazıtlar ile indirilmediği, insanlık kadar eski, insan ruhunun bir işlevi olduğu. Ahlâk, insana dışardan zorla kabul ettirilen bir şey değildir ilk günümüzden beri içimizde vardır — insan toplumunun ortak yaşamının, onsuz varlığını sürdüremeyeceği şey de, M usa'nın yasası değil, ahlaksal yapımızdır. Toplumun bütün düzeylerinde ahlâkla karşılaşmamız bun­ dandır. Aynı zamanda, sürünün ortak yaşamını da yöneten, hareketleri içgüdüsel olarak ayarlayan yoğun bir insan topluluğunda geçerlidir. Öteye geçildi mi, yürürlüklerini yitirirler. Ötede egemen olan eski gerçek Homo homini lupus'dur (insan insan için kurttur). Uygarlık geliştikçe, giderek, daha geniş insan topluluklarını aynı ahlâk düzeninin kurallarına tâbi kılmayı başarmış bulunuyoruz ancak sosyal sınırlar ötesinde, yani bir­ birinden bağımsız insan toplulukları arasındaki boşlukta, bu ahlâk düzeni­ ni gerçekleştiremedik. Söz konusu boşlukta, eskiden de olduğu gibi, kanunsuzluk ve başıboşluk hüküm sürmektedir — ancak bunu, açıktan açığa söylemeye ancak bir düşman cüret eder. Freud ekolü, nevrozda, cinselliğin temel öneminden, dahası sadece cinselliğin öneminden o kadar emin ki, bundan mantıksal bir sonuç çıkararak günümüzdeki cinsel ahlâka yiğitçe saldırmıştır. Bunun yararlı ve gerekli olduğuna kuşku yok, çünkü bu alanda durumun son derece çapraşık olması yüzünden, eskiden olduğu gibi bugün de pek billurlaşma­ mış fikirler mevcut. Nasıl Orta Çağda her bir vakaya uyacak belirgin bir mâli ahlâk yasası olmadığı, sırf bir yığın ahlâkı olduğu için, mâliye horgörülüyor idiyse, bugün de sadece bir yığın cinsel ahlâkı söz konusu. Yasadışı çocuk sahibi olan bir kız, kınanmakta, onun edepli, efendi bir insan olup olmadığını kimse düşünmemektedir. Yasaca onaylanmayan her türlü aşk, ister doğrudürüst kimseler, ister cibilliyetsizler arasında olsun, ahlakdışı görülmektedir. Olan biten şey bizi öyle şaşkına çevirmiş durumda ki, olayın nasıl vukuu bulduğu ve kimin başına geldiğini hâlâ unutuyoruz. Orta Çağda da mâliye denince vahşice arzulanan, parıl parıl parlayan altın anlaşılırdı, altınsa şeytanın ta kendi idi. Gene de, işler göründüğü kadar basit değildir. Eros sorunu, gelecek­ teki kurallar ne olursa olsun, çözümlenmiş bir sorun değildir, öyle olarak da kalacaktır. İnsanın bir yanı, hayvansı bedeni olduğu sürece varolacak ilksel hayvansı yaradılışına aittir, öte yandan, ruhun en yüce hali ile ilişkilidir. Ancak ruhu ile içgüdüsü doğru uyum içindeyken, gelişip ser­ pilir. Herhangi birinden yoksunsa, sonuç hastalığa yol açar, ya da kolay­ ca maraziliğe dönecek bir tekyanlılık olur. İnsanda, aşırı kaçan hay­ vansallık, uygar kişiyi hasta eder, aşırı uygarlıksa, hasta hayvanlar yetiştirir. Bu ikilem, Eros'un insanın ne kadar güvensiz bir ortamda olduğunu göstermektedir. Çünkü, eninde sonunda, Eros, insanüstü bir güçtür, doğanın kendi gibi, dizginlenmeye ve sanki güçsüzmüş gibi sömürülmeye açıktır. Ne var ki, doğaya karşı zafer kişiye pahalıya mal olur. Doğanın, ilke açıklamasına ihtiyacı yoktur, bütün istediği, hoşgörü ve bilgece ölçülülüktür. Bilge Diotima'nın, Sokrates'e dediği gibi «Eros güçlü bir şeytan­ dır». Onu, hiçbir zaman altedemezsiniz, etseniz dahi, kendi zararınıza olur. Temel unsurlardan biri olmasına rağmen, iç dünyamız bundan ibaret değildir. Böylece, Freud'un nevrozun cinsellik kuramı gerçek olaylar üzerine kurulu bir ilkeye dayanmakta. Ancak tekyanlı ve biricik gerçek olma yanılgısına düşüyor aynı zamanda, sınır tanımayan Eros'a da kaba cinsellik deyimleri yamama ihtiyatsızlığında bulunuyor. Bu bakımdan Freud, bütün umudu dünya bilmecesini test tüpü içinde çözmek olan, maddeci çağın tipik temsilcisidir. Freud'un kendi de, yıllar geçtikçe, kuramındaki dengesizliğini kabul etmiş, libido diye adlandırdığı Eros'un karşısına, yok edici içgüdüyü, yani ölüm içgüdüsünü koymuştur. Ölümünden sonra yayımlanan bir yazısında şöyle demektedir «Uzun düşünüp taşınmalardan sonra, sadece iki temel içgüdünün varlığını kabul etmeye karar verdik bunlar Eros ile yokedici ölüm içgüdüsüdür. Bu temel içgüdülerin ilkinin amacı gittikçe büyüyen birimler kurmak ve onları korumak, kısacası bir arada tutmak İkincisinin amacı ise tersine, bu bağları bozmak ve her şeyi yok etmek. Bu nedenle buna ölüm içgüdüsü dedik». Bu kavramın kuşku götüren başka yanlarının daha derinine inmek­ ten kaçınıyorum. Apaçık bir şey var, herhangi başka