zihin seviyesine iner o seviye bi­ linç eşiğinin altında her zaman vardır, yığınla kışkırtılır kışkırtılmaz pat­ lak vermeye hazır bir durumdadır. İnsan psişesini sadece kişisel bir şey olarak görmek ve onu sadece kişisel açıdan anlatmaya kalkışmak bence büyük yanlıştır. Böyle bir açıklama yöntemi, kişinin ancak günlük uğraşlarına ve ilişkilerine uygu­ lanabilir. Ama, örneğin beklenmedik ve oldukça olağanüstü bir olay gibi bir dert ortaya çıkacak olursa, hemencecik içgüdüsel güçler yardıma çağrılır, bu güçler hiç beklenmedik, yeni hatta garip görünürler. Bunlar kişisel nedenlerle açıklanamaz. Daha çok, güneş tutulması olaylarındaki paniklere benzeyen öldürücü şekilde patlak vermesini bir baba komplek­ siyle açıklamak, tamamiyle yetersizdir. Ortak güçlerin ortaya çıkıvermesiyle meydana gelen karakter değişimi hayret verici bir şeydir. Kibar ve aklı başında bir kimse, bir manyak, ya da bir yaban hayvanı olur çıkıverir. İnsanlar bunların sorum­ luluğunu hep dış şartlara yüklemeye eğilim gösterir, ama içimizde olmayan bir şey patlak vermez ki. Bir volkan üstünde yaşamakta olduğumuz bir gerçektir ve çevresindeki herkesi yok edebilecek bir patla­ maya karşı korunması için insanın elinde hiçbir vasıta yoktur. Akla ve sağduyuya hitap etmek elbette iyi bir şey, ama dinleyicilerimiz, tımarhanelikse, ortak bir kriz geçiren bir yığınsa, elden ne gelir. Büyük ayrılık yoktur ikisi arasında, çünkü çılgın yığınlar kişisel olmayan, karşı koyamayacakları etkiler altında hareket ederler. Nitekim, makul vasıtaların baş edemeyeceği bir gücün ortaya çıkması için bir nevroz yeter. Kanser vakamız, insan akıl ve zihninin, en açık saçmalık karşısında ne kadar güçsüz kaldığını gösteriyor. H astalanm a açık, fakat yenilmesi imkânsız saçmalığı, henüz anlaşılmayan, bir gücün ve anlamın belirtisi olarak görmelerini Öğütlüyorum. Böyle bir vakayı ciddiye almanın, uygun bir açıklamasını aramanın daha etkin bir yöntem olduğunu tecrübeyle öğrendim. Ama bir açıklama marazi sonuca eşit bir varsayım ortaya çıkarırsa ancak, elverişli olur. Bizim vakamız bir istenç gücü ve telkinle karşı karşıya bu, bilincin karşısına koyabileceği herhangi bir şeye eşitten daha eşit. Bu nazik durumda, hastaya, son derece anlaşılmayacak bir şekilde de olsa, arazının arkasında, ama şöyle, ama böyle, gizlice icatlarda bulunduğunu ve onları desteklediğini telkin etsek kötü bir yöntem olur. Böyle bir telkin, mücade­ leci ruhu o saat felce uğratır, maneviyatını bozar. Kompleksinin, bilinçli kişiliğine yönelmiş kendi başına buyruk bir güç olduğunu anlaması çok daha iyidir. Üstelik böyle bir açıklama, meseleyi kişisel nedenlere bağlamaktan çok daha iyi uyar gerçek duruma. Görünürde kişisel bir neden vardır, ama bu, bile bile olan bir şey değildir, sadece hasta buna uğramıştır. Babil destanı Gilgameş'in küstahlığı ve Ivris'i9 tanrılara meydan okuduğunda, tanrılar kahramanın yasaya uygun tutkusunu kontrol altına almak için, gücü G ilgam eş'inkine eşit bir adam yaratmışlardır. Hastamızın başına gelen de aynı şeydir dünyayı zekâ ve akıl gücüyle düzenlemiş, ya da hiç olmazsa kendi kişisel yazgısını çizebilmiştir. Aklının amansız yasası her şeyi boyunduruğa almak istemiştir, ama bir yerde, doğa kaçmış ve hiçbir şekilde karşı konamayacak bir öç alma biçimiyle, kanser fikriyle geri gelmiştir. Acımak nedir bilmeyen, zalim bir boyunduruk altında tutmak için bilinçdışı zihin tarafından biçimlendiril­ miştir bu ustaca araç. Bütün mâkul ülkülerine ve hele salt güçlü insan istencine olan inancına inebilecek en ağır darbedir bu. Böyle bir saplantı ve bencil güç amacı için aklını ve zekâsını kötüye kullanmaya alışmış bir kimsede doğabilir ancak. Bununla birlikte, Gılgameş tanrıların öcünden kaçmıştır. Gözettiği uyarıcı düşler görmüştür. Bu düşler ona düşmanını nasıl altedebileceğini göstermiştir. Tanrıların kalmadığı ve hatta şöhretlerini yitirdiği bir çağda yaşayan hastamız da bu gibi düşler görmüş, ama bunlara kulak asmamıştır. Zeki bir adam, nasıl olur da düşleri ciddiye alabilir ki. Düşlere karşı sık görülen önyargı, genel olarak insan ruhunun önemsenmemesinin belirtilerinden ancak biridir. Aslında çok daha ciddi belirtiler vardır. Bilim ve tekniğin hayret verici bir şekilde gelişmesi karşısında, bil­ gelikten ve içgözlemden korkunç derecede yoksun kalmıştır. Dinsel 9 Ivris Yunanca K ültür anlam ına gelir. öğretimimizin ölümsüz bir ruhtan söz ettiği gerçek, ama özel bir tanrısal esirgeme olmasa, doğrudan doğruya sonsuz ilence uğrayacak psişe için, gerçek insan psişesi için, söyleyecek pek az tatlı sözü var. Psişenin genel­ likle önemsenmemesinin nedeni bir iki önemli unsura dayanır, ama biri­ cik neden bu değildir. Oldukça yakın zamanlardaki gelişmelerden çok önce bilinçdışına yaklaşan her şeye karşı ilkel bir korku ve tiksinti vardı. Bilinç başlangıcında herhalde güvenilmez bir şeydi. Oldukça ilkel toplumlarda bilincin ne kadar kolay ortadan kalktığını görüyoruz «Ruhun tehlikelerinin biri, ruhun yitirilmesidir örneğin. Bu durum psişenin bir bölümünün yeniden bilinçdışı olmasıdır. Buna başka bir örnek de Germen Sagasmın10 Berserk11 durumunda eşit olan amok12 durumudur. Buna, bir­ likte yıkıcı toplumsal sonuçlar doğuran bir vecd durumu denebilir. Bayağı bir heyecan bile epey bir bilinç kaybına sebep olur. İlkel kişiler bu yüz­ den, çok kîbar davranmaya çalışırlar, yavaş sesle konuşurlar silahlarını yere bırakırlar, çömelirler, başlarını eğerler, avuç içlerini yukarı doğru çevirirler. Bizim kibar davranış biçimlerimiz bile, hâlâ olağan psişik tehlike karşısında dinsel bir davranış gibidir. Yazgıları, büyüsel bir iyi gün dileğiyle yatıştırmış oluyoruz. El sıkışırken sol elimizi cebimizde veya arkamızda tutmamız ayıptır. Fazla yatıştırıcı davranırlar. Büyük, yetkili kimselerin önünde çıplak başla eğiliriz, yani, birdenbire önüne geçe­ meyeceği bir öfkenin buyruğuyla davranabilecek kudretliyi yatıştırmak için, başımızı çıplak olarak sunarız. Savaş rakslarında ilkel kişiler öyle heyecana kapılırlar ki kan bile dökebilirler. İlkeller psişik tehlikeler nöbet bekliyormuş gibi davranırlar ömürleri boyunca, tehlikeleri azaltmak için baş vurulan çareler ve yöntemler türlü türlüdür. Yasak bölgeler bu olgunun bir dış kanıtıdır. Sayısız tabular, ince­ den inceye, korku içinde gözetilen sınırlı, psişik bölgelerdir. Elgon tepesinin güney yamaçlarında yaşayan bir oymağa gitmiştim, büyük bir yanlış işledim. Ormanlarda sık sık karşıma çıkan ruh evlerini soracaktım, dereden tepeden konuşurken, ruh anlamına gelen «Selelteni» kelimesini kullanacak oldum. Herkes birden sustu, çok zor duruma düşmüşlerdi. Yavaş sesle söylenmesi için üstünde titizlikle durdukları bir kelimeyi yük­ 10 Saga Eski İskandinav hikâyesi. 11 Becserk Ç ılgınca Savaşan vahşi kuzeyli Savaşçı. 12 Amok Çılgınca kana susama. sek sesle söylemiş, pek tehlikeli bir durum yaratmıştım. Toplantıya devam edebilmek için konuyu değiştirmek zorunda kaldım. Bu oymaklar aynı zamanda hiç düş görmediklerini söylediler, düş görmek, başkanın, ya da sihirbaz hekimin ayrıcalığıydı. Sihirbaz hekim sonradan hiç düş görmediğini açıkladı çünkü artık bölge âmiri gelmişti. «İngilizler bu memlekete geleli artık düş görmüyoruz» dedi. «Bölge âmiri, savaş, hastalık, nerde yaşamamız gerektiği konusunda her şeyi biliyor.» Bu tuhaf sözler, düşlerin bir zamanlar en yüksek siyasal kılavuz, «Mungu»nun sesi olduğunu gösteriyordu. Bu yüzden, bayağı bir kimsenin düş gördüğünü söylemesi akıllıca iş olmazdı. Düşler, Bilinmeyenin sesidir, yeni tasanlar, yeni tehlikeler, kurban­ lar, savaş ve başka belâlı şeylerle durmadan tehdit eder. Afrikalı zencinin biri bir keresinde düşünde düşmanlarının onu tutsak edip diri diri yaktıklarını görmüştü. Ertesi gün akrabalarını çağırıp kendisini yakmaları için onlara yalvardı. Onlar ancak ayaklarını bağlayarak ateşe koymak şartıyla bunu kabul ettiler. Adam tabii sakatlandı, ama düşmanlarından da kurtulmuş oldu. Bilinçdışınm beklenmedik ve tehlikeli davranışlarına karşı koymak için birçok inanç ve törenler vardır. Düşün «tanrısal bir ses ve haberci» olmasına rağmen yine de tükenmek bilmez bir kaygı kaynağı olması ilkel zihni tedirgin etmemektedir. Bu ilkel olgunun belli kalıntılarını Yahudi peygamberlerinin psikolojisinde de görmekteyiz. Çoğu zaman sese kulak vermede duraklarlar. Hosea gibi dindar bir adamın Tanrının buyruğunu yerine getirmesi için bir fahişeyle evlenmesinin hiç de kolay olmadığını kabul edelim. İnsanlığın doğuşundan bu yana, ele avuca gelmeyen, bir başına buyruk (doğaüstü) etkiyi belli biçimler ve yasalarla sınırlamak için çok çalışılmıştır. Bu süreç, tarih boyunca, birtakım âyinler, müesseseler ve mezheplerle sürdürülmüştür. Son iki bin yıl içinde, Hıristiyan kilise­ sinin, bu etkilerle insan arasında, koruyuculuk ve aracılık görevini üstüne aldığını görüyoruz. Örneğin, Orta Çağ kilise yazılarında, düşlerde tanrısal bir içebakış olduğu açık, ama bu görüş pek desteklenmemektedir Kilise bir vahyin gerçek mi, değil mi, olduğuna karar vermek hakkını saklı tutar. Kilise bazı düşlerin Tann'dan çıktığını kabul eder ve bunların bazılarının bir vahiy olabileceğini söylerse de düşlerle uğraşmaya pek hevesli değildir, hatta onlara tamamiyle karşıdır. Böylece, yakın çağlarda yer alan zihin davranışlarındaki değişme, hiç olmazsa bu görüş açısından bir bakıma iyi karşılanmıştır, çünkü düşleri ve iç yaşantıları önemle dikkate alan eski içgözlemci davranışın cesaretini kırmıştır. Kilisenin dikkatle ördüğü birçok duvarı yıkan protestanlık, bireysel vahyin ayırıcı ve başka başka inanç doğurucu sonucuna uğramıştır hemen. Dogmatik çit kaldırılınca ve âyin törenleri yetkinliğini yitirince, insan, Hıristiyan ve putperest dinsel yaşantının eşsiz özü olan bir dogma ve âyin kurallarının koruması olmaksızın, bir iç yaşantıyla karşı karşıya gelmiştir. Protestanlık dogmanın bütün inceliklerini yitirmiş, mes âyini, günah çıkarma, âyinlerin büyük bir kısmı ve rahiplik zâhitliği önemini kaybetmiştir. Bu sözler, ne bir değer yargısıdır ne de öyle olmak niyetindedir, bunu açıkça söylemem gerek. Ben sadece olguları açıklıyorum. Bununla birlikte, Protestanlık, kilisenin kaybolan yetkisi yerine Kitab-ı Mukaddesin yetkisini koymuştur. Ama tarihin gösterdiği gibi, Kitab-ı Mukaddesin bazı bölümleri türlü türlü açıklanabiliyor. Incil'in bilimsel eleştirmesi de, kutsal yazıların tanrısal yönünü belirtmekte pek yardımcı olmamıştır. Bilimsel aydınlanma dedikleri şeyin etkisi altında kültürlü kimselerin çoğu, ya kiliseden ayrılmış, ya da ona karşı tamamiyle ilgisiz kalmıştır. Bunlar sadece tatsız birtakım akılcılar veya nevrotik aydınlar olsaydı yitirilen şey o kadar esef edilecek bir şey olmazdı. Ama bunların çoğu dindar kişilerdir. Ne var ki bugünkü inanç biçimleriyle uyuşamamaktadırlar. Böyle olmasaydı, oldukça okumuş, Protestan sınıfları üstünde Buchman hareketinin önemli etkisi açıklanamazdı. Arkasını kili­ seye çeviren Katolik, çoğu zaman ateizme gizli veya açık bir eğilim gös­ terir, Protestan ise mümkünse bir mezhebe katılır. Katolik kilisesinin mutlakiyetçiliği aynı derecede mutlak bir olumsuzluk gerektiriyor gibi, oysa Protestanlık rölativizmi birtakım değişmelere müsaade etmektedir. Hıris­ tiyanlık tarihine fazla girdiğim düşünülebilir, buna sebep, sadece, düşe ve bireysel iç yaşantısına karşı olan ön yargıyı anlatmaktır. Bu sözleri bizim kanserli hastamızla aramızda geçen konuşmanın bir bölümü de olabilirdi. Musallat fikrini bir patolojik saçmalık olarak hor görmeyip ciddiye almasının daha iyi olacağını söyledim ona. Ama ciddiye almak demek bunu bir çeşit teşhis gibi kabul etmek, gerçekten varolan bir psişede kansere benzer marazi bir gelişme biçiminde derdin ortaya çıktığını söyle­ mek olacaktı. «Ama» diye soracak tabii «bu marazi gelişme de ne.» Bense «Bilmiyorum» diyeceğim, çünkü gerçekten bilmiyorum. Her ne kadar önce de söylediğim gibi bunun ödünleyici ve tamamlayıcı bir bi­ linçdışı gelişmesi olduğuna şüphe yoksa da, özel niteliği ve içindekiler konusunda hiçbir şey bilinmiyor. Bilinçte bulunmayan şeylere dayanan bilinçdışı zihnin kendiliğinden tezahürüdür bu. Hastam musallat fikrin kökünü teşkil eden şu bilinçdışının içine nasıl gireceğimi merak etmekte. Onu afallatma pahasına, gerekli bilgiyi düşlerinden elde edeceğimizi söylüyorum. Bu düşleri, sanki akıllı, amaçlı ve kişisel bir kaynaktan çıkıyormuş gibi ele alacağız. Bu tabii iddialı bir varsayım. Aynı zamanda bir macera da, çünkü hâlâ sayısı oldukça kabarık çağdaş psikolog ve filozoflarca varolduğu yadsınan gözden düşmüş bir şeye büyük önem vermiş olacağız. Kendisine yöntemimi anlattığım ünlü bir antropolog, şu tipik sözleri söyledi bana «Hepsi güzel, güzel ya, tehlikeli,» Evet, tehlikeli olduğunu kabul ediyorum, bir nevroz kadar tehlikeli. Bir nevrozu iyi ederken tehlikeyi göze almak gerekiyor. Tehlikesiz bir iş, çok iyi biliriz ki etkin olmaz. Kanseri ameliyatla tedaviye kalkmak da tehlikeli, ama onsuz da olmaz. Daha iyi anlaşılsın diye hastalanma psişeyi, üstünde ince yaralann açılabileceği nazik bir beden gibi görmelerini sık sık söyleyesim gelir. Psişe tahayyül edilemez bu yüzden havadan daha belirsiz, ya da birtakım mantık kavramlarının aşağı yukarı, bir felsefi sistemidir diye düşünen önyargılı inanç öyle geniş ki, insanlar içindeki bazı şeylerin farkında olmadığı süre onların var olmadığını düşünür. Bilinçdışmda, güvene ve güvenilir psişik bir göreve inanılmadığı gibi, düşler gülünç şeyler olarak görülmektedir. Bu koşullar altında ileri sürdüklerim büyük kuşkular uyandırmaktadır. Düşlerin belir­ siz hayaletlerine karşı insanın uydurmadığı düşünce kalmamıştır. Bununla birlikte, yine de, derin incelemeye girmeden, varlığı, çağrışım deneyiyle de tesbit olunabilecek aynı çatışma ve kompleksleri görüyoruz. Üstelik bu kompleksler, varolan nevrozun bütünden aynlmaz bir bölümünü meydana getirmektedir. Bu bakımdan düşlerin, çağrışım deneyi kadar, bize bir nevrozun içindeki şeyler üstünde bilgi vereceğine inanmakta haklıyız. Aslında daha da çok şey verir. Araz, toprak üstünde­ ki bitki sapıdır, bitkinin aslı toprak altına kök salmıştır. Kök bir nevrozun içindekileri gösterir komplekslerin, arazların ve düşlerin döl yatağıdır. Hatta düşlerin, psişenin toprakaltı süreçlerini dakiklikle gösteren ayna olduğuna inanmakta da haklıyız. Oraya varırsak, hastalığın gerçekten «kökü»ne inmiş oluruz. Niyetim nevrozların psikopatolojisine girmek olmadığından, düşlerin psişenin bilinmeyen iç olgularını nasıl açığa çıkardığını ve bu olguların neler olduğunu göstermek için başka bir örnek daha alacağım. Düşgören pek zeki ve kültürlü, okumuş bir kimsedir. Nevrotikti, bana gelmesinin sebebi nevrozunun kendini ezer bir hal aldığı, yavaş yavaş, şaşmadan maneviyatını tehlikeye düşürdüğü içindi. İyi ki, zihin bütünlüğü bozulmamıştı, zekâsını rahatça kullanabiliyordu. Bu yüzden, ona düşleri­ ni gözlemleyip, yazmak görevini verdim. Düşler analiz edilmiyor ve ken­ disine açıklanmıyordu, çok sonra ancak başladık analize. Şimdi açıklaya­ cağım düşler, hiçbir etki altında kalmadan tabii bir olay dizisi izliyor, has­ tam Analitik Psikoloji okumuş filan değildir. Bu düş serisi, 400'den çok düşü içine aldığından, bütünü üstünde size bir fikir veremem bu düşlerin 74'ünü seçip yayımladım, bunlarda acayip bir dinsel ilgi saiki vardı. Düşgörenin katolik bir eğitim görmüş olduğunu da söylemeliyiz, ancak şimdi ne kiliseye gidiyor, ne de dinsel sorunlarla ilgili. Biri tutar da ona her hangi bir dinsel görüş yamamaya kalkarsa, bayağı şaşıracak olan şu aydın bilimcilerdendi. Bilinçıdışı zihin, bilince bağlı olmayan psişik bir varlıktır diye ileri sürülürse, bizim düşgörenimizin vakası gibi bir vaka pek ilginç olur, ancak bazı düşlerin dinsel karakteri konusundaki fikrimizde yanılmıyorsak. Sadece bilinçli zihin üstüne önem verilir de, bilinçdışının kendi bağımsız bir varlığı olduğu kabul olunmazsa, düşün, gereçlerini gerçekten bilincin içindekilerden mi türettiğini ortaya çıkarmak gerekir. Olgular bilinçdışını içine alan varsayımdan yana çıkarsa, insan düşleri, bilinçdışı zihnin dinsel eğilimleri bakımından bir bilgi kaynağı olarak ele alabilir. İnsan, düşlerin, bizim anladığımız anlamda açıktan açığa dinden söz etmesini bekleyemez. Bununla birlikte, 400 düş içinde, açıktan açığa dinle ilgili iki düş var. Şimdi size düşgörenin kendisinin kaleme aldığı düşü veriyorum. Tiyatrodaymış gibi birçok ev var bir çeşit sahne dekoru. Biri Bemard Show'un adını söylüyor. Aynı zamanda biri oynanacak oyunun uzak bir gelecek­ le geçtiğini söylüyor. Evlerin birinin üstünde bir levha var, üstünde şunlar yazılı Bu Evrensel Katolik kilisesidir. Efendimizin Kilisesi. Kendilerini Tanrının araçları olarak görenler içeri girebilirler. Aşağıda da küçük harflerle Kilise İsa ile Paul tarafından kurulmuştur. Sanki bir firma eskiden beri sürüp gelen şöhretiyle övünüyormuş gibi. Dostuma «İçeri girip bir bakalım» diyorum. O «anlamıyorum bir türlü, din­ sel duygu sahibi olmak için neden bir araya gelinmesi gerektiğini» diye cevap veriyor. Ben «Sen bir Protestaıısın, hiçbir zaman anlamazsın.» diyorum. Kadının biri başıyla doğruluyor. Derken kilisenin duvarına asılı bir afiş gözüme çarpıyor. Üstünde şu yazılı Askerler. Tanrının kudreti altında olduğunuzu duyduğunuz zaman ona doğrudan doğruya hitap etmekten kaçının. Tanrı sözlere kanmaz. Aynı zamanda kendi aranızda Tanrının sıfatlarını tartışmaya kalkmamanızı özellikle öğütleriz. Değerli ve önemli hiçbir şey dille anlatılamayacağından, bu uğraş boşuna olur. İmza Papa (bir isim var, ama çıkarılabilecek gibi değil). Şimdi kiliseye giriyoruz. İçerisi kiliseden çok camiye benziyor, hatta Ayasofya'yı andırıyor. İskemle filan yok, bu çok hoş bir mekân duygusu uyandırıyor insanda. Resim de yok. Sadece duvarlarda çerçeveli cümleler var (tıpkı Ayasofya'daki gibi). Bu cümlelerden biri şöyle «Velinimetinize yaltaklık etmeyin.» Beni başıyla doğrulayan kadın ağlamaya başlıyor ve «Başka yapacak ne kalıyor ki» diyor. Ben «Bence çok doğru» diyorum, ama kadın ortadan kay­ boluyor. İlkin görüşü kapayan bir sütunun tam önünde duruyorum, derken durduğum yerden ayrılıyorum ve önümde bir insan kalabalığı görüyorum. Ben onlardan değilim, yapayalnız duruyorum. Ama onları iyi görüyorum, yüzlerini de görüyorum. Şöyle diyorlar «Tanrının kudreti altında olduğumuzu itiraf ediyoruz. Cennet kendi içimizdedir» Bunu üç kere törenle söylüyorlar. Derken org Bach'ın bir fügünu çalıyor, koro da şarkı söylüyor, bazan şu sözler tekrarlanıyor «Geri kalan her şey kâğıttan ibaret», yani canlıymış gibi bir izlenim yaratmıyor. Müzik bitince törenin ikinci bölümü başlıyor, ciddi işler görüşüldükten sonra topluluğun eğlendiği öğrenci toplantılarında olduğu gibi. Durgun ve olgun insanlar var. Biri gidip geliyor, ötekiler aralarında konuşuyor, birbirlerine lıoş geldin diyorlar. Piskoposluk okulundan şarap ve başka içecek şeyler dağıtılıyor. Şerefe kaldınlıyormuş gibi kilisenin gelişmesi için dileklerde bulunuluyor ve bir radyo hoparlöründen çıkan bir caz melodisi şu nakaratı tekrarlıyor «Charles da katıldı oyuna». Sanki cemiyetin yeni bir üyesinin duyduğu zevk, bu icra ile ifade olunacakmış gibi. Bir rahip açıklıyor bana «Bu oldukça havai eğlenceler resmen doğru bulunmakta ve kabul edilmektedir. Kendimizi biraz Amerikan yöntemle­ rine uydurmalıyız. Bizdeki gibi büyük kalabalıklarla uğraşacaksınız, bu kaçınılmaz bir şey. Bununla birlikte belirli bir biçimde perhiz karşıtı bir eğilimi benimsemediğimize göre, prensip bakımından Amerikan kiliselerinden ayrılıyoruz.» Bunun üzerine büyük bir ferahlık duygusuyla uyandım. Bildiğiniz gibi düşlerin fenomenolojisi üstüne birçok eser var, ama bunların psikolojisiyle ilgilenen pek az kişi bulunur. Bunun açık nedeni, bu işin çok nazik ve tehlikeli olması. Freud, psikopatoloji alanında edindiği görüşlerin yardımıyla düş psikolojisinin giriftliğini açıklamak için büyük çaba gösterdi. Bu işe girişmesindeki cesarete hayran olmakla birlikte yön­ tem ve sonuçlarıyla uyuşamıyorum. Freud, düşü, arkasında bir şeyin ince­ den inceye gizlendiği bir cephe gibi görüyor sadece. Nevrotiklerin hoş olmayan şeyleri sakladıklarına şüphe yok, belki de tıpkı normal insanlar kadar saklıyorlar. Ama bu kategorinin, düş gibi normal ve dünya çapındaki bir fenomene uygulanıp uygulanamayacağı sorunu çok önemli. Bir düşün göründüğünden başka birşey olduğunu hiç sanmıyorum. Bana kalırsa, ben, başka bir Yahudi eserine, Talmud'a baş vuracağım şöyle diyor Talmud «Düş kendi kendini açıklar.» Yani ben düşü olduğu gibi kabul ediyorum. Düş öyle zor, öyle karmaşık bir konu ki, olabilecek hileli yanlan üstünde tahminlerde bulunmaya kalkışamıyorum. Düş doğal bir olaydır, bizi yanıltacak hileli bir şey olduğunu düşünmemiz için hiçbir sebep göremiyo­ rum. Düş, bilinç ve istenç büyük çapta söndüğü zaman ortaya çıkmaktadır. Nevrotik olmayan, doğal bir sonuç gibi görünüyor. Üstelik, düş sürecinin psikolojisi hakkında o kadar az şey biliyoruz ki, açıklarken, düşün içine yabancı unsurlar sokarken, çok, ama pek çok dikkatli olmalıyız. Bütün bunlardan dolayı, bence yukardaki düşün konusu gerçekten din, niyeti de bu. Düş ayrıntılı ve tutarlı olduğundan belli bir mantık ve niyet gösteriyor, yani düşün içindekilerde doğrudan doğruya ifadesini bulan, bilinçdışındaki bir nedenle harekete gelmiş oluyor. Düşün birinci bölümü Katolik kilisesi lehine ciddi bir açıklama. Belli bir Protestan görüşü, din bireysel bir yaşantıdır görüşü, düşgörence be­ nimsenmiyor. İkinci, daha da acayip bölümü, kilisece kesinlikle bir dünya evi görüşüne uygulanmaktadır, sonra da, gerçek kilisece desteklenmeye­ cek olan perhiz karşıtı eğilim lehine bir açıklamadır. Ama düşgörenin per­ hiz karşıtı rakibi bunu bir ilke durumuna getiriyor. Ruhanî bir anlam ver­ mek ve manevileştirmek, açıktan açığa Hıristiyan ilkeleridir, buna karşı her türlü direniş kâfir bir putperestliğe düşmek olur. Hıristiyanlık hiçbir zaman dünyevî olmamıştır, şarap ve ekmekle başı hoş olmamıştır, caz müziğinin dinsel törene sokulmasının özellikle iyi olup olmayacağı pek şüphelidir. Gezinerek, oldukça Epikürcü bir üslubla birbirleriyle tartışan «Durgun ve olgun» kimseler, insana, çağdaş Hıristiyanlık için tatsız, Antikitenin bir felsefi ülküsünü hatırlatıyor. Birinci bölümde olsun, ikin­ ci bölümde olsun kitlelerin üstünde durmaktadır. Böylelikle Katolik kilisesi, her ne kadar kuvvetle tavsiye olunuyorsa da, aynı zamanda temel bir Hıristiyan davranışıyla bağdaşmayacak garip bir putperest görüş de var. Sanki bir «Gemütliche»13 hava içinde saklı tutulmakta ki, bu hava içinde tehlikeli çelişkilerle, silik bir kalıp birbirine karışıyor. Tannyla bireysel bağ, Protestan görüşü, yığın örgütü ve buna tekabül eden dinsel bir duygunun altında eziliyor. Kalabalık üstünde dur­ mak ve putperest bir ülküye atıf, Avrupa'da gerçekten yer alan şeylere acayip paralelliklerdir. Herkes çağdaş Almanya'daki putperestliğe şaşıp duruyordu, çünkü kimse Nietzsche'nin Diyonizos yaşantısının nasıl açıklanacağını bilmiyordu, Nietzsche, bilinçlerinde Diyonizos'un Germen yeğeni W otan'm, Büyük Savaş boyunca gelişen, ilerde ortaya çıkacak Almanlann, binlercesinden, milyonlarcasmdan biriydi. O zaman tedavi ettiğim Almanlann düşlerinde, Wotan başkaldırmasının gelmekte olduğunu açıktan açığa gördüm ve 1918'de, bir makalemde, Almanya'da meydana gelmek üzere olan yeni gelişmenin özelliğini gösterdim. Bu Almanlann hiçbiri Böyle Buyurdu Zerdüşt'ü incelemiş değillerdi, sonra putperest kurbanlar kesmeye başlayan gençler Nietzsche'nin yaşantısını tabii bilmiyorlardı. Bu yüzden tanrılanna Diyonizos değil, Wotan dedi­ ler, Nietzsche'nin hayat hikâyesindeki yadsınamayacak kanıtlar, esas 13 Gemütliche Ferah, rahat. tanrının Wotan olduğunu gösteriyor, ama Nietzsche, kendisi bir filolog olduğundan ve ondokuzuncu yüzyılın 70 ve 80 yıllarında yaşadığından tanrısına Diyonizos dedi. İki tanrı arasında, gerçekten ortak yanlar çok. Hemen susturulan Protestan dosttan başka, hastanın bütün düşü içinde toplumsal duygu, yığın dini ve putperestliğe karşı bir davranış yok görünürde. Dikkatimizi çekmesi gereken acayip bir olay var sadece bu, ilkin Katolikliğin övülmesini destekleyen, derken «Başka yapacak ne kalıyor ki» diye ağlayan ve bir daha gözükmemek üzere kaybolan kadın var. Kim bu kadın. Düşgören için belirsiz, tanımadığı biri ama o düşü gördüğünde —onu daha önceki düşlerinde gördüğünden— Bilinmeyen Kadın diye onu bekliyordu. Bu figür erkeklerin düşlerinde büyük rol oynadığından buna teknik bir terim olan, «anima» diyorum, çünkü ta eski çağlardan beri mitoslarda aynı beden içinde, erkek ve kadının birlikte yaşadığı fikri görülmektedir. Bu psikolojik sezgiler genellikle tanrısal çift, tanrısal Syzgia14 ya da yaratıcının hünsa niteliği fikriyle belirmiştir. Ama Kingsfor'dun yaşamöyküsü yazarı Edward Maitland, Tanrının iki cinsiyetli niteliği üstünde, günümüzdeki bir iç yaşantısını anlatır, sonra hünsa ve çifte cinsiyetli iç insanlardan (bu homo adamicus'tur) bahseden bir hermetik felsefe15 var. Uermetis Tractat us Aureus'un bir Orta Çağ açıklayıcısı, bu iç insan, «erkek biçiminde görünürse de, daima Havva'yı birlikte taşır, yani kadını bedeninde gizlidir» demektedir. Anima bir erkek vücudundaki dişi genler azınlığının psişik bir sure­ tidir herhalde. Aynı figür bir dişi bilinçdışının imgeleri arasında görülme­ diğine göre, bunun böyle olma olasılığı daha çoktur. Bununla birlikte, eşit bir rol oynayan mütekabil bir figür vardır, bu bir kadın imgesi değil, bir erkek imgesidir bu kez. Kadın psikolojisindeki bu erkek figürüne animus denmiştir. Her iki figürün tipik belirtilerine animosity16 denegelfniştir. Anima mantıksız davranışlara sebep olur, animus ise ortaya insanı kızdırıcı konular, makul olmayan fikirler atar. Bunların ikisi de düşlerde 14 Syzgia G nostisizm de, insanın erkek, kilisenin de dişi olarak bir çift meyda getirmeleri. ■^ H erm etik felsefe Sim ya ve büyüyle ilgili felsefe. Ih Anim osity Düşmanlık- sık sık ortaya çıkan figürlerdir. Genel olarak bilinçdışını kişileştirirler, ona acayip, hoş olmayan, sinirlendirici niteliğini verirler. Bilinçdışının kendi başına böyle olumsuz nitelikleri yoktur. Bunlar ancak bu figürlerle kişileştirildiği ve bilinci etkilemeye başladığı zaman ortaya çıkarlar. Sadece kısmi kişiler olduklarından, ya aşağı seviyede bir kadın, ya da aşağı seviyede bir erkek niteliğindedirler, sinirlendirici etkileri bundan ileri gelmektedir. Bunu yaşayan bir erkek, nedeni belirsiz davranışların elinde olur, kadınsa münakaşacı olur ve konudışı düşünceler atar ortaya. Animanın kilise düşüne tamamiyle olumsuz tepkisi, düşgörenin kadınsı yanının, bilinçdışı yanının davranışıyla uyuşmadığını gösteriyor. Bu uyuşmazlık duvardaki şu cümleden çıkıyor «Velinimetinize yaltaklık etmeyiniz» ki bununla düş gören aynı fikirdedir. Cümlenin anlamı oldukça açık, öyle ki insan kadının bu yüzden kaygı içine niye düştüğünü anlayamıyor. Bu esrara daha fazla girmeden önce, şimdilik, diişte bir çelişme olması, pek önemli bir azınlığın canlı bir protestoyla sahneyi terketmesi ve daha sonraki işlere aldırmaması olgusuyla yetinmemiz gerek.' Böylece, düşten anlaşıldığına göre, düşgörenin zihninin bilinçdışı işlemesi katoliklikle putperest bir yaşama zevkini tam olarak uzlaştırmak­ tadır. Bilinçdışının onaya çıkardığı, belli ki bir görüş veya kesin bir düşünce ifade etmiyor daha çok bir zihinle tartma eylemini dramatik olarak ortaya koyuyor. Bu belki şöyle de ifade edilebilir «Nedir kuzum şu din meselesi. Katoliksin sen, öyle değil mi. Yetmez mi bu. Ama per­ hize gelince, kilise bile buna biraz uymak zorunda, filmler, radyo, ruhani beş çayı filan falan niçin içilmesin kilisede biraz şarap, neşeli arkadaşlarla.» Ama gelgelelim gizli bir sebepten eski düşlerinde gördüğü, acayip gizemli kadın, büyük hayal kırıklığına uğramış gibi oradan ayrılıp gidiyor. Ben animanın halinden anladığımı itiraf etmeliyim. Tabii, uzlaşma pek ucuz ve üstünkörü oluyor, ama bu onun kendisine büyük şey ifade etmediği, birçok insanın özelliği olduğu gibi, düşgörenin de özelliğiydi. Din hastamı kaygılandırmıyordu, hiçbir zaman, hiçbir şekilde kaygılan­ dırmayacağı belliydi. Ama bana pek önemli bir yaşantı yüzünden gelmişti. Çok akılcı ve okumuş bir kimse olduğundan nevrozun ve mane­ viyatını kıran güçlerin karşısında zihinsel davranışının ve felsefesinin onu tamamiyle terkettiğini görmüştü. Bütün dünya görüşlerinde, kendini yeter derecede kontrol altına alabilmeye yarayacak bir şey bulamamıştı. Kendi şimdiye dek benimsemiş olduğu kanılar ve ülküler tarafından terkedilmiş bir insan durumundaydı tıpkı. Bu gibi durumlarda hastanın çocukluk dinine dönmesi ve onda kendine yarayacak bir şeyler bulmaya çalışması çok görülen şeylerdendir. Bununla birlikte bu, eski dinsel inançlarını canlandırmak için, bilinçli yapılmış bir girişim veya alınmış bir karar değildi. Sadece düşünde görmüştü yani bilinçdışı, dini konusun­ da acayip bir açıklamada bulunmuştu. Sanki. Hıristiyan bilincinin ezeli düşmanı beden ve ruh, çelişkili niteliklerini acayip bir biçimde hafif­ leterek anlaşmışlardı. Ruhanilik ve dünyevilik, beklenmedik bir durgun­ luk içinde birleşiyor. Sonuç oldukça acayip ve gülünç. Ruhun amansız ciddiyeti, şarap ve gül kokan bir antikite kıvancı ile tehlike altına girmiş görünüyor. Düş, elbette ki ruhani ve dünyevi bir hava yaratıyor, bu ahlâksal çatışmanın keskinliğini körletiyor ve bütün zihnin acısını ve felâketini unutkanlık ülkesine gönderiyor. Bu bir isteğin yerine getirilmesi idiyse, tabii bilinçli bir davranış ola­ caktı, çünkü hasta da nitekim bunda çok ileri gitmişti. Bunun da bilincine varmış değildi, çünkü şarap en tehlikeli düşmanlarından biriydi. Tersine, düş, hastanın ruhsal durumunun tarafsız bir açıklamasıdır. Dünyevilik ve topluluk içgüdüleriyle bozulmuş, soysuzlaşmış bir dinin manzarasıdır. Tanrısal yaşantının numinosum'u yerine, dinsel bir duygululuk vardır. Canlı gizemini yitirmiş bir dinin iyi bilinen bir özelliğidir bu. Böyle bir dinin yardımda bulunamayacağı, ya da herhangi başka bir ahlâksal etkisi olamayacağı kolayca anlaşılır. Her ne kadar daha olumlu bir nitelikte bazı başka cepheler, belli belirsiz görülebiliyorsa da, düşün genel görünüşünün hoş olmadığına şüphe yok. Düşlerin tam olumlu, ya da tam olumsuz olması çok az görülür. Genel olarak iki cephesi vardır, ama tabii biri ötekinden daha güçlüdür. Böyle bir düş dinsel davranış sorununu ortaya çıkarması için, psikologa yeter derecede gereç sağlamaktadır. Bu düş elimizdeki biricik düş olsaydı, iç anlamını açığa çıkarmayı umut edemezdik pek, ama seri düşlerimiz arasında tuhaf bir dinsel sorun gösteren birçok düş var. Elimden geldiği kadar ben, hiçbir zaman, tek bir düşü başlı başına incele­ mem. Genel olarak bir düş, bir seri düşe aittir. Bir düzen üzere, uykuyla ara veriliyorsa da, bilinçte bir süreklilik vardır, muhtemelen bilinçdışı işler de bir süreklilik durumundadır, hatta bilinçteki süreklilikten daha da süreklidir belki. Her neyse, benim deneyimlerime göre düşlerin, bilinçdışı olaylar zincirindeki, gözle görülür bağlar olduğunu sanıyorum. Düşün daha derin sebepleri sorusuna ışık tutmak istiyorsak, düş serisine dön­ memiz ve bu düşün 400 düşlük uzun zincirin neresinde bulunduğunu ortaya çıkarmamız gerekir. Bizim düşün korkunç, acayip bir nitelikte iki düşün arasına sıkışmış olduğunu görüyoruz, önceki düşte bir kalabalık toplanıyor, acayip bir tören yer almakta, muhtemelen büyüsel nitelikte, amaç da «Şebek'in yeniden yapılması». Sondaki düşte de aynı konu var Büyüsel bir yön­ temle hayvanların insan haline değişmeleri. Düşlerin ikisi de hasta için son derece ürkünç ve tatsız, Oysa kilise düşü belli ki yüzeyde hareket ediyor ve başka şartlar altında bilinçli olarak da düşünülebilecek fikirler ortaya atıyor, bu iki düş tuhaf ve birbirlerinden ayn özellikte, yarattığı duygusal etki de öyle ki, düşgören elinden gelse, bunları önleyecek. Nitekim ikinci düşün metni aynen şöyledir «insan kaçarsa, her şey bitti demektir» Bu sözler Bilinmeyen Kadının sözleriyle uyuşuyor «O halde her şey bitti». Bu sözlerden şunu çıkarıyoruz kilise düşü, çok daha derin anlamlı düş düşüncelerinden kaçmaya bir girişimdi. Bu düşünceler, önceki ve sonraki düşlerde düzme olarak görülüyor. Dogma ve Doğal Semboller Bu düşlerin birincisi kilise düşünden önceki bir maymunun yeniden yapılması törenini işlemekte. Bu noktayı gerektiği gibi açıklamak çok ayrıntı gerektirir. Bu yüzden sadece şunu söyleyeyim ki, «maymun» teri­ mi, zihinsel bir davranış uğruna tamamiyle ihmale uğramış olan, düşgörenin içgüdüsel kişiliğini göstermektedir. Bunun sonucu, içgüdüleri onu altetmiş, zaman zaman karşı konamayacak patlamalar halinde ona saldırmıştır. Maymunun «yeniden yapılması», bilinç silsilesinin çerçevesi içinde içgüdüsel kişiliğin yeniden yapılmasıdır. Böyle bir yeniden yapılma, ancak, bilinçli davranışta önemli değişikliklerle birlikte yer alırsa, mümkün olur. Hasta tabii bilinçdışmın eğilimlerinden korkuyordu, çünkü o ana kadar bu eğilimler kendilerini çok uygunsuz biçimlerde göstermişlerdi. Bunu izleyen kilise düşü, bu korkudan bir kilise dininin barınağında yer bulma çabasıdır «Hayvanların insanlara değişmesi» konusundaki üçüncü düş, tabii birinci düşün konusunu sürdürüyor, yani maymun sadece, sonradan bir insan yapılmak üzere yeniden yapılmak­ tadır. Yeni bir varlık olacaktır, yani hasta şimdiye kadar parçalanmış içgüdüselliğin yeniden bütün haline gelmesiyle önemli bir değişikliğe uğrayacak, böylece yeni bir adam olacaktır. Çağdaş zihin, ihtiyar adamın ölümü, yenisinin yapılması, ruhsal yeniden doğuş ve buna benzer eski moda mistik saçmalıklardan söz eden şu eski gerçekleri unutmuş durum­ da. Günümüzün bir bilimcisi olan hastam, bu gibi düşüncelerden kurtula­ madığı zaman kaç kere ne yapacağını şaşırmış. Aklını yitirmekten kork­ muş, oysa iki bin yıl önceki adam bu gibi düşleri hoş karşılar ve büyüsel bir yeniden doğuş ve hayatın bir yenilenmesi umuduyla sevinirdi. Ama bizim çağdaş davranışımız boş inanç sislerine, Orta Çağı'm ve ilkelliğin safltğına dönüp bakarak şişiniyor ve rasyonel bilincin, gök tırmalayan alt katlannda bütün canlı geçmişi taşıdığını unutuyor. Sözünü ettiğimiz bu alt katlar olmasa zihnimiz havada askıda kalır. Elbette sinirli olur. Zihnin gerçek tarihi birtakım bilgiç kitaplarda değil, herkesin canlı zihin orga­ nizmasında gizlidir. Bununla birlikte, yenilenme fikrinin, çağdaş bir zihinde kolayca şok etkisi uyandırabilecek biçimlere girdiğini sanmayalım. «Yeniden doğuş»un bize göründüğü şekli ile düşlerde tasvir edildiği şekli arasında bağ kurabilmek imkânsız değilse de, doğrusu güçtür. Garib ve beklen­ medik bir değişim üstünde bilgi vermeden, daha önce sözünü ettiğim öteki düşe, açıktan açığa dinsel olduğu belli olan düşe dikkatimizi çevir­ mek gerek. Kilise düşü, düş serisinin oldukça ilklerindendir, oysa şu düş, sürecin son evrelerine ait Düşün tamamı şöyledir Kutsal bir eve giriyorum. Evin adı İçsükûn veya nefse dönüş evi. Arka plan­ da, dört piramidimsi nokta var bunlar belli bir şekilde düzenlenmiş, birçok mum yanıyor. Evin kapısında yaşlı bir adam ayakta duruyor. Girenler var, konuşmuyor­ lar ve düşüncelerini bir noktada toplayabilmek için çoğu zaman kıpırdamadan duruyorlar. Kapıdaki yaşlı, eve gelen ziyaretçiler için şu sözleri söylüyor «Bura­ dan çıktıklarında artık temizdirler.» Derken eve giriyorum, tamamiyle zihnimi topluyorum. Bir ses şöyle diyor «Yapmakta olduğunuz tehlikelidir. Kadın imgesinden kurtulmak için ödenen bir vergi değildir din çünkü bu imge elzemdir. Dini ruhsal hayatın öteki yanı yerine kullananlara yuh olsun. Yanılgı içindedir onlar, lânetlenecektirler. Din başka bir şeyin yerine konulan bir şey değildir, ruhun başka her faaliyetine ilave olunan en son başarıdır. Hayatın olgunluğundan dinini doğuracaksın, ancak o zaman kutsanacaksın». Bu son cümleyle birlikte, belli belirsiz bir müzik duyulmaya başlıyor, bir org basit bir hava çalıyor, bana biraz Wagner'in «Ateş Büyüsü»nü hatırlatıyor. Evden ayrılırken, alev alev yanan bir dağ görür gibi oluyorum ve kanmak bilmez bir ateşin kutsal bir ateş olduğunu duyuyorum. Hasta, düşün büyük etkisi altında bulunuyor. Bu onun için kutsal ve büyük anlam taşıyan bir yaşantı hayata ve insanlığa karşı davranışında tam bir değişiklik yaratan yaşantılardan biri. Düşünün kilise düşüne paralel olduğunu görmek güç değil. Sadece kilise «Kutsal ev» ve «nefse dönüş evi» oluyor bu kez. Katolik kilisesinin törenleriyle veya başka bilinen sıfatlarıyla ilgisi yok gibi, sadece mumlar var yanan, bunlar muhtemelen katolik ayinlerinden türetilmiş olup sem­ bolik bir biçimde düzenlenmiştir. Dört pramid ya da nokta teşkil etmek­ tedirler, bu, belki alev aleve yanan dağın dört türlü yönünün son vizyo­ nunu önceden gösteriyor. Bununla birlikte 4 rakamının görünmesi, düşlerinde sık sık görülen ve pek önemli bir rol oynayan şeydir. Düşgörenin söylediği gibi, sözü geçen kutsal ateş, Bemard Show'un Saint Joan'una aittir. «Kanmak bilmez» ateş ise Tanrının iyi tanınan sıfatıdır, sadece Kitab-ı Mukaddeste değil, Origenes vaızlarmda geçen, Incil'e girmemiş, başka suretle muhafaza edilmiş olan, İsa'nın sözleri içindeki İsa'nın allegorilerinden biridir «Ait ipse Salvator qui iuxta me est, iuxta iğnem est, qui lorıge est a me, lotıge est a regno.» Bana yakın olan ateşe yakındır, benden uzak olan Tanrı ülkesinden uzaktır. Herakleitos'dan beri hayat bir pir aizon, sonsuzca yanan bir ateş gibi görülmüştür. İsa da kendisini, Hayat olarak vasıflandırdığı için, Incil'e alınmamış bu sözün ne olduğu anlaşılabilir, hatta buna inanılabilir. Hayat anlamıyla ateş sembolizmi düşün çevresine uymakta, çünkü «hayatın olgunluğunu» dinin tek meşru kaynağı olarak görmekte. Böylece dört ateşli nokta Tanrının varlığını veya ona benzer bir fikri gösteren bir ikon gibi iş görüyor. Önceden de söylediğim gibi 4 rakamı bu düşlerde önem­ li rol oynuyor, hep Pitagor'un tetraktis17 fikrine benzer bir fikre imada bulunuyor. Dörtlünün uzun bir tarihi vardır. Ele aldığımız düşte, dörtlü, bilinçdışı zihnin yarattığı dinsel davranışın en önemli savunucusu olarak görülüyor. Düşgören «nefse dönüş evi»ne kilise düşündeki gibi bir dostla değil, yalnız giriyor. Derken karşısına yaşlı bir adam çıkıyor. Bu adam, daha önceki bir düşünde bilge kişi olarak görünmüş ve düşgörenin ait olduğu, yeryüzünde, belli bir nokta tayin etmiştir. Yaşlı adam, ayinin özelliğini bir arınma hareketi olarak anlatmakta. Bununla birlikte, düş metninde, ne türlü bir arınma olduğu, ya da neden arınıldığı açık değil. Gerçekte yer alan biricik Tetraktis Dörtlü. hareketin sesin vecd fenomenine götüren bir zihin temerküzü ve tefekkür olduğu görülüyor. Ses, seri düşlerinde sık sık beliriyor. Hep yetkili bir karar veya buyruk açıklıyor, bu, ya hayret verici bir sağduyu ve gerçek, ya da derin felsefi bir anlam ortaya koyuyor. Bu hemen her defasında kesin bir beyan olup, çoğu zaman, düşün sonuna doğru ortaya çıkıyor ve genellikle öyle açık ve inandırıcı oluyor ki, düşgören sözlerime karşı söyleyecek bir şey bulamıyor. Sözler öyle tartışılmayacak bir gerçek havasında ki, çoğu zaman, uzun uzun bilinçdışı bir düşünüp taşınma ve fikir tartmanın son ve mutlak derecede geçerli bir özeti gibi görünüyor. Ses, çoğu zaman yetkili bir kimseden, bir kumandandan, bir gemi kap­ tanından veya yaşlı bir doktordan çıkıyor. Bazan, bu durumda da olduğu gibi, nerden geldiği belirsiz basit bir ses oluyor. Bu pek okumuş ve şüphe­ ci insanın Sesi kabul etmesi şaşılacak şeydir çoğu zaman hiç işine gelmiyordu, yine de, onu, sorgu sual etmeden, hatta ona boyun eğerek kabul ediyordu. Böylece ses, yüzlerce dikkatle yazılmış düş boyunca bilinçdışının önemli, hatta kesin bir temsilcisi oluyor. Hastalarım arasında, düşlerde ve bilincin daha acayip durumlarında beliren ses fenomenini gösteren biricik hasta bu olmadığı için, bilinçdışı zihnin zaman zaman, gerçek bilinçli anlayışa üstün bir zekâ ve amaçlılık gösterdiğini kabul etmem gerek. Bu olgunun temel bir dinsel fenomen olduğuna şüphe yok, vakamızda, burada, bilinçli zihin yapısının, dinsel fenomen yaratacağı kimsenin akima gelmez elbet. Başka vakalarda sık sık benzer şeyler gördüm bu verileri başka şekilde ifade edemediğimi söylemeliyim. Çoğu zaman, Sesin sade bireyin kendisinin düşüncelerini temsil ettiği söylenerek, karşı çıkıldı bana. Olabilir ama bir düşünceye, ancak ben onu düşünmüşsem benim diyebilirim, kazandığım, ya da bilinçli ve meşru şekilde elde ettiğim paraya ancak benim param diyebilirim. Biri bana armağan ederse, tabii «benim kendi param için teşekkür ederim» diye­ mem bununla birlikte üçüncü kişiye «Bu benim param» diyebilirim. Ses konusunda da durum aynı. Ses, tıpkı fikirlerini söyleyen bir dost gibi bazı şeyler söylemekte. Söylediklerinin kendi fikirlerim olduğunu ileri sürmek ne doğru olur, ne de gerçek. Kendi bilinçli çabamla yarattığım veya elde ettiğim ile, bilinçdışı zihnin bir mahsulü olduğuna şüphe olmayan şey arasında bu yüzden bir ayırma yapıyorum. Biri karşı çıkabilir, bilinçdışı zihin denen şeyin sadece kendi zihnim olduğunu ve böyle bir ayrıntı yapmanın boşuna olduğunu ileri sürebilir. Ama bilinçdışı zihnin sadece benim zihnim olduğundan şüpheliyim çünkü «bilinçdışı» terimi, kendimin bile habersiz olduğu bir şeydir. Aslına bakarsanız bilinçdışı zihin, kavramsı, kolaylık olsun diye ileri sürülen bir şeydir. Gerçekte sesin nerden çıktığını bilincim bilmiyor, yani bu konuda hiçbir şey bilmiyorum. İstediğim zaman fenomeni yarata­ madığım gibi, sesin ne diyeceğini de önceden bilmiyorum. Bu şartlar altında sesi meydana getiren unsura benim zihnim demek küstahlık olur. Gerçek bir şey olmaz. Sesi düşte farketmeniz hiçbir şey ifade etmez, çünkü benim demeyeceğiniz birçok gürültüler de duyabilirsiniz sokakta. Sesin kendinizin olduğunu ancak bir şartla söyleyebilirsiniz, yani bilinçli kişiliğinizi bütünün bir bölümü olarak veya daha büyük çember içinde daha küçük bir çember gibi düşünürseniz. Küçük bir banka memu­ ru bir arkadaşına şehri gezdirirken banka binasını gösterip «Bu da benim bankam» derse, aynı imtiyazı kullanıyor demektir. İnsan kişiliğinin iki şeyden meydana geldiğini söyleyebiliriz bun­ ların birincisi, bilinç ve kapsadığı her şey, İkincisiyse bilinçdışı bir psişenin sonsuzca geniş arkaplanı. Birincisi aşağı yukarı tanımlanıp, sınırları çizilebilir, ama insan kişiliğinin bütünü söz konusu olduğunda tam bir tasvir ve tanımlamanın imkânsız olduğunu söylememiz gerek. Yani, her kişiliğin kaçınılmaz derecede sınırlandırılması ve tanımlanması imkânsızdır çünkü, kişilik bilinçli ve gözlemlenebilir bir bölümden mey­ dana gelmiştir, ki bu, gözlemlenebilen olguları anlatabilmemiz için varsaymak zorunda olduğumuz bazı unsurları içinde bulundurmamak­ tadır. Bilinmeyen unsurlar bilinçdışı dediğimiz şeyi meydana getirmek­ tedirler. Bu unsurların neler olduğunu bilmiyoruz, çünkü ancak sonuçlarım gözlemleyebiliyoruz. Bunların, bilinç içindekilerine benzeyen, psişik nite­ likte şeyler olduğunu düşünsek de, kesin bir şey söyleyemeyiz. Ama böyle bir benzerliği düşündük mü de, daha ileri gitmemek elimizden gelmez. Zihnimizin içindekiler bir egoya bağlı olduğu süre ancak bilinçli ve algılanabilir olduğundan, çok güçlü bir kişisel özelliği olan ses fenomeni de, bir merkezden çıkmış olabilir, ancak bu merkez bilinçli ego­ muzla aynı şey değildir. Böyle mantık yürütmek ancak egoyu bütün, sınırsız ve tanımlanmaz psişik kişiliğinin bir merkezi olan üstten düzenli bir Ben'e bağlı ya da onun içindeymiş gibi kavradığımız zaman geçerli olabilir. Kendi karmaşıklığıyla insanı eğlendiren felsefi düşünceleri sevmem. İleri sürdüğüm, biraz anlaşılması güçse de, hiç olmazsa gözlemlenmiş olguları ifade etmek için açık gönüllü bir girişimdir. Basit olarak söyle­ mek gerekirse her şeyi bilmediğimiz için, hemen hemen her yaşantı, olgu veya nesne bilinmeyen bir şey bulundurur içinde. Böylece, bir yaşantının bütünlüğünden söz ederken «bütünlük» terimi, yaşantının sadece bilinçli yanını gösterir. Yaşantımızın nesnenin bütününü kapsadığını düşüne­ meyeceğimizden, onun mutlak bütünlüğünü, yaşanmamış olan bölününü de ister istemez içinde bulundurduğu açıktır aynı şey, söylemiş olduğum gibi, her yaşantının ve mutlak bütünlüğünün bilinçten daha geniş bir yüzey kapladığı psişede de varittir. Yani, evren psişik organizmamızın müsaade ettiği süre tesbit edilebilir ancak, diyen genel kurala, psişe bir istisna teşkil etmez. Psikolojik deneylerim defalarca bana göstermiştir ki, psişeden çıkan bazı şeyler bilinçten çok daha tamdır. Çoğu zaman, bilincin yaratamadığı, üstün bir analiz, anlayış veya bilgi bulundurur içinde. Bu gibi olaylar için uygun bir terimimiz var içgüdü. Bunu söylerken, sanki yerine yerleşmiş bir şey varmış gibi, çoğu kimse hoş bir duygu duymaktadır. Ama hiçbir zaman, bunlar, içgüdüyü kendi yapmadıklarının farkında değillerdir. Tersine, hep size gelen birşey vardır bir fikir gelir aklınıza, kendi kendi­ ni çıkarmıştır ortaya, siz ustaysanız ve çabuk davranırsanız onu yakalaya­ bilirsiniz. Bu yüzden, kutsal ev düşündeki sesi, düşgörenin bilinçli ben'inin bir bölümü olan daha tam kişiliğin bir mahsulü olarak görüyorum ve bunun, sesin, düşgörenin gerçek bilincine üstün bir zekâ ve açıklık göstermesinin sebebi olduğunu ileri sürüyorum. Bu üstünlük, sesin kayıtsız şartsız yetki­ sinden ileri gelmektedir. Sesin bildirisi düşgörenin davranışına tuhaf bir eleştiridir. Kilise düşünde, hayatın iki yanını kolayca uzlaştırmak için bir girişimde bulun­ muştur. Bildiğiniz gibi, bilinmeyen kadın, anima, uzlaşmayarak sahneden ayrılmıştır. Şimdiki düşte ses animanın yerini almış gibi görülmekte ve sadece duygusal bir karşı koymayla yetinmeyip, iki türlü din konusunda birtakım şeyler buyurmakta. Sözlerine göre düşgören, metinde görüldüğü gibi dini «Kadın imgesi» yerine koymaya eğilim gösteriyor. «Kadın» animayı temsil ediyor. Dini «Ruhun hayatının öteki yanı» yerine kul­ landığından söz eden ikinci cümleyle desteklenmekte bu. Bilinç eşiğinin altında, yani bilinçdışı zihin denen şeyde gizli, dişi azınlığın temsilcisidir. Tenkitçi şöyle diyecektir bu durumda «Bilinçdışından kaçmak için dini kullanıyorsan, Ruhunu hayatının bir bölümünün yerine koymak için kul­ lanıyorsun. Ama din hayatın tanrılığının meyvesi ve en son noktasıdır, yani iki yanı da içinde bulunduran bir hayat. Aynı seriden başka düşlerin dikkatli bir karşılaştırması «öteki yanının» ne olduğunu kesinlikle gösteriyor. Hasta duygusal gereksin­ melerini engellemeye çalışmıştır hep. Nitekim başına bela açacakların­ dan, evliliğe zorlayacaklarından, örneğin aşk, bağlılık, sadakat, güven, duygusal bağlanma gibi şeylere ve ruhun gereksinmelerine tam bir boyun eğmekten korkmuştu. Bütün bunların bilimle veya akademik bir meslek­ le ilgisi yoktu üstelik «ruh» kelimesi nefret edilecek bir zihin ahlâksızlı­ ğıydı ona göre. Animanın «esrarı» dinsel kinayeydi, büyük bir muammaydı hastam için, tabii din konusunda, dinin bir inanç işi olduğundan başka bir şey bilmiyordu. Dini, kiliseye gitmekle yutturulacak, bazı acayip duygusal isteklerin yerine konabilecek bir şey gibi görüyordu. Çağımızın önyargı­ ları, düşgörenin korkularına görünür biçimde yansımış. Oysa ses, bağnaz­ lıktan uzak, hatta dini insanı hayrette bırakacak kadar ciddi olarak ele alıyor, «her iki yanı» da kapsayan bir hayatın doruğuna koyuyor, böylece alabildiğine benimsenen aydın ve akılcı önyargıları altüst ediyor. Bu öyle bir altüst ki, hastam ikide bir delireceğini sanmış. İşte böyle günümüzün veya dünün vasat aydın kişisini tanıyan biri olarak, bu kötü durumu çok iyi anladığımı söylemeliyim «Kadın imgesini» yani bilinçdışı zihni ciddi olarak değerlendirmek aydın sağduyu için ne büyük darbedir. Hastamın tedavisine, aşağı yukarı 350 düşün ilk serisini kendisi göz­ den geçirdikten sonra başladım. Sözkonusu olayın geçip gitmesine karşın onu neden hâlâ tedirgin ettiğini anlamıştım. Macerasından kaçmak istemede haklıydı. Ama iyi ki adamın «dini» vardı yani yaşantısını «dikkatle hesaba katmıştı» ona bağlanabilmesi ve onu sürdürmesi için yaşantıya yeter derecede pistis'i, ya da bağlılığı vardı. Bir nevrotik olması da büyük şanstı onun için, böylece yaşantısına bağlı kalmamaya yelten­ diği veya sese kulak vermediği zaman nevrotik durumu hemen geri geli­ yordu. Bir türlü «ateşi söndüremiyordu», sonunda yaşantısının anlaşılmaz nutninosum özelliğini kabul etmek zorunda kaldı. Sönmek bilmez ateşin «kutsal» olduğunu açıklamak zorunda kaldı. Bu, tedavisinin baş şartıydı. Bu vaka belki bir istisna gibi düşünülebilir, çünkü gerçekten insana, dörtbaşı mamur insan azdır. Okumuş kimselerin büyük çoğunluğunun parça parça kişilikler olduğu, bunların gerçek iyiler yerine birçok başka şeyler koymuş oldukları doğrudur. Bu durum daha birçok insan için olacağı gibi, bizimkine de nevroz ifade ediyordu. Çoğu zaman genellikle «din» denen şey, öyle hayret verici derecede başka bir şeyin yerine konan bir şeydir ki, bir mezhep demeyi tercih ettiğim bu çeşit «din»in, insan toplumunda önemli bir görevi olup olmadığını sorup duruyorum kendi kendime. Bunun amacı, dolaysız yaşantı yerine, sağlam, düzenlenmiş bir dogma ve ayin kuralları içinde seçilmiş uygun semboller koymaktır. Katolik kilisesi, bunları, tartışılması imkânsız yetkesiyle, Protestan Kiliseye (bu terimi hâlâ kullanabilirsek) itikat ve Incil'in sözleri üstünde ısrar ederek muhafaza etmekte. Bu iki ilke iş gördükçe, insanlar dolaysız dinsel yaşantıdan korunacak ve yoksun kalacaktır. Böyle bir şey başlarına gelse bile, Kiliseye başvurabilirler, çünkü o, yaşantının, Tanrıdan mı, Şeytandan mı kabul edilecek cinsten mi, değil mi olduğunu bilir. Mesleğimde dolaysız yaşantı duymuş çok insan gördüm, bunlar dog­ matik kararın yetkisine boyun eğmek istemiyorlardı. Onlarla birlikte yaşadım tutkulu çatışmaları çılgınlık anlarını, umutsuz çaresizlikleri ve depresyonları bunlar hem acayip, hem de korkunçtu, dolayısıyla, dogma ve ayin kurallarının hiç olmazsa zihin sağlığı yöntemlerini çok iyi biliyo­ rum. Kiliseye bir düzen üzre giden Katolik biriyse hastam, ona, gidip günah çıkartmasını ve içini dökmesini öğütlüyorum, böylece kendisine fazla ağır gelebilecek dolaysız yaşantıdan korumuş oluyorum onu. Protestanlar için durum o kadar kolay değil, çünkü dogma ile ayin kural- lan öyle belli belirsiz bir hal almış ki, etkinliklerini son derece yitirmişler. Genel olarak, itirafta bulunup, günah çıkartma da yok, Protestan rahipler de psikolojik bilgisizlik içinde bulunuyor. Katolik «Vicdan yönetmeni» çoğu zaman psikolojik bakımdan usta ve zeki. Üstelik Protestan rahipleri bir ilâhiyat fakültesinde bilimsel eğitim geçirdiği için, tenkitçi zihinleri yüzünden inancın saflığını tehlikeye düşürüyor, oysa bir Katolik rahibin eğitiminin yerleşmiş tarihsel geleneği, kuruluşun yetkisini kuvvetlendiri­ yor. Bir doktor olarak tabii «bilimsel» denen mezhebe katılabilir, bir nevrozu meydana getiren şeylerin geri itilmiş çocuksu cinsiyet veya istenç gücünden başka bir şey olmadığını söyleyebilirim, böylece bu şeyleri önemsemeyerek, bir bakıma hastalarımı dolaysız yaşantı tehlikesinden koruyabilirim. Ama biliyorum ki bu kuram ancak bir bakıma doğru, yani nevrotik psişenin bazı üstünkörü yönlerini ifade etmekte. Hastalarıma kendimin tam inanmadığı bir şeyi söyleyemem. Bu kez bana şöyle denebilir «kiliseye giden Katoliğe, git rahibe iti­ raf et de günah çıkart derken yine kendinin inanmadığı bir şey söylüyor­ sun», tabii bir Protestan olduğum farzedilirse. Bu ince soruya cevap ver­ mek için elimden geldiği kadar kendi inancımı zorla kabul ettirmeye kalk­ mam. Sorulacak olursa, o andaki bilgim diye düşündüğüm şeyden ileri gitmeyen kanılarımdan elbete ayrılmam. Bildiğime inanmaktayım. Başka her şey varsayımdır, daha ötesi Bilinmeyendir. Bunlar beni kaygılandır­ mıyor, ancak onlar üstünde bir şey bilmem gerektiğini duyacak olursam, eminim ki beni kaygılandırmaya başlayacaklardır. Bu yüzden bir hasta tutar da, nevrozu sadece cinsiyete bağlarsa, fikrini bozmam, çünkü biliyorum ki böyle bir kanı, hele derinlere kök salmışsa, dolaysız bir yaşantının korkunç müphemliğinin saldırısına karşı çok iyi bir şeydir. Böyle bir savunma işe yaradığı süre, onu kırmam, çünkü biliyorum ki, hastanın böyle dar bir çember içinde düşündüğünün güçlü sebepleri vardır. Ama düşleri, koruyucu kuramı yıkmaya başlarsa, anlatılmış olunan düş vakasında da olduğu gibi, daha geniş kişiliği destek­ lemem gerekir. Aynı şekilde ve aynı sebep yüzünden, işine geldiği süre kiliseye giden Katolik varsayımını desteklemekteyim. Her iki durumda da savun­ ma, aşağı yukarı son gerçek midir değil mi diye akademik sorun üstünde durmadan korkunç bir tehlikeye karşı, bir savunma aracını destekliyorum. İşe yaradığı süre bana yeter. Bizim hastaya gelince, onun Katolik savunması ben vakaya daha el koymadan çok önce kırılmıştı. Rahibe gidip, itiraf etmesini filan söyleye­ cek olsaydım, gülerdi bana, onun durumunda desteklenmeyecek bir şey olan cinsellik kuramına da güldü nitekim. Ama ben ona, hep tamamiyle sesten yana olduğumu göstermeye çalıştım çünkü bunu, tekyönlülüğünden kurtarmakla görevli, gelecekteki daha büyük kişiliğinin bir bölümü olarak görüyordum. Aydın akılcılık özelliği taşıyan belli bir zihin kısırlığı için, işleri basitleştiren bilimsel bir kuram iyi bir savunma aracı olabilir, çünkü mo­ dern insan «bilimsel» etiketi taşıyan her şeye, feci derecede inanmakta. Böyle bir etiket zihinleri hemencecik rahat ettirmektedir, hemen hemen Roma locuta causa finitalx gibi. Başlı başına her türlü bilimsel kuralın, ne kadar ince olursa olsun, bana göre, psikolojik gerçek açısından, dinsel doğmadan daha az değeri vardır, çünkü bir kuram ister istemez son derece soyut birşeydir ve yalnızca akla hitap eder. Bu yöntem, psişe gibi akıldışı bir olguyu daha iyi ifade eder. Üstelik dogma, varlığını bir yandan Tanrıİnsan, haç, bakireyken doğum, bakireyken gebe kalma, Teslis gibi «vahyedilen» dolaysız yaşantılara, öte yandansa, birçok insanın ve çağların sürekli, birlikte çalışmalarına borçludur. Dogma, kendi başına dolaysız bir yaşantıyı içine almayan şeyin kendisi iken, bazı dogmalara niçin «dolaysız yaşantılar» dediğim pek açıkça anlaşamayabilir. Bununla bir­ likte, sözünü ettiğim Hıristiyan dogmaları, sadece Hıristiyanlığa özel değildir. Putperest dinlerde sık sık görülmektedir ve üstelik uzak bir geçmişte vizyonlar,19 düşler ve vecd anlarında çıktığından türlü değişikliklerle psişik fenomenler halinde yeniden kendiliğinden ortaya çıkabilirler. Bu gibi fikirler hiçbir zaman icat edilmiş değildir. İnsanlığın zihinsel amaçlı bir faaliyette kullanmayı öğrenmeden önce ortaya çıkmışlardır. İnsanlar düşünce yaratmayı öğrenmeden, düşünce onlara gelmiştir. Düşünmüyorlar, ama zihinlerinin görevini seziyorlardı. Nesnel Roma konuştu işler halloldu. Vizyon Görü, hayal. psişenin bilinçdışının kendiliğinden ve bağımsız olan faaliyetini yansıtan bir düş gibidir dogma. Bilinçdışının bu şekilde ifadesi, daha sonraki dolaysız yaşantılara karşı bilimsel kuramdan çok daha etkin bir savunma aracıdır. Kuram, yaşantının duygusal değerlerini göz önüne getirmemek zorundadır. Dogma ise, tersine, bir bakımdan büyük ifade zenginliğine sahiptir. Bilimsel bir kuramın yerine az sonra bir başka kuram geçer. Dogma çağlar boyunca sürer, eziyet çeken Tann-İnsan, en az beş bin yıldan daha geriye, Teslis ise muhtemelen daha geri zamanlara uzanmak­ tadır. Dogma, ruhu, bilimsel kuramdan daha tam olarak temsil eder çünkü bilimsel kuram sadece bilinçli zihni ifade eder. Üstelik, bir kuram ancak canlı birşeyi soyut kavramlarla ifade etmekten başka birşey yapamaz. Oysa dogma, bilinçdışının canlı sürecini tam bir şekilde nedamet, kendi­ ni feda ediş ve kurtuluş dramı biçiminde ifade eder. Bu açıdan bakılırsa, Protestanlığın Katoliklikten ayrılmasının önlenememesi insana hayret veriyor, Ama Protestanlık, kendilerine özgü, meraklılık, elde etme ve per­ vasızlıklarıyla, maceracı Germen oymaklarının itikadı haline geldiğinden, acayip huylarının, kilisenin savunduğu barış ile hiç olmazsa bir süre pek bağdaşamayacağı mümkün gibi görünüyor. Bir kurtuluş sürecinin başla­ rına gelmesine ve kilisenin muhteşem yapısı içinde billurlaşmış bir tanrıya boyun eğmeye pek hazır değil gibidirler. Kilisede belki de pek fazla Imperium Romanum ya da Pax Romana20 vardı, çünkü o zaman olduğu gibi, şimdiki güçleri de hâlâ yeter derecede ehlileştirilememiştir. Onların istediği, belki de maceracı ve huzursuz kimselerle, her türlü muhafaza­ kârlık ve boyun eğiş biçimine uymayacak kadar kam durmuş kimselerde sık sık görüldüğü gibi, yatıştırılmamış ve daha az kontrol altına alınmış bir Tanrı yaşantısıydı her halde. Böylece, bazısı tamamiyle, bazısı da belli bir çapta Tanrıyla insan arasına girmeyi ortadan kaldırdılar. Koruyucu duvar­ ların yıkılması yüzünden, önemli bilinçdışı öğeleri ifade eden kutsal imgelerden yoksun kaldılar, aynı zamanda bilinçdışı zihnin ele avuca gelmez güçleriyle başetmek için güvenilecek bir yol olan ayinlerinden de yoksun kaldılar. oldu ve eski merak ve ele geçirme kanallarına dönüverdi, böylece yeryü­ zünün büyük kısmını yutan canavarların anası haline geldi Avrupa. O gün bugün Protestanlık bir hizip yuvası halinde, aynı zamanda bilim ve tekniğin ilerlemesi insan bilincini öylesine kapladı ki, bilinçdışı zihnin ele avuca sığmayan kuvvetlerini unuttular. Büyük savaşın felaketi ve bunu izleyen derin bir zihin bozukluğunun olağanüstü belirtileri gerek­ ti beyaz insanın zihninin her bakımdan sağlam olmadığını göstermek için savaş patladığında, dünyanın akla uygun yollarla düzeltilebileceğine çok güveniyorduk. Şimdi hayretle devletlerin, çağlardır iddiası olan teokrasiyi, yani totaliter rejimi benimsediğini, bunun ister istemez özgür düşünceyi ortadan kaldıracağım görüyoruz. Dünyada cennet yaratmak için çocuksu kurumları desteklemek amacıyla yine insanlar birbirinin boğazını kesmekte. Eskiden oldukça iyi zincirlenmiş olan ve dev çapında bir zihin çerçevesi içinde insanın işine yarayan, altdünyanm, isterseniz cehennem deyin buna, güçlerinin şimdi bir Devlet esareti ve herhangi bir zihinsel ve ruhsal güzelliği olmayan bir Devlet hapishanesi yaratmakta, ya da yaratmaya çalışmakta olduğunu açıkça görüyoruz. Sırf insan aklının, volkanı kontrol altına almak gibi, büyük bir görevi yerine getiremediğine inanan günümüzde epey insan var. Yazgıdır bu gelişimi meydana getiren. Bunun suçu Protestanlıkta veya Rönesansta değildir. Ama kesin olan bir şey var, Protestan olsun olmasın, günümüzün insanı, Roma zamanından beri, dikkatle dikilen ve sağlamlaştırılan kilise duvarlarının koruyuculuğundan yoksun kalmıştır. Bu yüzden de dünya-yokeden dünya-yaratan ateş bölgesine yaklaşmış­ tır. Hayat çabuklaştırılmış ve korku dalgalarıyla yoğunlaştırılmıştır. Dünyamız tedirginlik ve korku dalgalarıyla kaplanmıştır. Protestanlık, bir zamanlar olduğu gibi, şimdi de, hem büyük bir tehlike göstermekte, hem de büyük fırsat sağlamaktadır. Bir kilise olarak ayrılmaya devam ederse, insanı, bütün ruhsal koruyucu şeylerden ve bi­ linçdışı zihinde özgürlüğe kavuşmayı bekleyen güçlerin dolaysız yaşantısına karşı savunma araçlarından yoksun kılacaktır. Uygar dediğimiz şu dünyamızdaki akıl almayacak vahşetlere bakın, bütün bun­ lar insanların ve zihin durumlarının ürünü. Bakın şu şeytansı yıkma araçlarına, bunlar, hepimizin özendiği, kimseye zararı dokunmayan insan­ lar, aklı başı yerinde, saygı değer vatandaşlar tarafından icat edilmiştir. Sonunda her şey birden patlak verince ve her yer anlatılamayacak dere­ cede bir yıkıntı cehennemine dönünce, kimse sorumluluğu üstüne almak istemeyecek. Böyle oiuyor işte ne yaparsınız, oluyor ama, sebebi kim, insan. Ama insanlar bir düzen üzere ödevlerini yerine getiren ve vasat bir hayat süren, alçakgönüllü ve önemsiz bilincinden başka bir yanı olmadığına inanan kimseler olduklarından herhangi bir şey tarafından kontrol edilmeyen müthiş bir kuvvetle yönetildiğini bilmiyor. Bu korkunç kuvvet, kötü bir şeytanın içine girdiği düşünülen komşu devletten kork­ mayla en iyi anlatılabilir. Kimse kendinin ne kadar ve nerde şeytanı içinde bulundurduğunu bilmediğinden, herkes, kendi durumunu başkasına yansıtıyor, böylece en büyük topları, en zehirli gazları bulundurmak kut­ sal bir ödev oluyor. İşin en kötü yanı kişinin bunda kendini haklı görme­ sidir. Bütün komşularımız, tıpkı bizimki gibi kontrol edilmeyen ve edile­ meyen korkuyla yönetilmekte. Hastaların korku çektiklerinde öfke ve nefret duydukları zamandan daha tehlikeli oldukları akıl hastanelerinde çok iyi bilinir. Protestan, Tanrıyla başbaşa kalmıştır. «Günah çıkartma, itiraf denen şey kalmadığı gibi, Tanrıya günahlarını bağışlatmak için elinde çare de yoktur. Günahlarını bir başına sindirmesi gerektir, uygun âyin kuralları olmayışından erişilmez bir şey haline gelmiş Tanrının esirgeyiciliğine pek güvenmemektedir. Bu yüzden Protestan vicdanı uyanık durmaktadır, kötü vicdanıysa can çekişmek ve başkalarını tedirgin etmek gibi hoş olmayan bir eğilim elde etmiştir. Ama bu yolla Protestan, zihniyetçe hemen hemen erişilmeyecek bir derecede, günahın farkına varmanın biricik şansını ele geçirmiş bulunmaktadır. Çünkü Katoliklikte itiraf ve günah çıkartma, fazla gerilimi azaltmaya hazırdır. Oysa Protestan, gerilimiyle başbaşadır ki bü vicdanını bilemeye devam edebilir. Vicdan, özellikle kötü vicdan, bir Tanrı vergisi olabilir üstün bir özeleştiri gibi kullanıldığında gerçek bir armağandır bu. Özeleştiri, içgözlemci ve ayırıcı bir etkinlik gibi, insanın kendi psikolojisini anlamak için yapılacak girişim için elzemdir. Sizi şaşırtan bir şey yapmışsanız ve kendinize sizi böyle bir hareket yap­ maya götüren şeyin ne olduğunu sorarsanız, kötü vicdanın saikine, davranışınızın gerçek saikini bulmak için buna tekabül eden tefrik melekesine ihtiyacınız vardır. Ancak o zaman işlerinizi hangi saiklerin yönettiğini anlayabilirsiniz. Kötü vicdanın iğnelemesi, hatta önceden bi­ linçdışı olan şeyleri bulması için, sizi mahmuzlar, böylece bilinçdışı zih­ nin eşiğini atlamış olur ve sizi insandaki toptancı katilin bilinçdışı aleti yapacak olan şu kişidışı kuvvetlerin farkına vardırır. Bir Protestan, kilise­ sini tamamiyle yitirdikten sonra, ayakta durur da, hâlâ Protestan kalırsa, yani Tanrıya karşı savunusuz ve duvarlarla veya topluluklarla artık korun­ mayan bir kimse olarak kalırsa dolaysız dinsel yaşantıyı yaşamak gibi biricik ruhsal talihi elde etmiş olur. Bilinçdışı zihnin yaşantısının hastam için ne ifade ettiğini anlata­ bildim mi bilmiyorum. Bununla birlikte böyle bir yaşantının değerini ölçecek nesnel bir ölçü birimi yok elimizde. Yaşantıyı duyan kişiye göre ne değeri varsa, onu olduğu gibi kabul etmemiz gerek. Böylece, bazı düşüncelerin görünürdeki gereksizliğinin zeki bir kimseye birşey ifade ettiği sizi hayrete düşürebilir. Ama söylediklerini kabul edemezseniz, ya da kendinizi onun yerine koyamazsanız durumunu yargılamamalısmız. Dinsel vahiy dilediği yere eser. Psişe, belirtisinden ayrılmadığından kişinin oradan yargılayabileceği, dışta bir Arşimed noktası yoktur. Psişe, psikolojinin nesnesidir, tesadüfe bakın ki, aynı zamanda öznesidir de, bu olgudan kaçmılamaz. «Dolaysız yaşantı» dediğim şeye örnek olarak birkaç düş, tabii, tecrübesiz göz için, araya girip bir tedirginlik yaratmamaktadır. Bunlar bireysel yaşantının alçakgönüllü tanıklarıdırlar herhangi bir gösteride bulunmamaktadırlar. Bu düşleri seri halinde verecek olsaydım ve bütün süreç boyunca ortaya çıkan zengin sembolik gereci anlatabilseydim durum elbette daha iyi ortaya çıkardı. Ama düş serisinin hepsi de, gele­ neksel inancın herhangi bir kısmıyla, güzellik ve anlatım bakımından boy ölçüşemez. Bu inanç daima birçok zihin ve çağın meyvesidir, bireysel yaşantının bütün tuhaflığında, eksikliklerinden ve kusurlarından te­ mizlenmiştir. Ama bütün bunlara rağmen, bireysel yaşantı, yoksulluğu gereği kendisiyle, dolaysız hayattır, o anda atmakta olan sıcak kırmızı kan damarının kendidir. Bu, gerçek peşinde olan kimse için en iyi gelenekten daha kandırıcıdır. Bununla birlikte, dolaysız hayat daima bireyseldir, çünkü hayatı taşıyan bireydir ve bireyden çıkan her şey de bir bakıma biri­ cik, geçici ve eksiktir düşler gibi istenmeden meydana gelen şeyler söz konusu olduğu zaman, özellikle böyledir bu. Çoğu insanın sorunları aynı da olsa, aynı düşleri göremeyeceklerdir. Salt biriciklik haline gelen birey olmadığı gibi, salt biriciklik haline gelmiş bireysel sonuçlar da yoktur. Düşler bile çok yüksek seviyede ortak gereçlerden meydana gelmemekte­ dirler tıpkı bütün toplulukların mitoloji ve folklorunda bazı motiflerin hemen hemen aynı biçimde tekrarlandığı gibi. Ben bunlara Arketip diyo­ rum. Bunlardan anladığımız, mitosu meydana getiren gereçler ve aynı zamanda bilinçdışmdan çıkan bireysel ve yerli ürünler halinde hemen hemen bütün dünyada ortaya çıkan ortak nitelikteki biçim ve imgelerdir. Arketip motifleri, herhalde sadece gelenek ve göçlerle yayılmayan, aynı zamanda kalıtımsal olan, insan zihninin arketip örneklerinden çıkıyor ortaya. Bu varsayım kaçınılmaz bir şey, çünkü karmaşık arketip imgeleri bilge, herhangi doğrudan doğruya bir gelenek izlemeden ortaya çıkmak­ tadır. ilk yıllara aittir, bunu göstermektedir. Psikolojiye özellikle atıfta bulunan bu kuramı önce Adolf Bastian'ın sonra da Nietzsche'nin eserinde görüyoruz. Fransız edebiyatında Hubert, Mauss ve Levy Bruhl benzer fikirler ileri sürmektedir. Eskiden ilksel fikirler, Categories21 veya habitudes directrices de la conscierıce22 ve represerıtations collectives23 vb. denen kurama, ben sadece araştırmaları genişleterek, deneyci bir temel kurabilirim. Yukarda ele aldığımız düşlerin İkincisinde dahi, göz önüne getir­ diğimiz bir arketip vardır. Bu düzen, mihrap, ya da iconastatis't (Doğu kiliselerinde en kutsal yeri topluluktan ayıran üç kapılı ve üstü azizlerin resimleriyle dolu kısım) koyularak burada insan kutsal resimler görmeyi beklerken, 4 rakamının sembolik önenimi belirtiyor. Tapınağa «Nefse dönüş evi» dendiği için, bu özelliğin, tapınak yerinde görünen imge ve simge ifade olduğunu düşünebiliriz. Pitagoras'm terimi olan tetrarkis'i 21 Kategoriler. 22 Vicdanın yönetici alışkanlıkları. 23 Ortak temsiller. kullanırsak hastamızın düşünün açıkça işaret ettiği gibi, gerçekten «nefse dönüşe» atıfta bulunduğunu görürüz. Bu simge, çoğu zaman 5 ana bölümü olan veya 4 ana bölüme ayrılmış bir çember biçiminde başka düşlerde ortaya çıkıyor. Bu dörtlü semboller 400 düşlük bir seride 71 kere ortaya çıkıyor. Benim vakam da bunun dışında kalmıyor. Dörtlünün ortaya çıktığı çok durum gördüm, hepsinin de çıkış yeri bilinçdışıydı, yani düşgören bunu bir düşünde görmüştü ve anlamı konusunda hiçbir fikri yoktu ve dörtlünün simgesel önemini hiç bilmiyordu. Üçlü olsaydı, durum bambaşka olurdu tabii, çünkü Teslis herkesçe bilinebilecek tanınmış bir sembolik rakamı temsil eder. Ama bizim için dörtlü, hele modern' bilimci için, her hangi başka bir rakamdan fazla bir şey ifade etmemektedir. Rakam simgeciliği ve önemli tarihi, düşgörenimizin zihninin ilgilendiği şeylerin tamamıyla dışında kalan bir bilgi alanıdır. Bu gibi şartlar altında, düşler dörtlünün önemi üstünde durursa, bunun bilinçdışmdan olduğunu söylememizde her bakımdan haklıyız. Dörtlünün numinosum özelliği ikinci düşte daha açık beliriyor. Bu olgudan, «kutsal» dediğimiz bir anla­ ma doğru yöneldiğini açıklayabiliriz. Düşgören bu acayip özelliği her­ hangi bilinçli bir kaynağa götüremediğinden, simgeciliğin anlamım açığa çıkarmak için bir karşılaştırma yöntemini tam olarak bu kitabın çerçeve­ sine sokmak tabii imkânsız. Bu yüzden sadece atıflarda bulunmakla yetineceğim. Bilinçdışınm içindekilerinin çoğu zihin durumlarının tarihsel kalıntıları gibi olduğundan, bilinçdışınm içindekilere paralel olan, şu bi­ linçli seviyeye erişmek için, birkaç yüz yılcık geri gitmek yeter. Bizim vakamızda üç yüz yıl kadar geri gitsek olur, derken bir de bakarız, bilim­ ciler ve tabiat filozofları, dairenin kareye çevrilmesi muammasıyla ciddi bir şekilde uğraşmakta. Bu anlaşılması güç meselenin kendisi de, çok daha eski ve tamamiyle bilinçdışı şeylerin psikolojik bir yansıtmasıdır. Ama o gün­ lerde dairenin Tanrıyı temsil ettiğini biliyorlardı Devs estfigura intellectualis, cujus centrum est ubuque, circumfererıtia vero nusquam,24 demiştir bu filozoflardan biri St. Augustin'in sözlerini tekrarlayarak. Alabildiğine içedönük ve içgözlemci bir adam olan Emerson bile aynı fikre değinme­ den edemiyor, o da St. Augustin'in sözlerini tekrarlıyor. Daire imgesi hermetik felsefesinin başlıca yetki sahibi Platon'un Timaeus'mdan beri mükemmel biçim olarak görülmüştür — en mükemmel maddeye, altına anıma mundi25 veya arıima media natura26y& ve ilk yaratılan ışığa da daire biçimi verilmiştir. Makrokozmos Büyük Dünya yaratan tarafından in form a rotunda et globosa21 biçiminde yapıldığı için bütünün en küçük parçası nokta bile bu mükemmel tabiatı içinde bulundurmaktadır. Filozof şöyle der Omnium fıgurarum simplicissima et perfectissima est rotunda, quae in puncto requiescit.2HMaddede uyur bir durumda ve gizli bulunan bu Tanrı imgesi simyacıların dediği gibi ilk kaos'tur veya cennet toprağıdır veya denizdeki yuvarlak balıktır, ya da sadece yuvarlak bir yapı veya yumurtadır. Bu yuvarlak şey, maddenin kapılarını açan anahtarı elinde bulunduruyordu. Timaeus'da dendiği gibi, ancak, dünyayı yaratan etken, mükemmel varlık, dört unsurun bir arada olması tekraktis'i erite­ bilirdi aynı yuvarlak dünyanın dört bileşenini. yüzyıldan beri büyük yetkililerden biri turba philosophorum29 yuvarlağın, bakırı dörde ayıracağını söylemektedir. Böylece aranıp duran aurum philosophicum30 da yuvarlaktır. Gizli yaratıcı etkenin nasıl elde edileceği konusunda fikir ayrılığı vardı. Bazıları onu, içinde belli bir konsantrasyon, ya da özellikle uygun cinsten bir öz olan bir prima materia31 şeklinde ele geçeceğini 24 Tanrı öyle zihinsel bir biçim dir ki, ortası her yeri kaplar, dairesiyse hiçbir ye değildir. 2 i Dünyanın ruhu. 26 O rta tabiat ruhu. 2^ Y ııvarlark ve küre biçim inde. 2t. Bütün basit ve m ükem m el şekiller yuvarlaktır. 29 Filozof kütlesi. 30 Filozof Altını. 31 tik madde. umuyordu. Başkalarıysa yuvarlak maddeyi conjunctio denen bir çeşit sen­ tezle yaratacığını umuyordu Rosarium Philosophorum'un32 adı bilin­ meyen yazan şöyle der «Erkekle kadından yuvarlak bir çember yap, ondan bir dikdörtgen, ondan da bir üçgen çıkar. Çemberi yuvarlak yap, işte sana, Filozof Taşı.» Bu harika taş Empedokles'in sferos'una33 ve Platon'un her bir yanında iki cinsiyetli insanına evdemonistatos teos'una34 tekabül eden hünsa nitelikteki mükemmel canlı bir varlık gibi sembolize ediliyordu. yüzyılın başlannda lapis, Petrus Bonus tarafından bir Hıristiyanlık allegorisini temsil ediyor ve İsa'yla karşılaştınlıyordu. yüzyılın sözde Thomas'çı bir kitabı olan Aurea Hora'âz taşın Hıristiyan dininin eski âyinlerinde son derece büyük önemi vardır. Bu olgulan burada bildirmemin sebebi, sadece dörtlüyü içinde bulunduran daire veya kürenin, bilgili atalarımızın çoğu için Tanrıyı ifade ettiği içindir. Latin kitaplannda açık olan şey daha maddede uyur durumda gizli dünyayı yaratan etmen homo philosophicus3S denen ikinci Adem ile aynı kimse oluşudur. Bu ikinci Adem, ruhani kişi, Adam Kadmon olup, çoğu zaman İsa ile bir tutulur. Bozulabilen dört unsurdan oluştuğu için, Başlangıçtaki Adem ölümlüyken, ikinci Adem tek, katıksız ve bozulmaz bir özden yapıldığı için ölümsüzdür. Böylece Sözde-Thomas şöyle der Secundus Adam de puris elementis in aeternitatem transivit. Ideo quia ex simplici et pura essentia constat, in aeternum manet ,36 Orta Çağ boyunca ünlü bir yetkili olan Lâtinleştirilmiş bir Arap yazarı Senior, lapis üstüne şöyle demiş «Durmadan arttığı için hiçbir zaman ölmeyen bir madde var.» Bu madde ikinci Ademdir. Bu alıntılardan anlaşılıyor ki, filozofların aradığı yuvarlak madde, bizim düş simgeciliğimize pek benzeyen niletikteki bir yansıtmadır. Düşlerin, vizyonların hatta birsamlann büyük opus philosopharum ile 32 Filozof teşbihi. 33 Küre. 34 Ulu Mutlu tanrı. 35 Filozof kişi. İkinci Adem basit unsurlardan sonsuzluğa geçer, bu yüzden basit ve özlü un­ surlar sonsuzca varolur. karıştırıldığım tanıtlayan tarihsel belgeler var elimizde. Daha basit zihin yapılı olan atalarımız, bilinçdışının içindekilerini doğrudan doğruya yansıtıyordu. Bununla birlikte madde, bu gibi yansıtmaları kolaylıkla kabul edebiliyordu, çünkü o zamanlar hemen hemen bilinmeyen, anlaşılmaz bir varlıktı. İnsan tamamiyle esrarlı bir şeyle karşılaştığı zaman, kendi faraziyelerini hiç tenkit etmeden ona yansıtır. Ama kimyasal maddeler günümüzde iyi bilindiğinden, atalarımız kadar özgürce yansıtamıyoruz biz. Tetraktis'in artık psişik bir şey olduğunu kabul etmemiz gerekiyor bunun dahi uzak veya yakın bir gelecekte bir yansıtma olup olmadığını bilmiyoruz. Şimdilik modem insanın bilinçli zihninde hiç var olmayan bir tanrı fikrinin üç dört yüz yıl önce bilindiği şeklinde geri geldiği bize yetiyor. Bu tarihi bilginin hastamca hiçbir şekilde beklenmediğini belirtmem gerekmez herhalde. Klasik bir şair şöyle diyor Naturam expellas furca tamen usque recurret37 Bu eski filozofların fikrine göre Tanrı kendini ilkin dört unsurun yaratılmasıyla belirtmiştir. Bunlar, dairenin dört bölümünü temsil ederler. Codex Brucianus'm Mısırlı yerlisi bir Hıristiyan Gnostik'i kitabında Biricik-yaratılan (monogenes veya antropos)38 konusunda şu sözler var «Onun yeri Monad'dadır, Monad ise Setheus (yaratıcı) dadır, nereden geldiğini kimse bilmez... Ondan Monad gelmiştir, baştanbaşa iyi şeylerle yüklü bir gemi gibi, her türlü ağaçla dolu ve ekili bir tarla gibi, insanlığın bütün ırklarıyla dolu bir şehir gibi... örtüsünde, onu bir koruyucu gibi çeviren oniki kapı vardır... bu Biricik yaratılanın Ana kentidir» (Mitropolis). Başka bir yer de Anthropos'un kendi kentidir, uzuvlarıysa dört kapı. Monad nurun bir kıvılcımıdır spintir,39 Tanrının bir zerresidir. Monogenes'in. İncil'in Hıristiyanlık dörtlüsü, ya da İncil yazarlarının dört simgesi olan melek, kartal, öküz, veya buzağı ve aslandan oluşan kilisenin simgesel binek hayvanını temsil eden Tetrapesa veya tetramorphus'a teka­ bül edetı dört sütunla duran bir düzlük üstünde bulunduğu düşünülmekte­ dir. Bu metnin, Vahiy Kitabındaki Yeni Kudüs ile benzerliği açıktır. 37 Doğayı istediğiniz kadar kovun, geri gelecektir. 38 M onogenes, antropos İnsan. 39 Kıvılcım . Dörde bölünme, dördün sentezi, dört rengin mucizevi ortaya çıkışı, işin dört safhası rıigredo dealbatio, rubefactio ve citrinitas40 eski filo­ zofların baş niteliklerini ve yönlerini temsil etmektedir. Peki nasıl oluyor da benim hastam bu eski spekülasyonlan tekrarlıyor. Nedenini bilmiyorum. Sadece, bunun sırf bu vakaya özgü olmadığını biliyorum kendi gözlemim veya meslektaşlarımın gözlemleri altındaki birçok vaka da aynı simgeciliğin kendiliğinden ortaya çıktığını görmüşümdür. Bunları üç dört yüz yıl önceden aldıklarını sanmıyorum. O çağ, bu aynı arketip fikrinin pek ön planda olduğu başka bir çağdır. Nitekim Platon'un Timacus'da gösterdiği gibi, Orta