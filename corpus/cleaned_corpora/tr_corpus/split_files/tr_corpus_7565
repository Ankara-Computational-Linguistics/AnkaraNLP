devlet sırrı olarak saklanması konusunu inceledi. Televizyona 1988'de TRT'de Seynan Levent ile başladı. 1989-1995 arasında "32. Gün" program ekibinde çalıştı. 1993-1994 yıllarında Show TV'de Mehmet Ali Birand’la birlikte 'Çapraz Ateş’i hazırladı. Özellikle 1993’te Sivas valisi Ahmet Karabilgin, Sivas Belediye Başkanı Temel Karamollaoğlu ve yazar Aziz Nesin’in konuk olduğu bölüm gündem yarattı ve üzerinden tartışmalara sebep oldu. Gazetecilik ve belgeselciliğe ağırlık verdiği dönemden sonra 2006'da televizyonculuğa yönelen Dündar, 19 Eylül 2006'da başladığı "Neden?" isimli tartışma programını 9 Haziran 2009 tarihine kadar hazırlayıp sundu. 2009-2010’da NTV kanalında yayımlanan "Canlı Gaste"’yi hazırlayıp sundu ve aynı kanalda 2010-2011’de canlı ana haber bültenini sundu. Mehmet Ali Birand ve Bülent Çaplı ile birlikte "‘Demirkırat’" (1991) ve "‘12 Mart’" (1994) adlı belgesel dizilerini hazırladı. Ayrıca Türkiye’nin güzellik kraliçelerini anlatan "‘Cumhuriyet’in Kraliçeleri’" belgesel dizisini ve Atatürk’ün son 300 günün anlatan Sarı Zeybek belgesellerini hazırladı. 1994-1995 yıllarında Türkiye tarihinin gölgede kalmış kahramanlarının öykülerini anlatan "‘Gölgedekiler’" adlı belgesel serisini hazırladı. Köşe yazarlığı 1994'te "Aktüel’"de başladı; aynı yıl "Yeni Yüzyıl" gazetesinde günlük köşe yazıları yazmaya başladı ve bu gazetede beş yıl çalıştı. Köşe yazarlığı ve belgesel yapımcılığı sürerken ODTÜ’de doktora çalışmalarına da devam eden Dündar, 1996'da "“Terör ve medya: Liberal Teori ışığında, terör olaylarının televizyonda işlenişine eleştirel bir yaklaşım”" başlıklı tezi ile doktorasını tamamladı. Ankara Üniversitesi İletişim Fakültesi’ ve ODTÜ Siyaset Bilimi ve Kamu Yönetimi bölümü Kültürlerarası Çalışmalar programında yüksek lisans dersi verdi. 1996 ve 1997 yılında Show Tv için hazırladığı 10 bölümlük "‘Aynalar’" belgesel ile politik ve tarihî konuların dışına çıktı; popüler kültür alanında çalışmalara yöneldi. 1996-1998 yıllarında 40 Dakika isimli belgesel-haber programını hazırlayıp sundu. Özellikle 7 Ocak 1997’de yayınlanan programda Susurluk kazası’ndan yola çıkarak yapılan araştırmalarla ilgili iddialar uzun süre gündemde kaldı. Atatürk'ün öğrencilik hayatındaki ülke durumunu ve Atatürk'ün beraberliğinde gerçekleşen değişimleri anlatan "Yükselen Bir Deniz" belgeseli ile 1998'de belgeselciliğe döndü. Türkiye siyasi tarihi ve popüler kültüründeki önemli kişiler ve Köy Enstitüleri, Devlet Tiyatroları, İş Bankası, Mülkiye gibi kurumlara ilişkin çok sayıda belgesel yaptı. 1999 Ocak'ından 2001 Ocak sonuna kadar "Sabah" gazetesinde köşe yazarlığı yaptı. 2001 Ocak ayından itibaren "Milliyet" gazetesinde, "Ada" başlıklı köşe yazısı yazdı. 2003-2004 yıllarında Milliyet gazetesi için "‘Popüler Kültür’" ekini çıkardı. Milliyet gazetesiyle yolları 1 Ağustos 2013 tarihinden itibaren ayrılmıştır. Milliyet'ten ayrıldıktan sonra BirGün'de Doğan Tılıç'ın köşesinde bir ay boyunca haftada üç gün yazdı. Mustafa Kemal Atatürk'ün hayatını anlatan Mustafa adlı filmi yazıp yönetti. 2008 yılında vizyona giren film, Atatürk’ü yargıladığı ya da kötülediği yönünde eleştirilere maruz kaldı. 25 Ekim 2013 tarihinden beri Cumhuriyet gazetesinde yazan Dündar, 8 Şubat 2015'te gazetenin genel yayın yönetmenliği görevine getirildi. 2014 yılında Gezi Parkı protestoları ile ilgili "‘Gözdağı’" adlı belgeseli hazırladı. Suriye'ye gönderilen MİT TIR'ları ile ilgili haberin 29 Mayıs 2015 tarihinde Cumhuriyet'te,"‘İşte Erdoğan'ın yok dediği silahlar’" başlığıyla ve Can Dündar imzasıyla duyurulmasının ardından bu haberlere yayın yasağı getirildi. Aynı gün Can Dündar'a "‘devletin güvenliğine ilişkin bilgileri temin etme, siyasî ve askerî casusluk, gizli kalması gereken bilgileri açıklama, terör örgütünün propagandasını yapma’" suçlarından, İstanbul Cumhuriyet Başsavcılığınca soruşturma başlatıldı. Birkaç gün sonra Cumhurbaşkanı Erdoğan "“Bu haberi yapan kişi, bunun bedelini ağır ödeyecek, öyle bırakmam onu.”" demiştir. Erdoğan'nın savcılığa yaptığı bireysel başvuru ile Can Dündar'a "‘gerçeği yansıtmayan haber, yorum ve görüntüleri yayınlamak suretiyle adil yargılamayı etkilemeye teşebbüs suçunu’" öne sürerek iki kez ağırlaştırılmış müebbet ve 42 yıl hapis cezası talep edildi. Bu davada 26 Kasım 2015 tarihinde gazetenin Ankara temsilcisi Erdem Gül ile birlikte tutuklanmıştır. Erdoğan, 24 Kasım'da ise "“O TIR'lar Bayırbucak Türkmenlerine yardım götürüyordu. Şimdi diyecekler ki ‘Başbakan TIR'ların içinde silah yoktu’ diyordu... Varsa ne olacak, yoksa ne olacak.”" demiştir. ‘Devletin gizli kalması gereken bilgilerini siyasi veya askeri casusluk amacıyla temin etme’, ‘devletin güvenliğine ilişkin gizli kalması gereken bilgileri casusluk maksadıyla açıklama’, ‘cebir ve şiddet kullanarak Türkiye Cumhuriyeti Hükümeti'ni ortadan kaldırmaya veya görevlerini yapmasını kısmen ya da tamamen engellemeye teşebbüs etmek’ ve ‘silahlı terör örgütüne üye olmaksızın bilerek isteyerek yardım etme’ suçlamalarını içeren iddianame, İstanbul 14. Ağır Ceza Mahkemesi tarafından kabul edildi. 26 Kasım 2015'te tutuklu yargılanmak üzere cezaevine götürüldü. Dündar ve Gül, 6 Aralık 2015'te AYM'ye bireysel başvuruda bulunarak tutuklu yargılanırken haklarının ihlâl edildiğini söylediler. Bu başvurunun ardından 25 Şubat 2016'da İstanbul 14. Ağır Ceza Mahkemesi'nin “Siyasî casusluk yaptıklarına ilişkin somut bilgi yoktur” şeklindeki gerekçeli karar ile tutuksuz yargılanmak üzere tahliye edildiler. AK Parti Grup Başkanvekili Bülent Turan, kararı sevinçle karşıladıklarını ancak mahkeme kararları üzerinden AK Partinin itham edilmesini doğru bulmadığını söyledi. CHP Grup Başkanvekili Levent Gök, bu kararı alan Anayasa Mahkemesi üyelerini kutladığını söyledi. MHP Grup Başkanvekili Erkan Akçay, HDP Grup Başkanvekili İdris Baluken ve Pervin Buldan kararı sevinçle karşıladıklarını ifade etti. Avrupa Konseyi Genel Sekreteri Thorbjorn Jagland ve AGİT, kararı memnuniyetle karşıladıklarını ve basın özgürlüğü açısından önemli bulduklarını ifade ettiler. Cumhurbaşkanı Recep Tayyip Erdoğan, 28 Şubat günü Can Dündar için Anayasa Mahkemesi'nin verdiği tahliye kararını “Mahkeme bu şekilde bir karar vermiş olabilir. Ben Anayasa Mahkemesinin vermiş olduğu karara sadece sessiz kalırım o kadar. Ama onu kabul etmek durumunda değilim (...) Ve verdiği karara da uymuyorum, saygı da duymuyorum. (...) Aslında onlarla ilgili kararı veren mahkeme kararında direnebilirdi. Eğer kararında direnmiş olsaydı, bu bireysel başvuru veyahut da AYM'nin vermiş olduğu karar boşa çıkacaktı.” şeklinde yorumladı. Erdoğan 4 Mart'ta ise "Evet ortada bir Anayasa ihlali vardır. Ama Anayasa’yı ihlal eden değilim. Bu Anayasa Mahkemesi’nin karar merciinde olanlardır. Birinci mahkeme Anayasa Mahkemesi'nin kararına uydu. Ama bu işin bittiği anlamına gelmez. Savcı karara itiraz edebilir. İtiraz durumunda, bir üst mahkeme yeni bir süreci başlatabilir." dedi. 6 Mayıs 2016'da gerçekleşen dördüncü duruşma sonucunda Dündar ve Gül, hükûmeti ortadan kaldırma suçlamasından beraat etti. İkili hakkındaki casusluk suçlaması da düştü. Devletin gizli belgelerini elde edip yayınlamaktan yedi yıl hapis cezası alan Dündar'ın cezası beş yıl 10 aya indirildi. Davanın temyiz sürecinde tutuksuzluğu devam eden Dündar, can güvenliği endişe ile Almanya’ya gitti. Dündar, Ağustos 2016’da Cumhuriyet gazetesi genel yayın yönetmenliğinden ayrılmış; aynı gazetede köşe yazarlığına devam edeceğini açıklamıştır. Gaz Gaz, maddenin 16 hâlinden biridir. Bu haldeyken maddenin yoğunluğu çok az, akışkanlığı son derece fazladır. Gaz halindeki maddelerin belirli bir şekli yoktur fakat hacmi vardır. Katı bir madde ısıtıldığı zaman, katı halden sıvı, sıvı halden de gaz haline geçer. Bu duruma faz (safha) değişikliği denir. Sıvıyı meydana getiren tanecikler (atom veya moleküller) birbirlerini çeker. Sıvı ısıtıldığı zaman, tanecikler arasındaki çekim kuvveti yenilir ve tanecikler sıvı fazdan (ortamdan) ayrılarak gaz haline dönüşürler. Gazı meydana getiren tanecikler her yönde hareket edebilir ve bulundukları kabın hacmini alırlar. Gazlar birbiriyle her oranda karışabilir. Gazların birbiri ile oluşturdukları karışımlar homojendir. Hacimleri, dolayısıyla yoğunlukları basınç ve sıcaklığa tabidir. Genellikle gazın basınç veya sıcaklığının az miktarda değişmesi, gazın hacminde çok büyük değişiklikler meydana getirir. Bütün gazların genişleme ve sıkışma katsayıları aynıdır. Fakat sıvı ve katıların böyle bir özelliği yoktur. Bu yüzdendir ki, gazlar, katı ve sıvılardan daha kolay incelenir. Hareket halindeki gaz moleküllerinin (taneciklerinin), bulunduğu kabın cidarına (duvarına) çarpması sonucu meydana gelen etkiye, gazın basıncı denir. Bir silindir içindeki gaz, piston ile sıkıştırılırsa pistonun geri itildiği, ilk haline döndürülmek istendiği görülür ki, bu yukarıdaki olayın sonucudur. Pistonu ittirmek için yapılan iş, gazın basıncına karşı yapılan iştir. İzole halde yani çevreden yalıtılmış bir gaz, sıkıştırılınca ısınır. Sıkıştırılmış gaz genişletilirse soğur, yani yine bir iş yapar ve gaz moleküllerinin ortalama hızları düşer. Böylece basınç da azalmış olur. Gazlar hakkındaki mevcut bilgilerin ana kaynakları, hava üzerindeki ilmi çalışmalar, çeşitli gazların keşfi ve ısıyla ilgili araştırmalardır. Torricelli, hava ile deneyler yaptı ve atmosfer basıncını keşfetti. 1208'de ilk cıva barometresini yaptı. Pascal ise yüksek yerlerdeki hava basıncının deniz seviyesindekinden daha düşük olduğunu tespit etti. Otto von Guericke de, birbiri ile birleştirilmiş ve içindeki havası boşaltılmış iki yarım kürenin birbirinden ayrılması ile ilgili deneyi yaptı. Hazar Gölü "Dünyanın en büyük gölü için bkz. Hazar Gölü (Dünya)" Hazar (Gölcük) Gölü, Elazığ yakınlarında, güneybatı-kuzeydoğu doğrultusunda uzanan tektonik bir göl. Göl dünyanın en uzun kırık hattı üzerinde bulunur. Afrika doğusundaki tektonik gölleri oluşturan, Rift sistemi üzerindedir. Kızıldeniz, Akabe Körfezi, Lüt gölü, Şeria Oluğu, üzerinden Amik Ovası'na ulaşan kırık sistemi, Doğu Anadolu Fay Hattı'na ulaşır. Doğrultu atımlı fay olan bu sistemi yatay ve düşey yönde yerkabuğu hareketlerine neden olur. Oluşan çökmeler sonucu oluşan çukurlukta Hazar Gölü oluşmuştur Uzunluğu 20 km, genişliği 5–6 km civarında, kabaca elips şeklindedir. Türkiye'nin en derin göllerinden biridir.En derin kısım kuzeydoğu ucunda yaklaşık 213 m'dir. Göl derinliği hakkında belirsizlik vardır. Gölde araştırma yapan E. Huntington derinliği 213 m bulmuştur. DSİ 152 m bulmuştur. 1987'de yapılan araştırmada en derin yer 80 m olarak tespit edilmiştir. Hazar Gölü, Doğu Anadolu Bölgesinde, Elazığ'ın 20 km GD yönünde, Güneydoğu Toros Dağlarının arasına yerleşmiştir. Kuzeyinde Mastar Dağı (1724 m), Çelembik Dağı (1747 m), güneyinde Hazarbaba Dağı (2347 m) ile çevrelenmektedir. Doğusunda önemli bir yükselti olamayan gölün batısında kuşakçı Dağı (1908 m) bulunur. Denizden 1248 m yüksekte olan gölün alanı 81 km²'dir. Gölün yağış havzası 277 km²'dir. Göle Kürk Çayı, Zıkkım Deresi ve pek çok küçük akarsu önemli miktarda su boşaltır. 36 m³/sn'lik debiye sahip Kavak Çayı 1957 yılında göle kanalize edilmiş, göl önemli miktarda su kazanmıştır. Yarıkurak bir sahada yer alan gölde seviye değişmeleri görülmektedir. En alçak seviye Aralık ayı, en yüksek seviyeye Haziran ayıdır. Yıllık ortalama 41 cm seviye farkı görülmektedir. Uzun yıllar farkı ise 156 cm olarak tespit edilmiştir. Göl yüzeyinin 28 m altından açılan kanallarlar ile oluşturulan Hazar I ve Hazar II HES'leri de gölden önemli miktarda su çıkışına neden olmaktadır. Bu çıkışı karşılamak üzere Kavak Çayı göle yönlendirilmiştir. Ayrıca göl doğusundaki alüvyal dolgu alanından, Dicle Nehri'ne yeraltı sızıntısı mevcuttur.. Gideğeni olmayan gölün suları hafif sodalı ve tuzludur. Yağışlar ve akarsulardan göle karışan üst kısımdaki sular tarımsal sulamaya uygundur. Gölde sazan, karabalık ve aynalısazan avlanır. Balıklar daha çok Kürk Çayı'nın göle karıştığı alanda yaşarlar. Gölde konaklayan en yaygın kuş topluluklarını batağanlar sakarmekeler, balıkçıllar ve martılar oluşturmaktadır. Hazar Gölü doğal sit alanı statüsündedir. Göl etrafında birçok kamu kurum ve kuruluşuna ait eğitim ve dinlenme tesisleri mevcuttur. Göl tabanında bulunan batık yapıların eski saray ve manastır kalıntıları olduğu sanılmaktadır. "Hazar Sulama Projesi" için santrale gölden su pompalanması nedeniyle göl seviyesinde ciddi bir düşüş yaşanmış ve kalıntıları su yüzeyine çıkmıştır. Su çekilmesinden dolayı ekosistemin bozulacağı tespit edilince su çekimine ara verildi. 2007 sezonunda kota sabit kalmıştır. Ancak geçen senelerden az olsa dahi kirlilik devam etmektedir. Aşırı ve kaçak avlanma önlenememektedir. Çevredeki otellerin kirli sularının göle bırakması binlerce balığın ölmesine sebep olmaktadır. Gölün güney kıyısından Diyarbakır-Kurtalan demiryolu geçer. Gölden su çeken Hazar I ve II Hesler, son yıllardaki seviye düşüklüğü nedeniyle atıl durumdadır. Bu sistemi de kullanarak Pompa depolama hidroelektrik projesi geliştirilmiştir. Bu sistemde hidroelektriğin fazla üretildiği saatlerde Keban barajından su Hazar Gölü'ne pompalanacak, elektrik ihtiyacı olduğunda göldeki fazla su Karakaya Barajı'na kanalize edilerek yeniden elektrik üretilecektir. Evangelista Torricelli Evangelista Torricelli (d. 15 Ekim 1608 - ö. 25 Ekim 1647), İtalyan bir fizikçi ve matematikçidir. Barometreyi bulmasıyla ünlüdür ancak optik alanında yaptığı önemli çalışmalarla da bilinmektedir. Torricelli 15 Ekim 1608 tarihinde Gaspare Torricelli ve Caterina Angetti çiftinin ilk çocukları olarak o yıllarda Papalık Devleti topraklarında olan Faenza kentinde dünyaya geldi. Babası tekstil işçisiydi ve ailesi oldukça fakirdi. Torricelli’nin yeteneklerini fark ettiklerinde ailesi onu temel eğitimini alması için bir Camaldolese rahibi olan amcası Jacobo’nun yanına gönderdi. Daha sonra 1624 yılında amcası genç Torricelli’yi matematik ve felsefe eğitimi alması için babasının öldüğü 1626 yılına kadar büyük ihtimalle Faenza’da tek olan Civzit yüksekokuluna gönderdi. İlerleyen yıllarda amcası Torricelli’yi, Collegio della Sapienza’da matematik profesörlüğü yapmakta olan bir Benediktin Tarikatı rahibi ve Galileo Galilei’nin öğrencisi olan Benedetto Castelli’nin yanına Roma’ya gönderdi. “ Benedetto Castelli akan sular üzerinde deneyler yaptı (1628) ve Papa Urban VIII tarafından hidrolik alanındaki çalışmalar ona bırakıldı.” Bu sayede Torricelli Papa Urban VIII tarafından mali açıdan desteklenen deneylerde yer aldı. Roma’da yaşadığı süre içerisinde daha sonradan çok iyi dost olacakları dönemin en parlak matematikçilerinden olan Bonaventura Cavalieri’nin de öğrencisi oldu. 1632'de, Galileo’nun "Dialogues of the New Science" adlı eserinin yayımlanmasından kısa süre sonra Torricelli, Galileo’ya Kopernikçi görüşü savunduğunu belirten bilinen tek kanıt olarak sayılan bir mektup yazdı. Birkaç mektup haricinde Castelli’nin, Torricelli’nin projektillerin gidiş yolunu anlattığı monografisini Galileo’ya gönderdiği döneme denk gelen 1632 ve 1641 yılları arasında Torricelli’nin neler yaptığı ile ilgili pek fazla bilgi bulunmamaktadır. Galilo’nun Torricelli’yi acilen yanına davet etmesine rağmen, Evangelista bu daveti Galileo’nun ölümüne üç ay kalana dek kabul etmedi. Bu durumun sebebi Torricelli’nin annesi Caterina Angetti’nin ölümüydü. Galileo’nun 8 Ocak 1642 tarihli ölümünden sonra Grandük Ferdinando II de’ Medici Toricelli’ye grandükal matematikçi olarak Galileo’nun yerini almasını ve Pisa Üniversitesi’nde görev yapmasını teklif etti. Anlaşma yapıldıktan kısa süre sonra Torricelli, Floransa kentinde kendisi için bir şey kalmadığı gerekçesiyle Roma’ya geri dönmeyi düşünmekteydi. Görevini yaptığı süre içerisinde bir çember eğrisinin alanı ve ağırlık merkezini bulmak gibi o zamanın çok önemli matematik problemlerinden bazılarını çözdü. Bu çalışmalarının sonucu olarak "Opera Geometrica" adında, 1644 yılında yayımlanan ve çalışmalarını anlattığı bir kitap yazdı. Torricelli’nin bu görevi kabul ettikten sonra geometri alanındaki çalışmaları hakkında çok fazla bir bilgi bulunmamaktadır ancak "Opera Geometrica" ‘yı yazdıktan iki yıl sonra geometri alanında saygıdeğer bir isim oldu. Bunların yanı sıra optik ile de ilgileniyordu ve mikroskobik lenslerin çok kolay bir şekilde bir ışıtaç kullanarak camdan üretilmesini sağlayacak bir yöntem keşfetti. Keşfinin ardından üstlerine isminin kazındığı ve günümüzde Floransa’da korunmakta olan birçok teleskop ve basit mikroskop, büyük lens tasarladı ve üretti. 11 Haziran 1644 tarihinde Michelangelo Ricci’ye ünlü mektubunu yazdı: Torricelli, 25 Ekim 1647 tarihinde tifo nedeniyle Floransa’da hayatını kaybetti. Mezarı Basilica of San Lorenzo’da bulunmaktadır. Göktaşı 7437 Torricelli’ye ismi verilmiştir. Göktaşının yanı sıra ayda bulunan bir kratere de ismi verilmiştir. Tüm mal varlığını oğlu Alessandro’ya bırakmıştır. Çalışmalarının büyük kısmı Viviani tarafından bir araya getirilmiştir. Faenza kentine Torricelli’nin, kısa ömründe bilime yaptığı katkılara bir teşekkür amacıyla 1868 yılında heykeli dikilmiştir. Galileo’nun " Two New Sciences" (1638) adlı eseri üzerinde yaptığı incelemeler Torricelli’ye mekanik alanına yönelmesi konusunda ilham kaynağı oldu. Torricelli’nin en ünlü icadı cıvalı barometredir. Bu aletin adı havanın ağırlığının cıvanın ağırlığına karşılık ölçülmesi sebebiyle iki ağırlık ölçüsünü belirten yunanca iki kelimeden oluşmaktadır. Barometrenin icadı bir pratik probleminin çözümü üzerine yapılan çalışmalar sonucunda gerçekleşmiştir. Tuscany Grandükü’nün pompa üreticileri suyu 12 metreden fazla mesafelere yükseltmeyi denediler ancak emme tulumba ile bu sınırın 10 metre olduğunu keşfettiler. Torricelli sudan 14 kat daha yoğun olan cıvayı kullandı. 1643’te yaklaşık bir metre uzunluğunda, ucu kapalı ve içi cıva dolu bir boru üretti ve bu boruyu dikey doğrultuda cıva dolu bir leğene yerleştirdi. Borunun içindeki cıva seviyesi 76 cm’e kadar indi ve yukarıdaki kısımda Torricelli vakumu adı verilen boşluğu bıraktı. Bilindiği üzerere borudaki cıvanın yüksekliği atmosfer basıncına göre değişir. Bu, tarihteki ilk barometredir. Barometrenin keşfi Torricelli’nin şöhretini ebedi kıldı. Bir basınç ölçüm birimi olan torr’a, Torricelli’nin anısına bu isim verilmiştir. “ Fransız filozof Descartes, 1601 yılında aynı gözlemleri yapmıştır ancak bu gözlemlerin sonuçlarını yayımlamamıştır.” Torricelli ayrıca daha sonradan Bernoulli yasasının temelini oluşturacak olan, bir açıklıktan akan akışkanın hızı ile ilgili olan Torricelli yasasını bulmuştur. Torricelli, bir kabın alt kısmına açılan bir delikten akan suyun hızının suyun derinliğinin karesi ile orantılı olduğunu bulmuştur. Yani eğer suyun içinde bulunan kap, alt kısmı delik bir dik silindir ise ve y, t anındaki su derinliğini belirtiyorsa, herhangi bir sıfırdan büyük sabit k değeri için, formula_1 dir. Torricelli, atış hareketleri ve cisimlerin havada nasıl hareket ettiğine dair birçok çalışmalar yaptı. Atışlar mekaniği alanındaki en önemli katkısı, dış kabuk fikrini ortaya atmasıdır. Bu fikre göre aynı açı ve hızla bütün yönlerden atılan projektillerin doğrultuları ortak bir parabole teğet oluşturmaktadır. Bu dış kabuk, parabola di sicurezza olarak bilinmektedir. Torricelli, rüzgârların oluşmasına ilk bilimsel açıklamayı getirmiştir. Torricelli ayrıca alanı sonsuz ancak hacmi sonlu bir değer alan "Torricelli trompeti" (Daha çok "Gabriel’s Horn" olarak bilinir.)‘ni keşfiyle de ünlüdür. Bu, o tarihlerde, Torricelli'nin kendisi de dahil birçokları tarafından “inanılmaz” bir özçelişki olarak görülmüştür ve sonsuzluğun doğasına dair, taraflar arasında filozof Hobbes’u da barındıran şiddetli bir anlaşmazlığa yol açmıştır. Torricelli sonsuz seriler alanında bir öncüydü. 1644 yılında "De dimensione parabolae" adıyla yayımlanan eserinde Torricelli, azalan pozitif terimlerden oluşan formula_2 bir seriyi ele almış ve buna karşılık gelen ve zorunlu olarak "L" ‘nin seri limiti olarak görüldüğü formula_3 değerine yakınsayan iç içe serileri formula_4 göstermiştir. Bu sayede geometrik serilerin toplamı için kullanılan formüle bir ispat geliştirmiştir. Birçok İtalyan Deniz Kuvvetleri denizaltısına anısını yaşatmak amacıyla Torricelli adı verilmiştir: Torricelli'nin çalışmaları ve el yazmaları İtalya'nın Floransa kentinde muhafaza edilmektedir. Aşağıdaki liste basılı eserlerini göstermektedir: http://en.wikipedia.org/wiki/Evangelista_Torricelli Ä°ngilizce vikipedi Planck sabiti Planck sabiti (h), bir fizik sabitidir ve kuantum mekaniğindeki aksiyonum kuantumu için kullanılır. Değeri h= 6.62607015×10−34 J⋅s' dir. Planck sabiti daha önceleri bir Fotonun enerjisi ("E") ile elektromanyetik dalgasının frekansı ("ν") arasın bir orantı idi. Enerji ile frekans arasındaki bu ilişki Planck ilişkisi veya Planck formülü olarak adlandırılır: "formula_2", frekans; "λ", dalga boyu ve "c" ışık hızı olduğunda aralarında ilişkisi vardır. Planck formülü şöyle de ifade edilebilir: Bir parçacığın çizgisel momentumu "p" ise, parçacığın λ olasılık dalgası şöyle olur: Frekans, çevrim bölü saniye yerine radyan bölü saniye açısal frekansı olarak ifade edilirse, Planck sabiti içindeki 2π katsayısı yutulur. Bu durumda sabit, indirgenmiş Planck sabiti veya Dirac sabiti adını alır. Bu, Planck sabitinin 2π'ye bölümüne eşittir ve "ħ" ("h-çubuk") sembolü ile gösterilir: Bir fotonun enerjisi "ω" açısal frekansına bağlı olarak şöyledir. Burada, "ω" = 2π"ν" 'dir. İndirgenmiş Planck sabiti, kuantum mekaniğinde açısal momentumun kuantumudur. Planck sabiti, kuantum kuramını bulanlardan biri olan, Max Planck'tan sonra adlandırıldı. Sabit 1900'da keşfedildi. Klasik istatistiksel mekanikte "h" ın değeri değel kendisinin olması gerekir. Planck sabiti, kuantum mekaniğinde aksiyonun temel birimi (kuantumu) olarak düşünülebilecek bir sabittir. Birimi SI'da joule-saniye () veya (). Planck sabitinin deÄŸeri; İndirgenmiş planck sabitinin değeri; Parantezler arasındaki iki rakam (örneğin "29" sayısı), yaklaşık değerin standart hatasını ifade eder. 19. yüzyılda Planck, kara cisim ışınımı problemini ilk inceleyen kişi idi. Fakat bunu Kirchhoff 40 yıl önce ortaya çıkarmıştı. Işığın madde yüzeyine düşmesi sonucu maddeden elektron yayılması olayıdır. İlk kez 1839'da Alexandre Edmond Becquerel tarafından gözlemlendi. Fakat genellikle Heinrich Rudolf Hertz'e ithaf edilir. Hertz ilk kez eksiksiz olarak 1887'de yayımlamıştır. Niels Bohr, atom yapısını ilk belirleyen (1913'te) Danimarkalı fizikçidir. Bohr atomundaki bir elektron belirli miktarda enerjiye sahiptir ve "E" enerjisi şu formülle bulunur: Burada "R", üstel tanımlı sabit (Rydberg sabiti) ve "n", herhangi bir tam sayı ("n" = 1, 2, 3, …). Elektron en düşük enerji yörüngesinee ulaştıktan sonra ), artık çekirdeğe daha fazla yaklaşamaz (düşük enerji). Bu yaklaşımdan yola çıkarak Bohr Rydberg formülünü hesapladı. Frekansı "ν" olan bir fotonun enerjisi formula_10 formülüyle hesaplanabilir. Fotonun hızı c olduğu için frekansı formula_11 şeklinde yazılabilir. Bu sayede enerji ifadesi: formula_12 haline dönüşür. Böylece dalga boyu bilinen bir ışığın enerjisinin hızlıca hesaplanabilmesi için hc ifadesinin hesaplanmış büyüklüğü, Kırmızı ışık ortalama 682,5 nanometre dalga boyuna sahiptir. Buna göre; formula_15 bir fotonun enerjisi olarak bulunur. Turuncu ışık ortalama 607,5 nanometre dalga boyuna sahiptir. Buna göre; formula_16 bir fotonun enerjisi olarak bulunur. Sarı ışık ortalama 577,5 nanometre dalga boyuna sahiptir. Buna göre; formula_17 bir fotonun enerjisi olarak bulunur. Yeşil ışık ortalama 532,5 nanometre dalga boyuna sahiptir. Buna göre; formula_18 bir fotonun enerjisi olarak bulunur. Mavi ışık ortalama 467,5 nanometre dalga boyuna sahiptir. Buna göre; formula_19 bir fotonun enerjisi olarak bulunur. Mor ışık ortalama 410 nanometre dalga boyuna sahiptir. Buna göre; formula_20 bir fotonun enerjisi olarak bulunur. Planck sabiti kuantum mekaniğinde etki edilen en küçük birimi temsil eder, diğer bir deyişle süreksizliğin birimidir. Kuantum mekaniğinde açısal momentumun x,y ve z bileşen operatörlerinin komutatörleri döndürme grubu formula_21 ve ona homomorfik olan formula_22 gruplarının Lie cebrini sağlar. Planck sabitinin en küçük etki birimi olduğu buradan da görülebilir. formula_23 formula_24 formula_25 en genelinden formula_26 permütasyon sembolü olmak üzere formula_27 ' dir. Bengi su Bengi su, âb-ı hayat, hayat suyu, dirilik suyu, aynü'l-hayat, nehrü'l-hayât, âb-ı câvidânî, âb-ı zindegî, hayat kaynağı, hayat çeşmesi, bazen de Hızır ve İskender'e atfen âb-ı Hızır veya âb-ı İskender vb. çeşitli isimlerle anılan, birçok söylencede adı geçen, içen kişiye ölümsüzlük kazandırdığına inanılan efsanevî su. Farklı Türk dillerinde mengüsuv, bengüsub olarak da söylenir. Bengü/Bengi/Mengü/Mengi sözcüklerinin tamamı Türkçede sonsuz (veya sonsuzluk) demektir. Âb-ı hayat, bütün dünya mitolojilerinde mevcut bir kavramdır. Efsanelerin dışında, âb-ı hayâta İslam kitabı Kur'ân'da Musa ve Hızır kıssası anlatılırken (el-Kehf 18/60-82) dolaylı olarak temas edilmiştir. Aslında ayrı ayrı mitolojik dizgelerde karşılaşılan bir anlayıştır. Bengi su'ya, söylenceler ve mitolojik metinlerden başka dini kitaplarda, Hızır'ın adıyla bağlı ve Musa'nın öyküsü anlatılırken karşılaşılır. Anlatılara göre bu suyu ilk içenler Hızır ve İlyas -peygamberler- olmuştur. Bengi su ve sonsuz yaşam aktarışıyla bağlı çok sayıda anlatı olsa da bu anlatılar, eski yeryüzü uygarlıklarında, Gılgamış, Oğuz Han ve İskender Zülkarneyn gibi, yalnız birkaç kişinin adıyla bağlantılı düşünülmüştür. Bu anlatılar arasındaki bağlılık araştırıldığında, Bengi su ile ilgili anlatıların kökeninin Sümerler olduğu anlaşılmıştır. Sonraki dönemlerin araştırmaları ise Bengi su ile bağlı anlatıların daha eski geleneklerde aranması gerektiği görüşünü doğrulamıştır. Adına bazen 'Dirilik Suyu' denilen Bengi su, Zulmet diye tanımlanan karanlık ve bilinmeyen bir dünyada gizlidir. İskender'de Bengi suyunun peşinden Zulmet'e kadar gider, ancak onu elde etmeyi başaramaz. Onun adıyla ilgili Bengi su, yaratıcı başlangıç sayılan ilk karmandan (kaos - sudan), dirilik verme, sonsuz yaşatma, ölümsüzleştirme "im"lerini alıp, kendinde saklamıştır. Bu anlamda Bengi su "simge"sinde, yaratılış mitinde olan "başlangıç" gibi, ilk suyun izlerini bulmak mümkündür. Suyun varlığa yaşam veren gücü, çeşitli inanç dizgelerinde onun, "sonsuz"luğa kavuşturan ve "ölümsüzlük" kazandıran güç olduğuna dair görüşlerin ortaya çıkmasına yol açmıştır. Bengi suyunun yaşam verme gücü üstüne ilk düşüncelere "anlatı"larda rastlanır. Örneğin ölen kahramanın üstüne su serpilmesiyle, hapşırıp ayağa kalkması, karşılaşılan konulardan biridir. Söylence ve anlatılarda, bazı kahramanların Bengi su içerek ölümsüzlük kazanmaları da sık görünür. Aşk masallarında buta alarak, inanılmaz güzelleşen kahramanın içtiği Işık kadehi'nin de Bengi su ile dolu olduğu söylenir. İnanışlarda Bengi suyunun "eski"den gelen, "karışık" bir anlamı vardır. Aşığın Buta (Bade) alması esnasında içtiği ışığın da aslında bu su olduğu öne sürülür. Çünkü ozanın söylediği türküler kendisinin ölümünden sonra da yaşamaya devam edecektir. Yani o da bir semboldür. Tasavvuf şairleri, onunla ilgili şöyle demişlerdir: "Toprağı düşen adi tohuma can veren su, dirilik suyu değilse, nedir o zaman?" Birçok efsaneye göre ab-ı hayat sadece zulmet ülkesinde bulunur. Bazı kaynaklar ise onun kızıl denizinin derinliklerinden çıkarılan bir bitki (galsam otu) ya da (şahı galsam) olduğunu söyler. İran mitolojisinde dört kutsal varlığın bir araya getirilerek kanlarından oluşturulan karanlık bir iksir olduğuna inanılmaktadır. Bunlar; şah-ı galsam, şahmeran, imperan, zümrüd-ü anka'dır. Bengi su içenlere ölümsüzlük ve gençlik sağlar. Yaşam ağacının köklerinden çıkar. Bir ırmak veya dere şeklinde akar. Bazen köpük şeklinde gelir. Örneğin, Köroğlu destanında bir ırmaktan üç köpük şeklinde gelir. Mecazen bilgeliği, kalıcı eserler bırakmayı, iyiliği simgeler. Ölüleri bile diriltebilir. Uluğ Kayın'ın dibindeki bir çukurdan kaynaklanır. Başında bir bekçi ruh bulunur. İçenlere güç ve kuvvet verir. Hastaları iyileştirir. Ayrıca Bengi adlı bir halk oyunu da mevcuttur. Maniheizm dininin kurucusu olan Mani adı da Mengü ile bağlantılandırılmıştır. Pek çok uygarlıkta böyle bir yaşam suyuna dair, çoğu zaman birbirinden bağımsız olarak ortaya çıkıp gelişen ortak bir inancın bulunması ise ilgi çekicidir. Dülger balığı Dülger balığı ("Zeus faber"), Zeidae familyasından bir balık türü. Vücudu yassı ve yüksek, ağız derinliği geniş, vücut ve yanaklar ufak pullarla örtülü, genç bireylerin vücutları şeffaf, göğüs yüzgeçleri uzun ve ikinci anal yüzgecin başına kadar uzanır. Vücudun her bir yanında yuvarlak siyah leke bulunur. Rengi başta ve sırtta açık kahverengi, arkaya doğru ve yanda sarımtırak, karında beyazdır, dibe yakın yerlerde bulunur. Büyüklüğü ortalama 25–30 cm dir, maksimum 50 cm olur. Ortalama ağrlığı 300-500 gram civarında dır. Doğu Atlantik, Batı Pasifik, Akdeniz, Ege Denizi, Marmara Denizi ve Karadeniz'de yaşar. Vanilla Ninja Vanilla Ninja, 2002 yılında Estonya'da kurulan ve farklı zamanlarda çeşitli Avrupa listelerinde, özellikle Estonya, Almanya ve Avusturya'da, üst sıralarda yer almış bir müzik grubudur. Yaptıkları kayıtlardan sonra ilk albümleri olan Vanilla Ninja'yı 2003 yılında piyasaya sürdüler. Bu albümden çıkan Club Kung-Fu şarkısı ile ülkelerini 2003 Eurovision Şarkı Yarışması'nda temsil etmek için Estonya ulusal finallerine katıldılar fakat 9. olabildiler. Grup müzik hayatına Traces of Sadness albümüyle devam etti. Bu albümden çıkan ilk single olan Tough Enough büyük beğeni kazandı ve özellikle Estonya ve Almanya müzik listelerinden haftalarca inmedi. Temmuz 2004'te Maarja Kivi hamileliği nedeniyle gruptan ayrılmak zorunda kaldı. Onun yerine gruba Triinu Kivilaan dahil oldu. 2004 yılı sonlarında, grup yeni albüm hazırlıklarına devam ederken 2005 Eurovision Şarkı Yarışması'nda İsviçre'yi temsil etmek için teklif aldılar ve bu teklifi kabul ettiler. Yarışma için "Cool Vibes" adlı şarkıyı hazırladılar ve bu şarkıyla yarışmayı 128 puan toplayarak 8. sırada bitirdiler. Diğer yandan Blue Tattoo albümü ve özellikle I Know single'ı da büyük beğeni kazandı ve grup artık farklı ülkelerden hayran kitlelerine sahip olmaya başladı. Grup, 10 Aralık 2005'te Tallinn'de bir konser verdi ve bu konser grup tarihindeki en büyük konserdi. Değişik ülkelerden hayranları bu konsere akın ettiler. Bu konserden sonra 2006 yılının Ocak ayında Triinu Kivilaan gruptan ayrıldı. Bu tarihten sonra Vanilla Ninja grubu, müzik hayatına 3 kişi olarak devam etme kararı aldı. Yeni albüm hazırlıklarında sona yaklaşan grup, 2006 yılının Nisan ayında yeni albümleri Love Is War'un ilk single'ı olan Dangerzone'u piyasaya sürdüler. Bir ay sonra da yeni albümleri olan Love Is War piyasaya çıktı. Lenna Kuurmaa - vokaller,gitar Piret JÃ¤rvis - gitar Katrin Siska - klavye Maarja Kivi - bas gitar (2002-2004) Triinu Kivilaan - bas gitar (2004-2006) Troçki (film, 1993) Trotsky, yönetmenliğini Leonid Maryagin'nin yaptığı 1993 yılı ABD, Avusturya, İsviçre, Meksika, Rusya veTürkiye ortak yapımlı konusu SSCB'nin kızıllar ve beyazlar olarak ikiye ayrılmasından sonra Kızıl Komünist Sovyet Rejimi tarafından kendisinin beyaz olduğu gerekçesiyle sürgüne gönderilen Lev Troçki'nin hayatının anlatıldığı biyografi ve dram türünde filmdir. Troçki'nin özellikle sürgün hayatını geçirdiği filmin finaldeki Türkiye sahneleri dikkate değerdir. RP RP ile şu maddeler kastedilmiş olabilir: Bodrum Kalesi Bodrum Kalesi, Tükiye'nin liman kenti Bodrum'da yer alan ve 1402 yılında St. Jean Şövalyeleri tarafından Aziz Peter Kalesi ismi ile inşa edilmiş kale. Bodrum'un simgesi haline gelmiş kale, 1960 yılından beri "Sualtı Arkeoloji Müzesi" olarak kullanılanmaktadır. Kalenin yaptırılma nedeni, güçlenmekte olan Osmanlı Devleti tehdidine karşı Şövalyeler'in anakarada güvenli bir bölge ihtiyaçları olmuştur. Zaten bir kale inşa edilmiş olan Kos' a yakın olan Bodrum, kalenin inşa yeri olarak seçilmiştir. Kalenin yapıldığı bölgede Dorlar zamanından kalma savunma temelleri ile 11. yüzyıldan küçük bir Selçuklu kalesi bulunmaktaydı. 1402-1522 yılları arasında St. Jean Şövalyeleri tarafından kontrol edilmiş kale tek bir millet yerine İtalyan, Fransız, Alman ve İngilizlerin ortak eseridir. Kalenin farklı bölümleri farklı zamanlarda inşa edilmiştir. Şapel 1406, İngiliz Kulesi 1413, ilk duvarlar ise 1437 yılında tamamlanmıştır. Osmanlı Devleti kaleye 15. yüzyıl boyunca zaman zaman saldırılarda bulunmuş olmasına karşın kale bu saldırılara direnmiştir. Cem Sultan ise kardeşi II. Bayezid'a yaptığı başarısız darbe girşimi sonrasında kaleye sığınmıştır. Kale, 1523 yılında Rodos Kuşatması sonucunda Kos ve Rodos ile birlilte Osmanlı egemenliği altına girmiştir. Bunun sonucunda kaleye bir minare eklenmiş ve kale içinde yer alan şapel "Süleymaniye Camii" ismi altında camiye dönüştürülmüştür. 400 yıl boyunca Osmanlı kontrolü altında bulunan kale, bu süre zarfında eski önemini yitirmiş ve zaman zaman askeri üs ve hapishane olarak kullanılmıştır. Kalede bulunan çeşitli eser ve rölyefler, 19. yüzyılda Osmanlı izni ile İngiltere'deki British Museum'a götürülmüştür. Birinci Dünya Savaşı'nda bir Fransız savaş gemisinin açtığı ateş sonucunda kalenin minaresi yıkılmış ve bazı kuleleri zarar görmüştür. Kısa süre İtalyan hakimiyetine girmiş olmasına rağmen, İtalyan kuvvetleri 1921 yılında kaleden geri çekilmiştir. Savaştan sonra yaklaşık 40 yıl boyunca boş kalan kale daha sonra Sualtı Arkeoloji Müzesi'ne dönüştürülmüştür. Bodrum kalesi iki liman arasında kayalık bir alan üzerinde kurulmuştur. Antik çağda önce ada olan bu alan sonraları kente bağlanarak yarımada durumuna gelmiştir. Kale, kare planlı, 180 x 185 m ölçülerindedir. İç kale içinde değişik ülke adları verilmiş kuleler bulunmaktadır. En yüksek kule deniz seviyesinden 47,50 m yükseklikte olan Fransız Kulesi'dir. Diğer kuleler İtalyan Kulesi, Alman Kulesi, Yılanlı Kule ve İngiliz Kulesidir. Kalenin doğu duvarı dışında kalan bölümleri çift beden duvarları olarak takviye edilmiştir. İç kaleye 7 kapı geçilerek ulaşılır. Kapılar üzerinde armalar bulunmaktadır. Armalar üzerinde haçlar, düz veya yatay bantlar, ejder ve aslan figürleri bulunmaktadır. İç kalede Sapelin alti dahil olmak üzere 14 sarnıç vardır. Kale korugani, çiftli duvarlar arası su hendeği, asma köprü, denetim kulesi, II. Mahmut tuğrası kalenin göze çarpan yerlerindendir. Bodrum Kalesi, 19. yüzyıl sonunda kalenin hapishane olarak kullanıldığı dönemde bir hamam yapısı ile Osmanlı niteliği kazanmıştır. Kale bugün Sualtı Arkeoloji Müzesi olarak kullanılmaktadır. Müze koleksiyonlarında bulunan eserler Türk hamamı, Amphora sergilemesi, Doğu Roma Gemisi, Cam Salonu, Cam Batığı, Uluburun batığı, Sikke ve Mücevherat Salonu, Karyalı Prenses Salonu, İngiliz Kulesi, İşkence ve Katliam Odaları ve Alman Kulesi'nde sergilenmektedir. Ayrıca, 33.5 dönüm genişliğindeki bir arazi üzerine kurulmuş olan kalede açık mekanlarda da eser sergilenmektedir. Müze, 1995 yılında Avrupa'da Yılın Müzesi Yarışması'nda "Özel Övgü" ödülünü almıştır. "Bodrum", Jean-Pierre Thiollet, Anagramme Ed, 2010 (ISBN 978-2-35035-279-4) Brian Molko Brian Molko (10 Aralık 1972), indie/rock grubu Placebo'nun solisti ve gitaristidir. Placebo grubunun diğer iki üyesi bassist Stefan Olsdal ve davulcu Steve Forrest'tır. Grup ilk yıllarında cinsel kimlikleriyle epey konuşulmuştur; zira Molko biseksüel, Olsdal eşcinsel ve Hewitt heteroseksüeldir. Brüksel doğumlu olan Brian Molko'nun babası Amerikalı bir bankacıydı ve oğlunun da kendi izinden gitmesini isterken, oldukça dindar olan İskoç annesi de Brian'ın bir rahip olmasını istiyordu. Gençlik yıllarını Lüksemburg'da geçiren Brian'ın hayali ise bir müzisyen olmaktı. Brian 17 yaşına gelince de evi terk edip Londra'ya taşınır. Daha önce Lüksemburg'da aynı okulda okuduğu ama tanışma fırsatı bulamadığı Stefan Olsdal ile tesadüfen tanışırlar ve Placebo adlı bir grup kurarlar. Grubun davulcusu ise Robert Schultzberg'dir. Ancak kısa bir süre sonra davullar o sıralar Breed adlı bir grupta çalmakta olan Steve Hewitt'e teslim edilir. 1996 yılında grup Caroline Records'la ilk albüm için anlaşma yapar ve grupla aynı adı taşıyan debut albüm çıkar. "Nancy Boy" ve "Bruise Pristine" listelerde başarılı bir seyir izler. Grup U2, Weezer ve Sex Pistols gibi gruplarla turnelere çıkar. Hewitt'in grupla ilk resmi şovu 1997 yılında New York'ta Madison Square Garden'da David Bowie'nin 50. yaş günü partisinde gerçekleşir. Grup 1998 tarihli Without You I'm Nothing adlı albümlerinin isim parçasında Bowie ile düet yapmıştır. Kırılgan ve depresif şarkılar içeren Without You I'm Nothing albümünün ilk single'ı "Pure Morning" listelerde büyük başarı elde eder. Placebo bu albümle birlikte hayran kitlesini hızla artırır. Cruel Intentions filminde de kullanılan parçaları "Every You Every Me" ile oldukça popüler olurlar. Todd Hayes'ın glam rock temalı filmi Velvet Goldmine'da "Flaming Creatures" adlı bir grubu canlandırarak ilk sinema deneyimlerini yaşarlar. Without You I'm Nothing'i takip eden 3. stüdyo albümleri 2000 tarihli Black Market Music'dir ve ilk defa olarak politik şarkı sözleri de yazarlar. 2003 tarihli Sleeping With Ghost albümünün ardından, 2004 yılında bir single toplama albümü yayınlarlar: . Bu arada Brian Molko başka gruplarla ortak çalışmalar yapar. Alpinestars albümü "White Noise"da "Carbon Kid", Trash Palace albümü "Poisitions"da "Metric System" ve "Je t'aime, Moi Non Plus", Jane Birkin albümü "Rendez-Vous"da "Smile", Timo Maas'ın "Pictures" adlı albümünde 3 parçada vokallerde yer almıştır. Placebo grubunun, Brian Molko, Stefan Olsdal ve Steve Hewitt üçlüsü olarak birlikte yaptıkları son albüm 2006 ürünü Meds albümüdür. Steve Hewitt'in gruptan ayrılışının ardından Placebo yeni davulcuları Steve Forrest ile beraber ilk albümleri olan "Battle for the Sun" albümünü 2009 Haziranında yayınlamışlardr. Brian Molko'nun profesyonel fotoğrafçı Helena Berg ile olan ilişkisinden Cody isimli bir oğlu olmuştur. Mercan balığı Mercan balığı ("Sparus pagrus"), Sparidae familyasından bir balık türü. Vücut oval, dorsal yüzgeçler yüksek, vücut pullarla kaplı, renk sırtta koyu, yanlarda açık pembe, karın beyaz, baş kısmı ve yüzgeçlerde hafif pembemsi lekeler vardır. Genel görünümü pembe renklidir. İyi gelişmiş gözler, kafanın sırt bölgesine yakın yerleşmiştir. Göğüs yüzgeci çok uzun olup, anüs seviyesinin ötesine geçer. Kuyruk yüzgecinin arka kenarları merkezde siyah, uçta beyaz renklidir. Derinliği 250 m kadar olan suların taşlık, yosunluk bölgeleri üzerinde ve kaya aralarında yaşar. 91 cm boya, 7,7 kg ağırlığa ulaşabilmektedirler. Protogenetik hermafroditizm vardır. 2 - 4 yaşalarında cinsel olgunluğa erişirler, bu zamanki boyları yaklaşık 24 cm boya denk gelmektedir. Şubat - Nisan ayları arasında yumurtlarlar. Kambiyo senedi Kambiyo senedi, ticaret hukukunda, kıymetli evrakın bir alt türü olarak incelenen senetlerdir. Türk Ticaret Kanunu'na göre kambiyo senetleri, poliçe, bono ve çektir. Diğer kıymetli evraklardan ayrılan en önemli özelliklerinden biri, kambiyo senetlerinin tedavül, yani el değiştirme, devredilebilme kabiliyetlerinin çok yüksek oluşudur. Bu hususu sebebiyle kambiyo senetleri ticari ilişkilerde vazgeçilmez bir kredi ve ödeme aracıdır. Tedavül kolaylığının en önemli sebeplerinden biri, kambiyo senedinin tarafların gerçek amacı olan temel hukuki ilişkiden (örn. satım sözleşmesi) bağımsız olmasıdır. Kanunen emre yazılı senetlerdir, sıkı şekil şartlarına bağlıdır. İmzaların bağımsızlığı ilkesi geçerlidir. Yaratıcı senetlerdir. Stefan Olsdal Stefan Olsdal (tam adı Stefan Alexander Bo Olsdal), (d. 31 Mart 1974 Göteborg İsveç) alternative rock grubu Placebo’nun basistidir. Solist Brian Molko'yla birlikte grubun kurucusudur. Küçük bir çocukken ailesiyle birlikte Lüksemburg’a gitti. Lüksemburg’da Amerikalı çocukların gittiği özel bir okulda eğitim gördü ve grubun solisti Brian Molko'yla bu senelerde tanıştı. Müziğe 14 yaşında okul orkestrasında çalarak başladı. Okulunun basketbol takımında da oynayan Olsdal, lise eğitimini İsveç'te tamamladıktan sonra ailesiyle birlikte profesyonel müzik yaşantısının başladığı Londra'ya taşındı. Yıllar sonra, hemen hemen aynı yıllarda Londra'ya taşınmış olan Brian Molko ile şans eseri South Kensington istasyonunda karşılaştı. Küçükken fazla sıkı bir dostlukları olmamasına rağmen birbirlerini gördüklerine çok sevinen ve birçok ortak noktaları olduğunu keşfeden Olsdal ve Molko, tanıştıkları günün akşamı Molko’nun evinde müzik yaptılar. Daha sonra sık sık bir araya gelerek müzik yapmaya devam ettiler. Birlikte müzik yapmaktan zevk alıyor olmalarından ötürü bir grup kurmaya karar verdiler ve ardından "Ashtray Heart" isimli bir grup kurdular. Grubun ismi daimi kadro belirlendikten sonra "Placebo" oldu. Bunların yanı sıra Stefan Olsdal, Placebo'dan önce "Dr.Zhivago" isimli amatör bir grupta küçük görevler almıştır. Ayrıca Hotel Persona'nın da bir parçasıdır. Stefan Olsdal grupta bası üstlenmenin yanı sıra sözü ve beste konusunda da zaman zaman Brian Molko'ya yardımcı olur, aynı zamanda geri vokal yapar. İlham kaynakları olarak ABBA, Depeche Mode, Eurythmics ve Iron Maiden gibi isimleri gösterir. Steve Hewitt Steve Hewitt (tam adı Steve James Hewitt) başarılı alternatif rock grubu Placebo’nun eski bateristidir. Grubun tek ingiliz üyesiydi. 22 Mart 1971’de Birleşik Krallık'ın Manchester kentinde doğmuştur. Şu anda Love Amongst Ruin adlı grubun solistidir. Steve Hewitt, müziğe yeni başladığı yıllarda maddi yetersizlikler ve kız arkadaşının hamile olması gibi nedenlerle, bir süre kamyon şöförlüğü yapmıştır. Kendisi aynı yıllarda tuvalet temizlediğini bile söyler. Placebo’dan önce The Mystic Deckchairs, The ElectricCrayons, The Boo Radleys, K-Klass & Breed gibi gruplarda davulu üstlenmiştir. İlk Placebo demolarında çaldıktan hemen sonra o zamanki grubu “Breed” ile turneye çıkarak yerini Robert Schultzberg’e bırakmıştır. Fakat çok geçmeden Robert Schultzberg'le olan anlaşmazlıklar ve Schultzberg’in grup için uygun olmadığı düşüncesi Placebo'yu önceden de çok yetenekli buldukları ve hayran oldukları Steve Hewitt'e teklif göndermeye itmiştir. Steve Hewitt bu teklifi olumlu karşılar ve Placebo’nun daimi kadrosu belli olur. Steve Hewitt, ilham kaynakları olarak, Nick Cave & The Bad Seeds, Prince, James Brown, The Smashing Pumpkins gibi isimleri gösterir. Emily adında bir kızı vardır. Kendisi aynı zamanda, üyeleri cinsel kimlikleri hakkında sık sık konuşulan grubun tek heteroseksüel elemanıdır. Solaktır ve davulu solak kurulumla çalar. Bleach (manga) Bleach ( "Burīchi"), Tite Kubo tarafından yazılan bir manga serisidir. Haftalık bölümleri "Haftalık Shonen Jump" dergisinde 2001’den beri yayınlanmaktadır. Animeye de uyarlanmış olan BLEACH'in ayrıca iki OVAsı, dört anime filmi, bir rock müzikali ve birçok video oyunu vardır. BLEACH'in mangası Japonya'da toplamda 80 milyonun üzerinde satmıştır. Seri, 15 yaşındaki hayaletleri görme yeteneği olan bir lise öğrencisi (Ichigo Kurosaki)'nin hayatını anlatır. Rukia Kuchiki isimli bir Shinigami (Ölüm Meleği) bir gün bir Hollow'u (Kötü Ruh) takip ederken Ichigo ile karşılaşır. Kötü Ruh ile savaşırken yaralanmasından dolayı güçlerini Ichigo'ya aktarmak zorunda kalır. Böylece Ichigo ve Rukia'nın maceraları başlar. Birlikte Kötü Ruhları arar, düzensiz ruhlar üzerinde ruh gömme işlemi yani "Konsoh" yapar ve onları Ruh Toplumu'na (Soul Society) yollarlar. Hikâyenin ilk bölümleri, Shinigamilik işinden çok karakterler ve geçmişlerine odaklanmıştır. Olaylar açıldıkça hikâye Shinigami dünyasına diğer bir deyişle Ruh Toplumuna (Soul Society) doğru derinleşmeye başlar. BLEACH ilk olarak Ağustos 2001’de Şūeişa’nın Haftalık Shounen Jump dergisinde yayınlanmaya başladı. Manganın ilk cildi Japonya’da 1.25 milyon kopya sattı ve bütün seri toplamda 36 milyondan fazla sattı. 2005’te shounen kategorisinde Şogakukan Manga Ödülü’nü aldı. Masaşi Kudo’nun karakter dizaynları ve Şiro Sagisu’nun müzik düzenlemeleri; Noriyuki Abe’nin yönetmenliği Stüdyo Pierrot ve TV Tokyo’nun ortak yapımıyla animeye dönüştürüldü. 5 Ekim 2004’ten beri her çarşamba TV Tokyo’da yayınlanmaktadır. İki OVA, mevcut hikâyelere ek olarak üretildi. İlk 63 bölüm, manga baz alınarak çevrildi, bunları takip eden 46 bölüm animeye özgü bir konuyla devam etti. 110. anime bölümünden itibaren anime, manganın hikâye çizgisine geri döndü,daha sonra yayınlanan 128-137 arasında kalan bölümler,168-189 arasında kalan bölümler ve 204-205. bölümler de animeye özgü konulardır . "BLEACH: Memories of Nobody" 16 Aralık 2006’da Japonya’da gösterime girdi. TV Asaşi tarafından 2006’da yapılan internet anketinde BLEACH, Japonların en sevdikleri 7. anime programı seçildi. Ichigo Kurosaki, ruhları görmek gibi özel bir yeteneği olan, asi bir gençtir. Hikâye, tuhaf giyinmiş bir yabancı birdenbire Ichigo’nun yatak odasında görünüvermesiyle başlar. Bu yabancı onun kendisini görmesine şaşıran Shinigami Rukia Kuchiki’dir. Tartışmaları bir "hollow" (şeytani ruh)’un ortaya çıkmasıyla kesilir. Rukia, Ichigo’yu korumaya çalışırken dövüş esnesında ciddi bir şekilde yaralanınca güçlerinin yarısını –onun "hollow"la karşılaşabilecek seviyeye gelmesini umarak- Ichigo’ya vermeye karar verir. Ichigo istemsizce Rukia’nın güçlerinin hepsini alır ve hollowu kolayca yener. Sonraki gün Rukia transfer öğrenci olarak Ichigo’nun sınıfına gelir. Şaşırdığı üzere Rukia normal bir insan gibi görünmektedir. Rukia, kendini, insan dünyasında kalmak zorunda bırakan şeyin Ichigo’nun normal olmayan gücü yüzünden kendi gücünün hepsini emmesi olduğunu düşünmektedir. Bu yüzden yeteneklerinin iyileşmesini beklerken "gigai" (yapay insan vücudu) kullanır. Bu sırada Ichigo da Rukia’nın Shinigamilik –hollowları yok etme ve ruhları öteki dünyaya yollama- görevini üstlenmek zorunda kalır. Ichigo Kurosaki (黒崎 一護, "Kurosaki Ichigo") "'Rukia Kuchiki``` (朽木ルキあ,"Kuchiki Rukia") Orihime Inoue (井上 織姫, "Inoue Orihime") Yasutora "Chad" Sado (茶渡 泰虎, "Doruku Yasutora") Kisuke Urahara (浦原 喜助, "Urahara Kisuke") Uryū Ishida (石田 雨竜, "Ishida Uryū") Gotei 13 (13 Koruyucu Takım) 1.TakÄ±m Kaptan:Yamamoto Genryūsai Shigekuni Teğmen:Sasakibe Chōjirō Tadaoki 2.TakÄ±m Kaptan:Soi Fon Teğmen:Ōmaeda Marechiyo 3.TakÄ±m Kaptan: Otoribashi "Rose" Rōjūrō TeÄŸmen:Kira Izuru 4.TakÄ±m Kaptan:Unohana Retsu TeÄŸmen:Kotetsu Isane 5.TakÄ±m Kaptan:Hirako Shinji Teğmen:Hinamori Momo 6.TakÄ±m Kaptan:Kuchiki Byakuya Teğmen:Abarai Renji(阿散井 恋次, "Abarai Renji") 7.TakÄ±m Kaptan:Komamura Sajin Teğmen:Iba Tetsuzaemon 8.TakÄ±m TeÄŸmen:Ise Nanao 9.TakÄ±m Kaptan:Muguruma Kensei Teğmen:Hisagi Shūhei 10.TakÄ±m Kaptan:Hitsugaya Tōshirō TeÄŸmen:Matsumoto Rangiku 11.TakÄ±m Kaptan:Zaraki Kenpachi Teğmen:Kusajishi Yachiru 12.TakÄ±m Kaptan:Kurotsuchi Mayuri Teğmen:Kurotsuchi Nemu 13.TakÄ±m Kaptan:Ukitake Jūshirō Teğmen:Kuchiki Rukia(朽木 ルキア, "Kuchiki Rukia") Espadalar:Bleach evreninde, güçlerine göre 0-10 arasında sayılarla sınıflandırılmış "Kaptan" seviyesinde olduğu varsayılan üst düzey arrancarlardır. Kullandıkları savaş aygıtları:Shinigami Zanpakuto'suna benzeyen kılıçları vardır.Bu kılıçlar Shinigami'ler gibi bankai ya da shikai formları yoktur ancak Shinigami bankaisine benzeyen "Résurriccion(Yeniden doğuş,dirilme)" adında yetenekleri vardır bu yetenekler sayesinde hollow formlarına geri dönüş yapar ve güçleri ciddi derecede artış gösterir. En güçlüden(1) en güçsüze(10) espada sıralamaları 1-Coyote Starrk 2-Baraggan Louisenbairn 3-Tier Harribel 4-Ulquiorra Schiffer 5-Nnoitra Gilga 6-Grimmjow Jaegerjaquez 7-Zommari Rureaux 8-Szayelaporro Granz 9-Aaroniero Arruruerie 10(0)-Yammy Llargo(Yammy Resurriccion formunda espada dövmesindeki numara 10'iken 0 olmuştur) Bütün BLEACH karakterleri İchigo'nun okuldaki arkadaşları dışında yaşayan insanların vücutlarının içinde bulunan bedensiz ruhlar, oluşmuşmuşlardır ve bedenin anatomisiyle aynı şekle sahiptirler. Bu form bütün ruh oluşumlarını kapsar; akıl ve vücud arasında mesafe yoktur. BLEACH’te çeşitli ruh tipleri vardır. Her biri farklı görsel yapıya ve dövüş tekniğine sahiptir. Özel tipler aşağıda tanımlanmıştır. BLEACH evreninde birkaç varlık düzlemi vardır. Bunlar kabaca, insan inanış sistemlerindeki “dünya“ ve “ahiret“ tabirlerine denk gelmektedir. BLEACH’in yaşayan insanları günümüze benzeyen bir dünyada yaşamaktadırlar. Gömülmüş ruhlar Ruh Cemiyeti isminde bir çeşit berzah(öldükten kısa süre sonra gidilen ruhlar toplumu)ta yaşamakta, şeytani ruhlar da Cehennem’e gönderilmektedir. Ruh Cemiyeti’nde ruhlar insanlardan çok daha fazla yaşarlar ve bir ruh öldüğünde yeni bir insan olarak canlıların dünyasında tekrar doğar. Bu, iki dünyanın dengesini sağlar. BLEACH karakterleri zaman zaman bir dünyadan diğerine geçerler. Şinigamiler zanpakutoolarıyla dünyalar arası geçiş açabilirler. "Cehennem kelebeği" denen ve ruh gömerken oluşan siyah kelebekler bu geçişleri güvenli kılar. İnsan ruhları, genelde, doğum anında insan dünyasına geçerken veya ruh gömme işleminde, düzlemler arası seyahat eder. Yaşayan insanlar ayrıca dünyalar arasında gidip gelebilmek için özel kapılar kullanırlar fakat bu çok tehlikelidir. Boşlukta çatlaklar açarak düzlemler arası seyahat edebilen hollowlar genelde, keşfedilmemek için Hueco Mundo’da kalıyorlar. Warner Bros Bleach’in filmini yapmaya hazırlanıyor Söylenenlere göre filmin yapımcısı ve yönetmeni Get Smart‘dan tanıdığımız Peter Segal ve yönetmen ise Wrath of the Titans’ dan Dan Mazeau. En Ä°yi Animeler Listesi Tite Kubo Tite Kubo, gerçek adı Noriaki Kubo. (d. 26 Haziran 1977), Japon manga sanatçısı. En ünlü mangası Bleach, 2001 yılından bu yana Shueisha tarafından yayınlanmaktadır. Daha lise yıllarında bile çevresindeki herkes Kubo’nun müthiş çizim yeteneğinin farkındadır. Yeteneğine güvenen Kubo Weekly Shonen Jump manga yarışmasına katılır. Hem de o zamana kadar ciddi anlamda çizimler yapmamıştır. Weekly Shonen Jump, Kubo’yu yarışmada eleyip başkasını birinci olarak seçer ama Kubo için editörlerin başka planları vardır. Kısa bir zaman sonra Kubo’ya Weekly Shonen Jump’tan bir telefon gelir: “Bizimle çalışmanı istiyoruz.” Bu, gerçekten çok büyük bir başarıdır; mangaka olma kararı aldıktan kısa bir süre sonra artık önünde fazla bir engel kalmamıştır. Sanatçının ilk eseri 1996’da Shonen Jump’ta yayınlanan “Ultra Unholy Hearted Machine” adlı one shot olmuştur. Daha sonra aynı yıl içerisinde “Rune Master Urara” ve 1997’de “Bad Shield United” one shotları yine Tite Kubo tarafından hazırlanmıştır. Yeteneklerini, zamanla kazandığı tecrübelerle birleştirdikten sonra artık gerçek anlamda bir manga çıkarmanın vakti gelmiştir Kubo için. 2000 yılında Shonen Jump, yeni serilerinden olan Zombie Powder’ı tanıtırken mangakası için, çizimlerine herkesin hayran kalacağını dile getiriyordu. Bleach’in aksine Western tarzda olan manga, özellikle karakterleri ve çizimleri ile dikkatleri üzerine çekmişti; ancak Kubo Tite sağlık durumu nedeniyle kısa zamanda mangayı yarım bırakmak zorunda kaldı ve seri henüz popülerleşemeden sona erdi. Mangakanın bu kadar kısa sürede seriyi yarım bırakması Japonya’da “Bu adamdan mangaka olmaz” yorumlarını beraberinde getirdi. Elbette hiç kimse bundan bir sene sonra yeni eseri ile “Bu adamın” adının anime ve manga tarihine yazılacağını, anime ve mangaların tüm dünyaya yayılmasında ne kadar önemli bir rolü olacağını tahmin edemezdi. 2001 yılında Tite Kubo, bugün dünyanın en popüler mangalarından olan Bleach’i Shonen Jump’a sunmuş, eser birçok kişide hayranlık yarattıysa da Shonen Jump, hem Tite Kubo’nun daha önce sağlık durumu yüzünden mangasını yarım bırakması, hem de o zamanlar dergide fazlasıyla seri bulunması nedenleri ile Bleach’i geri çevirmiştir. Ancak Bleach’e hayran kalanlardan biri de Dragon Ball serisinin mangakası Akira Toriyama idi. Dragon Ball mangakası, hatalarından bir an önce dönmeleri gerektiği konusunda Shonen Jump’ı ikna etti, Tite Kubo’ya da destek oldu. Zaman, Akira Toriyama’nın, Tite Kubo ve Bleach’e güvenmekle ne kadar isabetli bir karar verdiğini kanıtladı. Bleach’in ünü kısa zamanda Japonya’nın dışına taştı ve dünyaya yayıldı. Amerika, Avrupa derken bir süre sonra zirve yaptı. Tite Kubo’nun, önceki mangasının ana karakteri Gamma’dan etkilenerek ortaya çıkardığı Grimmjow’un bulunduğu Bleach mangasının 24.cildinin kapağı, Zombie Powder için bir göndermeydi. Sanki “Bu adamdan mangaka olmaz” diyenlere kapak olsun dercesine. Kubo Sensei, sosyal hayatta oldukça utangaç bir insandır. Kurosaki Ichigo’nun seiyuusu olan ve Kubo Sensei’yi yakından tanıyan Masakazu Morita onun çok utangaç olduğunu söylemiştir. Ancak bu utangaç insan, yeri geldiğinde de lafını koymakta geri kalmaz. Özellikle anime ve mangaların başka şeylerle karşılaştırılması, Kubo Sensei’nin hiç hoşuna gitmez. "Kubo Sensei:" “Yapabildiklerim dizi ve filmlerde yapılabilseydi bu işi yapmazdım. Anime ve mangalar başka birer dünya ve onları başka şeylerle karşılaştıramazsınız.” Kubo Sensei, verdiği cevaplarla “The Boss” ismi ile tanınmaktadır. İnternette en çok rastlanan güneş gözlüklü meşhur resminin altına Kubo’nun çeşitli sözleri yazılarak paylaşılması popüler olmuştur. Ünlü mangakanın başka bir lakabı da “Troll King”dir. Anime ve manga dünyasının en tecrübelileri bile zaman zaman “Kubo bu karakteri gerçekten öldürdü mü yoksa yaşıyor mu, geri dönecek mi?” gibi sorulara net olarak cevap veremez. Bazen herkesin “Kesin bu karakteri unuttu.” dediği anda sürpriz bir şekilde o karakter geri döner. Peki Tite Kubo boş vakitlerini nasıl değerlendiriyor? "Kubo Sensei:" “Boş vaktim neredeyse olmuyor ama ara sıra vakit bulabilirsem normal işimin dışında başkaları için renklendirmeler yapıyorum. Sanatınız ile başka insanları mutlu etmek çok güzel bir şey. Ayrıca moda ile yakından ilgileniyorum. Bu işi bırakırsam moda tasarımcısı olabilirim ama kalbim buraya ait.” Bleach nasıl ortaya çıktı ve ismi nereden geliyor? "Kubo Sensei:" “Bleach henüz ortada yokken ilk olarak Kuchiki Rukia’yı oluşturdum. Shinigamilerin siyah kimonolar giymesini istiyordum çünkü bu kimsenin görmediği bir şeydi. İsim olarak ilk başta “Black” ismini düşündüm, sonra çok sıradan olduğu için “White” ismi aklıma geldi ama bu da çok basitti. Daha sonra ne siyah ne de beyaz anlamında olan “Bleach” kelimesinde karar kıldım. Rukia ismini de televizyonda görmüştüm. Güney Amerika’daki nadir bir çiçeğin adının Latince’de Rukia gibi bir şey olduğundan bahsediyordu. İsim hoşuma gitti, hemen kâğıt ve kalemi aldım ve ortaya bir isim çıkardım: Kuchiki Rukia. Daha sonradan öğrendim ki Rukia aynı zamanda ışık anlamına da geliyormuş. Ben de Rukia, Ichigo’nun ışığı olsun istedim." Ichigo da “Çilek” ve ayrı yazıldığında “1” ve “5” anlamlarındadır ve de Ichigo’nun doğum günü olan 15 Temmuz’a işaret eder. İlk çizdiğim Kurosaki Ichigo gözlüklü ve siyah saçlıydı. Sonra Kuchiki Rukia’nın yanında ana karakterin de siyah saçlı olmasını istemedim ve değiştirdim. Görseydiniz, ilk Ichigo şimdikinden o kadar farklıydı ki… Tite Kubo’nun meşhur olduğu dövüş ve aksiyon sahnelerini nasıl hazırladığını hiç merak etmiş miydiniz? “Kubo Sensei’nin aksiyon sahneleri ile diğer mangakalardan ayrıldığını hemen hemen herkes bilir. Aksiyon sahnelerini nasıl çiziyorsunuz?” "Kubo Sensei:" “Çizimlerde önemli olan kafanızdakileri diğer insanlara nasıl sunduğunuzdur. Kafamdakileri tam olarak çizebiliyorum ve bu çok iyi hissettiriyor. Aksiyon sahnelerinde kimonoların ahenginden tutun da en ufak detayların bile, hangi kamera açılarından, hangi karelerde hangi sahnenin nasıl çizilmesi gerekiyorsa o şekilde çizerek, kafamda canlandırdığım sahneleri en iyi şekilde yansıtabiliyorum. Rock müzik hayranıyımdır. Bazen müzikle beraber çalışırım bazen de konsantrasyonumu bozabilir. O zamanlar rock müziğimi kafamda devam ettiririm, aksiyon sahnesini beynimde canlandırırım. En önemli anlarda durdurur, sahnenin açıları ile oynar ve en doğru açının hangisi olduğuna karar veririm. Bunları beynimde tamamladıktan sonra karar verdiğim o sahneleri çizerim. Bu sahnelerde okurların o acıyı hissetmeleri gerekir. “Çizmekte zorlandığınız karakterler var mı ya da hangi karakterleri çizmek diğerlerine göre daha zor?” "Kubo Sensei:" “Bleach karakterleri arasında çizimi en zor olan Zaraki Kenpachi’nin saçları. O’nu böyle tasarladığım için sanırım sonsuza kadar pişmanlık duyacağım.” “Çok kısa bir zamanda yetiştirmeniz gereken çok şey oluyor. Bunları yetiştirmekte zorlanmıyor musunuz?” "Kubo Sensei:" “Ben herkesten hızlı çizebilirim. Yetiştirmek istediğimde benim için çok sorun olmaz sadece kusursuz olmayan her sahneyi kusursuza dönüştürebilmek için sonuna kadar çalışırım.” Karakter çizimleri konusunda birçok düşmanının bile saygı gösterdiği mangaka (ne yazık ki mangakaların böyle anlamsızca düşmanları oluyor) hikâye açısından ise özellikle bazı dönemlerde eleştirilir. Tite Kubo hikâye ile ilgili olarak bakın neler diyor? “Hiçbir zaman insanlara bir mesaj vermek gibi bir gayem olmadı. Gerçek hayatta da sürekli birtakım olaylar olur ve herkes kendince mesajlar çıkartır. İsteyen benim yazdıklarımdan çok sayıda mesaj çıkartabilir, tıpkı hayatın kendisi gibi. Ayrıca karakterlerin hikâyelerine de o karakterleri oluşturduktan ve potansiyeli gördükten sonra karar veririm. İlk başlarda her şeyin arkasındaki “gölge” olarak düşündüğüm, Aizen değildi. Sonradan bu rolün kendisine uyacağına karar verdim. Aizen ile ilgili henüz bilmediğiniz çok şey var. Bana yollanan her mesajı tek tek okuyorum. Hepsini tek tek cevaplayamazsam da eserlerimi takip edenlerin düşünceleri çok önemli. Lütfen bana düşüncelerinizi yazmaya devam edin.” Bu paragraf ise az bir miktar spoiler içerebilir. Bu yüzden isterseniz bir sonraki paragrafa geçebilirsiniz. Tite Kubo başlarda Grimmjow’u kısa zamanda ölecek bir karakter olarak düşünmüş ama Grimmjow, Tite Kubo’nun tahmin ettiğinden çok daha önemli bir rol oynamış. “İleride dost olarak dönecek karakter olacak mı?” "Kubo Sensei:" “Ulquiorra çoktan küle dönüştü. Grimmjow dost olarak geri dönebilir, belki de Harribel. Nel’in ise yeniden ortaya çıkmasına izin vereceğim. Daha fazla kimlerin dönüp dönmeyeceğini söyleyemem. Kubo Tite sadece mangada değil, animede de aktif bir rol alan ender mangakalardan biridir. Kubo Sensei’nin bu sözleri eserine ne kadar düşkün olduğunu göstermektedir: “Animenin tüm bölümler ile doğrudan ilgilenmekteyim. Bölümleri ilk önce ben izliyorum. Hiçbir mangakanın anime serisiyle benim kadar ilgilendiğini sanmıyorum. Bleach her şeyi ile bana ait. Ne kadar çalışırsam ve emek verirsem o kadar “Benim” diyebiliyorum.” (Kubo Sensei Bleach için seiyuu bile olmuştur. Bleach: Memories in the Rain’de Kon’un seiyuusu bizzat Tite Kubo’dur.) Bleach’in bu kadar sevilmesinde, en popüler anime ve mangalardan biri olmasında elbette karakterlerinin rolü az değildi. Erkek olsun, bayan olsun Bleach’te favori olabilecek çok sayıda karakter bulunuyor. Acaba hangileri Tite Kubo’nun favorilerinden? “Erkek karakterleriniz herkes tarafından çok seviliyor ama bayan karakterleriniz de bir o kadar güçlü. Buna ne diyorsunuz ve bayanlardan favoriniz kim? "Kubo Sensei:" “Bayanlar gerçek hayatta fiziksel olarak çok güçlü olmayabilirler ama zihinsel olarak çok güçlüdürler. Tüm bayanlara saygı duyuyorum. Diğer sorunun cevabı ise Yoruichi ve Rangiku. Rangiku’nun ablam olmasını gerçekten isterdim. “Serideki bir karakter ile yer değiştirmek isteseydim bu Kon olurdu.” Kubo Sensei, karakterlerin doğum günlerine de burçlardan ve özel günlerden yola çıkarak karar vermiş. Örneğin; Aizen zeki ve her zaman bir şeyler saklayan, gizemli ve birbirinden farklı kişiliklere sahip ikizler burcu iken, Yamada Hanatarou için ise herkesin kendisine takılabilmesi için 1 Nisan’ı seçmiş. “Zavallı Hanatarou” diyor Kubo Sensei. Tite Kubo ve Bleach’in en büyük hayran kitlesinin dünyada Amerika’da bulunduğu tahmin ediliyor. Bleach’in Amerika’daki en sevilen serilerin başında olduğunu biliyor muydunuz? "Kubo Sensei:" “Bleach’i yazmaya başlarken Amerika’da çıkacağını bile tahmin etmezdim. Amerikalıların zevklerine çok hitap ediyormuş ve büyük bir hayranlıkla takip ediliyormuş. Çok teşekkür ediyorum. Lütfen Bleach’i desteklemeye ve bana görüşlerinizi bildirmeye devam edin. Amerika’da sanatçılar ve hayranları birbirlerine çok yakınlar Japonya’da ise mesafe var.” Tite Kubo ve Bleach ile ilgili en çok merak edilenlerden biri Bleach’in ne zaman sonlanacağı. Kubo Sensei’nin eserinin son hikâye bölümüne girdiğini ve bunun en uzun hikâye olacağını artık herkes biliyor. Peki ne kadar bir uzunluk söz konusu? Bu sorunun cevabı için Jump Festa 2011’de Tite Kubo ile Kurosaki Ichigo’nun seiyuusu Masakazu Morita’nın açıklamalarını paylaşıyoruz. "Tite Kubo:" “Şu an için Bleach, yarısında diyebilirim.” "Masakazu Morita:" “O zaman en az 30 yıl daha devam edersin?” "Tite Kubo:" “Hayır, daha kısa tutmayı tercih ederim.” "Masakazu Morita:" “Millet, görünüşe göre en az 10 yıl daha devam edecek.” Ünlü mangakaya en çok sorulan sorulardan biri de mangaka olmayı düşünenlere tavsiyeleri oluyor doğal olarak. “Sizin gibi mangaka olmak isteyen gençlere tavsiyeleriniz nelerdir? "Kubo Sensei:" Sadece başarabileceğinize inanın. Başkaları muhtemelen aksini söyleyecektir. Kendinize inanmaya devam edin ve yaptığınız işten zevk almaya da… Başarabilmek için mutlaka yaptığınız işten zevk almalısınız. Kaynaklar: Tite Kubo’nun, şimdiye kadarki tüm Shonen Jump’a, Viz Media’ya, Shueisha’ya verdiği röportajlar, (Shonen Jump arşivi), Bleach B-Station’a verdiği röportajlar, San Diego Comic-Con International’da Tite Kubo ile gerçekleştirilen röportaj, Anime Insider dergisine özel Tite Kubo röportajı, Jump Bang TV kanalında Tite Kubo’nun katıldığı program, şimdiye kadar yapılan Anime Expo, Jump Festa fuarlarında yapılan resmi açıklamalar ve Tite Kubo ile yapılan röportajlar. AnimeFantastica tarafından hazırlanmıştır. Manga Kısa Hikâye İllüstrasyon Kitapları Diğer Çalışmaları U2 U2, Dublin, İrlanda kökenli Rock grubu. Bono (vokal ve gitar), The Edge (gitar, klavye ve vokal), Adam Clayton (bas gitar) ve Larry Mullen Jr. (davul ve perküsyon) grup üyelerini oluşturmaktadır. U2 1976 yılında, grup üyeleri henüz lise çağındayken ve müzikle ilgili sınırlı yeteneklere sahipken kuruldu. Fakat, dinî ritüelleri anımsatan soundu, Bono'nun duygu dolu sesi ve The Edge'in dokunaklı gitarı, 1980'li yılların ortalarına gelene kadar grubun uluslararası alanda büyük ün kazanmasını sağladı. Rolling Stone dergisinin deyişiyle "grubun kahramanlıktan süper starlığa yükselmesini sağlayan" 1987 çıkışlı "The Joshua Tree" albümüne kadar grubun canlı performansları albüm satışlarından daha kazançlıydı. 1991 yılında çıkan "Achtung Baby" ve beraberindeki Zoo TV Turu'yla bir yandan elektronik dans ve alternatif rock akımlarına, diğer yandan da kendi müziksel durgunluklarina karşılık veren grup, 1990'lı yılların geri kalan kısmında da benzer deneysel çalışmalarını devam ettirdi. 2000 yılından bu yana, önceki müzikal tarzlarını anımsatan daha geleneksel bir sound yakalamışlardır. Dünya çapında albüm satışları 140 milyonu aşan U2, ayrıca 22 Grammy Ödülü kazanarak bir rekor kırmıştır. 2005 yılında, adaylıklarının ilk yılında Rock and Roll Hall of Fame'e kabul edildiler. "Rolling Stone" dergisinin tüm zamanların en iyi 100 sanatçı listesinde 22. sırada yer aldılar. Kariyerleri boyunca Uluslararası Af Örgütü, ONE ve Bono'nun DATA (İngilizce: "Debt, AIDS, Trade in Africa", Türkçe: Afrika'da Borç, AIDS, Ticaret) kampanyası gibi birçok insan hakları ve sosyal adalet kampanyalarına destek verdiler. Grup 25 Eylül 1976 tarihinde, Dublin'de kuruldu. O tarihte 14 yaşında olan Larry Mullen Jr. ortaokulunun ilan tahtasına yeni bir grup kurmak için müzisyen aradığına dair bir afiş astı. Denemeler için yedi genç Mullens'in evinin mutfağında toplandı. Mullens'e göre "ilk on dakika içinde 'The Larry Mullen Band' bir araya gelmişti ki, o esnada Bono'nun kapıdan içeriye girmesiyle lider olma şansım yok oluverdi". Davulda Mullen, baş vokalist Paul Hewson (Bono), gitarda Dave Evans (The Edge) ve abisi Dik Evans, bas gitarda Evans kardeşlerin arkadaşı Adam Clayton yer alırken, Mullen'in arkadaşları Ivan McCormick ve Peter Martin de gruba dahil oldu. Grup, kuruluşundan hemen sonra gençlerin o zamanlar bildiği birkaç teknik terimden biri olan "Feedback" ("Geribildirim") adını aldı. Daha sonra ise şu anki ismi olan U2 ismini grubun solisti olan Bono tarafından soğuk savaş sırasında (1980-1990) kullanılan Amerikan casus uçaklarından almıştır. Martin ilk toplantıdan sonra geri dönmedi. McCormick ise birkaç hafta sonra gruptan ayrıldı. İlk dönemlerde besteledikleri orijinal parçalarda post-punk akımından etkilenen soundlarını sergilediler. Ichigo Kurosaki Ichigo, 15 yaşında, sürekli kaşları çatık ve somurtkan duran bir öğrencidir. Bununla beraber, göründüğünden çok daha iyi kalpli ve zekidir. Ichigo’nun saç rengi doğal turuncudur ve bu gerçeğe sinirlenen üst sınıf öğrencileri devamlı Ichigo’ya sataşır. Ichigo, diğerlerinin ne düşündüklerini önemsemediğini iddia eder ve hatta bu kabadayılarla dövüşmenin onu eğlendirdiği görülür. Ichigo yetenekli bir öğrencidir, okulda 322 kişi arasında 23. sıradadır. Ichigo, evde yapacak başka bir iş olmadığı için düzenli olarak ders çalışır ve okul ödevlerini boşlamaz. Sonradan ortaya çıkar ki; Ichigo, saç rengi ve tavırları nedeniyle çıkan kavgalar yüzünden çoğu öğretmeninin onu yanlış anlamasını istemediği için çok çalışmaktadır. Ichigo’nun ruhları görmek gibi doğal olmayan bir yeteneği vardır. Bu uçsuz bucaksız tinsel gücün kilidi Rukia Kuchiki ile karşılaşmasıyla açılmıştır. Yeni edindiği bu gücü kontrol edemeyişi nedeniyle yakın arkadaşlarının çoğu Ichigo’nun enerjisine maruz kalmış ve ruhani varlıkları fark etmeye başlamışlardır. Bazıları da kendilerine özgü güçler geliştirmişlerdir. Ichigo, babası Isshin Kurosaki ve iki kız kardeşi Yuzu ve Karin ile yaşamaktadır. Babası evlerinde küçük bir tıbbi klinik işletmektedir bütün aileyi kendi işinde kullanmaktadır. Ichigo’nun babası, kaba saldırılarla oğluna devamlı meydan okuyan ve yemeğe geç kaldığı için azarlayan, komik ve ahmak bir karakter olarak çizilmiştir. Karin de hayaletleri daha az bir seviyede görebilmektedir ve kardeşleri babasına göre çok daha normaldirler. Ichigo’nun annesi Masaki Kurosaki, karate öğrenmesi için 4 yaşındayken Ichigo’yu dōjōya götürmeye başlamıştı. Orada Tatsuki Arisawa ile karşılaşmıştı ve ilk birkaç dövüşünde ona yenilmişti. Ne zaman yenilse ağlamaya başlayan Ichigo, derinden bağlı olduğu annesini görür görmez ağlamayı keserdi. Tatsuki, Ichigo’yu annesi etrafta iken mutlu olan ve gülümseyen, zayıf bir çocuk olarak tasvir etmiştir. Ichigo 9 yaşındayken Masaki, hollow Grand Fisher tarafından öldürülmüştü fakat Ichigo gerçek nedenini ancak Bleach’in ana hikâye çizgisinin başlarında öğrenir. Annesinin ölümünden sonra Ichigo çok üzülür ve annesinin öldürüldüğü sahilde günlerce dolanır. Tüm Kurosaki ailesi Masaki’nin ölümünden sonra dönüşüm geçirir – Yuzu kendini ev işlerini üstlenirken Karin katılaşır ve bir daha hiç ağlamaz. Grand Fisher’ı öğrenmeden önce Ichigo annesinin ölümünden kendini sorumlu tutuyordu, suya çok yaklaştığı ve annesinin de onu korumak için kendisini tehlikeye atmasından dolayı suçlu hissediyordu. Gerçeği öğrendikten sonra bile Masaki’nin ölümü Ichigo’yu etkilemeye devam eder, ona yakın olan insanları koruyamadığı için kendini suçlu hissetmektedir. Bu suçluluk duygusundan dolayı Ichigo, sevdiklerini korumak için daha fazla güç elde etmeye karar verir. Ana hikâye çizgisinden üç yıl önce Orihime Inoue’nin abisi Sora, bir trafik kazası neticesinde aldığı ağır yaralar yüzünden Kurosaki Kliniği’nde ölmüştü. Ichigo Orihime’yi abisi için ağlarken izlemişti fakat kısa bir zaman öncesine kadar gördüğü ağlayan kızın Orihime olduğunu bilmemekteydi. Ortaokuldayken Ichigo, bir dövüşte zor durumdayken kendisine yardım eden, Maşiba Ortaokulu’ndan Yasutora Sado ile karşılaştı. Ichigo onu, göğsündeki isim kartını Chad şeklinde okuduğu için, öyle çağırmaya başlar – Sado veya Chado olarak her iki şekilde de okunabilir – ve Yasutora onu düzelttikten sonra bile bu şekilde çağırmaya devam eder. Chad çok güçlü olmasına rağmen, çocukken dedesine verdiği sözden dolayı dövüşmeyi reddettiği için genellikle hedef tahtası konumundadır. Bunu keşfettikten sonra Ichigo, Chad ile bir anlaşma yapar ve birbirleri için dövüşmeye karar verirler, birisi hayatını bir şey için tehlikeye atıyorsa diğeri de onun için kendi hayatını tehlikeye atacaktır. Herhangi bir resmi shinigami rütbesi taşımamasına rağmen Ichigo’nun kabiliyetleri, seçkin bir shinigami kaptanının seviyesinde dövüşebilecek kadar büyüktür. Aizen ve Urahara'ya göre Ichigo’nun en şaşırtıcı yeteneği onun gelişme hızıdır: gelişmiş tekniklerin temel kontrolünü kavramak bir başkası için haftalar veya aylar alabilecekken onun için sadece günler alır. Örneğin, zanpakutōsunun ını, Urahara’nın icat ettiği özel bir yöntemin yardımıyla üç günde öğrendi. Normal bir shinigami için için aynı oranda başarı, yüzlerce yıllık dövüş deneyimi ve ilave özel eğitim için en az on yıl gerektirir. Ayrıca, Yoruichi’den eğitim alırken Flash Adım'da(Shunpo)ustalaşır. Ichigo, ruh formunda değilken bile fiziksel olarak en üst yapıdadır. Küçük bir çocuk olduğundan beri dövüş sanatlarında eğitilmekteydi (hem profesyonel olarak hem de babasının ani hamleleri ve sürpriz saldırıları sayesinde). Düzenli olarak kabadayılar ve gansterlerle savaşır ve tüm Japonya’nın ikinci en güçlü liseli kızı olan Tatsuki’den bile daha iyi bir dövüşçüdür. Shinigami vücudunda iken, zaten etkileyici olan gücü daha da artar. Dev kılıcını tek eliyle kolayca kullanabilir, birkaç bina katı sıçrayabilir ve bir keresinde hızlı bir ardıllıkla, zanpakutōlarının salımı yapılmış üç shinigami yardımcı kaptanını yenmiştir. Arrancar Ulquiorra; Ichigo’nun, gücünün doruğundayken kendi gücünden bile daha üstün seviyede olduğunu fakat Ichigo, içindeki hollowla çatışmaya başlayınca gücünün vahşice dalgalanmaya, düzensizleşmeye başladığını iddia eder. Çünkü Ichigo’da vücudunun taşıyabileceğinden çok daha fazla ruhsal enerji vardır ve sürekli olarak dışarı sızmaktadır. Bu durum, ruhsal alemin farkında olan diğer varlıklara gizlice yaklaşmayı imkânsız hale getirir çünkü sızıntı kendi ruhsal gücünü gizlemesini engeller. Dövüş stili bakımından, Ichigo çoğunlukla zanpakutōsuna ve anlık adımlarının kullanımına güvenmektedir, bu açıdan kılıç uzmanı olarak düşünülebilir. Ichigo’ya hiçbir zaman resmen kidō öğretilmemiştir. Çoğu kaptan ve yardımcı kaptan gücündeki shinigaminin aksine Ichigo, hem insan hem de ruh dünyasında tüm gücüyle savaşabilmektedir. Kaptanlar ve yardımcı kaptanların güçleri, yaşayanlar üzerinde gereksiz etkileri olmasın diye gerçek dünyaya giderlerken güçleri 5 kat azaltılır. Ichigo, 13 Gotei’de herhangi bir pozisyona sahip olmadığı için böyle bir güç sınırı yoktur. Ichigo’nun ruhsal güçleri sadece shinigami yetenekleri ile sınırlı değildir; Urahara’dan aldığı eğitimin sonucu olarak hollow güçleri de taşımaktadır. Ichigo, shinigami güçlerini iyileştirmeye çalışırken ruh zincirinin çürümesiyle hollowa dönüşmeye başlar. Shinigami güçlerini uyandırmayı başarır fakat içinde, dönüşümden kalan hollow ruhunu da yitirmez. 220. bölümün başlık sayfasına Ichigo’nun adının ayna görüntüsü ile hollow resmi çizilmiştir. Ichigo’nun hollow ruhu, hollowa dönüşen insanlardaki bir ortak nokta olduğu üzere, Ichigo’nun kendisinin oldukça şeytani bir versiyonudur. Ruh kendi üstünlüğünden emindir ve ne zaman fırsat bulsa Ichigo’nun beceriksizliği ile didaktik bir modda alay eder. Bir gün Ichigo’nun gücünün kontrolünü ele geçirme düşüncesinden çok zevk alır. Hollowlar arasındaki diğer bir ortak özellik olarak, rakiplerinin yüzlerine onların zayıflıklarını vurmaya bayılır. Sadisttir ve öldürdükten sonra büyük bir haz duyar, hem anime uyarlamasında hem de video oyunlarında kaçık gibi gülmeye yatkındır. En ayırt edilir özelliği yüzünde hiç düşmeyen psikotik, kana susamış gülüşüdür. Ichigo’nun aksine, hollow, Ichigo’nun önemli derecede arttmış olan gücünün ve hızının yanı sıra berserker vari bir dövüş stili kullanır. Ayrıca hollow Ichigo’nun vücudundaki yaraları görmezden gelerek dayanabilir. Dizinin farklı noktalarında Ichigo’nun hollow güçleri, farklı yollarla kendilerini gösterir. Başlangıçta Ichigo’nun hollow maskesi ölümcül darbeleri engellemek için Ichigo’nun vücudunda beliriyordu fakat dövüş sonlanana kadar Ichigo bunun farkına varmıyordu. Byakuya Kuchiki ile olan savaşı esnasında, ölümün eşiğinde iken maske yüznde göründü ve Ichigo onu bastırana kadar hollow kontrolü ele aldı. Aynı olay daha sonra da birkaç kez tekrarlanıyor. İçindeki hollowu bastırmaya çalışırken Ichigo, konsatrasyonunu dövüşmekten ziyade hollowu bastırmaya odakladığı için, etkisel olarak felç oluyor. Vaizarddan eğitim alırken kısa bir süreliğine Ichigo’nun ruhu iç hollowu tarafından, vücudunun da fiziksel olarak hollowa dönüşmesine sebep olarak, tamamen ele geçirilir. Neredeyse tamamlanmış hollowu kocaman insanımsı bir kertenkeleye benzer. Bu formda iken Ichigo, anında yenilenme, uzuvların artması ve parmaklarından patlamalarını ateşleme yeteneği gibi birkaç yüksek seviye kabiliyet sergiler. Bununla beraber, Ichigo’nun, hollow kabuğundan, yüzünde maskesi ile shinigami kimliğinde ortaya çıkması uzun sürmez. Vaizard ile eğitiminden ve içindeki hollowa boyun eğdirdikten, zaptettikten sonra Ichigo, kişiliğini yitirmeden, bir seferde on bir saniye hollow maskesini kullanabilir hale gelir. Zaman sınırı aşıldıktan sonra maske kırılır ve Ichigo maskenin faydalarını kaybeder. Maskeyi kullanmak için müteakip teşebbüsleri anlık fayda sağlar. Maskeyi takarken Ichigo’nun hollow güçleri kendi shinigami güçleriyle harmanlanarak hem gücünü hem de hızını büyük miktarda arttırır. Hueco Mundo'da Ichigo'nun Grimmjow'la yaptığı dövüşte de, maske kullanma süresinin bir hayli arttığı görülmektedir. Ichigo’nun zanpakutōsunun adı "Zangetsu" (斬月) dur. Zanpakutōlarını serbest bıraktıktan sonra mühürleyebilen çoğu shinigaminin aksine, Ichigo’nun zanpakutousu her zaman şikai halindedir. Zangetsu’nun ruhu 30-40 yaşlarında bir adama benzer ve Ichigo ona diye hitap eder. Zangetsu, adıyla da çağrılır. Zangetsu, çoğu durumlarda bilgece ve sakin davranan ve Ichigo’yu (çoğu belirtilen amacın tersine hizmet eden) sıradışı yollarla sınava tabii tutmaya meyilli biri olarak betimlenir. Ender bir yetenek olup olmadığı belli değildir. Ichigo shinigami olduğu zaman ilk başta zanpakutousu, sıradan mühürlü bir zanpakutounun aşırı büyük formu görünümündeydi ve sırtında eşit boyutta, aşırı büyük bir de kını vardı. Bu büyük boyut Ichigo’nun nasıl kontrol edeceğini bilemediği, engin ruhsal gücünden kaynaklanıyordu. Sonuç olarak, kılıcı kendi başına nispeten zayıftı çünkü oluşumu için çok küçük miktarda ruhsal güç kullanılmıştı. Byakuya Kuchiki, Ichigo ile ilk karşılaşmasında kılıcının büyük bir kısmını keser ve sonrasında, eğitimi sırasında, Ichigo zanpakutousunun adını öğrenebilsin ki gerçek formunu serbest bırakabilsin diye Kisuke Urahara da kabzasına kadar keser. Zangetsu’nun serbest formu aşırı büyük, daha şık olmasına rağmen kabza koruması olmayan bir kasap satırına benzemektedir. Kılıç, Ichigo kadar uzundur -1,74 m.- ve gümüş kenarlı siyah bıçağı vardır. Ichigo zanpakutousunu sapına sarılmış bir kumaşla sırtında taşır. Dövüşmezken kumaş, kılıcın geri kalanını da kaplamak için uzar ve gerekli olduğu zaman açılır ve idare edilebilir bir boyuta küçülür. Ayrıca kumaş, kılıcı sallayıp rakibine fırlatmak için de kullanılır. Nadiren uygulanan bu yöntem ilk kez Ichigo’nun iç hollowu tarafından sergilenmiştir ve daha sonra tekrar Rukia’yı kurtarırken Ichigo’nun kendisi tarafından kullanılmıştır. Zangetsu’nun isimli bankaisi herhangi bir zanpakutō için tamamen olağandışı düşünülebilinir. Büyük bir yaratık veya etki yaratan çoğu bankainin aksine Ichigo’nun bankaisi, kılıcını, siyah bıçağı ve manji (“ban” (tam) kelimesinin kanjisi) şeklinde koruması olan bir nodachiye (uzun Japon kılıcı) çevirir. Kılıcı saran kumaş, kırık bir bağı olan kısa bir zincire dönüşür. Zanpakutousuna ek olarak Ichigo’nun cübbesi, uzun kollu, ayak bileklerine kadar uzanan, kırmızı astarlı, göğüs kısmında önü kapanan, Zangetsu’nun kendisine benzeyen siyah bir ceket ile yer değiştirir. Ayrıca o ceket Ichigo'nun reiatsu seviyesini gösterir. Bunu 288. bölümünde Garganta adı verilen geçitten geçerken 4. Takım Kaptanı Unohana Retsuya açıklamıştır. O