devam etti. Bu kıdem koltuğuna 1985’te onun ismi verildi. Manhattan Projesi ulusal laboratuvarlar ağıydı; ancak bu laboratuvarlardan hiçbirisi doğu yakasında değildi. Rabi ve Ramsey NewYork’taki bir grup üniversiteyi kendi ulusal laboratuvarı için lobiye bağladılar. O zamanlar MIT’de olan Zacharias bunu duydu ve MIT ve Harvard’da onlara rakip bir grup kurdu. Rabi, yeni ulusal laboratuvarla aynı görüşte olan Groves ile tartışmalar yaşadı. Dahası, Manhattan Projesinin hâlen ödeneği varken yeni bir otorite meydana çıktığında savaş dönemi organizasyonlarının aşamalı olarak durdurulacağı umuluyordu. Birkaç pazarlıktan ve Rabi ile diğerlerinin lobileştirmesinden sonra iki grup Ocak 1946’da bir araya geldi. Sonunda dokuz üniversite (Columbia Üniversitesi, Cornell Üniversitesi, Harvard Üniversitesi, Johns Hopkins Üniversitesi, Massachusetts Teknoloji Enstitüsü, Princeton Üniversitesi, Pennsylvania, Rochester ve Yale Üniversitesi) buluştu ve Brookhaven Ulusal laboratuvarında kurulan Manhattan Projesiyle değişmiş olan kontratoyu Atomik Enerji Komitesiyle imzalandı. Rabi Edoardo Amaldiye Brookhaven’in Avrupalıların imrenebileceği bir model olduğunu söyledi. O, bilimi ilham verici ve savaştan sonra hâlen yaralarını sarmakta olan Avrupa’yı birleştirici bir yol olarak gördü. 1950’de UNESCO’ya Birleşmiş Devletler delegesi olduğunda ayağına bir fırsat gelmişti. Floransa’daki Palazzo Vecchio’da 1950 Haziranında gerçekleşen UNESCO toplantısında bölgesel laboratuvarlar kurulmasını talep etti. Bu çabaları meyve verdi; 1952’de on bir ülke temsilcisiyle CERN’i kurmak için bir araya geldi. Rabi; Heisenberg, Amaldi ve daha birçoklarından başaısı için tebrik mektubu aldı. Çevçeveletip ofisinin duvarına astığı mektup vardı. Atomik Enerji Komisyonu tarafından oluşturulan 1946’nın Atomik Enerji Anlaşması komisyona bilimsel ve teknik konular önerecek dokuz kişilik Genel Danışma Komisyonu sağladı. Rabi Aralık 1946’da atananlardan biriydi. GDK 1940lı yılların sonlarında büyük ölçüde söz sahibiydi; ancak 1950lerde GDK hidrojen bombasının geliştirilmesine oybirliğiyle reddetti. Rabi diğer birçok üyeden de ileri giderek atom bombasına teknolojik konularda olduğu kadar ahlaki olarak karşı duruşta da Fermiye katıldı. Rabi daha sonra şöyle söyledi: Oppenheimer, 1952’de süresi dolunca GDK’ya tekrar atanmadı ve yöneticiliğe 1956ya kadar hizmet vermek üzere Rabi geçti. Rabi daha sonra Oppenheimer adına Atomik Enerji Komisyonu'nun 1954’te tartışmalı güvenlik duruşmasına tanıklık etti. Çoğu şahit Oppenheimer’ı destekledi; ama hiçbirisi Rabi kadar etkin değildi: Rabi, 1952’de Savunma Mobilizasyonu Ofisininin Bilim Danışma Komitesi üyeliğine atanarak 1956’dan 1957’ye kadar buranın buranın yöneticiliğini yaptı. Bu süre Sputnik krizi ile çakışıyordu. Başkomutan Dwight Eisenhower Rusların uydu başarısına karşılık bir Amerikan cevabı bulmak üzere 15 Ekim 1957’de BDK ile buluştu. Eisenhower’ı Kolombiya Üniversitesinin kendisinden sonraki başkanı olarak bilen Rabi bir dizi teklif sunarak konuşan ilk kişiydi. Tekliflerinin arasında başkan güncel öneri olabilmesi için komiteyi sağlamlaştırmak vardı. Bu gerçekleştirildi ve BDK birkaç hafta sonra Başkomutanın Bilim Danışma Komitesi oldu. Rabi de Eisenhower’ın Bilim Danışmanı oldu. Rabi 1956’da denizbilimden nükleer silahlar konusuna kadar tartışmanın olduğu Project Nobska anti deniz altı savaşı konferansına katıldı. Rabi yazılım mühendisliği teriminin bulunduğu dönemlerde NATO Bilim Komitesine Amerikan temsilci olarak hizmet etti. Burada görev yaparken, birçok yazılım projesinin ertelenmesinden duyduğu üzüntüyü dile getirdi. Bu tekrar baş gösteren tartışmalar yazılım mühendisliği üzerine verilen ilk konferansta organize olmuş çalışma grubunun oluşumuna neden oldu. Rabi hayatı boyunca Nobel ödülünün yanı sıra pek çok onur ödülü de aldı. Bunlar: İngiliz Krallığı’ndan The King's Medal for Service in the Cause of Freedom, Officer in the French Legion of Honor, the Medal for Merit, the Niels Bohr International Gold Medal, the Atoms for Peace Award, Amerikan Fizik Öğretmenleri Derneği’nden The Oersted Medal, Franklin & Eleanor Roosevelt Enstitüsinden the Four Freedoms Award, Ulusal Bilim Akademisi’nden Sciencesthe Public Welfare Medal, ve Ulusal Bilim Derneği’nden the Vannevar Bush Award ödülleridir. 1950’de başkanlığını üstlendiği, Amerikan Fiziksel Toplum’un, Ulusal Bilim Akademisi’nin, Amerikan Felsefi Toplum’un, Amerikan Bilim ve Sanat Akademisi’nin üyesiydi. Japon ve Brezilya Bilim Akademilerine üyeliğiyle uluslararası alanda tanındı ve 1959’da İsrailde Weizmann Bilim Enstitüsi’nin yönetim kurulu üyesi oldu. Rabi 11 Ocak 1988’de Riverside Drive, Manhattan’daki kendi evinde kanserden öldü. Son günlerinde fizikçileri onu çığır açan manyetik rezonans araştırmalarından geliştirilmiş olan manyetik rezonans görüntülemeyi kullanarak muayene ederken Rabi bu dokunaklı mükemmel başarısıyla anımsandı. “Kendimi makinanın içinde gördüm. Çalışmamın bu noktaya geleceğini hiç tahmin etmemiştim.”, dedi. İsveç Rallisi Uddeholm İsveç Rallisi (eskiden sadece İsveç Rallisi) her yıl şubat ayı başında Värmland, İsveç'te düzenlenen otomobil yarışı. 1950'de ilk kez düzenlendiğinde, Geceyarısı Güneşi Rallisi ismine sahipken farklı başlangıç ve bitiş noktalarına sahipti. 17 yıl sonra iki nokta da Karlstad'a alındı. Dire Dawa Dire Dawa, Somalice: Dirirdhaba ("Remedy'nin Yeri"), Etiyopya'nın 9 idari bölümünden biri. Finlandiya Rallisi Neste Oil Finlandiya Rallisi (eski adıyla 1000 Göller Rallisi, 1994'te Neste Oil ana sponsor olunca isim değişti), merkezi Finlandiya'da Jyväskylä bölgesinde düzenlenen ralli. Baltık ülkelerinde yıllık düzenlenen en büyük etkinliktir. Göl, Vezirköprü Göl, Samsun ilinin Vezirköprü ilçesine bağlı bir mahalledir. Samsun iline 150 km, Vezirköprü ilçesine 30 km uzaklıktadır. Şahan, aşağıdaki anlamlara gelebilir: Safari Rallisi Safari Rallisi, dünyanın en sert rallisi olarak nitelenen yarış. İlk defa 27 Mayıs-1 Haziran 1953 tarihleri arasında Doğu Afrika Taçlandırma Safarisi adıyla Kenya, Uganda ve Tanganyika'da, Kraliçe II.Elizabeth'in taç giymesi onuruna koşuldu. 1960 yılında adı Doğu Afrika Safari Rallisi olarak adlandırıldı. 1974'ten beri adı Safari Rallisi'dir. IMC = Uluslararası Üreticiler Şampiyonası WRC = Dünya Ralli Şampiyonası 2LWC = 2-Litre Dünya Kupası ARC = Afrika Ralli Şampiyonası IRC = Uluslararası Ralli Yarışı YakÄ±n Tehdit Domestic Disturbance 2001 y覺l覺 yap覺m覺 gerilim, macera filmi. Film anne ve babası ayrı yaşayan bir gencin çevresinde geçer. Annesi yeniden evlenme hazırlığındadır ve müstakbel üvey babası kasabanın birkaç yıl içinde çok sevilen bir karakteri olmuş bir iş adamıdır. Ancak onun geçmişindeki karanlık yönlerin keşfi ve bunu da üvey babanın anlaması ile gerilimli bir takip başlar. Bu sırada çocuğun öz babası da olayların içine karışır. Olaylar geliştikçe gerçek baba üvey babanın eski bir arkadaşını öldürmesine tanık olur. Baba ailesini bu adamdan kurtarmak zorundadır ve sonunda başarır. Bunica bate toba Bunica Bate Doba. Zdob şi Zdub tarafından seslendirilen ve 2005 Eurovision Şarkı Yarışması'nda Moldova'yı temsil eden şarkı. 2005 Eurovision Şarkı Yarışması'nın altıncısı olmuştur. Maria Goeppert-Mayer Maria Goeppert-Mayer (28 Haziran 1906 - 20 Şubat 1972), Alman-Amerikalı fizikçi, fizik dalında atom çekirdeğinin çekirdek kabuğu modeli ile Nobel Fizik Ödülü'ne layık görülmüştür. Marie Curie’den sonra Nobel Ödülü'ne layık görülen ikinci kadındır. Göttigen Üniversitesi’nden mezun olan Maria Goeppert-Mayer, doktorasını atomlar tarafında soğurulan iki olası foton teorisi üzerine yazmıştır. Hazırladığı tezinin deneysel doğrulaması, o yıllarda uzak bir ihtimalken, lazerin geliştirilmesi bunu mümkün kılmıştır. Bugün iki foton soğurumu en-kesit ölçüm birimi, Goeppert-Mayer (GM) birimi ile tanımlanmaktadır. Maria Goeppert-Mayer, o sırada Johns Hopkins Üniversitesi'nde doçent olan Joseph Edward Mayer ile evlenmiş ve Amerika Birleşik Devletleri'ne yerleşmiştir. Johns Hopkins Üniversitesi, o sırlarda çok katı olarak uygulanan “adam/eş kayırma” (nepotism) kuralları nedeni ile Maria Goeppert-Mayer’i akademisyen olarak işe almamış ancak asistan olarak bir iş vermiştir. Maria Goeppert-Mayer, konusunun en özgün makalesi olarak kabul edilen “çift beta bozunması” (double beta decay) makalesini 1935 yılında asistanken yazmıştır. 1937 yılında Columbia Üniversitesi’nde, ücretsiz bir pozisyonu kabul etmiştir. Columbia’da iken, II. Dünya Savaşı sırasında Manhattan Projesi’nde, Edward Teller ile birlikte Los Alamos Laboratuvarları’nda süper bombanın geliştirilmesinde izotop ayrıştırma üzerine çalışmıştır. Savaştan sonra Şikago Üniversitesi’nde gönüllü docent olarak çalışmaya başlayan Maria Goeppert-Mayer, üniversite yakınlarındaki Argonne Ulusal Laboratuvarları’nda da uzman fizikçi olarak görev almıştır. 1960 yılında Kaliforniya Üniversitesi (San Diego) Fizik bölümünde profesör olan Goeppert-Mayer, nükleer kabukların yapısına yönelik bir matematiksel modeli konusundaki çalışması ile 1963 yılında Fizik dalında, Johannes Hans Daniel Jensen ve Eugene Wigner ile birlikte Nobel Fizik Ödülü'ne layık görülmüştür. Maria Goeppert 28 Haziran 1906 yılında Prusya’nın Kattowitz (bugün Katowice) şehrinde Friederich Goeppert ve karısı Maria nee Wolf’un tek çocuğu olarak doğmuştur. 1910 yılında, ailesi altı nesildir profesör olan babası, Göttingen Üniversitesi’nden pediatrik profesörlük teklifi alınca ailesi ile birlikte Göttingen şehrine taşınmıştır. Babasına annesinden daha yakın olan Goeppert, bunu “Babam daha ilgi çekiciydi, her şey bir tarafa o bir bilim adamıydı” diye açıklamıştır. Maria Goeppert, eğitimini Göttingen’de bulunan, orta sınıf ailelerin kız çocuklarının devam ettiği Höhere Technische okulunda almıştır. Bu okul yükseköğrenimi teşvik etmesi ile ünlüdür. Maria Goeppert 1921 yılında, Suffragettes tarafından işletilen ve kız çocukları üniversiteye hazırlayan Frauenstudium devam etmiştir. 17 yaşında, normal süresinden bir yıl önce 3-4 kız ve otuz kadar erkek öğrenci ile birlikte, abitur olarak bilinen üniversiteye giriş sınavına girmiştir. Bu sınavı bütün kız öğrenciler ve sadece bir tek erkek öğrenci kazanmıştır. 1924 yılının baharında Göttingen Üniversitesi’ne giren Maria Goeppert, üniversitede matematik çalışmıştır. Yüksek bir işsizlik sorunu yaşanan o dönemde, kız öğrenciler Göttingen üniversitesinde bir tane Emmy Noether isimli kadın matematik profesörü olmasına ragmen, sözde bir eksilik nedeni ile matematik öğretmenliğine yönlendirilmekte idi, ayrıca öğrencilerin pek çoğu alacağı öğretmenlik sertifikası ile ilgileniyordu. Matematik öğretmenliği sertifikası yerine fizikle ilgilenmeye başlayan Maria Goeppert, bu konuda doktora yapmaya karar Verdi. 1930’da tamamladığı doktora tezinde “atomların iki foton soğurulması olasılığı” teorisi üzerine tamamladı. Eugene Wigner daha sonra bu tezi, konuya yoğunlaşma ve netliğin mükemmel bir örneği olarak tanımlamıştır. Tez tamamlandığı sırada, deneysel olarak doğrulanması çok uzak bir ihtimal gibi görünmesine rağmen, lazerin geliştirilmesi ile1961 yılında ilk doğrulama deneylerine yuropyum yüklü bir kristalde iki fotonlu uyarılan floresans ölçülmesi ile imkân sağlamıştır. Maria Goeppert’in bu alandaki temel katkılarını onore etmek için iki foton emilim kesit alanının ölçü birimine Goepper-Mayer (GM) birimi adı verilmiştir. Bir GM 1x10-50 cm4 s foton-1’dir. Maria Goeppert’in doktora sınav jürisi, daha sonra üçü de Nobel alacak olan Max Born, James Franck ve Adolf Otto Reinhold Windaus’den oluşuyordu. Maria Goeppert, 19 Ocak 1930 yılında James Franck’ın asistanlarından, evlerinde kiracı olarak kalan Joseph Edward Mayer ile evlendi ve Johns Hopkins Üniversitesinde kimya docenti olarak görev yap J.E. Mayer’in işi gereği Amerika Birleşik Devletlerine yerleştiler. Çiftin Maria Ann ve Peter Conrad isimli iki çocuğu oldu. O yıllarda Amerika Birleşik Devletlerinde çok sıkı uygulanan “adam kayırma” kuralları gereği Maria Goeppert-Mayer’e Johns Hopkins Üniversitesi’nde öğretim üyeliği için bir pozisyon verilmedi; ancak fizik bölümünde Alman bilim adamları ile çalışmalara destek vermesi için bir asistanlık görevi verildi. Bu sayede çok az bir maaş, bir çalışma mekanı ve araştırma imkânlarına erişimi sağlanmış oldu. Bu sırda bazı dersler verdi ve 1935 yılında çift beta bozunumu başlıklı çok önemli bir makale yayınladı. Bazı okullar Maria Goeppert’e, pek çoğu “renklerin nedeni… gibi” “kadınsı” konuları içeren iş teklif ederken hem para vermeyi kabul etmemiş hem de tekliflerini bir lütufmuş gibi iletmişleridir. Sonunda Şikago Üniversitesi, ücret vermemesine rağmen, Maria Goeppert’e fizik bölümünde profesörlük kadrosu verecek kadar ciddiye almıştır. Kendisine oda verilmesine rağmen maaş ödenmemiştir. 1963 yılında İsviçre Akademisi kendisinini profesyonel olarak alınabilecek en büyük ödüle layık görüldüğünü duyurduğunda San Diego gazetesi bunu San Diegolu anne Nobel Ödülü’nü kazandı. Johns Hopkins Üniversitesi’nde Kuantum Fiziğine çok az ilgi vardı, yine de Maria Goeppert Karl Herzfeld ile çalışma imkânı buldu ve birlikte birkaç makale yazdılar. Ayrıca 1931, 1932 ve 1933 yaz aylarında Göttingen’e dönen Goepprt, Drf. Born ile çalışıp Handbuch der Physik kitabı için makale yazmıştır. Bu süreç NSDAP’nin iktidara gelmesi ve aralarında Born ve Franck’in bulunduğu akademisyenlerin işlerini kaybetmeleri ile sona ermiştir. Goeppert-Mayer ve Herzfeld sığınmacı yardım etkinliklerine katılmıştır. Joe Mayer 1937 yılında işinden atıldı. Joe Mayer bunu Fizik Bilimleri Dekanının Goeppert-Mayer’in laboratuvarda olmasının tetiklediği, kadınlar olan nefretinin bir sonucu olduğuna yormuştur. Herzfeld bu görüşü doğrulamaktadır ve Goeppert-Mayer, Franck ve Herzfeld’in Johns Hopkins Üniversitesi’nde oluşunun, üniversitede “çok fazla” Alman bilim adamının oluğu gibi bir fikir oluşturduğunu eklemektedir. Ayrıca öğrenciler Joe Mayer’in çok fazla modern fizik öğrettiği için kendisinden şikayetçi olmuşlardır. Joe Mayer, Fizik Bölüm başkanı George Pegram’ın Maria Goeppert’in ücret ödemenden sadece bir ofis verdiği Columbia Üniversitesi’nde bir pozisyon buldu. Maria daha sonra 1939 yılında Columbia Üniversitesi’ne gelen gelen Harold Urey ve Enrico Fermi ile çok iyi arkadaşlıklar kurdu. Fermi, Maria’dan daha önce araştırılmamış olan transuranik elementlerin değerlilik kabuklarını araştırmasını istedi. Thomas-Fermi modelini kullanarak, bu maddelerin de eser elementler gibi bir seri oluşturacağını ortaya koydu ve bu daha sonra doğrulandı. Maria Goeppert,1941 yılının Aralık ayında ücret ödenerek yaptığı ilk profesyonel işine; Sarah Lawrence Koleji’nde bilim eğitmenliğine başladı. 1942 yılında Amerika Birleşik Devletleri 2.Dünya Savaşı’na katılınca Maria Manhattan Projesi’nde göreve aldı. Columbia Üniversitesi’nin Alışım Malzemeleri Geliştirme laboratuvarında, Harold C. Urey’in araştırma grubunda yarı zamanlı araştırmacı olarak çalıştı. Üzerinde çalıştığı proje Uranyum 235’I doğal uranyumdan ayırmak için metot geliştirmekti. Bu sırada uranyum hekzaflorid’in kimyasal ve fiziksel özelliklerini araştırdı ve ayrıştırmayı fotokimyasal olarak yapmanın yöntemlerini inceledi. O dönemde yapılamaz olarak görülen bu yöntem daha sonra lazerin geliştirilmesi ile lazerle uyararak ayrıştırma yöntemi olarak kullanılmıştır. Arkadaşı Edward Teller sayesinde Opaklık Projesi’nde göreve alan Maria, savaş dönemi programlarından biri olan termonükleer silahlar kapsamında, Teller’in “süper bombası”nın geliştirilmesine destek veren yüksek sıcaklıklarda maddenin özellikleri ve radyasyon özelliklerini araştırdı. 1945 yılının Şubat ayında kocası Joe Mayer, Pasifik Savaşı’na yollanınca, Maria çocuklarını New York’ta bırakarak Teller’in Los Alamostaki Laboratuvarı’na katıldı. Joe Mayer Haziran 1945’te Pasifik’ten beklenenden önce dönünce birlikte New York’a döndüler. Joe Mayer, Şubat 1946 yılında Chicago Üniversitesi kimya bölümünde ve yeni kurulan Nükleer Çalışmalar Enstitüsü’nde profesör olarak görev aldı. Maria ise Fizik Bölümü’nde gönüllü doçent olarak çalışma imkanı bulmuştu. Dr. Teller’in üniversitede bir pozisyon kabul etmesi ile birlikte Opaklık Projesi’ndeki görevine devam etme imkanı bulmuştu.1 Temmuz 1946 yılında Argonne Laboratuvarları kurulunca kendisine kuramsal fizik biriminde uzman fizikçi olarak yarı zamanlı görev alması teklif edildiğinde “Nükleer fizik konusunda hiçbir şey bilmiyorum.” demiştir. Aberdeen Maryland’de kurulmuş olan Aberdeen Proving Ground's araştırma merkezinin ENIAC bilgisayarını sıvı metal soğutmalı reaktörünün kritik problemlerini monte karlo metodu kullanarak çözmek için programlamıştır. Maria, 1940’lı yılların sonlarına doğru Şikago’da ve Argonne Laboratuvarları’nda çalışırken nükleer kabuk yapısının matematiksel modelini geliştirmiş ve 1950 yılında yayımlamıştır. Geliştirdiği model neden belli sayıdaki nükleonların özellikle dengeli yapılanmalar oluşturduğunu açıklamıştır. Eugene Wagner’in büyülü rakamlar olarak tanımladığı bu sayılar: 2, 8, 20, 28, 50 82 ve 126. Enrico Fermi’nin sorduğu “Eksenel döngü eşleşmesi olduğunu gösteren bir belirti var mı?” sorusu çalışmalara başlaması için kritik bir bakış açısı sunmuştur. Maria bunun gerçek olduğunu anlamış ve çekirdeğin kapalı kabuklardan ve birbiri ile eşleşen nötron ve protonlardan oluştunu geliştirmiştir. Geliştirdiği fikrini aşağıdaki gibi açıklamıştır: Vals yapan dansçılarla dolu bir oda düşünün, bütün dansçıların etrafında daireler çizerek hareket etmektedirler ve her daire kendi içinde sınırlıdır. Bu dairesel döngü içine bir saat yönünde diğeri saat yönünün tersine hareket eden iki çift dansçı yerleştirebilirsiniz. Şimdi bir varyasyon daha ekleyelim; bu dansçıların dairesel yörüngeleri üzerinde hareket ederken, kendi etraflarında da döndüklerini ve salındıklarını düşünün, ancak bu dönme işlemini saat yönünde hareket edenlerin bazıları saat yönünün tersine diğerleri tersine yaparken; saat yönünün tersine hareket edenlerin bazıları saat yönünde diğerleri aynı hareketi tersine yapmaktadır. Maria Goeppert-Mayer 1960 yılında Kaliforniya Üniversitesi’nde (San Diego) Fizik Bölümü’ne profesör olarak atanmıştır. San Diego’ya gelişinden hemen sonra bir kalp krizi geçirmesine rağmen uzun yıllar ders vermeye devam etmiştir. Bir yıl önce kendisini komaya sokan bir kalp krizini takiben 20 Şubat 1972 yılında San Diego’da ölmüştür. Mezarı San Diego’daki El Camino Anıt Parkı’ndadır. Ölümünden sonra Amerikan Fizikçiler Topluluğu tarafından kariyerlerinin başlangıcında olan genç kadın araştırmacılara Maria Goeppert Mayer Ödülü verilmeye başlandı. Bu ödül, kazanan, doktorasını almış kariyerlerinin başlangıcında olan kadın araştırmacıya para ödülü ve çalışmasını dört saygın kuruluşta konuşmacı olarak anlatmak için olanak, sağlamaktadır. Geçmişte çalıştığı iki üniversite de Maria Goeppert’i onurlandırmaktadır. Argonne Ulusal Laboratuvarı, Maria Goeppert anısına her yıl başarılı genç kadın bilim insanına veya mühendise ödül verirken, Kaliforniya Üniversitesi (San Diego) her yıl yapılan Maria Goeppert-Mayer Sempozyumunda kadın araştırmacıları bir araya getirip güncel bilim konularını tartışmaktadır. Venüs gezegeni üzerinde 32 kilometre çaplı bir kratere Goeppert-Mayer krateri denmiştir. 2011 yılında Amerika Birleşik Devletleri posta pullarının 3. Amerikan Bilim Adamları serisinde Melvin Calvin, Asa Gray, ve Severo Ochoa ile birlikte yer almıştır. Makaleleleri San Diego’daki Geisel Kütüphanesi’nde yer almaktadır. Theodor W. HÃ¤nsch Theodor (Ted) Wolfgang Hänsch (d. 30 Ekim 1941 Heidelberg, Almanya'da) Alman fizikçidir. 2005'te John L. Hall ile birlikte Nobel Fizik Ödülü'nü almaya layık görülmüştür. Şadıllı Şadıllı Aşireti Türkiye'nin Doğu Anadolu, Güneydoğu Anadolu, Akdeniz bölgelerinde, İran ve Azerbaycan'da mensupları bulunan Afşarboyuna bağlı oymaktır. Şadililerin Anadolu'ya olan göçleri, farklı tarihi olaylar sonucu olmuştur. Bunlardan ilki, Selçuklu birliklerinde yer alanlardır. İkinci bir göç, Moğol istilaları sonucunda (1230′lu yıllarda ve sonrasında) olmuştur. Üçüncü bir göç, Şadıllı aşiretinin Alevi mensupları, Safevi devletinin kuruluşunda önemli bir rol oynamıştır. Böylece İran'a göç edenler olmuştur. Safevi şahları, muhafız alaylarına bu aşiretlerden asker alımı yapmıştır. Şah İsmail, Şah Tahmasp ve Şah Abbas zamanında İran içlerine ve Horasan bölgesine göçler olmuştur. Bilinen son göç, 1829 yılında Kafkasya'nın bütünüyle Rus işgaline girmesinde ve sonrasında yapılan reformlar neticesinde yerlerinde edilenlerin zamanla Osmanlı Ülkesi'ne sığınmaları ile olmuştur. Günümüzde Erzincan, Tunceli, Erzurum, Sivas, Gümüşhane, Bingöl, Elazığ ve Maraş kentlerinde yerleşik olan Şadililer, yoğunluklu olarak bu son göç dalgası ile Anadolu'ya göç etmiş olanlardır. Daha önceki yüzyıllarda gelenler, Batı Anadolu'nun farklı kentleri dahilinde iskan etmektedirler; ancak bunlardan çok azı, tarihleri ile kendilerini özdeşleştirmektedirler. Şadıllılar Sünni, Alevi ve Caferi mezhebine mensupturlar. Sünni mezhebinden olanların çoğunluğu Şafii'dir. Belirli bir kısmı ise Hanefi'dir. Örneğin, Karakoçan ilçesi'nde yaşayan Şadıllılar'ın bir kısmı Hanefi mezhebindendir. Dersim, Bingöl, Adana(Tufanbeyli), Maraş(Göksun ve Afşin), Sivas ve Erzincan illerindeki Şadıllıların tamamı ve Erzurum ve Elazığ'da bulunan Şadıllıların bir kısmı ise Alevidirler. İran ve Azerbaycan'da yaşayan Şadılların büyük bir kısmı Caferidir. Kliper Kliper (Клипер), Rusya tarafından geliştirilen insanlı uzayaracı. Soyuz uzaygemisinin yerine geçmesi beklenen Kliper'in ilk uçuşlarını 2010'dan sonra yapması beklenmektedir. Kliper (Soyuz'un aksine) kısmen de olsa yeniden kullanılabilir bir araç olacaktır. RKK Energiya şirketi, Rus uzay ajansına bir Kliper modeli önermiştir. Önerilen tasarımda uzayaracının küçük kanatları vardır ve altı kişilik mürettebat taşıyabilmektedir. Araç Uluslararası Uzay İstasyonu'na personel ve yük taşıyacağı gibi, insanlı Ay ve Merih uçuşlarında da kullanılabilecektir. HK P11 HK P11 su altında ateş etmek için Heckler & Koch tarafından tasarlanmış bir tabancadır. 5 kez ateş edebilir ve 5 el ateş edildikten sonra yeniden dolum için silahın üst parçasının fabrikaya geri gönderilmesi gerekmektedir. 1970 yılında tasarlanmıştır ve 1976 yılında kullanılmaya başlanmıştır. Silah uzun yıllar gizli tutulmuştur. Su altında ya da üstünde 7.62x36mm'lık dart atar. Su üzerinde yaklaşık 40 metre etkili menzili vardır ve oldukça sessiz bir silah olduğu söylenir. Su altında ise etkili menzili 10-15 metredir. SAS ve bazı Amerikan özel kuvvet birimlerinde hala kullanıldığı bilinmektedir. Scooch Scooch 2007 Eurovision Şarkı Yarışması'nda İngiltere adına yarışan gruptur. Şarkılarının ismi Flying The Flag (For You)'dur. İngiltere bu şarkıyla ancak son sıralarda kendisine yer bulabilmiştir. Roger Cicero Roger Marcel Cicero Ciceu (6 Temmuz 1970, Berlin - 24 Mart 2016), Rumen piyanist Eugen Cicero'nun oğludur. 2007 Eurovision Şarkı Yarışması'nda Almanya adına yarışmıştır. Şarkısının ismi Frauen regier'n die Welt'dir. Almanya bu şarkıyla kendisine 19. sıradan yer bulabilmiştir. Şarkıcı geçirdiği enfarktüs sonucu 24 Mart 2016'da Hamburg'da 45 yaşında ölmüştür. The Ark The Ark. İsveç'te kurulmuş bir müzik grubu. 2007 Eurovision şarkı yarışmasında ülkesini "The Worrying Kind" şarkısı ile temsil etmiş Danimarka'dan 12 tam puan almıştır solisti biseksüel olduğu için İsveçte uzun zaman konuşulmuş fakat yine de Eurovisiona girmiş 18.olmuştur. 4FUN 4Fun. Litvan müzik grubu. Pop rock, pop ve yerel müzikler yapmaktadırlar. 2007 Eurovision Şarkı Yarışması'ında Litvanya adına yarışan yarışmışlardır. Şarkısının ismi Love Or Leave'dir. EirÃ­kur Hauksson Eiríkur Hauksson (4 Temmuz 1959, Reykjavik), İzlandalı şarkıcı. 1986 Eurovision Şarkı Yarışması'nda İzlanda'yı temsil eden ICY grubunda solist olarak yer almıştır. "Gleðibankinn" adlı şarkıyla geceden 16. olarak ayrılmışlardır. Bu İzlanda'nın yarışmaya ilk katıldığı yıl olması bakımından önemlidir. 1991 Eurovision Şarkı Yarışması'nda "Mrs. Thompson" adlı şarkıyla Norveç'i Just 4 Fun grubuyla temsil etti. 2007 Eurovision Şarkı Yarışması'nda ise bu kez tek başına katılarak İzlanda'yı "Valentine Lost" adlı şarkıyla temsil etmiştir. Ancak yarı finalde elenmiştir. Stevan Faddy Stevan Faddy (Sırpça: "Стеван Фeди" d. 2 Eylül 1986 Kotor), Eurovision'da Karadağ'ı 2007'de temsil etmiş ancak kendine son sıralarda yer bulabilmiş şarkıcı. Eurovision Sırbistan-Karadağ elemelerinde 3. ve 4.lüğü vardır. Kendisi aslen İskoçya kökenlidir. Edsilia Rombley Edsilia Francisca Rombley (d. 13 Şubat 1978, Amsterdam), Hollandalı şarkıcı ve televizyon sunucusu. Kariyerine 1995 yılında Hollandalı kız müzik grubu Dignity'in üyesi olarak başlamıştır. Rombley solo kariyerine 1996 yılında yapılan "Soundmixshow" yetenek gösterisini kazanarak başlamış, daha sonra ertesi yıl da "European Soundmix Show" gösterisini kazanmıştır. 1998 yılında Rombley, "Nationaal Songfestival 1998" yarışması'nı kazanarak 1998 Eurovision Şarkı Yarışması Hollanda'yı "Hemel en aarde" adlı şarkıyla temsil etmiş, yarışmada 4. olmuştur. Daha sonra 2007 Eurovision Şarkı Yarışması Hollanda'yı "On Top of the World" adlı şarkıyla temsil etmiş, yarışmanın yarı finalinden finale çıkmayı başaramamıştır. 2009 yılında Hollandalı yetenek gösterisi "Beste Zangers" 'te sunuculuk yapmıştır. 2020 Eurovision Şarkı Yarışması'nın Chantal Janzen ve Jan Smit ile birlikte sunuculuğunu yapacaktır. Kariyeri boyunca Rombley, Hollanda'da sekiz stüdyo albümü ve iki en iyi beş single yayınlamıştır. Albümler Singlelar DQ DQ (d. Peter Andersen 1973), 2007 Eurovision Şarkı Yarışması'ında Danimarka'yı temsil eden şarkıcıdır. Drama Queen adlı şarkıyla yarışan şarkıcı, yarı finalde 45 puan alarak 19. olmuş ve yarı finali geçememiştir. Söğütlüçeşme, Kadıköy Söğütlüçeşme, İstanbul'un Kadıköy ilçesine bağlı bir semttir. Kadıköy Belediye binası, tren istasyonu, Salı Pazarı, camisi ve Fenerbahçe Şükrü Saracoğlu Stadyumu bu semtte yer alır. Guri Schanke Guri Annika Schanke (d. 14 Aralık 1961, Østlandet) Norveçli oyuncu ve şarkıcı. 2007 Eurovision Şarkı Yarışması yarı finalinde Norveç'i temsil eden şarkıcıdır. Şarkısının adı Ven A Bailar Conmigo'ydu. Yarışmacı yarı finali geçemedi. Age of Empires II: The Conquerors Age of Empires II: The Conquerors (İmparatorlukların Çağı II: Fatihler) 'in genişleme paketi ve Age of Empires Serisi'nin dördüncüsü olan gerçek zamanlı strateji oyunu. Age of Empires II; The Conquerors oyununda; Age of Kings'deki devletlerin tümü mevcuttur: Oyunda Age of Kings'ten farklı olarak 5 yeni medeniyet vardır: Önceki devletlerin hepsi aynı temel üzerine kurulmasına rağmen, bu yeni devletlerin kendine has özellikleri bulunmaktadır. Örneğin, Aztek ve Mayalar atlı asker yapamaz ve tüfek üretemez. Hunlar ev yapamaz çünkü göçebe bir uygarlık olduğu için yerleşik bir hayat sürmemişlerdir. Bu yüzden herhangi bir yerleşim birimi kullanmamışlardır ve popülasyon limiti maksimumdadır. Aztek ve Mayalarla birlikte oyundaki medeniyet kategorilerine Mezoamerika da (Meso-America) eklenmiştir. (Diğerleri: Batı Avrupa, Kuzeydoğu Avrupa, Orta Doğu ve Asya) 'teki gibi yeni uygarlıkların da birer anıtı bulunmaktadır. Oyunda dört ana başlıktan ve toplam 25 bölümden oluşan yeni bir görev (campaign) menüsü bulunmaktadır: Hun hükümdarı Rua ölünce; Rua'nın yeğenleri Bleda ve Attila beraber hükümdar oldular. Ancak esas yetki Attila'nın elindeydi. Attila'ya ortadan kaldırarak idareyi tamamen elinde toplamak isteyen Bleda; bir gün kardeşi Attila'yı ava götürdü. Ama Bleda'nın asıl amacı Attila'yı öldürmekti. Ava gitme bahanesiyle Attila'yı istediği yere çeken Bleda, pusuda bekleyen okçulara; Attila'yı öldürmelerini emretti. Ama Attila kaçmayı başararak kampa geri döndü. Durumu öğrenen Hunlar; Bleda ve adamlarını öldürdüler. Böylece Attila, Hunlar'ın tek lideri haline geldi ve ikilik sona erdi. Attila; kardeşi Bleda öldükten sonra İskitler ile ittifak kurarak Doğu Roma İmparatorluğu üzerine sefer düzenledi ve Niş, Dıraç, Sofya, Selanik, Edirne gibi Balkan şehirlerini yağmalayarak İstanbul civarına kadar geldi. Attila, Doğu Roma'dan istediği miktarda altını aldıktan sonra geri döndü. Attila, Batı Roma İmparatorluğu ile akrabalık kurarak Batı Roma imparatorunun kızkardeşi Honorya ile evlendi ve çeyiz olarak da Batı Roma topraklarının yarısını istedi. Çünkü Doğu Roma'yı zayıflatan Attila; Batı Roma'yı da çökertmek istemektedir. Çeyiz isteğine olumlu yanıt alamayan Attila, Batı Roma üzerine Galya Seferi'ni düzenledi. Bu savaş sırasında Ostrogotlar'ı (Doğu Gotları) yanına alan Attila; Alanlar ve Vizigotlar (Batı Gotları) ile ittifak yapan Batı Roma ile büyük çarpışmalar yaptı. Orleans, Metz gibi Galya (Fransa) şehirlerini yağmalayan Attila büyük başarılar kazandı. Ama sonuçta iki taraf da ağır kayıplar verdi ve bir sonuç alınamadı. Attila; Batı Roma üzerine tekrar sefere çıktı ve Alp Dağları'nı aşarak İtalya'ya girdi. İtalya'da birçok Batı Roma şehrini yağmalayan ve Batı Roma ordusunu mağlup eden Attila, Roma önlerine kadar geldi. Attila'nın amacı Roma şehrini yağmalamaktı ve önünde hiçbir engel kalmamıştı. Ancak Papa, Roma'nın önünde bizzat Attila ile görüşür ve Roma'nın bağışlanmasını ister. Bu isteği kabul eden Attila geri döner. Batı Roma imparatorunun kızkardeşi Honarya ile evlenen Attila, İtalya Seferi'nden döndükten sonra, gerdek gecesinde Honarya tarafından öldürülür. Böylece büyük bir efsane son bulur. Osmanlı İmparatorluğu, 1453 yılında Fatih Sultan Mehmet döneminde İstanbul'u fethederek İpek Yolunu, Yavuz Sultan Selim döneminde 1516 Mercidabık ve 1517 Ridaniye savaşlarıyla Memlük Devleti'ni yıkarak Baharat Yolu'nu kontrol altına aldı. Bu yüzden Türkler'e bağımlı olmak istemeyen Avrupalılar; Hindistan ve Çin gibi zengin doğu ülkelerine başka yollardan ulaşmak istediler. Bunun sonucunda da Coğrafi Keşifler'i yaptılar. Bu keşiflerle Afrika'nın bilinmeyen kısımları, Okyanusya ve Amerika'yı keşfettiler. Coğrafi Keşifler'in öncüsü İspanyollar ve Portekizliler olmuştur. Kastil - Argon Kralı Ferdinand ve Kastil - Aragon Kraliçesi İsabellanın desteğini alan Kristof Kolomb; sürekli batıya doğru giderek Hindistan'a ulaşabileceğini düşünüyordu. Emrine verilen gemilerle Amerika'ya ulaşan Kolomb, burayı Doğu Hindistan zannetti. Daha sonra Amerika Kıtası'na ulaşan İtalyan denizci Ameriko Vespuçi, buranın farklı bir kıta olduğunu anladı. Böylece Britanya İmparatorluğu, Fransa Krallığı, İspanyol İmparatorluğu ve Portekiz İmparatorluğu gibi sömürgeci devletler, Yeni Dünya adını verdikleri Amerika Kıtası üzerine donanmalar göndermeye başladılar. İspanyollar; ilk başta bugünkü Küba'da bir koloni kurdular. Genç Hernan Cortezde bu koloniye gelip yerleşmişti. Cortez, Amerika'nın derinliklerindeki hazine efsanelerini duyunca Küba Valisi'nden Orta Amerika'yı keşfetmek için izin istedi. Cortez, İspanya Kralı adına yeni yerler keşfetmekle görevli bir konkistador olarak 1519 yılında, bugünkü Meksika'ya ayak bastı. Burada Maniche isimli yerli bir kadınla tanışıp evlendi. Maniche hem Aztek hem de Maya dillerini biliyordu. Cortez'den İspanyolca'yı da öğrenince Cortez'in tercümanlığını yapmaya başladı. Böylece Cortez, yerlilerle iletişim kurabilmeyi başardı. Aztekler, düşmanları Tlaxcalayı mağlup ettikten sonra medeniyetlerini geliştirmişlerdi ve zenginleşmişlerdi. Aztekler, Tenochtitlana varan Cortezi son derece misafirperver karşıladılar ve çok kıymetli hediyeler sundular. Cortez, Tenochtitlan'a gelirken çevre kabilelerin Aztekler'den nefret ettiğini farketmişti. Bu kabileler Aztekler'den nefret ediyordu çünkü Aztekler, yaptıkları devasa piramitlerde çok önem verdikleri dini törenler düzenliyorlardı. Bu dini törenlerde tanrıya kurban olarak insan veriyorlardı. Eğer kurban vermezlerse güneşin doğmayacağına inanıyorlardı. Bu yüzden çevre kabilelere ve Maya şehirlerine seferler düzenleyerek buralardan insan toplarlardı. Cortez, Aztekler'den nefret eden kabilelerden birçok savaşçı toplayarak Tenochtitlan'a girdi. Kendisine sunulan birçok kıymetli hediyeleri yeterli bulmayan Cortez, şehrin ganimetlerini toplamaya başladı ve şehrin kontrolünü ele geçirmeye çalıştı. Bu yüzden Aztek halkı ayaklandı ve araya girmek isteyen imparator Montezumayı öldürdüler. Geri çekilmek zorunda kalan Cortez, çevre kabilelerden bin kadar daha savaşçı topladıktan sonra ormanın derinliklerinde gemiler inşa ettirdi ve bunları katırlar yardımıyla Texcoco Gölüne taşıttı. Tenochtitlan şehrinin göl ortasında gölgelik bir ada olmasından ve karaya köprülerle bağlı olmasından faydalanan Cortez şehri hem karadan hem de gölden kuşattı. 80 gün süren kuşatma sonunda Cortez şehri ele geçirdi ve kendisini şehrin valisi olarak tayin etti. Ancak Cortez'in zenginlik ve iktidar günleri çok sürmedi. Yeni keşfedilen bölgelere gelen diğer konkistadorlar Cortez'i iktidardan düşürüp İspanya'ya geri yolladılar. Cortez, İspanya'da kralın gözüne girip tekrar Amerika kıtasına dönmek istediysede bunu başaramadı. Hayatının sonuna kadar yalnız ve unutulmuş olarak İspanya'da kaldı. Puvatya Savaşı Tarık bin Ziyad önderliğinde İspanya'ya çıkan Müslümanlar, Vizigotlar Krallığı'nı yıkarak İspanya'nın kuzeyindeki bazı küçük bölgeler hariç İspanya'yı tamamen fethettiler. Daha sonra sınırı geçerek Frank Krallığı'nın topraklarına girdiler. Puvatya Savaşı'nda Charles the Martel liderliğindeki Franklar' yenilen Müslümanlar, Avrupa'da gerilemeye başladılar. Vinland OlayÄ± Vikingler, Leif Ericson liderliğinde önce İzlanda ve Grönland'ı, daha sonra günümüzdeki Kanada'nın topraklarını keşfettiler ve Kuzey Amerika'ya yerleştiler. Hastings Savaşı Büyük Britanya'yı işgal eden Harold the Saxon komutasındaki Anglo-Saksonlar buradaki halka zulüm ediyorlardı. Halkın yardım çağrıları üzerine Fatih William (William the Conqueror) liderliğindeki ve Fransa'nın kuzeyinde yaşayan Normanlar, Britanya Adası'na çıktılar ve Anglo-Saksonlar'ı Hastings Muharebesi ile büyük bir yenilgiye uğrattılar. Bu savaşla Fatih William, hem İngiltere hem de Norman tacını giydi. Malazgirt Savaşı Çeşitli sebeplerle Orta Asya'dan göç eden Türkler yeni bir vatan arıyorlardı. Oğuz Türkleri; yeni bir vatan bulmak maksadıyla çevre bölgelere akınlar düzenlemeye başladı. Nitekim ilki 1018 yılında olmak kaydıyla yapıaln keşifler sonucunda Anadolu'nun, Türkler'in yaşayabilmesi için uygun bir yurt olduğu anlaşıldı ve Anadolu'ya yapılan akınlar yoğunlaştı. Bu yüzden Anadolu'ya hakim olan Bizans İmparatorluğu ile arası açılan Oğuzlar, 1048 Pasinler Savaşı'nda Bizans'ı mağlup ederek Anadolu için ilk ciddi savaşı zaferle noktaladılar ve bazı Doğu Anadolu şehirlerinin fethettiler. 1040 Dandanakan Savaşı'yla Gazneliler'i mağlup ederek bağımsız olan Oğuzlar; Büyük Selçuklu Devleti'ni kurdular ve Anadolu'ya yapılan akınları daha sistemli hale getirdiler. Bu yüzden endişelen Bizans imparatoru Romen Diyojen; 200.000 kişilik kalabalık bir orduyla İstanbul'dan ayrılarak Doğu Anadolu'ya doğru ilerlemeye başladı. İki Malazgirt Ovası'nda karşı karşıya geldi ve savaş Sultan Alparslan'ın komutasındaki Selçuklu ordusunun kesin zaferiyle noktalandı. Böylece Anadolu'nun kapıları Türkler'e açıldı ve Anadolu'nun dört bir tarafında Türk beylikleri kurulmaya başlandı. Oyunda standart haritalara eklenen 7 haritanın dışında 10 tane de gerçek harita bulunmaktadır: Büyük Britanya, Ege (Byzantium), Orta Amerika, Fransa, İberya, İtalya, Orta Doğu, İskandinavya, Japon Denizi ve Teksas https://web.archive.org/web/20151015004228/http://aoeturkiye.com/ Eddie Butler Eddie Butler. İbrani şarkıcı. 1972 yılında İsrail'in Dimona şehrinde bir ailenin 11. çocuğu olarak dünyaya geldi. 2006 Eurovision Şarkı Yarışması'nda İsrail adına Together We Are One adlı şarkıyla yarışmıştır. Fabrizio Faniello Fabrizio Faniello (27 Nisan 1981). Maltalı pop şarkıcısı. 2001 ve 2006 yıllarında Eurovision'a katılmıştır. 2001'de Another Summer Night adlı şarkıyla 9. olmuş ancak 2006'da I Do adlı şarkıyla sonuncu olmuştur. Mihai TrÄƒistariu Mihai Trăistariu (16 Aralık 1979, Piatra Neamţ), Rumen şarkıcı. 2006 Eurovision Şarkı Yarışması'nda Romanya adına yarışmış ve 4. olmuştur. Tina Karol Tina Karol (Ukraynaca: "Тіна Кароль", d. 25 Ocak 1985) Ukraynalı şarkıcı. Gerçek adı Tetiana Liberman (Тетяна Григорівна Ліберман) olup Rusya'nın Orotukan şehrinde doğmuştur. 2006 Eurovision Şarkı Yarışması'ında Show Me Your Love adlı şarkıyla Ukrayna adına yarışan yarışmış, yarı finalde 146 puanla 7., finalde 145 puanla 7. olmuştur. Kalesija Kalesija ("Kalesiya" diye okunur), Bosna-Hersek'in kuzeydoğusunda bir kenttir. İsmi Türkçedeki "kale" kelimesinden gelmektedir. Şehir Bosna-Hersek Federasyonu, Tuzla Kantonu'na bağlıdır. 40.000 kişilik nüfusunun yüzde doksan dokuzunu Boşnaklar oluşturur. Probus Marcus Aurelius Probus (d. 232 civarı-ö. Eylül/Ekim 282) 276 ve 282 yılları arasında Roma imparatoruydu. Panonya'nın Sirmium şehrinden olan Probus genç yaşta orduya girdi ve Valerian, Aurelian ve Tacitus'un döneminde sivrildi. Tacitus tarafından Doğu'nun valisi tayin edildi ve Tacitus'un ölümünün hemen ardından askerler tarafından imparator ilan edildi. Üvey kardeşi Tacitus'un halefi olduğunu iddia eden Florianus sonuca bağlanmayan bir harekâtın ardından kendi askerleri tarafından öldürüldü. Probus batıya hareket etti ve 280 yılında Gotları yenilgiye uğrattı ve Gothicus unvanını aldı. Ardından Senato tarafından konumu onandı. Probus'un hükümdarlığı ağırlıklı olarak tüm sınırların güvenliğini sağladığı başarılı savaşlarla geçti. Bu harekâtların en önemlisi Galya'nın Germen istilacılardan (Franklar, Lugianlar, Alamanlar ve Burgundiler) temizlenmesiydi. Bu sebeple Probus, "Gothicus Maximus" ve "Germanicus Maximus" unvanlarını almıştı. Prensiplerinden biri askerlerini boş bırakmamaktı ve harap olmuş yerlerdeki ekonomiyi yeniden canlandırmak için barış zamanlarında Galya, Panonya ve diğer bölgelerde üzüm bağları kurulmasında görevlendirirdi. 279-280 civarında Zosimus'un aktardığına göre Probus Vandallarla savaşmak üzere Raetia, İlliryum ve Likya'daydı. Aynı yıllarda Probus'un generalleri Mısır eyaletinde Nubiyalıları yenilgiye uğratmışlardı. Probus imparatorluğun hububat üretimi merkezi olan Nil'deki köprü ve kanalların onarılmasını emretti. 280-281 yılları arasında Probus, imparator olmaya talip olan Julius Saturninus, Proculus and Bonosus'u da bastırdı. Bu isyanların boyutu bilinmemekle birlikte yerel sorunlar olmadıklarına dair ipuçları vardır. 281'de imparator Roma'daydı ve zaferini kutluyordu. Probus batıdaki isyanlar yüzünden geciken doğu harekâtını başlatmakta sabırsızlanıyordu. 282'de Roma'dan ayrıldı ve önce memleketi Sirmium'a geldi. Burada Praetorian Muhafızlarının komutanı Marcus Aurelius Carus'un imparator ilan edildiğini öğrendi. Probus, yeni mütegallibe karşı asker gönderdi ancak bu askerler taraf değiştirerek Carus'u desteklediler. Probus kendi askerleri tarafından 282'de (Eylül/Ekim) öldürüldü. Elâzığ Buzluk Mağarası Buzluk Mağarası, Elazığ yakınlarındaki Harput antik kentinde bulunan mağaradır. Elazığ merkeze 12 km, Harput'a 6 km uzaklıkta, Harput Platosu üzerindeki Buzluk Tepe'nin kuzey yamacındadır. Buzluk Tepe'nin kuzeyinden geçen fayın etkisiyle oluşan dolinin kuzeyinde bulunur. Harput Paltosu'nun üst kısmı düşey atımlı doğu-batı uzanımlı faylar ile parçalanmıştır. Buzluk Tepe'nin güneyini etkileyen faylanma sonucu çöken katmanların çatlakları doğrultusunda mağaralar gelişmiştir. Fayın çöken bloğunda karstlaşma neticesinde dolin gelişmiş, bunun altında da mağara oluşmaya devam etmiştir. Dolinin genişliği 50 m, uzunluğu (doğu-batı) 110 m'dir. Dolinin iç kısmına düşen yağış suları mağaraya akmakta, yeraltı suyunu oluşturmaktadır. Mağara çevresinde 3–15 m derinliğe sahip kuyu ve oyuk şeklinde mağaracıklar bulunur. Buzluk Mağarası ile bağlantısı olan bu küçük mağaraların rüzgâr oluşumu ile buz oluşumuna katkı yaptıkları düşünülmektedir. Buzluk Mağarası'nın klimatik ve morfolojik şartları sonucu yazın buz oluşurken, kış aylarında buz oluşmamaktadır. Bu özelliği ile Türkiye'de tek, dünyada 45 mağaradan biridir. Yazın mağara içi ile dışı arasında sıcaklık farkı en yüksek seviyeye çıkmakta, çok güçlü rüzgâr oluşmaktadır. Hızlı buharlaşma ile sıcaklık düşmekte, buz oluşmaktadır. Kış mevsiminde mağara içi ve dışı arasında sıcaklık farkı yüksek değildir. Güçlü hava akımı oluşmadığından kışın buz oluşmamaktadır. Buzul sarkıtlarının uzunluğu 1-1,5 m, çapı 75 cm'yi bulmaktadır. Mağara yüzeyinde sıcaklık 22 °C iken 30 m derinde 0 °C ölçülmüştür. Mağarada ilkbahardan ekim ayına kadar buz bulunmaktadır. Kışın fazla yağış alan çevrede, mağara ağızının 5-6m'lik kısmı karla kapanmaktadır. Kışın buzul oluşmamasının bir nedeni de hava sirkülasyonunu önleyecek şekilde, kar örtüsünün mağaranın bazı çıkışlarını kapatmasıdır. Yaz aylarında yakın zamana kadar mağara buzları çıkarılıp satılmaktaydı. 1950'li yıllarda 20 ailenin buz çıkarıp, satarak ile geçindiği bilinmektedir. Çevrede bu buzlar "Kudret Buzu" ismi ile pazarlanmıştır. Artık buz çıkarılmayan mağara turistik işlev kazanmıştır. 1950'lerde bir yaz mevsiminde 15-18 ton, günlük 700-900 kilo buz üretimi yapılırdı. Mağara tarih boyunca gıdaların bozulmaması için eski Harput halkının kullanım alanı olmuş, günümüzde ise turistik amaçlar ile kullanılmaktadır. Mağarada 200 metreden aşağıya inilememiştir. Bir rivayete göre bir kadın mağaranın içine düşmüş ve daha sonra yine Elazığ'ın sınırları içinde bulunan Murat Nehri'nden cesedi çıkmıştır. Gary Cole Gary Cole (d. 20 Eylül 1956), Amerikalı oyuncu. Birçok rolle tanınır, bunlardan bazıları televizyon dizileri Fatal Vision, The West Wing, Midnight Caller, Arrested Development, American Gothic, Wanted and Crusade, filmler Office Space, In the Line of Fire, Kiss the Sky, Dodgeball, The Brady Bunch Movie, A Very Brady Sequel, One Hour Photo, ve Breach. Ayrıca Those She Left Behind gibi televizyon filmlerinde de rol almıştır. 2009 yılında "The Joneses"((Örnek Aile)) filminde rol almıştır. Toptoriks Toptoriks ("Orijinal Fransızca" adı Abraracourcix) René Goscinny ve Albert Uderzo'nun 20. yüzyılda yaratmış oldukları çizgi roman karakteri. Köyün şefidir. Heybetli, cesur ve ateşlidir. Adamları tarafından sevilir ve sayılır, düşmanları ise çok korkar. Toptoriks'in tek korkusu "Yarın göğün başına yıkılacak" olmasıdır. Yine de yarın hep bir sonraki gün olduğu için yaşamını fazla tasalanmadan geçirir. Gustav Klimt Gustav Klimt (d. 14 Temmuz 1862 – ö. 6 Şubat 1918), Avusturyalı ressam. Genç yaşlarda sembolizm ve art nouveau akımlarından ciddi derecede etkilenmiştir. Viyana "Sezession" grubunun önemli üyelerindendir. Tablolarının yanı sıra duvar resimleri, eskizleri ve diğer eserleriyle de tanınır. Klimt'in birincil resim konusu kadın bedenidir, -resimlerinde aşık olduğu bir kadını sık sık model olarak kullanmıştır- ve eserlerinde ince dekoratif süslemelerle beraber zarif bir erotizm göze çarpar. Bazı tablolarında gerçekten de saf altın kullanmıştır. Viyana Üniversitesindeki tabloları II. Dünya Savaşında Naziler tarafından tahrip edilmiştir. Özellikle "The Kiss" tablosu oldukça ünlüdür. Robert Fripp Robert Fripp (doğum: 16 Mayıs 1946), Wimborne Minster, Dorset, İngiltere) gitarist ve bestekârdır. King Crimson’ın günümüze dek gelen tek “sabit” elemanı olmuştur. Geniş bir müzikal yelpazede herhangi bir tarza bağlı kalmadan müzik yapmaktadır. Fripp’in müzik kariyeri Peter ve Michael Giles kardeşlerin şarkı söyleyebilen bir organist aranıyor ilanına cevap vermesiyle başlar. Üçlü iki single ve bir albüm çıkarır (The Cheerful Insanity of Giles Giles and Fripp) ancak başarılı olamaz. GGF’nin dağılmasından sonra fripp davulcu Michael Giles ile yeni bir grup kurma planları yapmaya başlar. 1968 yılında Greg Lake, Peter Sinfield ve Ian McDonald ile beraber King Crimson’ı kurarlar. 1969 da ilk albüm In the Court of the Crimson King çıkar. Ancak Giles ve Mcdonald ile yaşadığı müzikal görüş ayrılıkları ikilinin grubu bırakmasıyla sonuçlanır. İlk önce Fripp grubu terk etmeyi teklif eder ancak Giles ve Mcdonald grubun Fripp’e ait olduğuna kanaat verip gruptan ayrılırlar. Bu tarihten günümüze dek de Fripp grubun tek değişmeyen elemanı olarak kalmıştır. King Crimson’ın aktif olmadığı dönemlerde Fripp birçok yan projeye imza attı. Keith Tippett ile beraber çalışan Fripp; 1971'de “Septober Energy” ve 1973'te “Ovary Lodge” albümlerine prodüktörlük yaptı. Ayrıca bu zaman diliminde Van Der Graaf Genarator ile de çalışan Fripp; grubun 1970 çıkışlı “H to He, Who Am the Only One” ve 1971 çıkışlı “Pawn Hearts” albümünlerinde gitar çaldı. Brian Eno ile beraber 1972 de “No Pussyfooting” ve 1974 te “Evening Star” albümlerini çıkardı. Bu albümler oldukça “garip” müzikal deneyler içeriyordu. Fripp’in iki adet makarayı Revox teyp çalarına bağlayarak elde ettiği “tape delay” sistemi Fripp’in ilerki dönem çalışmalarında da önemli bir rol oynayacaktı. Bu sistem ayrıca “Frippertronics” adıyla da bilinmektedir. 1970 lerin ikinci yarısında Fripp kendisini müzik endüstrisinden uzaklaştırarak John G. Bennett aracılığıyla Gurdjieff öğretilerini inceleme fırsatı bulmuştur. Fripp ilerde Guitar Craft’ı kurarken bu dönemde öğrendiklerini de kullanacaktır. 1976’da Peter Gabriel’in kendi adını taşıyan ilk stüdyo albümünde gitar çalarak tekrar müziğe dönen Fripp; yılın geri kalanında Gabriel ile beraber turneye çıkmasına karşın kendi ismi yerine “Dusty Rhodes” adını kullandı. 1977’de Brain Eno’nun davetiyle David Bowie’nin Heroes albümünde gitar çalması Fripp’in diğer müzisyenlerle iletişime geçmesine yardımcı oldu. Peter Gabriel’in ikinci albümünde ve Darry Hall’in “Sacred Songs” albümünde gitar çaldı. Bu dönemde söz yazarı Joanna Walton ve Brain Eno, Peter Gabriel, Darry Hall, Peter Hammill, Jerry Marotta, Phil Collins, Tony Levin ve Terre Roche gibi isimlerle kendi albümü üstünde çalışan Fripp; 1979 da “Exposure” u çıkardı. Albümü yıl içinde bir “Frippertronics” turnesi izledi. New York'ta yaşadığı bu dönemde Blondie ve Talking Heads’in albümlerinde çalıp onlarla bazı konserlerlere çıktı. Ayrıca The Roches’ ın ilk albümne prodüktörlük yaptı. 1980 de David Bowie’yle girdiştiği yaratıcı deneyler Scary Monsters (and Super Creeps) albümünde ayırt edilebilir gitar partisyonları olarak ortaya çıktı. Fripp’in bas gitarist Buster Jones, vokalist David Byrne(albümde adı Absalm el Habib olarak geçti) ve davulcu Paul Duskin ile birlikte yaptığı çalışmalar sonucu God Save the Queen/Under Heavy Manners albümü ortaya çıktı. Eşzamanlı olarak “ ikinci sınıfta seyahat eden yeni çağ enstrümantal dans grubu” olarak bahsettiği The League of Gentelman’ı kurdu. Grupta bas gitarda Sara Lee, klavyede Barry Andrews ve davulda da Johny Toobad vardı.(daha sonra yerine Kevin Wilkinson geçti). Grup 1980 boyunca turlamaya devam etti. Robert Fripp 1985'te insanlara keşfettiği yeni akordu ve kendi tekniğini anlatmak için Guitar Craft’ı kurdu. Sonrasında da öğrencileriyle “The League of Crafty Guitarists” adı altında konserler ve albümler çıkardı. “California Guitar Trio” bu grubun üyelerindendi. 1994’te Fripp solo çalışmalarına geri döndü. Artık Frippertronicste “looplar” yaratmak için teyp yerine dijital teknolojiyi kullanmaya başladı. “Soundscape” adını verdiği bazı kayıtları yayınladı. Let the power fall, The gates of paradise, Radiophonics, A Blessing of Tears, That Which Passes, November Suit albümleri Fripp’in soundscape çalışmalarından oluşmaktadır. Fripp’in David Sylvianla beraber yaptığı çalışmalar; kendisinin özgün tarzını yansıtan ezgiler taşıyordu. Sylvian’ın The Alchemy ve Gone to Earth albümlerinde gitar çalan Fripp; 1991 de Sylvian’a King Crimson’ın vokalistliğini teklif etti. Sylvian bu teklifi reddeti ancak ikili Fripp’in Guitar Craft öğrencisi Trey Gunn ve baterist Jeryy Marotta ile beraber The First Day albümünü çıkardı. Robert Fripp 2004 yılında Joe Satriani ve Steve Vai ile birlikte G3 turnesine çıktı. Windows Vista’nın ses ve ambiyansları üstünde çalıştı. 2005 te gitarist Peter Buck, basist Fred Chalenor, davulcu Matt Chamberlain ve elektroniklerde Hector Zazou ile beraber Bill Rieflin’in Slow Music Project’ine katıldı. Yine 2005 yılında son solo albümü "Love Cannot Bear" piyasaya çıktı. Gitara 11 yaşında başlayan Robert Fripp; kendi deyimiyle müzik kulağından ve ritim duygusundan yoksundu. Müzik hayatı annesinin marketten aldığı bir gitarla başladı. Gitar ortalama standartların çok altındaydı. Bu da Fripp’in tekniğinin yanlış gelişmesine yol açtı. - Fripp bir röportajında bu yanlışları ancak 11 yılda düzeltebildiğini söylüyor-. Bir müzik öğretmeni olan teyzesiyle günde bazen 9 saate varan teori derslerinin ve disiplinli çalışmasının sonucunda erken yaşlarda oldukça üst seviyede bir teori bilgisine ve teknik yeterliliğe ulaştı. –The Cheerful insanity of Giles Giles and Fripp albümündeki bestesi Fripp’in teknik yeterliliği hakkında yeterli ipucunu bize vermektedir- 20'li yaşlarda Fripp’in müziğe yaklaşımı büyük bir devrime uğradı. Daha öncesinde sadece gitar çaldığını ancak müzik dinlemediğini belirten Fripp; hayatını tam anlamıyla müziğe açmaya karar verdi. Robert Fripp'in uyguladığı çalışma metodalarının bazılarında gitarın yeri yoktur. Örneğin, Fripp'in temel egzersizlerinden biri; hiçbir şey yapmadan 30 dakika oturmaktır. Bu “zor” ve “sıkıcı” bir eylemdir. Ancak kişi bu süre içinde kendini; kendi hareketlerini, duruşunu inceleme fırsatı bulup; gereksiz olanları atma fırsatını elde etmektedir. "Düzgün oturma" da bu egzersizin ulaştırmaya çalıştığı hedeflerden biridir. İnsan oturarak gitar çaldığı için düzgün oturmayı da öğrenmelidir. Robert Fripp geliştirdiği gitar tekniğini Guitar Craft aracılığıyla bu teknikleri öğrenmek isteyenlere anlatmaktadır. Guitar Craft'a katılmak için herhangi bir gitar tecrübesine gerek yoktur. Ä°steyen herkes bu kurslara katÄ±labilir. Standart gitar akordu olan "EADGBE"'yi 1985 yılında terk eden Fripp; kendi keşfettiği "CGDAEG" akorduna geçmiştir. Guitar Craft, öğrencilere bu akord sistemini baz alarak eğitim vermektedir. Gary Oldman Gary Leonard Oldman (d. 21 Mart, 1958, New Cross, Londra, İngiltere), Emmy adaylığı olan ve BAFTA ödülü sahibi İngiliz aktör ve yönetmen. Kardeşi Laila Morseda bir oyuncudur. Lesley Manville (1988 - 1990), Uma Thurman (1990 -1992),Donya Fiorentino (1997-2001), Alexandra Edenborough (2008-2015) ile evlenmiştir. Oldman, kaynakçı olarak çalışan eski bir denizci olan Leonard Bertram Oldman'ın (1921–1985) oğludur. Oldman, Leonard'ın yedi yaşındayken aileden ayrılan bir alkolik olduğunu belirtti. Oldman, Deptford'daki West Greenwich School'a gitti ve 16 yaşındayken bir spor mağazasında çalışmak için okulu bıraktı. Çocukken piyanistti, ancak 1971 filmi Raging Moon'da Malcolm McDowell'in performansını gördükten sonra oyunculuk kariyerine devam etmek için müzikal isteklerinden vazgeçti. 1995 yılında Charlie Rose ile yaptığı röportajda Oldman, “Malcolm hakkında bir şey beni harekete geçirdi ve ben bağlandım ve dedim ki,“ Bunu yapmak istiyorum ”. Güney Londra'da büyüyen Oldman, yerel futbol kulübü Millwall'u destekledi ve idolü George Best'i izleyebilmesi için Manchester United'ı da takip etti. Soyuz 26 Soyuz 26 (Rusça: Союз 26) 10 Aralık 1977'de başlayan Sovyet uzay uçuşu. Uzay istasyonu Salyut 6 ile kenetlenme sağlayan ilk uçuş. Sovyetler'in uzayda neredeyse kalıcı bir varlık gösterdikleri dönemin başını oluşturur. Uçuş sırasında çeşitli rekorlar kırılmıştır. Ayrıca, Salyut 6'nın çift kapısı olması sayesinde, tarihte ilk kez üç uzay aracının birbiriyle kenetlenmesi sağlanmıştır. Uçuşun çağrı kodu Taymir, Rusya'da bir yarımadanın ismidir. Soyuz 27 uçuşunun başlıca iki hedefinden ilki, Salyut 6 uzay istasyonunun arka kapısını Progress yük uzayracı için boşaltmaktı. Soyuz 25'in ön kapıyla kenetlenememesi üzerine Soyuz 26 arka kapıyı kullanmıştı. Kozmonotlar bir uzay yürüyüşü yaparak ön kapıyı incelediler ve bir sorun olmadığı sonucuna vardılar. Bu durumda sorun Soyuz 25'te olmalıydı. Buna rağmen görev kontrol merkezi, Soyuz 27'nin istasyondan ayrılıp çevresinde dolanarak ön kapıdan tekrar kenetlenmesine izin verecek kadar ellerindeki teknolojiye güvenmiyordu. Bunun yerine Soyuz 27'nin ön kapıyla kenetlenmesine ve içindeki kozmonotların Soyuz 26 ile Dünya'ya dönerek arka kapıyı boşaltmalarına (böylece Progress'e yer açılmasına) karar verildi. İkinci hedef tarihte ilk kez üç uzay aracının kenetlenmesini sağlamaktı — ki bu daha çok propaganda amacı taşıyordu. Bu, Apollo-Soyuz'dan beri iki mürettebatın ilk kez bir arada uçması ve tarihte ilk kez aynı uzayaracında bulunması anlamına da geliyordu. Fırlatma ve kenetlenme tamamen istendiği gibiydi. Soyuz 26'nın komutanı Dzhanibekov, kenetlenme işini otomatik pilota bıraktı. Rotada küçük bir sapma olduğunu fark etse de sistemin çalışmasına izin verdi ve istasyona 7 m kala bu küçük hatayı elle düzeltti. Kenetlenme gerçekleşince uzayaracının ağır kapısı aniden açıldı ve Makarov ile Dzhanibekov'u duvara yapıştırdı. Salyut 6'da bir aydır yalnız çalışan mürettebat ziyaretçilerini heyecanla karşılıyordu. Kozmonotlar birbirlerine sarıldı ve kontrol merkezi ile konuştu. Bu arada Sovyet lideri Leonid Brejnev gelişmeleri canlı olarak televizyondan izlyordu. Soyuz 26, istasyona mektuplar ve gazeteler de getirmişti. Rus geleneklerine uygun olarak kozmonotlar arkadaşlık ve iyi şans adına ekmek ve tuz yediler (bunu istasyondaki bisküvileri ve tuz tabletlerini yiyerek yaptılar). Mürettebat ayrıca torbalardan votka ve vişne suyu içerek buluşmayı kutladı. Üç araçtan oluşan istifin yapısal sağlamlığını ölçmek için dört kozmonot koşu bantlarının üzerinde sıçramaya başladılar, böylece bir titreşim oluşup oluşmayacağını görmeye çalışıyorlardı. Görüldü ki belli hızlarda koştuklarında rezonans titreşimleri oluşuyordu. Ayrıca istasyonun iki uzayaracıyla kenetlenmiş halde son derece güvenli olduğu sonucuna vardılar. Ziyaret eden ekibin istasyondaki mürettebata hemen vermediği bir bilgi, Greçko'nun babasının on gün kadar önce ölmüş olduğuydu. Psikologlar böyle bir haberin uzayda birkaç ay geçirmekte olan bir kozmonotun iyiliğine olmayacağı görüşündeydi. Ancak Makarov ve Dzhanibekov komutan Romanenko'ya haber verdi, o da Greçko'ya dönüşte durumu anlatma sorumluluğunu üstlendi. Yıllar sonra Greçko, kendisinin de bu kararın doğru olduğunu düşündüğünü söyleyecekti. Soyuz 26 ve 27 mürettebatları tarafından yapılan tek önemli bilimsel deney, mikroçekim altında protozoanın nasıl büyüdüğünü incelemek oldu. Bu deney sonucunda, Dünya'daki kontrol grubuyla uzaydaki arasında büyüme açısından pek bir fark olmadığı ortaya çıktı. Sadece hücrelerin metabolizmasında küçük bir fark tespit edildi. Uzayda geçirilen beş günün sonunda kapılar kapatıldı ve Soyuz 26 istasyondan ayrıldı. Kapsül Kazakistan'da Tselinograd'ın 265 km batısına indi. Çıkarken: Ä°nerken: Senato (Roma) Roma Senatosu (Latince: "Senatus") MÖ 509'da kurulan Roma Cumhuriyeti ve onun devamı Roma İmparatorluğu'nun başlıca yönetim meclisiydi. Batı Roma İmparatorluğu 5. yüzyılda sona erdiyse de Roma Senatosu 6. yüzyılın sonlarına kadar toplanmaya devam etmiştir. "Senatus" kelimesi Latincede yaşlı anlamına gelen "senex"den gelir. Etimolojik olarak Senato "Yaşlılar Meclisi" demektir. İnanışa göre Senato, efsaneye göre Roma'nın kurucusu olan Romulus tarafından "Patres" (Babanın çoğulu) denilen 100 aile reisinden oluşan bir danışma kurulu olarak kurulmuştu. Daha sonra cumhuriyetin kuruluşu sırasında (efsaneye göre) Lucius Junius Brutus senatörlerin sayısını üç yüze çıkardı. Bunlara aynı zamanda "Conscripti" (Askere alınmış) deniyordu zira Brutus tarafından askere alınmışlardı. Bu noktadan sonra senato üyelerine "Patres et Conscripti", zamanla da "Patres Conscripti" (Asker Babalar) denmeye başlandı. Roma halkı iki sınıfa ayrılıyordu. Senato ve halk (Senatus Populusque Romanus'un kısaltması olan SPQR'da da görüldüğü gibi). Halk senato üyesi olmayan Roma vatandaşlarından oluşuyordu. Yerel güç "comitia centuriata" , "comitia tributa" ve "concilium plebis" (pleb konseyi) aracılığıyla Roma halkının elinde toplanmıştı. İki komis, konsey gibi yasa çıkarırdı ancak konsey ayrıca "magistralar"ı (memurlar) da seçerdi. Senatonun yasama gücü yoktu. Yalnızca Pleb Konseyi'ne önerilerde bulunurdu. Yine de senatonun Roma siyasetinde hatırı sayılır bir siyasi gücü ("auctoritas") vardı. Elçileri gönderen ve kabul eden resmî yapı senatoydu ve eyalet valileri de dahil olmak üzer kamu arazilerinin idaresi için memurları tayin ederdi. Savaşları senato yönetirdi ve devlet tahvillerini de tahsis ederdi. Şehrin baş "magistraları"nı, konsüllerini ve acil durumlarda diktatörü senato tayin ederdi. Cumhuriyetin son dönemlerinde senato sıkıyönetim ilan eden ve konsülleri "cumhuriyete hiçbir zarar gelmeyecek şekilde sorunlarla ilgilenmek" üzere güçlendiren "senatus consultum ultimum" adı verilen kavramı geri getirerek diktatörlük kurmaktan vazgeçmiştir. "Concilium Plebis"'in aksine Senato, "Comitia Centuriata" ve "Comitia Tributa" gibi belirli dinî kısıtlamalar altında faaliyet gösteriyordu. Yalnızca kutsal tapınaklarda toplanabiliyordu. Çoğu zaman bu mekân Curia Hostilia olurdu. Ancak yeni yıl törenleri Jupiter Optimus Maximus tapınağında ve savaş toplantıları Bellona tapınağında yapılırdı. Oturumlar toplu dua, kurbanlı sunumu ve kuş falına bakıldıktan sonra başlardı. Senato yalnızca gündoğumuyle günbatımı arasında toplanabilirdi ve diğer meclisler oturum halindeyken toplanamazdı. Cumhuriyetin orta ve geç dönemlerinde Senato'nun yaklaşık 300 üyesi vardı. Geleneksel olarak çoğunluğun oyunu alan tüm "magistralar" - "questorlar", "aedileler" ("curuliler" ve "plebler"), "praetorlar" ve "konsüller" - yaşam boyu Senato üyesi oluyorlardı. Ancak sulh hâkimlerinin senatoya dahil olması tarih içinde çeşitlilik göstermiştir. "Magistra" olarak seçilmemiş olan senatörlere "senatores pedarii" denirdi ve konuşmalarına izin verilmezdi. Sayıları Sulla döneminde çarpıcı biçimde artmıştır ve MÖ 78-49 yılları arasında "pedarii"nin neredeyse yarısı (yüzde 49,5) "novi homines" (yeni adamlar) idi. Bunlar daha evvel ailesinden üst düzey "magistralık" yapmamış kimselerdi. "Pedarii"nin dışında "novi homines"in sayıları daha düşüktü. Sulh hâkimlerinin ("tribunus") yaklaşık yüzde 33, "aedile"lerin yaklaşık yüzde 29, "praetor"ların yüzde 22 ve konsüllerin yalnızca yüzde 1'i gerçek "novi homines"den oluşuyordu. Hama Hama (Arapça: حماه, hisar anlamına gelir) “Su değirmenleri şehri” olarak da bilinen antik şehir Suriye'nin dördüncü büyük şehridir. Suriye'nin orta kesiminde, Asi nehri üzerinde yer alan ve Hama ilinin merkezi olan şehir. 2010 itibarıyla 854000 nüfusu vardır. Şehrin geçmişi Tarihöncesi'ne değin iner. Aramiler İÖ 11. yüzyılda burada Hamat Krallığı'nı kurdular. İÖ 9. yüzyılda Asur yönetimine giren şehir, daha sonra Perslerin, Makedonyalıların ve Selevkosların eline geçti. Selevkosların İÖ 2. yüzyılda Epiphaneia olarak değiştirdiği adı, Bizans yönetiminde geleneksel adının bir biçimi olan Emath'a çevrildi. İS 7. yüzyılda Hama'yı Fathi eden müslüman Araplar şehirdeki en önemli kiliseyi büyük bir camiye dönüştürdüler ve şimdi bu cami İslam tarihinin beşinci en eski camisidir. 1108'de Haçlıların eline geçtiyse de 1115'te Müslümanlarca geri alındı. 1175'te bir depremde yıkıldı. 1188'de Salaheddin Eyyubinin, y. 1300'de Mısır Memlûklerinin eline geçen şehir, 1516'da Yavuz Sultan Selim tarafından Osmanlı topraklarına katıldı. 1918'de, I. Dünya Savaşı'nda Osmanlı Devleti'nin İtilaf Devletleri'ne yenilmesinden sonra şehirdeki Osmanlı egemenliği sona erdi. Önce Britanya güçlerinin eline geçen şehir, daha sonra Sykes-Picot Anlaşması uyarınca Fransız Mandasındaki Suriye'ye geçti. 1946'da bağımsız Suriye'nin parçası oldu. 1980'lerin başında ülkede artan siyasal huzursuzlukla birlikte Müslüman Kardeşler'in kalesi durumuna gelen Hama'da Şubat 1982'de girişilen sindirme hareketi sırasında Assad rejim tarafından yaklaşık 40 bin kişi öldürüldü ve eski şehrin hemen hemen dörtte biri yıkıldı. Suriye İç Savaşı'nın başlarında, 2011-12 yıllarında Suriye ordusu ile muhalefet güçleri arasında yaşanan çatışmalardan sonra şehir Suriye hükümetinin elinde kaldı. 1812- 30,000 (Burckhardt) 1830- 20,000 (Robinson) 1839- 30–44,000 (Bowring) 1850- 30,000 (Porter) 1862- 10–12,000 (Guys) 1880- 27,656 (Parliamentary Papers) 1901- 60,000 (Parliamentary Papers) 1902-1907 80,000 (Trade Reports) 1906- 40,000 (al-Sabuni) 1909- 60,000 (Trade Reports) Asi Nehri üzerinde kurulu şehir, tüm dünyada günümüzde benzerine rastlanmayan ve türünde dünyanın en eskisi olarak kabul edilen "Norias: hidrolik yapılar" su değirmenlerinden ötürü "Medinet-ün-Nevair (Su dolabı şehri)" olarak da adlandırılır. Su değirmenler 4. yüzyılda içme suyu ve sulama amaçlı su tekerlekler nehir suyunu iletmek için yapılmıştır. Tarihsel olarak sulama amacıyla kullanılmasına rağmen, Çarklar bugün neredeyse tamamen eski Arap dünyasının uzmanlığı ve girişimi için anıtlar olarak mevcuttur. Bu büyük ahşap tekerlekler “şimdiye kadar yapılmış en görkemli noriaslar” olarak adlandırıldı ve orijinal antik hidrolik yapıların sadece 17'si kaldı. Yunus Emre'nin adına şiir yazdığı namı diğer Dertli Dolap bu şehirdedir . Başlangıçta Hama valisinin konutu olan Beyt Azm Sarayı Suriye Eski Eserler Bakanlığı'nca onarılmış, ama 1982'deki çatışmalar sırasında zarar görmüştür. 18. yüzyıl Arap mimarisinin yetkin bir örneği olan ev günümüzde, kentin biraz kuzeyindeki Hama Kalesi'nde ortaya çıkarılan buluntuların sergilendiği bir müzedir. Buluntuların bir bölümü İÖ 5. binyıla tarihlenir; bir bölümü de İÖ 2. binyıldaki Suriye-Hitit krallığı Hamat ile Bizans dönemi arasını yansıtır. Hama şehri bir kara ve bir demir yoluyla ülkenin kuzey ve güney kesimlerine, bir başka karayoluyla da Akdeniz kıyılarına bağlanır. YavaÅŸlar Petra Němcová Petra Němcová (d. 24 Haziran 1979), Karviná, Çekoslovakya (şimdiki Çek Cumhuriyeti), Çek model, televizyon sunucusu, yazar ve hayırseverdir. Petra Nemcova Prag'da sokaklarda yürürken keşfedildi ve kariyeri için Milano'ya taşındı. 2003 yılında ünlü spor dergisi Sports İllustrated'e verdiği pozlarlarla dünyaca tanınan bir model olduktan sonra ünlü iç çamaşır firması Victoria's Secret ile olan çalışmalarından sonra tanındı. Aralık 2004 yılında 2004 Hint Okyanusu depremi ve tsunamisi sonucunda oluşan tsunamide Tayland'daydı ve yaralandı; fakat o dönemdeki nişanlısı, fotoğrafçı Simon Atlee tsunami'de ölmüştür. Petra Němcová 2006 yılında Nat Rothschild ile çıkmaya başlamıştır. Rothschild'in Natalie Portman'la birlikte olmaya başlaması sonucu ilişki bitmiştir. 2008 yılında 2007 Peru Depremi'nden etkilenen çocuklara yardım için Peru'ya gitti. Salarca Salarca Çin'de yaşayan Salarların konuştuğu Oğuz grubuna ait Türk dilidir. Kökenleri Salur boyundan olan Salarlar kendilerine "Salır", dillerine de "Salırça" derler. Salarca yaygın olduğu bölgenin etrafında bulunan büyük Türk dillerinden farklı olarak Uygur grubuna değil Oğuz grubuna aittir. Konuşulan iki ayrı lehçesi vardır. Bunlar Çince ve Tibetçeden etkilenen Kinhay lehçesi, Uygurca ve Kazakçadan etkilenmiş İli lehçeleridir. Salarcanın 1982 yılında 55.000 kişi tarafından ana dil olarak konuşulduğu bilinmektedir. Çin`de 2000 yılında yapılan nüfus sayımında 104.500 kişinin bu etnik halka ait olduğu tespit edilmiştir. Günümüzde konuşulan Oğuzcanın en doğuda konuşulan örneğini temsil eder. Salarların (Salur boyu); İpek Yolu üzerinde ipek ticaretinin canlı olduğu zamanlarda batıdan, ipeğin o zamanlar kaynağı olan doğuya, bugünkü yaşadıkları bölgeye yerleştikleri varsayılmaktadır. Göçebe değil yerleşik bir hayat sürdürmüşler ve genelde ipekçilik ve ipek ticareti ile uğraşmışlardır. Salarların yerleşim yerleri Çin Cumhuriyeti sınırları içinde Qinghai ilinin Xunhua Salar özerk bölgesinde ve Hualong Hui özerk bölgesinde bulunur. Konuşucuları genelde birden fazla diller konuşur. Salarcanın yanında Çince ve çoğu ayrıca Uygurca konuşur. Salarlar birçok sınıflandırmalarda komşuları ve diğer bir Türk halkı olan Yugurların üçte biri ile birlikte bir dil birliği olarak gösterilmektedir. Salarca 10’uncu yüzyıldan sonra uzun süre Arap alfabesi ile yazılmıştır. 1969-1970 yıllarında Latin alfabesi kullanılmaya başlanmıştır. Bu alfabe Uygurların Latin alfabesine benzemekteydi. Günümüzde Salarlar Latin alfabesi kullanmaktadırlar. Dil kodu: SLR' dir. Londra Şehir Üniversitesi Londra Şehir Üniversitesi (), Londra, Birleşik Krallık'ta konumlanmış bir devlet araştırma üniversitesidir. 1894'te "Northampton Institute" olarak fen ve sanatlar üzerinde araştırma ve öğretim yapmak üzere kurulmuştur. II. Dünya Savaşı'ndan sonra 1957de "Northampton College of Advanced Technology (Northamptom CAT)" olarak teknoloji ve fen üzerinde üniversite eğitimi ve araştırma için yeniden kurumlaştırılmış ve 1966da bütün "CAT" statülü kurumlarla birlikte Kraliyet Beratı ile üniversite statüsü verilmiştir ve ismini "City University London"'a çevirmiştir. İngiltere'de yapılan piyasa araştırmalarına göre üniversite mezunlarının istihdamı ve kazandıkları ilk maaşlar itibarıyla yapılan sıralamalarda bu üniversite yüksek sıraları tutmuştur. City University resmi belgelerine göre üniversitenin stratejik misyonunun "Londra'da iş idarecileri için ve profesyonel meslekler için eğitim, araştırma ve bilgi aktarımında başta gelmektir" olduğu ifade edilmektedir. İngiltere'nin araştırmaya büyük fonlar ayıran üniversiteler arasındadır. Üniversitenin ana kampüsü Londra'nın Islington semtinde Northampton Square meydanında olmakla beraber üniversitenin kısımları şehrin içine yayılmışlardır. City University, Londra 7 okul şeklinde organize edilmiştir: Üniversite Şansölyesi resmi sıfatıyla tarihsel "[[Londra Şehri]] (City of London)'nin Lord Mayor (Belediye Başkanı) olan kişidir. Fakat üniversitenin günlük idaresi İngilizce "Vice-Chancellor (Yar-Şansŏlye)" sıfatıyla bilinen, Türk üniversitelerindeki [[Rektör]] görevini yapan akademik kişidir ve günümüzde bu görevi Profesör Sir Paul Curran yapmaktadır. 14.420 [[lisans]], 9.260 [[yüksek lisans]] öğrencisi vardır. [[Tıp]], [[diş hekimliği]], [[hukuk]], [[siyaset bilimi]] ve [[uluslararası ilişkiler]], [[uluslararası güvenlik]], [[müzik]] ve [[felsefe]] alanlarında İngiltere'nin ve dünyanın en önemli bölümlerine sahip olduğu iddia edilmektedir. [[Kategori:Londra Şehir Üniversitesi| ]] [[Kategori:Londra'daki Ã¼niversiteler]] [[Kategori:1894'te kurulan Ã¼niversiteler]] [[Kategori:51Â° K]] [[Kategori:0Â° D]] Kuşan İmparatorluğu Kuşanlar, Hindistan’ın kuzeyinde hüküm sürmüş bir hanedan. M.Ö. 2. yüzyılın ikinci yarısında, Batı kaynaklarında "Sogdiana" ve "Bactria", Çin kaynaklarında ise "Tai Hsia" diye adlandırılan, bugün Afganistan'ın kuzey kesminde Ceyhun Irmağı ile Hindukuş Dağları arasında kalan bölgenin Orta Asya kavimleri istilası sonucunda, M.Ö. 3. yüzyılda kurulmuş olan Bactria Grek Krallığı çökmüş ve yerine M.S. 1. yüzyılda yerli kayıtlara göre "Kuşan", Çin kaynaklarına göre ise "Ta-Yüeh-chih" adında kurulan devlettir. Kuşanlar, Yüeçi Konfederasyonun beş bölümünden biriydi, ve yüksek ihtimalle İrani veya Tohar, Ön Hint-Avrupalı Kansu'dan göç eden ve eski Baktriya'ya yerleşen göçebe insanlardır. Kuşanlar ilk dönemler muhtemelen idari işlerde Yunancayı kullanıyorlardı, ancak kısa sürede Bactrian dilini kullanmaya başladılar. Kurucu hanedanın Türk kökenli olduğuna dair çeşitli iddialar da vardır. Öyle ki bir Keşmir tarihçisi olan Kalhana’nın Rajatarangini’sinde zikredilen “Turushkanvaya” ismidir. Grandhara bölgesinde Türk asıllı krallar olduğundan bahseder. Yüeçiler'in bir kolu olan Kuşanlar, M.Ö. 3. yüzyıldan itibaren Çin'in batısındaki Kansu bölgesindeki yurtlarından, Hunlar'la yaptıkları çatışmalarda yenik düştükleri için batıya göç etmişlerdir. Yol boyunca Vusun ve Sakalar ile mücadele ederek Afganistan'ın kuzeyine ulaşmışlar ve burada Kuşan İmparatorluğu'nu kurmuşlardır. M.Ö 2. yüzyılda Hellenistik Greko-Bactria Krallığının yıkılmasıyla Baktriya bölgesini ele geçiren Yüeçiler'den yerleşik hayata geçen beş kabile burada yerel halkla birlikte varlıklarını sürdürmeye başlamışlardır. Bir süre sonra günümüz Afganistan'ının kuzeyinde yaşayan ve yabguların idaresindeki bu beş kabile, kabilelerden biri olan Guishuang (Kuşanlar) yabgusunun etrafında birleşerek M.S. 1. yüzyılda Kuşanlar adıyla devlet kurdular.1. yüzyılın ikinci yarısında Kujula Kadphises önderliğinde güneye ilerleyerek Taxila ve Kabil gibi önemli yerleri ele geçirdikten sonra Hindistan'a doğru ilerleyişlerini sürdürdüler. Kuşhanlar, Partlar'ı yenmiş, Ganj Nehri boyunca kuzey Hindistan'ı bütünüyle kontrol altına almışlardır. Diğer taraftan Türkistan'ın büyük bir bölümü Kuşan hakimiyetine girmiştir. 2. yüzyıldan itibaren zayıflamaya başlayan Kuşanlar, önce Sasanilere yenilmişler ve Pencap'ın kuzeyini terk etmek zorunda kalmışlardır. Bu dönemde giderek güçlenen Akhunlar, 385 - 420 yıllarında Ceyhun Irmağı'nı geçerek, Kuşanları Peşaver ve çevresinden çekilmeye zorlamışlardır. Kuşanların direnmesine rağmen Akhunlar, önce Belh'i, daha sonra Afganistan ve Kuzey Hindistan'daki Kuşan beyliklerini ele geçirmişlerdir. Kuşanlar döneminde Hindistan ile Roma İmparatorluğu arasındaki ticaret gelişmiş, İran bütünüyle bu ticaretin dışında bırakılmıştır. Kuşanlar hem kara hem de deniz ulaşımına hakim olmuştur. Kuşan siyasi birliği ile geçen bu dönem, Hindistan ve Türkistan'ın müreffeh bir dönem geçirmesini sağlamıştır. Kuşanlar var oldukları dönemde, dünyanın en büyük dört devletinden birisidir. Kırk yıl kadar dünya güç dengesini elinde tutmuştur. Kuşanların en güçlü hükümdarlarından olan Kanişka, Hint, İran, Çin ve Roma hükümdarlarının unvanlarını bir arada kendisini tanımlamak üzere kullanmak hakkını kendinde gösterecek başarıya ulaşmıştır. Kuşanlar, Budizm ve Hinduizm başta olmak üzere, Hindistan'daki bütün dinlere ve kültürlere eşit oranda saygı göstermiştir. Bu anlayış sonucu özgün bir Kuşan - Hint sanatı doğmuştur. Kuşan - Hint ekolü arasında Saka-Türk süvarilerinin heykelleri önemli yer tutar. Mujik Mujik, Rusya'da Çar II.Aleksandr tarafından 1861'de yürürlüğe konan köylü serfliğinin kaldırılması (toprak köleliği) ile özgürlüğüne kavuşan Rus köylülerdir. Kafkasya,özellikle yerli nüfusunun 1862 tarihli bir Rus hükûmet kararıyla topluca ülke dışına sürülüşü tamamlanan Çerkesya'ya, şimdiki Abhazya'nın Gagra yöresine, ayrıca Sibirya ve Orta Asya'da Ruslarca ele geçirilen topraklara yerleştirilmişlerdir. Sakin ve barışçı insanlar olarak tanınan mujikler Rus hükümetince kendilerine tahsis edilen yerlere yerleşmiş, çevre koşulları ve komşu halklarla uyum sağlamışlardır. Bugün Adigey Cumhuriyeti ve Krasnodar Kray halkının önemli bölümü mujik kökenlidir. 1917 Ekim sosyalist devriminden beri Rusya'da mujik terimi, gündelik yaşamda artık kullanılmamaktadır. Kemerler Kemerler aşağıdaki anlamlara gelebilir: .biz .biz ticari amaçlı birinci seviye alan adıdır. İngilizce business'in telaffuzundan esinlenilmiştir. 2001 yılında oluşturulmuştur. Daha önce .com lu alan adı başkaları tarafından kullanılan ticari firmaların kullanabilmesi için oluşturulmuştur. Ancak kullanımı herkese açıktır. Herhangi bir kontrol mekanizması konmamıştır. Bu nedenle isim benzerliğinden faydalanmak isteyen spam ve porno siteleri tarafından da kullanılmaktadır. Şeyhhalil, Yıldızeli Şeyhhalil, Sivas ilinin Yıldızeli ilçesine bağlı bir beldedir. Sivas iline 90 km, Yıldızeli ilçesine 45 km uzaklıktadır. Şeyhhalil beldesinin yaklaşık 1000 yıllık bir tarihi vardır. ismini horosan erenlerinden Şeyyhhalil adlı evliyadan almaktadır. Şeyhhalil beldesi eski bir horosan obasıdır.. İlçenin kuzeybatısında, merkeze 40 km uzaklıkta, 2302 nüfusa sahip olan beldede, belediye teşkilatı, 1999 yılında kurulmuştur. Verimli ve sulak arazisi ile ilkçağlardan itibaren günümüze kadar tarım ve hayvancılığın insanların en önemli geçim kaynağı olan beldenin tarihi M.Ö. 4500'lere kadar inmektedir. Şeyhhalil Höyüğü ve Buğdaycık Tepe Yerleşimi sit alanı olarak ilan edilmiş olup, Kalkolitik Çağdan (M.Ö. 4500) itibaren Roma dönemine kadar yerleşimler olmuştur. Belde, Anadolu'nun Türklerin eline geçmesinden sonra da Yıldızeli ve çevresindeki en eski yerleşim yerlerinden biri olmuştur. Belde içerisinde yer alan Şeyhhalil Türbesi halk arasındaki inanışa göre Selçuklular Döneminde yaşamış olan ve kendisine Selçuklu hükümdarı tarafından sancak da verilen Şeyh Yahya Bin Hacip'in ve ailesinin türbesidir. Yapım tarihi bilinmemekle beraber, içerisinde yer alan ve 1858 tarihinde yapıldığı anlaşılan duvar resimleri ile birlikte görülmeye değer güzelliktedir. Beldede sanayi kuruluşu yoktur, sadece belde halkının ihtiyaçlarını karşılamaya yönelik küçük esnaf faaliyet göstermektedir. Tarım da ağırlıklı olarak tahıl üretimi önemli yer tutar, hayvancılıkta bilhassa son yıllarda gelişmeler vardır. Beldede 3 mahalle vardır. Bunlar; Fatih, Şehitler ve Selçuklu mahalleleri olup, bu mahallelerde kadastro çalışmaları yapılmamıştır. Beldede ilköğretim okulu ve sağlık ocağı mevcuttur. Sağlık ocağında 1 doktor ve 1 ebe görev yapmaktadır. Taoist cinsel uygulamalar Taoist cinsel uygulamalar veya "Özlerin Birleşmesi" (Çince: 合氣 (Geleneksel Çin yazısı), 合气 (Basitleştirilmiş Çin yazısı), heqi (Hanyu Pinyin)) bazı Taoist seks uygulamalarına verilen addır. Uygulayıcılar bu cinsel sanatların uygulanmasıyla kişinin iyi bir sağlığa ve sonunda da ölümsüzlüğe ulaşacağına inanırlar. Günümüze kadar gelen ilk Taoist cinsellik metinleri Mawangdui'deki gömütlerde bulunmuştur. Taoist cinsel sanatlar Han Hanedanı döneminde zirveye ulaşmıştır. M.S. 1000 sonrasında Konfüçyen püritenliği güçlendikçe cinsellik bir tabu konusu haline geldi ve bu sanatlar yasaklandı ve literatürde de sansürler yapıldı. Metinlerin bazıları sadece Japonya'da korunabildi. Ming Hanedanı dönemindeki bazı Taoist okullara göre erkeklerin uzun yaşama ve hatta ölümsüzlüğe ulaşmasının yöntemlerinden biri genç yaştaki bakirelerle cinsel ilişki kurmaktır. Zhang Sanfeng ve Zhao Liangpi tarafından yazılmış klasik metinlerde erkeğin cinsel partneri "ding" (鼎) olarak adlandırılır. ("Ding" asıl olarak, simya uygulamalarında kullanılan üç ayaklı ve büyük bronz kazanın adıdır.) Klasik Taoist metinlerde tavsiye edilen "ding" 14 - 16 yaş arası, âdet görmemiş veya yeni âdet görmeye başlamış bakirelerdir. Zhang Sanfeng en üstün "ding"in 14 yaşındaki menarş öncesi bakireler olduğunu söylemektedir. Jolan Chang ise Taoist ilkelere uygun ilişkilerde cinsel partnerlerin yaşı konusunu "Taocu Sevişme ve Seks" adlı eserinde modern bir bakış açısıyla ve günümüz koşullarıyla yorumlamaktadır. Chang Taoist cinsel uygulamaların yaşlı erkek - genç kız ilişkilerinde hayata geçirilebileceğini belirtirken, genç erkeklerin ise gençler yerine yaşlı kadınlarla ilişki kurmasının daha avantajlı olduğunu ileri sürmektedir. David Trimble William David Trimble (doğum; 15 Ekim 1944), Kuzey İrlandalı politikacı. "Ulster Unionist Party" (UUP) nin liderliğini yapmış ve Kuzey İrlandanın ilk başbakanı olmuştur. 1998 yılında Kuzey İrlanda'da barış çözümüne katkıları nedeniyle Nobel Barış Ödülünü "Social Democratic and Labour Party" lideri John Hume ile paylaşmıştır. 6 Temmuz 2006'da Lordlar Kamarası üyeliğine seçilmiş ve Baron unvanını almıştır. 17 Nisan 2007 tarihinde UUP'den ayrılarak "Conservative Party" e geçmiştir. El bileÄŸi El bileği, İnsan anatomisinde önkol ile el arasında bulunan esnek ve daha dar bir bağdır. El bileği temel olarak karpallar denilen ve birbiri üzerine sarılarak şekil verilebilir bir menteşe oluşturan, çift sıra kısa kemiklerden oluşur. El bileği eklemi ("articulatio radiocarpea") oval eklemdir. Eklemi oluşturan yapılar yukarıda radiusun distal ucu ve eklem diskinin alt yüzeyi; aşağıda skafoideum, lunatum ve triquetrum kemikleridir. Radiusun eklem yüzeyi ve eklem diskinin alt yüzeyi birlikte enine oval konkav bir yüzey oluşturur. Skafoideum, lunatum ve triquetrumun superior eklem yüzeyleri de düz konveks bir yüzey oluşturur. Bu konveks yapı, konkav yüzeyin içine oturarak eklemi oluşturur. Karmaşık yapısından dolayı el bileği incinmeleri ve fonksiyon bozukluklarının tedavisi zordur. Bilgisayar çağının getirileriyle beraber el ve bilek ağrıları, en yaygın üst ekstremite şikayetlerinden biri haline gelmiştir. Eklem, kapsülle çevrilidir ve aşağıda belirtilen ligamentlerce de kuvvetlendirilir: Belirtilen ligamentlerin derin yüzeyini, radiusun distal ucunun kenarından ve eklem diskinden karpal kemiklerin eklem yüzeylerinin kenarına kadar sinoviyal zar kaplar. Gevşek, serbest durur ve sayısız kıvrım oluşturur, özellikle de arka tarafta. Bu eklemin izin verdiği hareketler fleksiyon (bükme), ekstensiyon (germe), addüksiyon (orta hata yaklaştırma) ve abdüksiyondur (orta hattan uzaklaştırma). Birleşmiş karpal kemikleri sayesinde bu hareketler gerçekleşir. John Hancock Merkezi John Hancock Merkezi Chicago, Illinois'de 875 N. Michigan Caddesi üzerinde 344 m (1.127 fit) yüksekliğinde gökdelen. Fazlur Khan tarafından tasarlanmış ve 1969 yılında tamamlanmıştır. Tamamlandığında New York dışındaki en yüksek gökdelen olma unvanını taşımakta idi. Hâlen Chicago'daki en yüksek üçüncü ve Amerika Birleşik Devletleri'ndeki dördüncü en yüksek gökdelen durumundadır(Sears Tower, Empire State Building ve Aon Center'ın ardından). Tepe anteniyle birlikte ölçüldüğünde boyu 457 m (1,500 ft) dir. Bina içerisinde ofisler, lokantalar ve dünyanın en yüksek konutları yer almaktadır. Holizm Holizm; bütünün, kendisini oluşturan parçaların toplamından daha fazla olduğunu savunan felsefe görüşüdür. Ayrıca Sistem Kuramı içerisinde de değerlendirilen bir yaklaşımdır. Holizm (Holism) kavramı Eski Yunanca bütün, tamam, tüm anlamlarına gelen “Holos” sözcüğünden türemiş olup İngilizce “Whole” (bütün) kelimesi ile aynı kökenden gelmektedir. Bu yaklaşıma göre herhangi bir alanda (fizik, biyoloji, kimya, sosyoloji, ekonomi, dilbilim, felsefe) bir doğal sistemin bütünü kendisini oluşturan parçalardan ve alt sistemlerden farklı bir yapı oluşturur. Örneğin insan bağışıklık sistemi ve solunum sisteminden oluşsa da bunlarla belirlenemez. Kendisini oluşturan sistemlerden bambaşka bir varlıktır. Dolayısıyla alt sistem aslında çoğu zaman üst sistemin bir işlevini (fonksiyonunu) yerine getirir. Bu yaklaşımın temel düşüncesi, sistemi bir bütün olarak ele almasıdır. Bütünsel yaklaşım, sistemi oluşturan parçaların, parçalar arası ilişkilerin ve çıkacak sorunların birbirinden ayrılamayacağını kabul eder. Öğeler ve ilişkiler arasında meydana gelen sorunların (entropi) da birbirine bağlı olduğunu, bu yüzden de sorunların birisine çözüm bulunduğunda diğer sorunların da çözüleceğini ortaya koyar. Bütünsel yaklaşım, sistem kavramını “birbirleriyle etkileşimli bütünlüklerden oluşmuş, çevresiyle etkileşimli bir bütün olarak görür”. Bu anlayışa göre sistem çoğu zaman sinerji