Genel Görelilik, kuantum mekaniği, kara delikler, süper novalar, süper bağlar, p-zarlar, süper kütleçekimi ve membralar bilim dünyasına dışarından bakanlara pek tanıdık gelmiyor. Ama zamanı ve varoluşu kavrayabilmek, yaşadığımız evrene farklı bir pencereden bakabilmek için bilim adamı olmak da gerekmiyor. Einstein’ın ardından dünyanın ikinci büyük fizikçisi olarak kabul edilen Stephen Hawking, yukarıda sıraladığım matematik ve fizik kokan konuları duru anlatımıyla bir kitapta topladı. Hawking’in, Türkçeye tercüme edilerek Haziran 2002’de Alfa Yayınları tarafından piyasaya sürülen “Ceviz Kabuğundaki Evren” adlı kitabı tüm dünyada yoğun bir ilgiyle karşılandı. Bu yazıyı, kitabı tanımaya başlamadan önce ısınma hareketleri yapmak olarak görüyorum. Ceviz Kabuğundaki Evren’in içeriğiyle ilgili detayları önümüzdeki günlerde yayınlayacağımız ikinci bölümde bulacaksınız. Ceviz Kabuğundaki Evren, 2002 yılında Aventis Ödülü kazanmıştır. Simav Gölü Simav Gölü, Simav ilçesinin kuzeybatısında Simav Ovası'nda bulunan şu anda 5 km'lik bir alana sahip olan göl ,sazlık ve bataklıktır. 1967 yılında DSİ tarafından 2065 hektarlık göl drenaj kanallarıyla kurutulmuştur. Kurutulması 1982'de tamamlanmıştır. Şu anda göl arazisinde tarım yapılmaktadır. Simav Gölü uzun yıllar insanlar için geçim kapısı olmuştur bu sebeple etrafında belirli bir nüfus toplanmıştır. Civarındaki yerleşim yerlerinin başlıcaları ve en yakın olanları: Einstein Evreninde Zaman Yolculuğu: Zamanda Yolculuk Olasılığı Astrofizikci J. Richard Gott, Einstein Evreninde Zaman Yolculuğu ya da özgün adıyla Time Travel in Einstein's Universe: The Physical Possibilities of Travel Through Time kitabında fiziksel olayları herkesin anlayabileceği şekilde basite indirgemektedir. Kitap hakkında önemli yorumlar; Atkı Atkı; boyun, omuz veya bazen başa atılan örtü. İpek, dantel, yün, kürk gibi çeşitli malzemelerden yapılabilir. Yünden yapılanlar genellikle soğuktan korunmak amacıyla kullanılır. Mary-Kate ve Ashley Olsen Mary Kate Olsen ve Ashley Fuller Olsen (ikisi de 13 Haziran 1986 doğumlu) Amerikalı oyuncular. En çok Full House dizisindeki Michelle Tanner rolüyle tanınırlar. İkisi de TV'de ve filmlerde rol aldılar. Sonra, ünlerini TV programlarıyla, filmlerle, röportajlarla, hatta ve hatta ticari hasılatlarla devam ettirdiler. Bir kuralmış gibi, her zaman birlikte rol aldılar. 13 Haziran 1986'da Sherman Oaks, Kaliforniya'da doğdular. Oyunculuk kariyerlerine Full House adlı diziyle başladılar. 6 yaşına kadar ücretle dizide oynadılar. Diziyi çekmeye 9 aylıkken başladılar. Dizi 1980'lerin sonunda ve 1990'ların başında çok popülerdi. İki kardeş de aynı rolü, Michelle Tanner'ı oynadılar. Bu dizi bitince daha pek çok dizi ve filmde oynayıp kariyerlerini sürdürdüler. Power of the Night Power of the Night heavy metal grubu Savatage'ın 1985 yılında çıkarmış olduğu üçüncü albümüdür.Bu albümün prodüktörlüğünü zamanın gözde prodüktörlerinden, Megadeth'in 1992 yılında çıkarmış olduğu hit albümü "Countdown to Extincton" 'dan da tanınan Max Norman yapmıştır. Albüm kapağının orijinalinde Parental Advisory etiketi bulunmamaktadır.Ancak Atlantic Records albümdeki "Hard for Love" ve "Skull Session" parçalarında değinilen seksüel mecazlardan dolayı sorun çıkarmıştır.Bu hareket aslında üzerindeki "yasaklı" etiketi sebebiyle daha fazla insanın ilgisini çekip albümü satmak adına yapılan bir oyundu. Bu albüm basçı Keith Collins'in grupla beraber çıkarmış olduğu son albümdür.Criss ve Jon, Collins'in albümdeki performansından hiç memnun değillerdi ve albüm yayımlanmadan önce gitarlarda yaptığı hataları düzeltmek için uğraştılar.Keith'in yerine daha sonra 1986 yılında Johnny Lee Middleton getirildi. European Edel sürümündeki Bonus Parça European SPV sürümündeki Bonus Parçalar Jodhi May Oxford Wadham Koleji'nde İngilizce üzerine eğitim aldı. Panzer VII LÃ¶we Panzerkampfwagen VII Löwe (Lion) II. Dünya Savaşı sırasında Nazi Almanyası ordusu Wehrmacht için Krupp firması tarafından tasarlanan süper ağır tank sınıfındaki zırhlı savaş aracıydı. Bu proje sadece çizim tahtasında kalmadı. 1942 yılında Panzer VIII Maus olarak üretildi. Löwe tasarımının iki modeli vardı : Nazi Almanyası'nın lideri Adolf Hitler, "Leichter Löwe" modelinin iptalinin ve "Schwerer Löwe" modelinin tekrar tasarlanmasının emrini verdi. Taretine 150-mmlik ana top takılmasını ve ön zırhının 140-mmye çıkartılmasını, hızının da 30 km/s olmasını istedi. Ne tasarımı ne de prototipi üretildi. "Schwerer Löwe" tasarımına ait bazı özellikler Königstiger modelinde kullanıldı. Ancak modeli bile aracın çok pahalıya mal olacağını ispatladı. Ayrıca küçük köprüleri geçmek için çok büyük yapısı vardı. Teoride kalan diğer bir projede PzKpfw IX/PzKpfw X, ya da bilinen adıyla "Paper Panzers"dir. Baltık Sedef kakma Sedef kakma, ayrıca "sedefçilik" ya da "sedef işleme" olarak bilinen teknikte sedef, ahşap üzerine açılan çukur veya oymalara yerleştirilir ve tahtaya temas eden yüzeyden düşmelerini önleyecek yapıştırıcılar sürülür ya da sedeflerin etrafı madeni tellerle çevrilir. Sedef kakmacılık işine sedefkâri, sedef kakma yapan ustaya sedefkâr denilmektedir. Bağa, fildişi, kemik, çeşitli filetolar ve altın, gümüş gibi kıymetli madenler de sedefkârlıkta kullanılan malzemelerdir. İlk çağın en eski uygarlıklarında görülmekle birlikte, sedefin eşyada süs ögesi olarak uygulanışı çok sonradır. Her ne kadar bazı kaynaklar Sümer sanatında sedefin tıraş edilerek ahşaba uygulandığını, Uzak Doğu ve Güney Asya’da Hint Sanatında sedef süslemelere rastlansa da, sedefin en yaygın ve en gelişmiş şekliyle Türk-Osmanlı Sanatında görüldüğü bilinmektedir. Bazı deniz hayvanlarının kabuğunda bulunan ve sedefçilikte kullanılan sert, beyaz ve gökkuşağı pırıltılı, fosforik özelliği olan maddeye sedef, bu maddeyi işleyen kişiye de sedefkâr (sedefçi) denilmektedir. Beyaz, arusek, çöp, taş sedef olmak üzere çeşitlere ayrılmaktadır. Uzun ömürlü bu kabuklar, sedefler, milyonlarca yıllık fosiller halinde karalarda da görülmektedir. Sıcak denizlerde yetişen çok iri yumuşakçaların kabukları, zengin sedef kaynaklarıdır. Oyulabilecek nitelikteki herhangi bir malzeme üzerine, istenilen şekillerde oyularak açılan yuvalara, diğer bir maddeden oyulan şeklin aynısından kesilmiş parçaların kakarak yerleştirilmesi işi "kakmacılık" olarak adlandırılır. Oyulabilecek nitelikte olan malzeme; taş, tahta, mermer ve işlenmeye müsait bazı madenlerdir. Taşın, tahtanın veya madenin bazı kısımlarını oyarak bu oyulan kısımlara daha kıymetli başka bir madenden veya maddeden oyulan şekle göre kesilmiş parçaların gömülmesi suretiyle kakma işi gerçekleştirilir. Bu işler tezyinat için yapılmaktadır. Örneğin, adi bir taş oyulup mermer veya daha kıymetli bir madenden kesilmiş parçaları gömmek, abanoz üstüne sedef parçaları gömmek, ceviz tahtası üzerine fildişi veya kemik parçalarını desenli olarak keserek gömmek suretiyle yapılmış kakma işlerine pek çok yerde rastlanmaktadır. Hammaddesinin sıcak denizlerden sağlanması dolayısıyla sedefkârlığın Doğu'da başladığı tahmin edilmektedir. Sümer mezarlarında rastlanan ilk sedef işçiliği örnekleri de bu iddiayı güçlendirmektedir. Çin, Hindistan, Siyam gibi Uzak Doğu'nun "sanatı ve sanatkârı bol" ülkelerinde doğan sedefkârlık, Orta Asya Türkleriyle beraber Anadolu'ya gelmiştir. Çabuk kırılabilen bir malzeme oluşu ve genellikle ahşap üzerine uygulanması nedeniyle günümüze çok fazla örneği kalamamıştır. Orta Asya Türkleri arasında sedef kullanımını belgeleyen hiçbir kanıt olmamasına rağmen, bu nesnelerin varlığına Marco Polo ve çeşitli Bizans elçileri anılarında söz edilmektedir. Buna ek olarak Kazan Tatarlarının sedef kaligrafik yazıtlar yaptığı bilinmektedir. Kakma tekniği ile yapılan sedef işçiliğinde kullanılan ağaç genellikle cevizdir. Renkler kızıl ve siyah olup kullanılan motiflerde çeşitli geometrik desenler bir arada görülür. Bağa, fildişi, kemik, çeşitli filetolar ve altın, gümüş gibi kıymetli madenler sedefkârlıkta kullanılan sedef dışındaki diğer malzemelerdir. Bunların hepsine birden bezeme veya süsleme malzemeleri denilmektedir. Sedef işçiliği, genellikle ‘oyma’ ve ‘kakma’ usulleriyle yapılmaktadır. Önce, yüzeye, işlenecek motif çizilir. Keski adı verilen çelik uç ile, bu motifin çevresi keskilenerek açılan kanala tel yatırılır ve çekiç kullanılarak küçük darbelerle tel yüzeye gömülür. Telin zaman içinde kalkmamasını önlemek için, su ile iyice sıvılaştırılmış beyaz tutkal işlenmiş tel üzerine sürülür. Aynı keski ile, çizilen motifin içi oyulur ve bu içi oyulmuş motifin şekline uygun olarak, sedef , iki parmak arasında (baş parmak ve işaret parmağı) sıkıca kavranarak, zımpara taşında şekillendirilir ve motifin içine, beyaz tutkal ve ağaç tozundan yapılmış macun ile yapıştırılır. Motif içine yerleştirilecek sedefin, yerine düzgün oturması ve sonradan yapılacak tesfiyenin, sedefin parlak canlı kısmını yok ederek motifi bozmaması için, sedefin, şekillendirilmeden önce alt ve üst kısmının düzlenmesi gerekir. Sedef yerleştirilmiş parça en az iki saat kurumaya bırakıldıktan sonra, ince eğe ve zımpara ile silinerek, pürüzsüz bır satıh elde edildikten sonra, ispirto içinde eritilmiş gomalak cila (bir çeşit reçine) ile parlatılır. Gomalak cilanın, sıkıştırılmış pamuk yumağına damlatılması ve hızlı, dairesel ritmik hareketle parça üzerinde cila kuruyana kadar cilalamanın devam ettirilmesi gerekir. Eğer, açık renk olan genç ceviz ağacı seçilmiş ve renginin koyulaştırılması isteniyorsa, ciladan önce, yapılmış parçaya asiti alınmış zeytinyağı sürülerek güneşte bırakılır, kuruduktan sonra cila sürülür. Anadolu'da ahşabı oyarak görkemli eserler meydana getiren Selçuklular, bu tarz bezemeciliği günümüze ulaştırmıştır. Sedefin işçiliğinin en yaygın ve en gelişmiş şekli Türk-Osmanlı Sanatı’nda görülür. 17. ve 18. yüzyıllarda zirveye ulaşan Osmanlı sedef işçiliği, kapı, pencere, dolap kanatları, kürsü, çekmece, Kur’an muhafazası, rahle, masa, koltuk, kanepe, sehpa gibi mobilyalar, silah kabzası, nalın, körük, tütün tabakası, kahve takımı gibi çok çeşitli gündelik objede kullanılmıştır. Sedef kakmacılıkta geometrik desenler, çiçek, yaprak gibi doğadan alınmış naturel desenler ile rumî, barok ve arabesk motifler ağırlık kazanmıştır. Osmanlıda sedef işlemeciliğinin ilk örneklerini 15. yüzyıl sonlarına doğru görmek mümkündür. Edirne’de tek kubbeli Beyazıt Camiinin kapı kanatlarında görülen sedef işçiliğinin XVI. yüzyılda olgunluk devresine girdiği bilinmektedir. Bu dönemde sedefçilik kapı, pencere, dolap kanatları, kürsü, çekmece, Kur’ an muhafazası, rahle, masa, koltuk, kanepe, sehpa gibi mobilyalar, silah kabzası, nalın, körük, tütün tabakası, kahve takımı gibi ahşap eşyada görülmüştür. Sedef kakma Osmanlı doneminde özellikle 1700-1900'lü yillarda popüler bir süsleme sanatı olarak ilgi görmüştür. Bu sanat saray süslemeleri, camii mimberleri ile birlikte tüfek, piştol, kılıç ve kama gibi silahların da süslemelerinde sıkça kullanılmıştır. Edirne'deki 2. Beyazıt Cami kapı kanatları, bir rivayete göre Fatih Sultan Mehmet'in som sedeften yapılan tabutu, III. Murad'ın Ayasofya'daki türbesinin kapı kanatları, Sultan Ahmet Camii'nin pencere ve cümle kapılarının kanatları, Balıkesir'deki Zağanospaşa Camii'nin kapı kanatları, mimari yapılarda kullanılan sedef işçiliğinin en görkemli örneklerini oluşturmaktadır. 15.y.y' da , Topkapı Sarayı Müzesi'nde birçok sedefli eşya görülmektedir. Müzenin 1505 tarihli hazine defterinde sedefli eşyaların varlığı bildirilmektedir. Hatta Raht Hazinesine ait defterlerde sedefli eğer takımlarının kayıtlarına rastlanmaktadır, fakat bu takımlar günümüze ulaşamamıştır. 16.y.y'da Yavuz Sultan Selim'in türbe kapısı, Üsküdar'daki Mihrimah Sultan Cami kapı ve pencere kanatları, Süleymaniye Cami kapı ve pencere kanatları, III. Murad'ın yatak odası kapı kanatları önemli örneklerdir. Bu dönemde sarayda sedefkârların bir atölyesinin bulunduğunu ve sedefkârların burada geometri dersi okudukları da kaynaklarda yer almaktadır. Bu yüzyılda saray atölyesinden Mehmet Usta, Dalgıç Ahmet ve Mimar Mehmet Ağa yetişmiştir. 17.y.y ; sedef sanatında değişik bir tarz ortaya çıkmıştır, geometrik şekiller yerini bitkisel motiflere bırakmıştır. Bu dönem eserlerinden, Sultan Ahmet Cami Revan ve Bağdat köşkleri, Valide Sultan Dairesi, Yeni Valide Cami, I. Ahmed'in tahtı, IV. Mehmed'e ait saltanat kayığı, güzel örneklerdendir. XVII. yüzyılda Evliya Çelebi yalnız İstanbul’da 100 sedef atölyesi ve 5000 kadar sedef ustasının sanatlarını yürüttüklerinden söz etmiştir. 19.y.y ve 20.y.y ; Avrupa barok ve rokoko tarzı mimariyi etkilemiş ahşap daha az kullanılmaya başlanmış, sedef işlemeli eserler azalmıştır. Bu dönem eserleri 2. Mahmut tuğralı çekmece ve II. Abdülhamid'e gönderilen hediyelerdir. 20.y.y'ın ilk yarısına kadar devam eden sedef sanatı, bu dönemin en ünlü ismi Vasıf Ustanın 1940'ta ölümüyle son bulmuş, Küçükyalılı İsmail usta ve Nerses Ustanın ölümüyle de bu dönemin son sedefkarları tarih sayfalarındaki yerini almıştır. Vasıf Usta:Cumhuriyet Döneminin ilk yıllarında yüzen bir sergi haline getirilen Karadeniz gemisi ile çıktığı Avrupa gezisi sırasında, bu vapurun bir kamarası, Atatürk tarafından kendisine, atölye olarak tahsis edilmiş ve bu yolculuk sırasında yaptığı çalışmalarda, çekmeceler, levhalar, çeşitli müzik aletleri yapmıştır. Vapurun geziye çıkmadan önce Atatürk tarafından da ziyaret edilmesi Cumhuriyet döneminin ilk yıllarında sedef sanatı için önemlidir ve ilginçtir. 1912 yılında Sedefkâr Vasıf Hoca, Beşiktaş’ta işlettiği sedef atölyesinde bu sanatı bir süre devam ettirmiş, hatta onun öncülüğü ile 1936 yılında İstanbul Devlet Güzel Sanatlar Akademisinde bir sedefçilik bölümü açmıştır. Yaşamının son yıllarında Güzel Sanatlar Akademisinde görev yapmış, o dönemde yaptığı sedefli kapı yüzyılın son sedefçilik örneği olarak Topkapı Sarayı Hırka-i Saadet Dairesine konmuştur. Sedef işçiliğinin Suriye'den Gaziantep'e geldiği söylenmektedir. Sedefçiliğin doğduğu bölge ve tarih kesin olarak bilinmemekle beraber yaşayan kaynaklara göre Gaziantep’te sedef kakmacılık 1963 yılında başladığı belirtilmektedir. Gaziantep’te ilk olarak piştol tabancaların tamir edilmesiyle ve bu tamir edilen tabancaların üzerindeki sedefler örnek alınmış ve daha sonra yeni ürünler meydana getirilmiştir. Gaziantep’te 54 sedef atölyesi olup, 55. Atölye Gaziantep Üniversitesi’nde, Gaziantep El Sanatlarını Koruma ve Geliştirme Merkezi’nde, 1992 yılında kurulmuştur. Yörede en çok desen kalıplarında kullanılan desenler; Hatayi ve rumi desenlerinin basitleştirilmiş halleri, lale, karanfil, filiz, yıldız, benek, papatya, saksı, şeşberk, kare ve baklava desenlerin değişik kullanımları mevcuttur. İnci kabuğu yani sedef ile süslemeler Çin, Kore, Japonya, Tayland ve Hindistan'da sanatçılar tarafından uygulana gelmektedir. Dekoratif kaplamalar ile doğal lake ve sedefin kullanılması daha 2000 yıl önce Çin'de uygulanmıştır ve birçok Doğu Asya ülkesinin sanat tarihinde de görülmektedir. Sedef geometrik şekilli parçalardan oluşan bir tabak Çin'de bulunan Tang Hanedanlığı'na (618-906) ait sedef işlemeciliğinin en eski delilidir. Zamanla, sedef, ahşap, metal folyo ve lak gibi renkli kakma malzemelerle, Asya'nın farklı bölgelerinde gelişmiştir. Özellikle Koreli sanatkarlar "sedef kakma" sanatında kendilerini geliştirmişlerdir. Sedef kakma sanatına (Korece) “Najeon-Chilgi” denilmektedir. Kore'de kökenleri Naklang hanedanlığı dönemine denk gelmektedir. Shilla hanedanlığı (7-10 yy.) döneminde Kore'de popüler olmuştur. (11 yy.) Kral Munjong hükümdarlığı sırasında, sanatkarlara “Najeon Chilgi” ürünler yapması için bir atölye sistemi kurulmuştur. Najeon Chilgi eserler Japonya, Almanya, ABD, İngiltere, Hollanda ve daha birçok ülkenin müzelerinde bulunabilir. Doğu Asya sedef kakma sanatı tasarımlarında genellikle desenler hayvanlar, bitkiler, güneş, ay, su, dağlar gibi doğal nesnelerle oluşturulmuştur. Bunların genellikle Kore mitolojisinde özel bir anlamı vardır. Yapılış şekilleri birebir Türk-Osmanlı sanatıyla aynıdır. 18. yüzyıl sonlarında sedef işlemeciliği Tayland'a gelmiştir. On dokuzuncu yüzyıllarda, yönetimde ve tapınaklarda kullanılan tahtları ve kapıları süslemek için yoğun biçimde sedef kakmacılığı kullanılmıştır. Batıda Bizans'ta ve doğuda Mısır'da, sedef kakma sanatı kullanılmamaktaydı, ama onun yerine, fildişi oldukça revaçtaydı. Babür Hanedanlığı 1526-1707 yıllarında batı Hindistan'da hem iç tüketim hem de Avrupa kraliyet üyeleri, dini ve ticari müşteriler için ihracat yapmıştır. Portekiz Kralı Manuel I (1469-1521) envanterinde, Fransa Kralı Francis (1494-1547) için Hint işi sedef kakma ile süslü bir tabut, İtalyan Yüksek Rönesans sanatçısı hamisi Leonardo da Vinci (1452 -1591) envanterinde ise sedef kakmalı bir sandalye ve yatak listelenir. Entwicklung serisi Entwicklung serisi, (Almanca "Entwicklung", "geliştirme") bilinen adıyla E- serisi, II. Dünya Savaşının sonlarına doğru Nazi Almanyası tarafından standartlaştırılmış bir tank serisi üretmek için yapılan çalışmaydı. Dört değişik ağırlık sınıfında (E-10, E-25, E-50/E-75 ve E-100) standart tasarımlar ve bu tasarımlardan uyarlanan özel araçlar geliştirilecekti. Bu sayede Nazi Almanyası'nın aşırı karmaşık tank tasarımları ve bu karmaşıklık sonucunda gerçekleşen düşük üretim adetleri ve mekanik sorunlar giderilecekti. Savaş 1945'te sona erdiğinde sadece E-100 için prototip aşamasına varılmıştı. Oberbaurat Kniepkamp (Wa Preuf 6'nın otomotiv tasarımının sivil yöneticisi) tarafından tasarlanan program ilk kez Mayıs 1942'de düşünüldü ve Nisan 1943'te resmi olarak onaylandı. Bu yeni tasarımlarda odaklanılan beş ana öğe, önde kalın bir zırh kullanabilmek için mümkün olduğu kadar fazla ağırlığın aracın arka kısmına alınması, motor ve şanzımanın bir güç ünitesinde birleştirilerek bakım ve tamirinin kolaylaştırılması, tüm araçların dört ağırlık sınıfında (E-10, E-25, E-50/E-75 ve E-100) standartlaştırılması, tüm süspansiyon bileşenlerinin araç dışına monte edilerek savaş kompartmanında yer kazanılması ve avara kasnağı veya herhangi bir yol tekerinin bir mayın ile hasar görmesi durumunda paletin kalan tekerler etrafında yeniden birleştirilerek aracın haeketine devam edebilmesiydi. Tankların önden çekişli olmasının avantajları göz önünde bulundurulmuş; ancak mayın ve düşman silahlarının isabeti risklerine karşı askeri açıdan daha avantajlı olduğu düşünülerek tahrik dişlisinin arkaya yerleştirilmesinde karar kılınmıştır. E-serisi tasarımlar öncekilerden daha basit, daha ucuza üretilebilen ve daha verimli araçlar olacaklardı; ancak Jagdpanzer 38(t), Panther Ausf G ve Tiger II gibi yerlerini alacakları tasarımlara kıyasla zırh ve ateş gücünde sadece mütevazı iyileştirmeler sunuyordu. E-serisi araçlar Alman zırhlı araç tasarımlarının nihai standardizasyonu olacaklardı. E-100 harici tüm E-serisi araçların süspansiyonlarında Tiger II için geliştirilen ve daha sonra Tiger E ve Panther'de de kullanılan seksen santimetre çapında çelik jantlı yol tekerlekleri yer alacak; ayrıca 1930'ların başında Alman askeri yarı paletli araçlarında ortaya çıkan, yol tekerleklerinin üst üste bindiği ve birbirlerinin arasına girdiği "Schachtellaufwerk" sistemini terk edilecekti. "Entwicklung" serisi araçların en küçüğü olan E-10'un tasarım kontratı, Ulm'daki Klockner-Humboldt-Deutz Magirus Werk'e verildi. E-10 özellikle motorlar, süspansiyon ve aktarma bileşenlerinin testi için planlanmıştı. E-10 ve E-25'in bir çok ortak parça kullanması hedeflenmişti. Magirus'un bir çizimi, aracın 7,5 cm PaK 39 L/48 tanksavar topu ile donatılacağını göstermekteydi; ancak Ocak 1945 itibarıyla araçta hangi topun kullanılacağı belli değildi ve "en modern silahın" kullanılmasına karar verilmişti. Aracın zırhı gövde önünde üst plakada 60° eğimde 60 mm'lik alt plakada ise 60° eğimde 30 mm'lik zırh kulanılması planlanmıştı. Gövde yanları 10° eğimde 20 mm, gövdenin arka üst plakası 15° eğimde 20 mm, gövde arka alt plakası 33° eğimde 20 mm, gövde üstü ve altı ise 10'ar mm kalınlığında zırha sahip olacaktı. Araçta kullanılacak Maybach V-12 HL 100 motoru 400 HP gücündeydi. Aracın üretim versiyonunda bu motora yakıt enjeksiyonu eklenmesi ile geliştirilecek 550 HP gücünde HL 101 motorunun kullanılması düşünülüyordu. Daha güçlü motor ile aracın "Hetzer" olarak adlandırılarak Hellcat'lere karşı kullanılabileceği hesaplanmıştı. Araçta 1.000 mm çapında dört adet kauçuk lastikli çelik jant yer alacaktı. Jantlar birbiri üzerine binecek şekilde tasarlanmıştı. 400 mm genişliğindeki paletlerin yerle temas uzunluğu 2,55 metreyken, aracın toplam aks genişliği ise 2,46 metreydi. PaK 39 topu ile toplam uzunluğu 6,91 m, şasi uzunluğu 5,35 m, toplam genişliği 2,86 m, yüksekliği ise 1,76 metreydi. Ağırlık olarak 10 ile 25 ton arasında olması düşünülüyordu. Oberbaurat Kneikamp'ın savaş sonrası sorgusunda verdiği bilgiye göre E-10 çizimleri 1944 yazında tamamlanmış, Magirus ile yapılan kontrata göre üç prototip inşa edilmesi kararlaştırılmıştı. Silezya'da inşa edilen üç gövde Sovyet ordusu vardığında henüz tamamlanmamıştı. E-25, "Entwicklung" serisinin ikinci ağırlık sınıfını oluşturan tasarım grubuydu. Detaylı tasarım kontratı Karlsruhe'deki Arguswerke'ye verilmişti. E-25 arkadan itişli olacak ve E-10 ile bir çok ortak parçaya sahip olacaktı. Ocak 1945'te "Entwicklungkomission" E-25 tasarımına devam edilmesi kararını vermişti. Aracın gövde ön üst zırh plakası 50° eğimde 50 mm, ön alt plakası ise 55° eğimde 50 mm kalınlıktaydı. Gövde üst yanları 52° eğimde 30 mm, gövde alt yanları 0° eğimde 30 mm, gövde arka üstü 40° eğimde 30 mm, gövde arka alt plakası 50° eğimde 30 mm, araç tavanı ve altı ise 0° eğimde 20 mm kalınlıkta zırha sahipti. 1 Temmuz 1944'te Zahnradfabrik-Friedrichshafen, E-25'in 1945 başlarında tamamlamayı hedefledikleri yarı otomatik şanzıman/direksiyon sistemi üzerine çalışıyordu. Bu sistem Maybach V-12 HL 100 motoruyla eşleştirilecekti; Mart 1945 sonrasında ise daha güçlü HL 101 motorunun HL 100'ün yerini alması hedefleniyordu. Araç gövdesi 5,66 metre uzunlukta, 3,41 m genişlikte ve 2,03 m yükseklikteydi. Palet genişliği 700 mm, paletlerin yerle temas ettiği uzunluk 2,96 m, aks genişliği ise 2,74 m'ydi. Sadece birkaç adet Versuchsfahrgestell siparişi verildi. Tasarım, seri üretime uygun seviyeye yaklaşmamıştı. Oberbaurat Kneikamp'ın savaş sonrası sorgusunda verdiği bilgiye göre üç E-25 şasisi Alkett'in Berlin-Spandau fabrikasındaydı, ancak Müttefik askerleri fabrikaya vardığında şasileri bulamadılar. E-50 ve E-75 "Standardpanzer", Wehrmacht için ana tank olarak planlanmıştı. Tasarımı için otomobil üreticisi Adlerwerke seçildi. E-50 ve E-75, "standart tanklar" olarak planlanmıştı; aynı motora, paletlere, avara kasnaklarına, palet gerilim mekanizmalarına, yakıt tanklarına, havalandırma sistemlerine ve diğer aksesuarlara sahip olacaklardı. Şasileri aynı şekil ve boyutlarda olacaktı. İki gövdenin de dış boyutları aynı tutularak, E-50'nin biraz daha geniş bir iç hacme, E-75'in ise daha kalın bir zırha sahip olması planlanmıştı. Bu sayede iki tankın da fabrikada aynı üretim hattında üretilebilmesi, cephede ise aynı mekanikerler tarafından, aynı aletler kullanılarak bakım ve tamirinin yapılabilmesi planlanmıştı. E-50 Standardpanzer standart orta sınıf tank olarak düşünüldü. Panther modellerinin yerini almak üzere tasarlandı. Ağırlığının 50 ile 75 ton ağırlıkları arasında olması düşünüldü. E-75 Standardpanzer ise standart ağır sınıf tank olarak düşünüldü. Tiger I, Tiger II ve Jagdtiger modellerinin yerini almak için tasarlandı. E-50 ile aynı tasarıma sahip olmasına rağmen daha kalın zırhı ile 75 ile 100 ton arasında olacaktı. Tankların güç ünitesi olarak birçok Alman tankında kullanılan Maybach HL230 motorunun geliştirilmiş bir versiyonu düşünülmekteydi. Dayanıklılığı arttırılan motora eklenecek süperşarj sistemi ve yakıt enjeksiyonu planlanmaktaydı; ancak süperşarjörün hazır olmaması sebebiyle geliştirilmiş HL230 yerine 900 HP gücündeki Maybach HL234 motoru kullanılması düşünülmüştü. E-50/E-75 tasarımlarına dek Alman tanklarında motor, şanzıman ve direksiyon sistemi ayrı üniteler olarak tasarlanıyordu. Standartpanzer tasarımlarında bu üniteler tek parça olarak, aracın arkasında yer alacak şekilde tasarlandı. Araçlarda 8 ileri hidrolik şanzıman yer alacaktı. İki aracın da şanzımanları ikişer dişli hariç aynı olacak, E-50 60 km/sa son hıza ulaşırken E-75'in son hızı 40 km/sa olacaktı.Süspansiyon tamamen yeni bir tasarıma sahipti. Yol tekerleri disk yaylı amortisörlere bağlı olacaktı. E-50'de üç, E-75'te ise dört süspansiyon ünitesi yer alacaktı. İki model için de herhangi bir prototip üretilmedi. Araçların bazı parçaları üretildi; projelerin bütünü ise sadece kâğıt üzerinde kaldı. "Entwicklung" serisinin en çok ilerleme kaydeden modeli, süper ağır tank E-100'dü. 150 tonluk bir panzer fikri ilk kez 11 Eylül 1942'de "Wa Pruef 6" ile Krupp arasındaki bir toplantıda görüşüldü. Krupp, 17 Kasım 1942'de ilk tasarımları sundu. Porsche'nin tasarladığı Maus süper ağır muharebe tankına rakip bir model olarak Henschel tarafından tasarlandı. E-100, Maus gibi bir süper ağır muharebe tankı olarak tasarlandı. Ayrıca Maus ile aynı tareti kullanacaktı. Haziran 1943'te Adlerwerke şirketi E-100 tanklarını geliştirmek için sipariş aldı. Fakat 1944 yılında ağır tankların geliştirilmesine son verildi. Savaşın sonunda yalnızca şasi tamamlanabilmişti. Sadece şasesi tamamlanan tank Birleşik Krallık tarafından ganimet alındı. Yapılan birkaç çalışmanın ardından parçalandı. Cats Cats, Andrew Lloyd Webber’in, T.S Eliot’un 'Old Possum’s Book Of Practical Cats' adlı kitabından uyarlayarak bestelediği bir müzikaldir. Müzikal, çok bilinen Memory şarkısını da bütün dünyaya tanıtmıştır. Müzikal ilk kez 1981’de West End’de, ardından 1982’de Broadway’de oynanmıştır. T.S Eliot'ın "Yetenekli Kediler" adlı şiirinden esinlenerek yazılmıştır. İki müzikali de Trevor Nunn yönetmiş, koreografileri ise Gillian Lynne tarafından hazırlanmıştır. Müzikal, başta Laurance Olivier ve Tony Ödülleri- En İyi Müzikal olmak üzere sayısız ödül kazanmıştır. Londra’daki yapım 20 yıl sürmüşken, Broadway yapımı 18 yıl devam etmiştir. İkisi de tarihte en uzun süren oyunlar olarak tarihe geçmiştir. Müzikalin oyuncularından Elaine Paige ve Bettly Buckley müzikalden sonra Cats ile anılmaya başlamış, Marlene Danielle ise Broadway prodüksiyonunda 18 yıl boyunca oynamıştır. (1982’den 2000’e kadar) Cats birçok kez dünya turnesine çıkmış ve yirmiden fazla dile çevrilmiştir. 1998’de televizyona da uyarlanmış, 8 milyon seyirci tarafından izlenmiştir. Cats müzikali Tom Hooper tarafından ayni isimde sinema ekranlarına uyarlanmıştır. Cats filmi 18 Aralik 2020'de ABD'de vizyona girmesi planlanıyor. Cats, Webber’in çocukluğundaki gözde kitabı Old Possum's Book of Practical Cats’ten uyarlanarak bestelenmiştir. Müzikalin şarkıları besteci tarafından Elliot’un dizelerinden müziğe aktarılmıştır. Buna tek istisna, sözlerini Eliot’un "Rhapsody on a Windy Night" şiirinden sonra Trevur Nunn’un yazdığı, müzikalin en meşhur şarkısı Memory’dir. Ayrıca "The Moments of Happiness" adlı kısa bir şarkı Eliot’un Four Quartets eserinden alınan bir pasajdan oluşmaktadır. Yapısal olarak alışılmışın dışındaki bu müzikalin uvertürü bir füg içermektedir ve müzikalde, müziğe sözlü dizelerin eşlik ettiği bölümler vardır. Dekoru büyük bir hurda çöplüğünden oluşan sahne, değişiklık olmaksızın bütün gösteri boyunca aynı kalır. Webber’in derleyiciliği (eklektisizm) müzikale güçlü biçimde yansımaktadır. Müzik janrları klasikten popa, music hall’den (tiyatro müziği) caza, rock’a, elektro akustik müziğe ve hatta ‘The Adressing of Cats’ gibi ilahi şarkılara kadar uzanır. Sahne I Sahne II Kedi grubunun adı: Jellicle Cats. Bunlar dans eden, konuşan, kralları olan ve her birinin kendilerine özgü birer özellikleri olan kedileridir. Her yıl bir balo verirler ve kral Heaviside'a gönderilecek kediyi seçer. Heaviside'a gönderilmek demek, yeniden doğmak (lüks şartlar içinde ve en güzel dans edebilme, güzel olma özelliklerine sahip olarak yaşamak üzere) demek. Kediler dans ederek krala hünerlerini gösterirler. RumTumTugger adında çapkın, meraklı ve akıllı bir kedi, kedileri koruyan bir bodyguard, Black Cat (Siyah Kedi), White Cat (Beyaz Kedi) ve sürekli uyuyan Jennyanydots (Lazy Cat = Tembel kedi) bilinen birkaç kedidir. Bunun dışında kötü bir Jellicle kedi vardır. Yıllarca sessizliğini korumuştur. Ancak tam kral Heaviside'a gidecek kediyi seçecekken Macavity adlı bu kötü kedi ve adamları gelip kralı kaçırırlar. Kediler bu durumdan kurtulmak için Rum Tum Tugger'ın önerisiyle büyücü Mr. Mistoffelees adlı kediyi çağırırlar. Kralları bu kedi sayesinde geri döner. O sırada çok yaşlı, eskiden çok iyi dans eden ve Jellicle Kediler'in en güzeli olan Grizabella gelir. Çok yaşlıdır, ağır aksak yürür, güzelliğini, şarkı söyleme ve dans etme becerisini kaybetmiştir. Dans etmeye çalışır ama edemez. Tüm kediler ona güler. O, bu olaydan sonra "Memory" adlı şarkıyı söyleyerek eski anılarını hatırlar. Kral ve bütün kediler çok etkilenir. Sonunda Grizabella Heaviside'a gider. Jellicle Balosundan sonra, Old Deuteronomy mutluluğun ne olduğuna dair bir şarkı söyler (The Moments Of Happiness- Mutluluk Anları). Gus, (Asparagus’un kısaltılmış hali) ayaklarını sürüye sürüye öne çıkar (Gus: The Theatre Cat- Tiyatrocu Kedi). Bir zamanlar ünlü bir oyuncu olan bu kedi şimdi yaşlıdır ve ‘pençelerini titreten parkinsondan acılıdır’. Ona, maceralarından bahseden Jellylorum eşlik eder. Gus daha sonra bir zamanlar Thames Nehri’nin belası Growltiger’ı nasıl oynadığını hatırlar. Korsanın Griddlebone ile yaşadığı aşktan, sonra Siyamlar tarafından ele geçirildiğinden bahseder. Arkada, Skimbleshanks köşesinde uyumaktadır. ('Skimbleshanks: The Railway Cat- Demiryolu Kedisi'). Bu kedi, resmi olmasa da Glasgow’a giden gece treninden sorumludur. Çok akıllı ve çok önemlidir. Çünkü eğer giderse ‘trenin kalkması mümkün değildir’. Üçüncü bir gümbürtü ve şeytani bir kahkaha ile ‘en çok bu aranıyor’ kedisi Macavity görünür. Kendisi ‘uzman suçludur’ ve asla olay mahallinde yakalanmaz. Korkunç görünümlüdür ve Jellicle kabilesinin yüz karasıdır: hainidir. Macavity öne çıkar ve Old Deuteronomy’i yakalar. Diğer kediler onu takip etmeye çalışırken, Demeter ve Bombalurina, Macavity hakkında bildiklerini söylerler. Çünkü ikisinin de onunla geçmişte bir hikâyesi olmuştur (Macavity: The Msytery Cat- Gizemlerin Kedisi). Şarkıyı bitirdiklerinde; Macavity, Old Deuteronomy’nin kılığında geri döner. Demeter bunu ortaya çıkarınca ise Munkustrap ve Alonzo ile kavgaya girişir. Rum Tum Tugger, kedilere Bay Mistoffelees’i bulmayı önerir. (Sihirli Mistoffelees). Bu küçük, siyah kedi hiçbir kedinin yapamadığı birçok büyü yapabilmektedir. Sihirli kedi Old Deuteronomy’yi geri getirmeyi başarır ve tüm kedilerin takdirini toplar: Jelliclle kararı artık verilebilir. Old Deuteronomy oturur ve Grizabella son kez görünür. Old Deuteronomy kedilere son kez hitap etmesi için ona bir şans verir. Solgun görüntüsü ve terk edilmiş hali şarkısına (Memory) çok büyük etkisi yapar. Bu hitapla başarıya ulaşır ve seçilen kişi olur (Journey to The Heaviside Layer- Heaviside Layera yolculuk). Devasa bir lastik Old Deuteronomy ve Grizabella’yı yukarı doğru çıkarır. En tepede Grizabella yolculuğunu bitirir. Old Deuteronomy seyirciye kapanış konuşmasını yapar (The Adressing of Cats- Kedilerin Hitabı) Oyun biter. Bu açıklamalar alfabetik sırada ve gösterinin daha yeni versiyonlarına göre yapılmıştır. Ancak yapımdan yapıma çok küçük farklılıklar vardır. Asparagus / Gus – Tiyatrocu Kedi. Aynı aktör Asparagus’u genel koro kedisi olarak da oynar. Gus’un genç halini oynar. Gus-Tiyatrocu Kedi şarkısında Yaşlı Gus’u ve Growltiger’ı oynar, sonra tekrar genç Gus’u oynamaya devam eder. Bombalurina – Sırnaşık, kızıl kedi. Demeter’le bir düet söyler. Koro ve Dans Rolleri. Birçok karakter yapıma özel rolleri oynarlar. Genellikle ana karakterler dışındakilere küçük yapımlarda yer verilmez. Admetus – birçok yapımda Macavity’yi de oynayan genç kedi. Genellikle gösterilerde ya Admetus ya da Plato vardır. İkisinin de işlevi aynıdır. Alonzo – yapımların çoğundaki siyah beyaz tekir. ABD’de ve ilk Avrupa yapımlarında siyah-sarı olarak gösterilmiştir. Bazen Munkustrap’tan sonraki en güçlü karakter olarak gösterilir. Çünkü Macavity ile savaşır. Andrew Lloyd Webber, Cats’in Broadway versiyonu için Growltiger’ın Son Çıkışı’nın sırasını değiştirmiştir. Londra gösterisinde, Growltiger ve Griddlebone’un düeti T.S Eliot’un yayımlanmamış şiiri The Ballad of Billy M'Caw’dan uyarlanmış bir sahneydi. Dâstân-ı Şeyh-i Şefâ'ât-kâr Bâmürid-i Sahib-İnkâr Dâstân-ı Şeyh-i Şefâ'ât-kâr Bâmürid-i Sahib-İnkâr, 17. yüzyılda Nev'izade Atâyi tarafından yazılmış bir şiirdir. İdam cezası alan, fakat sonradan cezası padişah tarafından düşürülen birini konu alır. Beyitler hâlinde yazılmıştır. Dâstân-ı Şeyh-i Şefâ'ât-kâr Bâmürid-i Sahib-İnkâr Göricek virmedi küffâra emân Bogazın aldı anın şahne hemân Götürüp anı huzûr-ı mîre Tayanır kârı ser-i şemşîre Gerçi inkâr ile eyler feryâd Olamaz dagdaga-sâz-ı cellâd İrişip şeyh-i kerimü'l-ahlâk Emr idip itdirir anı ıtlâk Dir ki eblehlik idipdir bu fakÃ®r Cürmi mikdârı olındı ta'zir Şeyh Yavsî Şeyh Yavsî (?-1514) Türk din alimi; Bayrami tarikatı şeyhi, Şeyhülislam Ebussuud Efendi'nin babası ve II. Bayezid'in öğretmenidir. Asıl adı Muhyiddin Muhammed olan Şeyh Yavsî'nin doğum yeri İskilip olmakla birlikte doğum yılı için kesin bir tarih verilememektedir. Babası Osmanlı müderrislerinden matematikçi astronom olan Ali Kuşçu’nun kardeşi Mustafa el-İmâdî'dir. Aynı zamanda kayınpederi de olan Ali Kuşçu'dan (ö. 879/1474) ve Alâeddîn Aliyy-i Tûsî'den (ö. 887/1482) dersler alarak yetişti. Ali Kuşçu'nun ölümü üzerine, tasavvufa yönelerek bir süre Şeyh Muslihüddîn Kocavî'nin yanında bulunmuştur. Şeyh Yavsî; İskilip, Amasya ve İstanbul’da öğrenim yaparak yetişti. O zamanın Amasya valiliğini yapan şehzade II. Bayezid’e öğretmenlik yapmıştır. II. Bayezid ile kurulan bu ilişki şehzadenin padişah olması ile İstanbul'a taşınmıştır. II. Bayezid ile olan yakınlık nedeniyle Hünkar Şeyhi olarak da anılır. Mezarı İskilip'te Şeyh Yavsi adını taşıyan camii ve külliyesinin içerisindedir. Kabri, İskilip ve çevresinde bilenlerce çok ziyaret edilen mekanlardandır. Landkreuzer P. 1000 Ratte Landkreuzer P. 1000 Ratte (Rat) II. Dünya Savaşı sırasında Nazi Almanyası ordusu Wehrmacht tarafından kullanılmak üzere tasarlanan tamamiyle çok büyük bir tanktı. 1942 yılında Adolf Hitlerin onayı ile Krupp firması ile tasarlanan tank projesi 1943 yılında Albert Speer tarafından iptal edildi ve bir daha tamamlanamadı. Toplamda 1800 (bin sekiz yüz) ton olması düşünülen tank Almanlar tarafından üretilen en ağır tank olan Panzer VIII Maus on kez daha ağır bir tanktı. Üretilseydi dünya tarihinin en ağır tankı olacaktı. Renkli çizim-1 Renkli çizim-2 Ana silah olarak tarette kullanılacak iki adet 280 mmlik top Gneisenau sınıfı savaş gemilerinde kullanılıyordu. Proje iptal edilmeden üretilen büyük taret daha sonra Norveçte bulunan sahil koruma tabyasına takıldı. Ancak nerede olduğu bulunamadı. Diğer silahları bir adet 128 mmlik top, 8 adet 20 mmlik Flak 38 uçaksavar silahı ve iki adet 15 mmlik Mauser Makineli tüfek 151/15 olacaktı. Tank hareketini tanesi 8,500 beygir güç üretebilen iki adet MAN V12Z32/44 24 silindirli dizel deniz motorundan veya tanesi 2,000 beygirlik güç üretebilen 8 adet Daimler-Benz MB501 20 silindirli dizel deniz motorundan alacaktı. İki seçenekte toplamda 16,000 beygirlik bir güç sağlayacaktı. Bundan da ağır P. 1500 "Monster" kundağı motorlu top projesi ile birlikte iki projede çok erken safhalarda iptal edildi. Ama tehlikeli Schwerer Gustav (ya da Dora) 800 mmlik top imal edildi. Her ne kadar boyutları ile korkunç görünse de bu tankın birçok olumsuz yanı vardı. Örneğin bu büyüklükteki bir tankın geçebileceği köprü bulunmuyordu. Yolda yoktu. Ağırlığında ötürü arazide ilerlemesi çok zor olacaktı. Hızı çok düşüktü. Arazi şartlarında örneğin bir nehri geçebilmek için doğal bir yol bulmalı idi. Bu da araç için vakit kaybıydı. Bu büyüklükteki bir araç ne kadar kamufle edilse de düşman uçakları için kolay bir hedef olacaktı. O yüzden korunak yapılmalıydı. Ayrıca düşman piyadesine karşı yeterli koruması yoktu. YukarÄ±kocayatak, Serik Yukarıkocayatak, Antalya ilinin Serik ilçesine, bağlı bir mahalledir. 12 Kasım 2012'de TBMM'de kabul edilen 6360 sayılı kanun ile mahalle olmuştur. Beldenin Serik ilçesine uzaklığı 12 km, Antalya il merkezine uzaklığı 28 km'dir. Bayramilik Bayramilik veya Bayramiyye Tarikatı; Kurucusu Hacı Bayram-ı Veli'nin (1352-1429) adına izafeten "Bayramîyye Tarikatı" olarak tanınmıştır. Hacı Bayram-ı Veli'nin, hocası Safev’îyye şeyhi Hoca Alâ ed-Dîn Ali Erdebilî’nin talebelerinden Şeyh Hâmid Hâmid’ûd-Dîn-i Veli'nin Aksaray'da ölümünden sonra Ankara'ya dönüp irşâd fa'aliyetlerine başladığı 1412 tarihi, ilk Türk tarikatı olan Bayramiye’nin kuruluşu olarak kabul edilir. Bayramiyye tarikatı; Hacı Bayram-ı Veli tarafından Halvetiyye ve Nakşibendiye'nin Ekberî sufi düşünce tarzı altında harmanlanarak birleştirilmesi ile kurulmuş bir tasavvuf yoludur. Tarikatta üç temel unsur vardır. Bunlar "Cezbe", "Muhabbet", "Sırr-ı İlahî" olarak sıralanırlar. Kulun Allah’a doğru aşk ile çekilmesine "Cezbe", Allah’ın kulu kulun da Allah’ı sevmesine "Muhabbet" denir. Bayramilikte bu ikisini elde eden mürid ilahî sırrı elde etmek için çaba gösterir. Her tarikatın kendisine özel bir başlığı (takke) bulunur ki bu başlığa Tac denir. Bayrami tarikatının tacı beyaz renkli, altı dilimli olup tam tepesinde beyaz keçeden birbiri içinde üç daire bulunurdu. Buna gül adı verilirdi. Bu başlığın üzerine yeşil renkli sarık sarılırdı. Günümüzde devam etmemekle birlikte, etkileri Aziz Mahmud Hüdayi'nin kurduğu Halvetiye yolunda, ve mutasavvıf yazar İsmail Hakkı Bursevî'nin eserlerinde görülmektedir. Hacı Bayram-ı Veli’nin ölümünden sonra tarikat, müridleri üzerinden Akşemsettin’a atfedilen "(Şemsîyye-î Bayramîyye Tarikatı)", Bıçakçı Ömer Dede "(Şeyh Emir Sıkkinî)"’ye atfedilen "(Melâmetîyye/Melâmîyye-î Bayramîyye Tarikatı)," ve Akbıyık Sultan’a atfedilen "(Celvetîyye-î Bayramîyye Tarikatı)" olmak üzere üç ayrı kola ayrılarak devam etmiştir. EAL Kavaklıgöl, Çamardı Kavaklıgöl, Niğde ilinin Çamardı ilçesine bağlı bir köydür. Köy adını gölün yanında bulunan kavaklardan almıştır. Niğde iline 75 km, Çamardı ilçesine 3 km uzaklıktadır. Horemheb Horemheb, Antik Mısır'da yaklaşık milattan önce 1319 ila 1292 yılları arasında hüküm sürmüş 18. hanedanın son firavunudur. Horemheb'in hayatı hakkındaki bilgiler oldukça kısıtlıdır. III. Amenhotep döneminde doğduğuna kesin gözüyle bakılsa da, ailesi ve nereli olduğu hakkında neredeyse hiçbir şey bilinmemektedir. Biliminsanları onun Yukarı Mısır'ın 18. nomundan geldiğini düşünmektedirler. Esasen soylu bir aileden gelmeyen buna rağmen askeri kariyeri sonrası Mısır tahtına oturmayı başaran Horemheb'in hayatı hakkında yazılan en önemli eser 1964 yılında Robert Hari tarafından kaleme alınan ""Horemheb et la reine Moutnedjemet ou la fin d'une dynastie"" adlı çalışmadır. Askeri kariyerine muhtemelen III. Amenhotep'in firavunluğunun son yıllarında başlayan Horemheb, 18. Hanedan'ın çeşitli firavunlarına hizmet etmiş ve çok daha sonraları Nefertiti'nin kardeşi Nedjemmut ile evlenerek kraliyet ailesi ile akrabalık ilişkisine girmiştir. Yeni Krallık döneminde büyük çalkantılara yol açan, tektanrılı din Atenizmi getirmek adına, kadim çok tanrılı mısır dinini ortadan kaldırmaya çalışan Firavun Akhenaton'un ölümü sonrası, onun yerine küçük yaştaki oğlu Tutankhamun geçer. Bütün bu çalkantılı döneme bizzat şahit olan Horemheb, ilk olarak Tutankhamun'un hizmetinde Firavun Naipliğine yükseltilir. Bu dönemde yetkileri bir hayli genişletilen Horemheb yalnızca general olarak adlandırılmakla kalmaz, kraliyet hazinesinin yönetimini de elinde tutmaktadır. Horemheb, sahip olduğu yüksek yetki ve rütbelere rağmen, henüz tecrübesiz ve oldukça genç olan Tutankhamun'un naipliğini, daha önce Akhenaton'un firavunluğu döneminde de kraliyet mensubu olan Firavun Ay ile paylaşmaktadır. Kendinden önceki herhangi bir firavuna kan bağı olmadığı ve ordu kumandanı olarak başarılı bir kariyere sahip olduğu için Horemheb'in zamanla Firavun Ay ile bir çeşit rekabete giriştiği, Firavun Ay'ın Horemheb'i kendisine karşı almamak için Tutankhamun öldükten sonra da onu önemli yetki ve görevler ile donattığı bilinmektedir. Bu dönemde kuşkusuz Horemheb'in de etkisiyle Amarna terk edilmiş ve adım adım Akhenaton'un yenilikleri geriye çevrilmeye başlanmıştır. Bu dönemde yaşanan en önemli değişikliklerden birisi başkentin Teb şehrinden Memfis'e taşınmasıdır. Bu dönemde firavuna hizmette bulunan yüksek memurlar ve saray hizmetlileri de eski başkent Teb'e gömülmek yerine, yeni başkent Memfis'i tercih etmişlerdir. Horemheb'in de kendisine bu mezarlıkta bir memur mezarı yaptırdığı bilinmektedir. Muhtemelen define avcıları tarafından talan edilen mezara ait objeler bugün dağınık bir biçimde dünyanın çeşitli müzelerinde (Leiden, Kahire, Berlin, Bologna, New York, Paris ve Viyana) sergilenmektedir. Tutankhamun'un varis bırakmadan beklenmedik bir şekilde erken ölümü sonrası (yaklaşık MÖ 1338) eşi Ankhesenamen dul kalır. Hitit kaynakları, Kraliçe Ankhesenamen'in bu dönemde Hitit hükümdarı I. Şuppiluliuma'ya bir mektup yazarak hanedanlar arası bir evlilik teklifinde bulunduğu aktarmaktadır. Mektupta Ankhesenamen Mısır'da artık bir firavun varisi bulunmadığından ve kendisinin de hizmetçilerinden birisiyle evlenmeye hazır olmadığından bahsetmektedir. I. Şuppiluliuma bunun üzerine Prens Zanzanna'yı bu amaç uğruna Mısır'a göndermiştir. Kraliçe Ankhesenamen'in her iki naibi birden es geçip, hem onları hem de bütün Mısır'ı karşısına alacak böylesi bir davranışta bulunması düşünülemez. Hanedanları birleştirmeyi amaçlayan bu evlilik teklifiyle Kraliçe, özellikle Suriye'de genişleme döneminde olan kuvvetli Hitit İmparatorluğu ile hem gücüne güç katmış olacak, hem de bölgedeki diğer rakiplerine yönelik bit avantaj sahibi olacaktı. Verilen bu bilgiler ışığında, çok önemli diplomatik bir amaca hizmet eden bu mektubun ve evlilik teklifinin büyük bir uyum içerisinde yaşamayı başaran her iki naibin bilgisi dahilinde olduğunu düşünmek mümkündür. Tutankhamun'un ölümü sonrası firavun tahtının birkaç ay süre ile boş kaldığı ve bu süre zarfında Kraliçe Ankhesenamen'in Prens Zanzanna'yı beklediği söylenebilir. Prens Zanzanna'nın Mısır sınırında öldürülmesi üzerine MÖ 1337'de firavun naibi Ay tahta oturur. Zanzanna'nın ölümü Hititler ve Mısırlılar arasında bir gerilime yol açsa da, Ay'ın tahta çıkması ile aynı yıl vuku bulan I. Şuppiluliuma'nın ölümü Mısırlıların yardımına koşar. Literatürde zaman zaman Prens Zanzanna'nın iki firavun naibinin tahta oturma hevesi sonucu öldürüldüğü şüphesi de dile getirilse de, Hornung'a göre diplomatik bir evlilik senaryosu daha inanılır bir hikâye anlatmaktadır. Nitekim Zanzanna'nın ölümü üzerine Ay'ın tahta çıkar. Öte yandan dile getirilen bir diğer iddia, Horemheb'in Suriye'deki isyanlar ile meşgul olmasından dolayı Ay'ın tahta çıkışını durduramamış olmasıdır. Hornung iki naibin birbirleri ile Tutankhamun döneminden beri sürdürdükleri ortaklığı göz önünde bulundurarak, böyle bir iddianın altının doldurulamayacağını öne sürmektedir. Ona göre Ay döneminde yaptırıldığı bilinen ""Berliner Trauerrelief"" ve Tutankhamun'un mezarının dar odasındaki tasvirler Horemheb'i bu iddiayı destekleyecek biçimde yüksek rütbeli ve saygıdeğer biçimde tasvir etmektedir. Günümüze ulaşan kaynaklardan anlaşıldığı üzere Horemheb, Ay'ın hükümdarlığı döneminde de naipliğe devam etmiştir. Yeni Firavun Ay'ın tahta çıktıktan yalnızca 4 yıl sonra hayatını kaybetmesi, biliminsanları tarafından çeşitli şekillerde yorumlanmaktadır. K.Pflüger ve W. Helck gibi bilim adamları Ay'ın ölümünde Horemheb'in parmağı olduğunu iddia ederken, Hornung Ay'ın doğal sebeplerden ötürü öldüğünü düşünmektedir. Robert Hari'ye göre Ay'ın geride hiçbir erkek varis bırakmaması üzerine muhtemelen Ay'ın kızı olan Nedjemmet ile evlenen Horemheb, bu sayede tahta çıkmasını da resmi hale getirmiştir. Horemheb'in tahta çıkış tarihi ve kaç yıl hüküm sürdüğü tam olarak bilinmemekte ve bilim dünyasında hala tartışma konusudur. Sık sık dile getirilen tarihlerden birisi MÖ 1333 yılıdır. Horemheb'in 18. Hanedan ile kan bağı olmaması nedeniyle derhal bir meşrulaştırmaya ihtiyacı vardı. Bu nedenle tahta çıkışının hemen ardından çeşitli tapınaklarda Tanrı Amon'un onun tahta çıkışını kutladığını bildirerek, hükümdarlığını meşrulaştırmaya çalışmıştır. Çeşitli tapınaklarda bulunan Horemheb yazıtları onun dış politika ve kültün dışında, içişleri, tarım ve ekonomi gibi konularda da bazı yenilik planları olduğunu açık şekilde ortaya koymaktadır. Örneğin bu metinlerden birinde Horemheb güvenilir hakimleri iş başına getirdiğinden söz edilmektedir. Horemheb'in bu yenilikçi çabalarının ne kadar başarılı olduğu bilinmemektedir. Kaynaklar güvenilir hakimler ve rüşvetin ortadan kalkması gibi hedeflere yaklaşık 100 yıl sonra ancak II. Ramses döneminde ulaşılabildiğini göstermektedir. Hitit hükümdarı II. Murşili'nin analları Suriye'de Karkamış şehrinin, yerel Kral Nuhasseli Tetta ile müttefik olan Mısır ordularınca işgal edildiği aktarılır. Hitit analları bu savaşı MÖ 1331'e tarihliemektedirler. Gerek Akhenaton gerekse Tutankhamun gibi eski Firavunların pratikte resmen bir savaşa girmedikleri göz önünde bulundurulursa, Horemheb dönemindeki bu gelişim, Mısır'ın artık Hititlilerin kendisine kabul ettirdiği savunma rolünden çıkarak, bölgede müttefikler arayıp söz sahibi olma amacını gözler önüne sermektedir. Horemheb'in döneminden onun firavunluk süresini belirleyecek herhangi bir metin yahut anıta ulaşmak zordur. Yaklaşık 20-25 yıl gibi bir süre zarfında tahtta kaldığı düşünülse de bu döneme denk gelen, sarayda görevli yüksek rütbeli memur sayısı önceki dönemlere kıyasen oldukça azdır. Bazen iki kişinin bile atandığı vezirlik görevine dair yalnızca daha sonraları I. Ramses adını alacak olan Paramessu adı bilinmektedir. Ayrıca Horemheb'in döneminden esasen 18. Hanedan için tipik olan herhangi bir Amon Başrahibi yahut Teb Valisi'de bilinmemektedir. Horemheb döneminden ismi bilinen tek kişi, hazine ve yapı işlerini denetiminde bulunduran Maya'dır. Maya'nın daha önceki dönemlerde de bu görevi üstlendiği ancak Horemheb döneminde rütbesinin yükseltildiği sanılmaktadır. Hazine'den sorumlu olan Maya'nın aynı zamanda Tutankhamun ve Ay'ın mezarlarının nasıl dekore edileceğini de planladığı bilinmektedir. Bu zaman boyunca kendisinden önce gelen bazı firavunların isimlerini silmeye çalışmış ve kısmen başarılı olmuştur. Bu unutturma çabası tapınak mezar ve taşlardaki firavun isimlerini kendi ismi ile değiştirme olarak yaşanmış ve bu çabanın sonucu olarak unutulan Tutankhamun'un mezarı 20. yüzyıla dek soyulmadan kalmıştır. Kendisine varis bırakamayan Horemheb, veziri I. Ramses'i kendisinden sonra firavun olacak şekilde onurlandırmıştır. I. Ramses 19. hanedanın kurucusu ve ünlü II. Ramses'in dedesidir. Horemheb'in tapınakları yıktırıp, kendisinden önce yaşanan dini devrimi geri çevirmek amacıyla Aton adını kazıtıp her yere Amon adını yeniden yazdırmaya çalıştığı bilinmektedir. Hornung'un yaptığı incelemelere göre Horemheb'in MÖ 1305 yılında ölmüş olması muhtemeldir. Diecast Die-cast; Çinko ve Alüminyum karışımından oluşur. Bu karışımın diğer adı ise "ZAMAK"tır. Yani İngilizce olarak "Zinc" ve "Aluminium"un birleşimi. Daha çok oyuncak sanayisinde kullanılır. İlk diecast oyuncaklar 20. yüzyıl başlarında İngiltere de "Meccano (Dinky Toys)" ve Amerika’da "Dowst Brothers (Tootsietoys)" firmaları tarafından üretildi. Önceleri diecast oyuncaklar iç detayı olmayan araba ya da kamyon tipinde üretilmişti. O zamanlardaki teknoloji ile üretilen bu metal daha kırılgan bir yapıya sahipti ve nedeni anlaşılamaz bir şekilde bazen küçük bir etkide kırılırdı. Bu nedenle II. Dünya Savaşı öncesi diecast modellere rastlamak şu an çok zordur.Daha sonra 1950'li yıllarda diecast oyuncak sanayisi daha da değer kazandı, Ve sonradan "Corgi" ve "Hot Wheels - Mattel" gibi firmalar ortaya çıkarak bu sektörü daha da ileriye götürdüler. Şu an onlarca Diecast firması bu alanda faaliyet göstermektedir ve bu firmaların ezici çoğunluğu Çin'de bulunmaktadır. Mecidiye Camii Mecidiye Camii İstanbul'da Yıldız Parkı'nın deniz tarafındaki girişinde bulunan camidir. Abdülmecit tarafından Garabet Balyan'a yaptırılmıştır. Topakkaya, Aksaray Topakkaya, Aksaray Merkez İlçesine bağlı, Aksaray-Ankara karayolu 12.km'sinde bulunan bir kasabadır. Eski ismi "Çimeli Uzartık" tır. Nüfusu yaklaşık olarak 5000 olup, kasaba orta boyutlardaki tepelerin altına kurulmuştur. Kasaba halkı genellikle çiftçilikle uğraşmakta olup, yaşantı açısından daha çok kent stili hakimdir. Yüzölçümü bakımından da Aksaray'ın en büyük kasabalarından birisidir. İçimizdeki Çocuk İçimizdeki Çocuk, Doğan Cüceloğlu'nun "İç Çocuk ve İç Ana-Baba" ilişkisinin nasıl oluştuğunu, bu ilişkinin duygu, düşünüş ve davranışlarımıza nasıl yansıdığını günlük örnekler kullanarak sağlam mantıksal kurgusu ve yalın anlatımı ile veriyor. Ayrıca kitapta, içinde yetiştiğiniz ailenin ve yakın çevrenizin sizin iç dünyanızı ve şimdiki duygu, düşünüş ve davranışınızı nasıl etkilediğini incelemektedir. Güdü Güdü veya motiv, bireyin hareket ve davranışlarını başlatan içsel güç. Davranışa enerji sağlayan organizmanın içindeki ve çevredeki güçler olarak tanımlanır. Bireyin içsel gücü ile davranışa hazır hale gelmesine güdülenme yani motivasyon denir. Psikoloji biliminde herhangi bir şeyin eksikliğine ihtiyaç denir, bu eksikliği gidermek için bireyde dolayısıyla organizmada beliren güce ise dürtü denir. Organizma eksikliğini hissettiği şeyi gidermek ister ve bu yönde bir davranış sergiler. Genel olarak bireyin ihtiyaçlarını yani eksiklikleri gidermek için belirli bir yönde hareket etmesine güdü denir. Güdüler ise davranışlara yol açar. Organizmanın ihtiyaçlarını gidermek için izlediği yol sırasıyla: ihtiyaç, dürtü, güdü ve davranıştır. Psikoloji biliminde güdülenmiş organizmalar aktif olarak tanımlanmıştır. Açlık güdüsünün bireyi yemek yemeğe yöneltmesi buna bir örnektir. Organizmalar istenilen olumlu davranışlara yaklaşırken, istemediği olumsuz davranışlardan da kaçınır. Psikoloji biliminde güdüler fizyolojik ve sosyal yani toplumsal güdüler olmak üzere iki başlıkta incelenir. Fizyolojik ihtiyaçlar organizmayı harekete geçirir, organizmayı harekete geçiren uyarılara ise fizyolojik motiv denir. Fizyolojik motivlere ""dürtüler"" de denmektedir. Açlık, susuzluk, uykusuzluk gibi örnekler fizyolojik güdülere örnek verilebilir. Sosyal güdüler ise toplumsal bir ortamda gerçekleşir. Sosyal ihtiyaçlar organizmayı harekete geçir, organizmayı harekete geçiren uyarıcılara ise sosyal motiv denir. Sosyal güdülere örnek olarak: başarılı olma, bir mevkide terfi etme, yücelme duygusu, güven ve hoşgörü gibi örnekler verilebilir. Çoğu zaman fizyolojik güdü ve ihtiyaçlar, sosyal güdü ve ihtiyaçlara göre daha ağır basmaktadır. SÄ±ffin Muharebesi Sıffin Muharebesi (Arapça: صفين‎) (Mayıs-Temmuz 657), İlk Fitne esnasında, Halife Ali ile İslam Devleti'nin Suriye valisi Muaviye bin Ebu Süfyan arasında Sıffin'de yapılan savaş. Sıffin günümüzde Suriye'de, Fırat boyundaki Rakka kentinin doğusundadır. Yaklaşık üç aya yayılan ve en büyük muharebesi 26-28 Temmuz 657 tarihlerinde gerçekleşen savaşta bir sonuca ulaşılamadı. Her iki tarafın razı olması ile kurulan hakem heyetinden de bir sonuç alınamadı. Sıffin Savaşı İslam tarihi açısından; Ali'nin Müslüman toplumundaki otoritesini sarsan, Haricîler denen (sonradan Ali'yi öldürecek olan) grubun oluşmasına neden olan ve Emevî hanedanının yolunu açan önemli bir olaydır. Suriye valisi Muaviye, asiler tarafından öldürülen 3. halife Osman'ın akrabasıydı. Ali'nin Osman'ın katlinden sorumlu olabilecek bazı kimselerden destek aldığını ve bu nedenle bu cinayeti soruşturmakta isteksiz olduğunu düşünüyordu. Bu nedenle Ali'ye karşı isyan başlattı. Ali'nin isyanı bastırmaya çalışması, Sıffin Savaşı denilen uzun muharebelere neden oldu. Ali, Cemel Savaşı'ndan sonra 657 yılının Ocak ayında Basra'dan Kufe'ye döndü. Ali'nin elçi gönderme ve Muaviye'yi ikna etme çabaları başarısız oldu. Ali, İslam Devleti'nin yönetim merkezini Medine'den Kufe'ye taşıdı. Bunun nedeni Kufe'de destekçilerinin olması ve Kufe'nin daha merkezî bir konumda bulunmasıydı. Ali Kufe'de topladığı ordu ile Muaviye kontrolündeki Suriye eyaletini işgal etti. İki ordu Fırat boyundaki Sıffin'de karşı karşıya geldi. Aylarca süren ufak çatışmalar, ateşkesler ve meydan muharebeleri sonunda savaşın zirvesini oluşturan "Kur'an hadisesi" gerçekleşti. Muaviye'nin askerleri mızraklarının ucuna Kur'an'dan bölümler takmışlardı ve bu durum muhtemelen "savaşın sonucuna Allah karar versin" anlamına geliyordu. Ali Kur'an'a dayanan bir hakem heyeti oluşturulmasına razı oldu ve Ebu Musa El-Eş'ârî'yi temsilci olarak atadı. Amr ibnul'-As da Muaviye'yi temsil ediyordu. Ali'nin hakem heyeti kurulmasına razı olması Muaviye ile eşit şartlarda yargılanması anlamına geliyordu ve bu durum Muaviye'nin Ali'nin Müslüman toplumunun lideri olduğu iddiasını reddetmesine imkân verdi. Ali'nin hakem isteğine boyun eğmesinden rahatsız olan taraflarından büyük bir grup, ""Hüküm yalnızca Allah'ındır,"" () ayetini öne sürerek bu durumu protesto ettiler. Bu grup hakem heyeti kurmanın Kur'an'daki ""İki Müslüman gruptan biri diğerine saldırırsa, saldıranla (mütecavizle) Allah'ın emrine dönünceye kadar savaşın,"" () emrine karşı gelmek olduğuna inanıyorlardı. Bu aşırı dindar gruptan küçük bir kısmı Harûrâ köyüne çekildi ve gruptan ayrıldıkları için Haricîler (dışarıdakiler) olarak anılmaya başlandı. Hakem olayının detayları değişik kaynaklarda büyük farklılıklar gösterir. Net olan bir husus vardır ki o da Ali'nin Müslüman toplumundaki konumunun ciddî şekilde zayıfladığıdır. 658 Mayıs'ında Muaviye Suriye'deki taraftarlarının bir kısmı tarafından halife ilan edildi. Muaviye'nin nüfuz alanı bugünkü Irak ve Hicaz'a (Suudi Arabistan'ın batısı) doğru genişlerken Ali'ninki başkenti Kufe'ye doğru daraldı. Ali Sıffın Savaşı'ndan dört yıl sonra (661'de) Haricîler tarafından öldürülünce Muaviye'nin önünde halifeliğini ilan etmesi için hiçbir engel kalmadı. Muaviye Emevî hanedanının ilk halifesi oldu. İki ordunun kayıpları hakkında belirtilen görüşler ihtilaflıdır. Bazı tarihçiler şöyle yazmaktadır: İki ordunun verdiği kayıpların toplamı 70 bin kişidir; bunun 45 bini Muaviye’nin ve 25 bini ise Ali’nin ordusundandı. Yılanlı, Ödemiş Yılanlı, İzmir'in Ödemiş ilçesine bağlı bir mahalle. YusufÃ§uk Yusufçuk, odonata takımına ait, kanatlarını dinlenmeleri sırasında yanlara açık olarak yatay tutmalarıyla kızböceklerinden ayrılan bir alt takımdır. Büyük birleşik gözleri, güçlü saydam kanatları, göz alıcı renkleri ve uzunca vücutlarıyla tanınırlar. Vücutları kuvvetli yapıda ve hiçbir zaman düz değildir. Hareketleri daha hızlı ve devamlıdır. Bağırsak solunumu yaparlar. Göller ve durgun sularda sıkça bulunurlar. Yusufçuklar genelde sivrisinekler, tatarcıklar, arılar ve kelebekler gibi diğer küçük böcekler ile beslenirler. Çoğu zaman göllerin, akarsuların ve su birikintilerinin olduğu bölgelerde görülürler, çünkü "nemf" diye adlandırılan larvaları suda doğarlar. İnsanları normal şartlarda ısırmaz ya da sokmazlar fakat karınlarndan tutulduğu takdirde kurtulmak için ısırmayı denerler. Sivrisinekler gibi bazı zararlı canlıları yiyerek popülasyonlarını dengede tutmaları bakımından oldukça önemlidirler. Bu nedenle Kuzey Amerika'da birçok yerde yusufçuklar "sivrisinek avcıları" olarak adlandırılırlar. Yusufçuk adını, yüz güzelliği ve rengarenk kaftanı ile meşhur Yusuf peygamberden aldığı iddia edilir. Bir yusufçuk böceğinin yumurtadan ölümüne yaşam süresi 6 ay ile 7 yıl arasında değişebilir. Dişi yusufçuklar yumurtalarını su kenarlarına ya da su içindeli bitkilerin üzerlerine yumurtlarlar ya da uçarken suya serpiştirir. Yumurtadan çıkan ve "nemf" adı verilen yavru yusufçuklar yaşamlarının büyük bir bölümünü su altında geçirirler ve solungaç bezneri organları ile soluk alırlar. Genelde omurgasız hayvanları ve zaman zaman da iribaşlar ile balık yavrularını yakalayarak beslenirler. Çok hızlı hareket yeteneğine sahiptirler. Avlarını yakalayabilmek için diğer canlılarda rastlanmayan organlara sahiptirler. Yusufçuklar suda gelişimlerini bir yıl içinde tamamlar ve sudan çıkarak uygun bir yere tırmanırlar. Derilerinin sırtları boyunca yarılmasını bekler ve bu işlemden sonra yarılan derinin içinden yetişkin yusufçuk çıkar. İlk anlarda küçük olan kanatları ve gövdeleri kısa sürede gelişir ve olması gereken boyutlarına ulaşır. Fakat renklerinin olması gereken parlaklık düzeyine ulaşması için saatler ya da günler geçmesi gerekebilir. Yetişkin yusufçuklar sadece uçarak avlanırlar, havadayken birçok uçan zararlıyı yerler. Yarım saat içinde kendi ağırlıklarına eşit oranda besin tüketebilmeleri mümkündür. Yusufçuklar genelde güneşli havalarda uçmayı tercih ederler. Görme duyuları çok gelişmişdir. Birbirlerine birleşmiş olan petekgözleri yaklaşık 1000 ayrı "göz"den oluşur. Görme algıları harekete çok duyarlıdır ve gördükleri her şeyi ağır çekimde algılarlar. Bu nedenle öldürme konusunda çok atik ve serttirler. Kanatları gövdelerinin üst kısımlarında bulunur ve genelde saydam iki çift kanatları olur. Bilinen 500 dolayında alt türü bulunur ve en çok tropik iklimde yaşarlar. Kimilerinin uçuş hızı saatte 95 kilometreyi bulabilir. Ayrıca Yusufçuk böceklerinin dişileri çiftleştikten sonra erkek yusufçuk böceğinin kafası ile beslenirler. Bu yüzden tüm erkek yusufçuk böcekleri sadece 1 defa çiftleşebilirler. Yusufçuk böceklerine Türkçede "kız böceği", "helikopter böceği" de denildiği gibi gövdeleri ince olan türlere "iğnecik" de denir. Yusufçukların kuzey yarımkürede bulunabilen en yaygın kimi türleri şunlardır; Dassault Rafale Fransa, Avrupa ortak avcı uçağı programından kendi ihtiyaçlarını karşılayamadığı gerekçesiyle ayrıldı. Fransa uçak gemilerine inebilecek ve sadece avcı değil ayrıca bombardıman yapabilecek bir uçak istiyordu. Bunun üzerine Dassault firması Rafale'yi geliştirmeye başladı. İlk uçuşunu 1991 yılında yapmıştır. So You Think You Can Dance (2. Sezon) So You Think You Can Dance (2. Sezon), Amerikan reality-dans yarışması So You Think You Can Dance'in 25 Mayıs 2006 ile 16 Ağustos 2006 tarihinde yayınlanan 2. sezonu. So You Think You Can Dance'in ikinci sezonunun elemelerine 25 Mayıs 2006'da, yeni sunucu Cat Deeley ile başlandı. Denemeler New York, Los Angeles, Chicago ve Charleston, Güney Karolina'da yapıldı. Denemelerden Vegas'a kadar 116 yarışmacı kaldı. 116 yarışmacı Las Vegas'ta 1 haftalığına eğitildi. Bu 116 dansçı elenerek 41'e ve finalde ise 20'ye düştü. 16 Ağustos'taki finalde Benji Schwimmer 2. Sezonun birincisi olarak 100.000 dolarlık ödülü, bir hybrid SUV'u ve Celine Dion'un Las Vegas showu "A New Day"'e bir katılma sözleşmesi kazandı. Ä°ngilizce So You Think You Can Dance maddesi Geleceğe Dönüş Geleceğe Dönüş (İngilizce özgün adı: Back to the Future), Robert Zemeckis'in yönetmenlik, Bob Gale'ın yardımcı senaristlik, Steven Spielberg'in yürütücü yapımcılık yaptığı, 1985 yapımı bilimkurgu, macera ve komedi türündeki filmdir. Başrollerinde Michael J. Fox'un Marty McFly, Christopher Lloyd'un Emmett Brown olarak yer aldığı filmde, Crispin Glover, Lea Thompson ve Thomas F. Wilson da yan rollerdedir. "Geleceğe Dönüş"te, bir delikanlının kazara 1985 yılından 1955 yılına gitmesi konu edilir. Lisede okuyan anne ve babası ile tanışan genç, yanlışlıkla annesinin romantik ilgisini çeker. Anne ve babasının aşık olmasını engellediği için hatasını telafi edip, 1985 yılına geri dönmek zorundadır. Zemeckis ve Gale, babası okul çağındayken onunla tanıştığını düşünen Gale'ın fikrine yoğunlaşıp hikâyeyi yazmaya başladı. Birçok stüdyonun, Zemeckis'in "Romancing the Stone" filminin gişedeki başarısına kadar geri çevirdiği hikâyeyi, Universal Pictures ve yürütücü yapımcı Steven Spielberg kabul etti. Film ekibinin Eric Stoltz'un bu rol için uygun kişi olmadığını anlayana kadar, Marty McFly olarak filmin oyuncu kadrosunda yer alan isim Eric Stoltz'tu. Zemeckis'in Spielberg'e "Güldüreceğimizi umduğum kadar güldürdüğümüzü zannetmiyorum" demesiyle Stoltz kadrodan çıkarıldı, filmin gösterim tarihi olan 3 Temmuz 1985 tarihine kadar çekimler tekrar yapıldı. Film gösterime girdikten sonra, 380 milyon $ hasılat ve çok iyi yorumlar alarak yılın en başarılı filmlerinden biri oldu. Hugo Ödülleri'nde En İyi Dramatik Sunum ve Saturn Ödülleri'nde En İyi Bilimkurgu Filmi ödüllerini kazandı, ayrıca Akademi Ödülleri, BAFTA ve Altın Küre adaylıkları aldı. Ronald Reagan, 1986'daki State of the Union Address'te ve 2007'deki Kütüphane Kongresi'nde filmden cümleler söyledi. Filmin başarısının ardından, 1989 ve 1990 yıllarında iki devam filmi gösterime girdi. Ayrıca animasyon serisi hazırlandı ve tema parkı açıldı. "Geleceğe Dönüş", 2007 yılında Kongre Kütüphanesi tarafından "kültürel, tarihi ve estetik olarak önemli" filmler arasında seçilmiş ve filmin ABD Ulusal Film Arşivi'nde muhafaza edilmesine karar verilmiştir. Serinin yönetmeni Robert Zemeckis kendisi ölmeden yeni bir Geleceğe Dönüş filmi çekilmeyeceğini söylemiştir. Serinin 2016 yılında çizgiromanı çıkacaktır. Doktor Emmett Brown'un evine gelen Marty McFly, gitarını dev bir hoparlöre bağlar. Gitarının teline dokunduğunda hoparlörün büyüklüğünden kaynaklanan sesten dolayı geriye zıplar. Ardından telefon çalar. Arayan Dr. Emmett Brown'dur. Marty'ye geceleyin yanına gelmesini söyler. Okula geç kaldığını fark eden Marty, kaykayına binip okula gider. Müdürden azar işitip geç kağıdı alır. Grubuyla birlikte okulun müzik seçmelerine katılır. Ancak jüri üyeleri onları, müziklerinin çok gürültülü olduğu gerekçesiyle reddeder. Çıkışta sevgilisi Jennifer ile, babasının arabası ile dolaşacaklarını söyler. Evine gider. Arabayı ödünç alan Biff Tanen, (Thomas F. Wilson) Marty'nin babası George McFly'ın (Crispin Glover) arabası ile kaza yapmıştır. Marty buna çok sinirlenir. Uyanıp Dr. Brown'un yanına kamera ile giden Marty, Brown'un Delorean DMC-12 model bir arabadan zaman makinesi yaptığını görür. Zamanda yolculuk yapabilmesi için plütonyum gereken araba, saatte 88 mil hıza ulaşınca geçmişe veya geleceğe gider. Brown, köpeği Einstein'i geleceğe gönderir. Araba geri gelir, Einstein de içindedir ve Einstein yolculuğa çıkmadan önce Dr. Brown'un onun boynuna taktığı saatle Dr. Brown'un kolundaki saat arasında 1 dakikalık bir fark vardır, böylece ilk zaman yolculuğu denemesi başarı ile gerçekleşmiştir. Ardından Brown'un plütonyumdan bomba yapma vaâdiyle kandırdığı Libyalı teröristler gelir, Brown'u vururlar. Marty arabaya binip oradan kaçar, fakat o sırada 88 mil hıza çıkan Marty kendini 1955 yılında bulur. İlk olarak arabayı bir reklam tabelasının arkasına saklar. Şehre ulaştığında, 1955 yılına geldiğini anlar. Bir restauranta gider. Orada babası ile karşılaşır. Biff, arkadaşları ile George'a sataşır. Marty dolaşırken George'un Lorraine'i gözetlediğini görür. George ağaçtan düşer ve ona tam araba çarpacakken, Marty onu kurtarır. Araba ona çarpar ve bayılır. Ayıldığında kendisini annesinin yanında bulur, kötü bir rüya gördüğünü söyler. Gözlerini açtığında kendisini annesinin gençliğinin yanında bulur. Annesi odadan çıkar ve Marty pantolonunu giyer. Aşağıya inip Lorraine'nin ailesi ile yemek yer. Annesi ona romantik bir ilgi gösterir. Marty bu durumdan çok utanır. Doktor Brown'ın yanına gider. Brown en başta Marty'ye inanmaz. Ancak Marty onu ikna eder. Elindeki bir fotoğrafa bakar. Bir bölümü silinmiştir. Brown ona durumu açıklar. Marty, babasını arabanın çarpmasından kurtararak, anne ve babasının tanışmasını engellemiştir. Eğer babası ve annesini birleştirmeyi başaramazsa yok olacaktır. 1985 yılına geri dönebilmesi için gereken plütonyum yerine de saat kulesine düşecek yıldırımın gücüne ihtiyaç vardır. Marty, George ile buluşarak onun Lorraine ile tanışmasını sağlamaya çalışır. Ancak George'un belalısı Biff Tanen da Lorraine'i istiyordur. Marty, George'un Lorraine'i okuldaki dans gecesine davet etmesini söyler. Ancak George bunun mümkün olmadığını söyleyince, Marty çareyi George'u kandırmakta bulur. Plütonyumdan korunmak için tasarlanmış kıyafeti giyip George'un yanına gider. Ona Darth Vader olduğunu ve Lorraine'i partiye davet etmesi gerektiğini söyler. Çok korkan George bunu kabul etmek zorunda kalır. George, tam Lorraine'i davet edecekken Biff çıkagelir ve ona sataşmaya başlar. Marty, Biff'i onlardan uzak tutmaya çalışır. Biff'e bir yumruk atar. Biff ve arkadaşları arabalarına binip onun peşine düşerler. Marty kaykaya binip onlardan kaçar. Biff ve arkadaşları, Marty'i ellerinden kaçırdıklarında bir gübre kamyonuna çarparlar. Bu olay ile birlikte Lorraine'nin Marty'e ilgisi daha çok artmıştır. Marty yeni bir plan yapar. O Lorraine'i partiye götürecektir, ardından da zarar vermeye çalışacaktır. Bu sırada George gelip Marty'i durduracak ve Lorraine ona aşık olacaktır. Parti günü geldiğinde Marty araba ile Lorraine'ni alır. Okulun dışında Lorraine ile arabada oturan Marty'nin planı Biff yüzünden bozulur. Biff'in arkadaşları Marty'i bir arabaya kilitlerler. Biff de Lorraine'ne taciz etmeye çalışır. Plana uygun olarak arabada Marty'nin olduğunu sanan George, Biff'e Lorraine'nin yanından çekilmesini söyler. Biff, George'un kolunu kıvırır ve onunla dalga geçer. Bu sırada bir arabada kilitli kalan Marty'e, partide çalacak olan müzisyenler yardım eder. Marty hemen George'a yardım etmeye gider. Biff'in kolunu kavradığı George, onun Lorraine'e tokat atmasına sinirlenir. Yumruğunu sıkar ve Biff'in suratına en sert yumruğunu atar. Biff oracıkta yere yığılır. Artık George'un Marty'e ihtiyacı yoktur. Marty, Biff'in arkadaşlarının kendisini aradıklarını görür. Marty'yi arabadan çıkaran müzisyenlerden birinin eli zarar görmüştür ve bu da gitar çalmasına engel olur. Bu yüzden Marty gitar çalmayı kabul eder. Partide Rock'n roll çalan Marty'nin eli yavaşça yok olmaya başlar. Çünkü sınıf arkadaşlarından biri George'u itip, yanındaki Lorraine'i almıştır. İlk önce oradan uzaklaşan George geri gelip çocuğu itip Lorraine ile dans eder. Marty de sorunun hallolduğuna sevinip "Johnny B. Goode" şarkısını çalar. İlk başta bu şarkı çok beğenilse de Marty'nin yapmaya başladığı garip hareketler insanların bunu garipsemesine neden olur. Marty oradan uzaklaşıp Dr. Brown'un yanına gider. Ona bir mektup vermeye çalışır ama Brown bunu kabul etmez. Arabanın geleceğe gidebilmesi için, saat kulesine düşecek yıldırıma ihtiyaç vardır. Marty arabaya elektrik kablosuna değeceği bir çubuk takıp beklemeye başlar. Araba biraz geç çalışır, fakat saat kulesinin tepesindeki Dr. Brown bu sırada yıldırımı çekecek olan kabloyu yanlışlıkla koparır. Marty'nin sürdüğü araba tam gelecekken aşağıya iner ve sorunu çözer. Yıldırım düşer ve Marty 1985'e geri döner. Hemen Dr. Brown'ın yanına gidip ölmesine engel olmaya çalışır ancak Libyalılar, Brown'ı yine vurur. Marty koşarak Brown'ın yanına gider. Bu duruma çok üzülen Marty'nin yanındaki Brown kendine gelir. Marty'nin yazdığı mektubu okumuştur ve kurşunlardan korunmak için yelek giymiştir. Ardından Marty evine gider. Babası ünlü bir yazardır. Biff de onların hizmetçisidir. Kız kardeşinin peşinde bir sürü erkek vardır ve erkek kardeşi de saygın bir işte çalışıyordur. Marty ayrıca hayalindeki arabaya da sahip olmuştur. Marty arabasının yanındayken sevgilisi Jennifer gelir. İkisi konuşurlarken Dr. Brown gelir ve onları gelecekte büyük bir sorunun beklediğini söyleyip tekrar zamanda yolculuğa çıkarlar. Fikir, Bob Gale'in aklına Used Cars'ın gösteriminin ardından St. Louis, Missouri'deki ailesini ziyareti sırasında geldi. Onların bodrum katını karıştıran Gale, babasının lise yıllığını buldu ve onun mezuniyet sınıfının başkanı olduğunu keşfetti. Kendi sınıfındaki başkanı düşündü. Öyle biriyle arkadaşlık yapmak istemezdi. Sonra Gale, babası ile aynı sınıfta okuduğu takdirde onunla arkadaş olup olamayacağını merak etti. Kaliforniya'ya dönüğü zaman, aklındaki düşünceyi Robert Zemeckis'e açıkladı. Zemeckis sonradan, evlenmeden önce hiçbir oğlanla öpüşmediğini söyleyen annenin aslında okulun en aşüfte kızı olduğu fikrini düşündü. İkili projeyi Columbia Pictures'e götürdüler ve 1980 yılının Eylül ayında senaryonun ilk taslaklarını yazmaya başladı. Zemeckis ve Gale, 17 yaşındaki kahramanın ailesinin de 1950'lerde 17 yaşında olduğunu düşünerek öykünün matematiğini 1955 yılına kurdu. O çağda Rock'n Roll'un doğması ve varoşun genişlemesi hikâyeye lezzet kattı. Aslında Marty McFly uyanık bir korsan kasetçiydi ve zaman makinesi de buzdolabıydı ve eve dönebilmesi için de Nevada'daki bir atom bombası test alanındaki güce ihtiyacı vardı. Zemeckis, "çocukların kendilerini buzdolabına kilitleyebileceği ihtimali" ve filmin sonunun çok masraflı bulunmasından dolayı bu fikirden vazgeçti. Araba 1955 yılına gittiğinde onu gören çiftçilerin uçan daire sanmasını isteyen ikili, en uygun aracı aradı ve en sonunda tasarımını çok beğendikleri Delorean'de karar kıldı. Marty'ye arkadaş olarak Doktor Brown karakterini yaratan Zemeckis ve Gale bu dostluğu inandırıcı kılmak için filmin açılışındaki devasa amfiyi kullandı. Marty'yi annesi ile yaşadığı ödipal durumdan kurtarmak için "It's like I'm kissing my brother (Onu öptüğümde erkek kardeşimi öpmüş gibi hissettim)" repliği yazıldı. Biff Tanen'ın soyadı için, "I Wanna Hold Your Hand" senaryo toplantısında Zemeckis ve Gale'e saldırgan bir tutum gösteren Neff Tanen'dan esinlenildi. "Geleceğe Dönüş"ün ilk senaryo taslağı Aralık 1981'de bitirildi. Columbia, filme maddi destek sağlasa da bir süre sonra projeden ayrıldı. Gale "Onlar filmin gerçekten güzel, şirin ve sıcak olduğunu düşündü. Ama yeteri kadar cinsel değildi. Dört yıl içerisinde bütün büyük film stüdyolarının filmi reddetmesi, "Geleceğe Dönüş" için yeni bir taslak yazılmasına sebep oldu. 1980'lerde popüler gençlik filmleri müstehcendi ve bundan dolayı senaryo, fazla hafif bulunduğu için geri çevrildi. Sonunda Zemeckis ve Gale, senaryoyu Disney'e götürmeyi kararlaştırdı. Ancak onlar da anne ve oğul arasındaki ilişkiyi fazla cüretkâr buldu. Ardından ikili "Used Cars" ve "I Wanna Hold Your Hand" filmlerinin yapımcısı Steven Spielberg ile görüşme ayarladı. Aslında Zemeckis'in planında, projeyi kabul eden bir stüdyo bulunsaydı Spielberg olmayacaktı. Gale, Steve Spielberg'in şöhretinin kendilerini gölgede bırakacağından korktuklarını söyledi. Bir yönetici film ile ilgilenir gibi oldu. Ancak Spielberg'in konuyla ilgisi olmadığını öğrenince vazgeçti. Zemeckis onun yerine, gişede başarı kazanan "Amazon'da Fırtına" ("Romancings the Stone") filmini yönetmeyi seçti. Artık tanınırlığı yükselen Zemeckis, Spielberg ile düşünmeye başladı ve projeyi Universal Pictures'e götürdü. Sidney Sheinberg, senaryo ile aldığı notları yapımcılara gönderdi. Marty'nin annesinin adı Meg yerine Lorraine olacaktı (Sheinberg'in karısının adı Lorraine Gary'di), Brown'un hayvanı da bir köpek yerine şempanze olacaktı. "Geleceğe Dönüş" ismindeki bir filmin para kazanamayacağı görüşündeki Sheinberg, filmin adının "Spaceman from Pluto" (Plüton'dan Gelen Uzaylı) olarak değiştirilmesini istedi. Filmi ismine de, bir çocuğun okuduğu çizgi romanın adının "Plüton'dan Gelen Uzaylı" olmasıyla ve Marty'nin George McFly'ı kandırdığı sahnede "Ben Darth Vader, Vulcan gezegeninden gelen bir yabancıyım" yerine "Ben Plüton'dan gelen bir uzaylıyım" demesi ile gönderme yapılacaktı. Ardından Spielberg "Sevgili Sid. Bugüne kadar yazılmış en esprili tebliğ mektubun için teşekkür ederim. Gülmekten öldük. Devamını bekliyoruz" yazan bir not gönderdi. Sheinberg ciddi olduğunu söyleyemeyecek kadar utandı ve bu olaydan sonra herhangi bir önerisi olmadı. Michael J. Fox, Marty McFly'ı oynaması için düşünülen ilk kişiydi, ama o sıralarda "Aile Bağları" dizisinde oynuyordu. Dizinin yapımcısı Gary David Goldberg, kendisine gelen teklifi reddetti. Çünkü, dizide Fox'un annesini oynayan Meredith Baxter hamile olduğu için izindeydi ve Fox'un karakteri çok önemliydi. "Geleceğe Dönüş"ün gösterim tarihi 1985 yılnın Mayıs ayı olarak belirlenidği için; Zemeckis, Fox'un yerine başka birini bulmak için acele etti. Birçok genç aktörle yapılan denemelerden sonra Zemeckis, rol için iki aday belirledi. Bunlar C. Thomas Howell ve Eric Stoltz'du. Stoltz'u öneren kişi onun Peter Bogdanovich'in "Maske" filmindeki performansını çok beğenen Sidney Sheinerg önerdi. Zemeckis de, seçimini Soltz'tan yana kullandı. Dört haftalık yapım sürecinden sonra, Zemeckis, Stoltz'un beklenen performansı gösteremediğini fark etti ve ardından Spielberg'e danıştı. Filmi yeniden çekmek 14 milyon $'lık bütçeye 3 milyon $ daha ekleyecekse de Stoltz'un yerine başka birini bulma kararı alındı. Spielberg, Stoltz'un var gücüyle dramatik bir performans sergilediğini açıkladı. Gale, Stoltz'un karakteri oynarken, Fox'un rolün kendisi olduğunu söyledi. Kendi şüpheleri de olan Stoltz, bir gün Peter Bogdanovich'i arayarak, çalışma yöntemlerini anlayamadığını söyledi. Stoltz, projeden atılınca Zemeckis ve Gale, ilk tercihlerine döndüler. Meredith Baxter izninden dönmüş ve diziye katılmıştı, bu sayede de Fox'un üzerindeki ağırlık hafiflemişti. Fox'un senaryoyu okumasına izin veren Goldberg, iki proje arasında bir çatışma yaşanacağı takdirde kendilerinin kazanacağını söyledi. Fox senaryoyu çok beğendi ve filmde rol almayı kabul etti. Per Welinder ve Tony Hawk, filmdeki bazı kaykaylı sahneler için Michael J. Fox'a yardımcı oldu. Christopher Lloyd'tan önce Doc Brown rolü için ilk tercih John Lightgow'du. Ancal Lightgow müsait olmayınca, yapımcı Neil Canton ile "The Adventures of Buckaroo Banzai" filmide çalışan Lloyd rolü aldı. Lloyd aslında rolü en başta kabul etmedi ama karısının ısrarları sonuncunda metni okuduktan sonra fikrini değiştirdi. Albert Einstein ve Leopold Stokowski'den ilham alan Lloyd, birçok sahnede doğaçlama oynadı. Crispin Glover da George McFly rolü ile filmde yer aldı. Glover'ın performansı hakkında şaka yapan Zemeckis "George McFly'ın tavırları, elleriyle yaptığı hareketler, hepsini Crispin üretti. Yönetmen olarak görevim Crispin'i dizginlemekti, çünkü karakteri yaratacağım derken zamanın yüzde ellisinde kendini kaybediyordu" dedi. Stoltz ile "Wild Life" filminde karşılıklı oynayan Lea Thompson, Lorraine McFly rolü ile yapımın oyuncu kadrosunda yer aldı. Filmin 1985'teki açılış sahneleri için Thompson'a yaklaşık üç saat süren protez makyaj yapıldı. Biff Tanen rolü için oyuncu kadrosunda yer alan ilk isim J. J. Cohen'di. Ancak Cohen, Stoltz'un karşısında sıska durduğu için onun yerine stand-up komedyeni Thomas F. Wilson geldi. Cohen de Tanen'ın arkadaşlarından biri olarak filmde yer aldı. Ã–nemli karakterler Yan karakterler Eric Stoltz'un ayrılışını takiben, hafta içi çekim programı karışan Fox, sabah 10'dan akşam 6'ya kadar "Aile Bağları" çekimlerine, akşam 6:30'tan gece 2:30'a kadar da "Geleceğe Dönüş"'ün çekimlerinde yer aldı. Geceleri en fazla beş saat uyuyabildi. Her cuma sabah 10'dan, akşam 6 veya 7'ye kadar çekim yapıyordu ve hafta sonlarında da, müsait olduğu gündüzlerde dış çekimleri yapıyordu. Fox çok bitkin düştü ama "Uyanık geçen her dakika iş demekti. 22, 23 yaşlarındaydım, film ve televizyon işinde olmak hayalimdi, her iki işte de aynı anda olmayacağını bilmiyordum tabii. Paldır küldür gitti, ben de kendimi kaptırdım" dedi. Yorulan Zemeckis, "Geleceğe Dönüş"'ü "The Film That Would not Wrap" (Hiç Bitmeyecek Film) diye andı. Her gece çekim yaptığı için "hep uykulu gezdiğini" ve "iyice kilo aldığını" belirtti. [[Hill valley|Hill Valey]]'de çekilecek Mahkeme Salonu sahneleri için [[Universal Studios|Universal Stüdyoları]]'nda plato hazırlandı. [[Bob Gale]], "hiçbir şehrin, 1950'leri yeniden yaratmak için yeniden tasarlanmaya izin vermeyeceğinden dolayı çekimlerin başka bir yerde yapılmasının imkânsız olduğunu açıkladı. Doc Brown'un evinin iç çekimleri Robert R. Blacker House'ta, dış çekimleri de Gamble House'ta gerçekleşti. Filmin yeniden çekilmesi programın 20 Nisan 1985'e sarkmasına neden olduğu için, gösterim tarihi Mayıs'tan Ağustos'a alındı. Ama film, test gösteriminde olumlu karşılanınca (Frank Marshall "Ben asla bir filmin ön gösteriminin bu kadar beğenildiğini görmemiştim. İzleyici heyecandan tavana zıpladı" dedi), Sheinberg gösterim tarihini 3 Temmuz'a aldı. Filmin yeni gösterim tarihi kararlaştırılınca, iki kurgucu, Arthur Schmidt ve Harry Keramidas atandı. Seslendirme ekipleri, ses miksajını [[24 saatlik zaman|24 saatlik]] aralıklarla hazırladı. Ön gösterimden sonra, filmin sekiz dakikalık kısmı kesildi. Bunlar arasında, Marty'nin annesini sınavda kopya çekerken yakaladığı, Lorraine'i kurtarması gereken George'un telefon kulübesinde kilitli kaldığı sahneler de vardı. Marty'nin uzaylı kılğına girip,