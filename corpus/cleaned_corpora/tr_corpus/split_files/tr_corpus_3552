Yozgat ili, Merkez ilçeye bağlı bir yerleşim birimidir. Yozgat iline 60 km Yerköy ilçesine 57 km Sungurlu (Çorum) ilçesine ise 47 km mesafededir. Beldenin Nüfusu 2006 yılı verilerine göre 1625 kişidir. Acara tarihi Bu madde Gürcistan'ın Özerk bölgesi Acara'nın tarihini anlatmaktadır. Arkeolojik buluntulara göre Acara Neolitik Çağlardan beri insanların yerleşim yeri olmuştur. Antik Gürcü kabilesi Moshlar antik çağlarda bu bölgeyi yurt edindi, Acara bölgesi MÖ 7. yy dan 3. yy. a kadar Kolhis'in bir parçasıydı. Bölge İberya Krallığı içerisinde MS 4. yy. sonlarında bir ilçe (saeristavo) olarak ortaya çıktı. MS 4. ve 5. yüzyıllarda Yunan tüccarlar tarafından kolonize edildi, Acara sahili daha sonra Roma hakimiyetine geçti. Bathus (Bathys) (günümüz de Batum) ve Apsaros (Apsaruntos) (Modern Gonio) bu zamanların önemli şehirleri ve kaleleri idi. Arkeolojik çalışmalar günümüz Kobuleti yakınlarında Piçvnari'de zengin bir antik kentin kalıntılarını ortaya çıkarmıştır. MS 2. yüzyılda Bathus, Roma lejyonlarının önemli bir askeri üssüydü. Apsaros tiyatrosu ile meşhurdu. Hristiyanlık döneminin başlarında Acara Aziz Andreas, Aziz Matta ve Aziz Simon isimleriyle bağlantılıdır. Aziz Matthias'ın Batum yakınlarında Gonio kalesine defnedildiği söylenir. Acara MS 2. yüzyılda Lazika Krallığı'na katılmıştır. Bölgenin kilit kalesi Petra (Tsihisdziri) Bizans ve Persler arasındaki Lazika Savaşı'nda (542-562) önemli bir rol oynamıştır. 9. yüzyılda bölge iki Gürcü devleti ; Tao-Klarceti ve Egrisi-Abhazya Krallığı arasında bölünmüştü. 11. yüzyılda Acara birleşik Gürcistan Krallığı'nın bir parçası oldu ve Samsthe Prensliği'nin yöneticileri tarafından idare edildi. Bölge 11. yüzyılda Selçuklular ve 13. yüzyılda Moğollar tarafından harap edildi. Gürcistan Krallığı'nın bölünmesinden ve buna mütakip iç savaşlardan sonra Acara 1535 yılında Guria Prensliği'nin bir parçası olana dek sürekli el değiştirmiştir. Bu dönemde Cenevizliler Karadeniz ticaret kolonilerinden birini Gonio'da kurdu. 1547'de Osmanlılar bölgeye akınlar düzenledi ve Batum'u ele geçirdi. 1564'de Guria Prensi Rostom Gurieli tarafından bölge kurtarıldı ancak 1582'de yeniden Türk yönetimine geçti. 1609 yılında Mamia Gurieli Batum'u geçici olarak geri aldı. Ancak Guria Prensliği, 1614'de bölgeyi Osmanlıya kaybetti. Bölge iki sancağa bölündü ve Çıldır (Ahaltsihe) Paşalığına bağlandı. Acaralıların bir bölümü diğer Gürcü bölgelerine göç ettiler. Kalanlar ise İslam dinini benimsediler. Osmanlılar Acara ve Himşiaşvililer gibi yerel Müslüman Gürcü asilleri üzerinde çok az direkt kontrole sahipti. Onlar yarı özerk beyler olarak yönetimde kaldılar ta ki Osmanlı hükümetinin 1850 yılındaki merkezileştirici reformları tanzimat ile görevlerinden alınmalarıyla bölge imparatorluğa daha da yakınlaştı. Tanzimat reformlarına bölgenin iki tabakasından da karşıtlıklar vardı ; ayrıcalıklarını kaybetmelerine gücenen asiller ve yeni vergiler ve Osmanlı ordusuna zorunlu askerliğe karşı olan halk. 1840'larda Saray çevre paşalıklardan Kör Hüseyin Bey (Himşiaşvili) tarafından başlatılan ayaklanmayı bastırmak üzere kayda değer sayıda asker toplamak zorunda kaldı. Kör Hüseyin Bey 1840, 1844 ve 1846 yıllarında üç sefer olmak üzere ayaklandı. Her seferinde yenildi ve sonunda Konstantinopolis'e mahkum olarak gönderildi. İsyancıların arasında 1844 yılında İmam Şamil tarafından Dağıstan'daki Ruslara karşı mücadelesine gönüllü toplamak için gönderdiği Hasan Hasbi de vardı. O, Acara ayaklanmasının bastırılmasından sonra kaçmayı başardı. 1853-1856 Kırım savaşı ve 1877–1878 Osmanlı-Rus Savaşı boyunca binlerce Acaralı Osmanlı ordusuna katıldı. 93 Harbi sırasında Batum Derviş Paşa komutasındaki 25.000 kişilik güçlü Osmanlı ordusunun yanı sıra Karadeniz kıyısında seyir eden Osmanlı savaş gemileri ile savunulmuştu. Ruslar General Oklobjio komutasındaki 15.000 kişilik Kobuleti birliğini gönderdiler ancak Oklobjio çatışma boyunca çok az bir başarı gösterebildi. O, 14 Nisan 1877'de Osmanlıları Muhaestate tepelerinden çıkardı ve 15 Kasım'a kadar oraya mevzilendi. Oklobjio'nun yaptığı tek ilerleme girişimi 11-12 Haziran'da Tsihisdziri ve Sameba tepelerindeki çarpışmalarda Osmanlılar tarafından önlendi. Kasım ayında Kars'ın ele geçirilmesi ve General Komarov'un Ardahan birliğinin Batum'a ilerleyişi ile birlikte Derviş Paşa'nın birliklerinin Batum'a çekilişi Oklobjio'ya yeniden harekete geçme fırsatı verdi ancak 18 Haziran 1878'de Tsihisdziri'ye yapılan saldırısı başarızlıkla sonuçlandı. Daha sonra bunu Rusların Batum'a karşı operasyonlarını bitiren ateşkes antlaşması izledi. "Ana madde: Acara Ã–zerk Sovyet Sosyalist Cumhuriyeti" FranÃ§ois Tombalbaye François Tombalbaye, diğer adıyla Ngarta Tombalbaye (d. 15 Haziran, 1918 - ö. 13 Nisan 1975), Çad'ın ilk devlet başkanı olarak görev yapmış olan bir öğretmen ve sendika aktivisti. Ülkenin güney bölgesinde, Koumara şehri yakınında Moyen-Chari Valiliği'nde doğdu. Güneydeki beş bölgede etkin konumda olan Sara etnik grubundandı. Tombalbaye Çad İlerici Partisi lideri olarak Gabriel Lisette'nin ardılı oldu ve 1959'da Çad koloni hükûmetinin başına geçti. Ülkeyi 11 Ağustos 1960'taki bağımsızlığı sırasında yönetti ve ilk devlet ve hükûmet başkanı oldu. Tombalbaye ülkenin hem güneyi hem de kuzeyinden gelen ve "ilerici" olarak tanımlanan güçlerin bir koalisyonunu yönetti ve koloni yasama organı olarak merkezdeki daha muhafazakâr islami grupları izole etti. Bağımsızlığın ardından daha otokratik bir idare kurdu, hem kendi partisi içindeki hem de diğer partilerdeki muhalif öğeleri durdurmak için kendi partisi dışındaki tüm siyasi partileri yasakladı. 1963'te ayaklanmalara tepki olarak milli meclisi kapattı. Kamu hizmetlerini ulusallaştırmaya başlayarak, Fransız idarecileri daha az becerikli bölge sakinleriyle değiştirdi. Ulusallaştırmayı finanse etmek için "Ulusal Borç" adı altında vergileri arttırdı. Ekim 1968'de Tombalbaye Washington'da Başkan Lyndon B. Johnson'ın misafiri oldu. Johnson ile yaptığı konuşmanın ardından, Texas'a gitti, Texas Teknik Üniversitesi'nin bir parçası olan ICASALS (Verimsiz ve Yarıverimsiz Toprak Çalışmaları için Uluslararası Merkez)'de araştırmacılar ve bilim adamlarıyla birlikte oldu. Tombalbaye'nin ülkeyi Afrikalılaştırma programı, ülkenin kuzeyi ve merkezindeki müslüman çoğunluğun hıristiyan ve animist güneydeki otoriteyi tanımaması yüzünden başarısız oldu. Müslüman Gorane halkı ülkenin bağımsızlığını, kontrolün fransız kolonicilerden güneylilere kayması olarak görüyorlardı. 1 Kasım 1965'te Guéra Valiliği'nde başlayan ayaklanma 500 kişinin ölümüyle sonuçlandı. Bu olay, Çad'ın komşuları kuzeydeki Libya ve doğudaki Sudan'ın da ilgili olduğu, ülkenin merkezinde ve kuzeyindeki bir dizi karışıklığın başlangıcı oldu. Bu dönemdeki en etkin hareket, Sudan'da konumlanmış olan FROLINAT ya da Çad Ulusal Kurtuluş Cephesi'ydi. FROLINAT örgüt içi bölünmeler ve fraksiyonlar arasındaki rekabet yüzünden sıkıntılı günler geçirmesine rağmen Tombalbaye'nin otoritesine direnebilmeyi başardı. Tombalbaye yardım için ülkenin eski koloni gücü Fransa'yı ziyaret etti ve iki ülke arasındaki bağımsızlık antlaşmasının hükümlerini hatırlattı. Fransa ülkeye asker göndermeyi kabul etti, ama Tombalbaye'nin ordu, hükûmet ve kamu hizmetlerinde reform yapmasını şart koşuyordu. Tombalbaye tarafından keyfi olarak koyulan vergiler ve yasalar feshedildi ve ülkenin geleneksel sultanlarının vergi tahsildarlığındaki rolü iade edildi (vergi gelirinin %10'unu onlar alıyorlardı). 1969'da Fransa'nın koşullarını kabul etti ve Çad, aşamalı bir liberalleşme sürecine girdi. 1969'daki seçimlerde, yüzlerce siyasi mahkûm hapishanelerden çıkarıldı ama Tombalbaye hala oy pusulasındaki tek adaydı. Liberalleşmenin bir sonraki işareti 1971'de geldi, Tombalbaye PPT kongresinde birtakım hatalar yapmış olduğunu itiraf etti. Hükûmeti düzeltmek için yeni adımlar attı ve daha çok "Gorane"ye yeni hükûmetinde yer verdi. Görev tamamlanmış gibi göründüğü için Fransa ülkeden askerlerini çekti. İlerleme Ağustos 1971'de, Libyalı lider Muammer el-Kaddafi ile bağlantılı bir hükûmet darbesi açığa çıkarıldığı zaman sona erdi. Tombalbaye hemen kuzey komşusuyla ilişkilerini kesti ve Kaddafi karşıtı güçlerin kendi bölgesinde operasyon yapmasına izin verdi. Karşılık olarak, Kaddafi Tombalbaye karşıtı FROLINAT muhalefetini tanıdı ve onlara yardım gönderdi. Bu sırada, Tombalbaye'nin en çok destek aldığı yer olan ülkenin güneyinde, popüler Genelkurmay Başkanı Jacques Doumro ile Albay (sonra Çad devlet başkanı olacak) Félix Malloum'un görevden alınmasına öğrenciler grev ile karşılık verdiler. Çad bir kuraklığın etkisine girmişti ve Tombalbaye siyasi mahkûmlar için çıkarılan genel af kararını feshetmişti. 1972'nin sonunda, 1000'in üzerinde kişi siyasi nedenlerle tutuklanmıştı. Aynı zamanda, Arap dünyası'nın Libya'ya desteğini azaltmaya çalıştı ve FROLINAT içindeki çatışmaları kışkırttı. Her şeye rağmen, Tombalbaye kendi hükûmetini de emniyetsiz hissediyordu. Malloum'un da içinde bulunduğu birtakım önemli PPT liderlerini, kendisini cadılık ve kara büyüyle devirmeyi planladıkları gerekçesiyle tutuklattı. Bu olay kurban edildiği iddia edilen hayvan nedeniyle "Kara Koyun Komplosu" adıyla anıldı. Ağustos ayında Tombalbaye PPT'yi dağıttı ve onun yerine Kültürel ve Sosyal Devrim için Ulusal Hareket (MNRCS) adında yeni bir siyasi parti kurdu. "Authenticité" adı altında başlatılan yeni hareket Afrikalılaştırmayı arttırdı: Başkent Fort-Lamy'nin adı N'Djamena yapıldı ve Tombalbaye kendi adını François'den Ngarta'ya değiştirdi. Hristiyanlık kötülendi, Misyonerler ülkeden çıkarıldı ve güneydeki on altı ve elli yaş arası tüm Müslüman olmayan erkekler kamu hizmeti ve askeriyede terfi kazanmak için "yondo" adı verilen geleneksel başlama ayinini yapmak zorunda burakıldılar. Bu ayinler Çad'ın tek bir etnik grubuna (Tombalbaye'nin kendi etnik grubu olan Sara halkı) aitti ve bu grubun sadece bir alt grubunda uygulanıyordu. Diğer herkes için, bu ayinler nahoş ve yabancıydı. Bu sırada Afrika'da kuraklık giderek kötüleşmişti. Bozulan ekonomiyi düzeltmek için, "gönüllü" insanlar pamuk üretimini arttırmaya zorlandılar. Güneyde desteğinin azalmasıyla, Tombalbaye orduya müdahale etmeye başlayarak keyfi terfiler ve rütbe indirmelerine başvurdu. Sonunda 13 Nisan 1975'te, ülkenin önemli görevlilerinin başarılı bir hükûmet darbesiyle tutuklanmasının ardından, bir grup asker Tombalbaye'yi öldürdü ve Félix Malloum general olarak onun yerine yeni devlet başkanı oldu. Madam Butterfly Madam Butterfly Giacomo Puccini'nin üç perdelik operasıdır. İlk olarak 1904'te sahneye çıkmış, Puccini'nin en önemli operalarından biri olarak opera tarihinde yerini almıştır. Gösterinin ilk sahneleniş tarihi 17 Şubat 1904'tür. Orkestra şefi Cleofonte Campanini idi. Madam Butterfly (Cio-Cio-San) kendisini kocasına adamaya hazır, genç bir geyşadır. Hikâyenin başında 15 yaşında olan Butterfly, Japonya'ya gelen Amerikan subayı Pinterkon ile evlenir ve bununla da kalmayıp dinini değiştirir. Dinini değiştirmesini kendi kültürlerine bir hakaret olarak gören Butterfly'ın ailesi onu reddeder. Butterfly'ın artık Pinkerton ve sadık yardımcısı Suzuki'den başka kimsesi kalmamıştır. Pinkerton evliliklerinden bir süre sonra evi terk eder. Bu arada hamile olan Butterfly, senelerce sabırla Pinkerton'u bekler. Bu sırada Pinkerton Amerika'da evlenmiştir. Butterfly'ın yanında üç yaşına gelen oğlunu almak için Japonya'ya gelir. Pinkerton'un kendisine ihanet ettiğini gören Butterfly ise ailesinden kalma hançer ile intihar eder. Puccini'nin Uzakdoğu ezgileri ile süslediği bu opera sahnelendiğinden bu yana çok beğenilmiş, Kuzey Amerika'da en çok sahnelenen yirmi opera arasına girmiştir. Eser, Un bel dì vedremo ve daha birkaç aryası ile büyük beğeni toplayıp akıllara kazınmıştır. Madame Butterfly operası Türkiye'ye opera kültürünün girip gelişmesinde önemli bir rol oynamıştır. İkinci Dünya Savaşı'ndan önce, 1935-36 ders yılında Ankara'da Musiki Muallim Mektebi bünyesinde bir konservatuvar kurulmuş ve Türkiye'ye gelmiş olan Alman Karl Ebert tarafından, sonradan Ankara Devlet Konservatuvarı Opera Stüdyosu olarak anılan kurumda, bir grup opera sanatı öğrencisi yetiştirilmeye başlanmıştır. Bu kurumun ilk defa Türkçe libretto çevirisi kullanarak ve kurumun öğrencilerinin rol aldığı opera eseri 1940'ta Ankara'da sahnelenen Madam Butterfly'in II. Perdesi olmuştur. Aşağıdaki metin, 1907'de basılan son uyarlamanın konu özetidir. Perde açıldığında bir Amerikan donanması subayı olan Teğmen Benjamin Franklin Pinkerton ve Japon çöpçatan olan Goro liman koyuna tepeden bakmakta olan bir küçük evi incelemektedirler. Goro bu evi Pinkerton ve evleneceği kız için bulmuştur ve Goro küçük bir bahçesi ve itip-çekmeyle açılan kapıları olan bu tipik Japon evini Pinkerton'a göstermektedir. Hizmetliler, uşak, aşçı ve gelinin oda hizmetçisi Suzuki, bahçeye gelirler ve Pinkerton'la tanıştırıldılar. Onlar ayrılınca Gora her şeyin hazır olduğunu ve hemen Teğmen'in evleneceği Butterfly'ın geleceğini söyler. Amerikalı teğmen bütün bu olanları ciddiye almamakta ve evlenme kontratını, çöpçatan Goro'yu, evi ve hizmetçileri yabancı bir ülkede yapılan geçici yapmacık bir evlilik ve bir eğlence olarak görmektedir. Nikâhı kıymak için Amerikan konsolosu ve Japon nikâh memuru gelecektir. Butterfly'ın amcasından başka bütün Japon akrabaları bu törende katılacaklardır. Amcası bir Japon rahibi olup bu nikâh törenine gelmeyi kabul etmemiştir. Amerikan konsolosu, Sharpless, şehirden yürüyerek gelmiş ve dik yokuşu zor çıkmıştır. Bahçeye girer; Pinkerton ve Goro'yla selamlaşır ve oradan Nagasaki limanı ve koyunun nefis manzarasını seyre koyulur. Pinkerton Sharpless'a bu evi 999 yıllık uzun bir dönem için yeni satın aldığını ve her ay başında bu satış kontratını iptal etme hakkı olduğunu anlatır. Sharpless ise yerli Japonlara karşı çok anlayışlı ve saygılıdır ve Pinkerton'un evlenmek istediği kızı konsoloslukta görmüştür. Pinkerton eline viski bardağını alarak ilk aryasına başlar; bu ahenkli bir melodidir ama ifade ettiği fikirler düşüncesizdir. Bir Amerikan denizcisinin dünyayı gezdiğinden; istediği her kadınla birlikte olduktan sonra; ondan ayrıldığından bahseder. Konsolos bu şarkıya uymanın sonunda bir felaket getirebileceğini söyler. Ama orkestra Amerikan Mili Marşı'nı çalmaya başlayınca her ikisi de ayağa kalkıp Amerika'nın şerefine bardak kaldırırlar. Tekrar masaya oturdukları zaman atmosfer değişir; fakat çok melodik bir müzik duyulur ve sahne dışından tepeyi çıkıp evine gelen Butterfly ve arkadaşlarının sesleri gelir. Bunlar yaklaşınca Pinkerton ayağa kalkıp gelecekte bir gerçek Amerikan kadını ile yapacağı evliliğin şerefine kadehini kaldırır. Butterfly arkadaşları ve akrabaları ile eve geldiği zaman Pinkerton aylar boyu bir sürü akraba da kiraladığı şeklinde bunu alaya alır. Sharpless ise bundan çok kuşkulanır, çünkü Butterfly'ın bu evlenmeyi gerçek evlilik olarak kabul ettiğini bilmektedir. Onunla konuşmuş ve kızın bu evliliği babasının ölümü üzerine onlara zahmet olmayıp ailesinin fakir düşmesini önlemek için yaptığını öğrenir. Akrabalar ev etrafında dolaşırlarken Butterfly, Pinkerton'a evine getirdiği kendine önemi olan küçük hatıra eşyalarını göstermeye başlar. Burada orkestra Butterfly için arp, flüt, oboa ve çanlardan oryantal sesli egzotik bir parça çalar. Butterfly yelpazesini, çubuğunu ve aynasını Pinkerton'a gösterir. Ama bir başka hatırayı "bu kutsaldır" diye göstermeden saklar. Gora sonradan bunun Mikado'nun Butterfly'ın babasına gönderdiği Samurai kılıcı olduğunu söyler. Bu kılıç emri ifade etmektedir ve bunu alan babası hemen Mikado'nun emrine uyarak bu kılıçla intihar etmiştir. Butterfly, Pinkerton'a şehirde açılmış olan bir Hristiyan misyonunu da ziyaret ettiğini ve Hristiyan olmaya karar verdiğini söyler. Pinkerton'a bir yapmacık evlilik gibi görünen, bu evliliği Butterfly bir gerçek evlilik olarak düşünmektedir ve sadece ismini değiştirmekle kalmayıp dinini de değiştirmeye kararlıdır. Kontrat imzalandıktan sonra artık Butterfly adını da kullanmayacaktır ve 'Mrs. B.F.Pinkerton' olarak anılmayı istemektedir. Bu nikâh şenliklerine gölge düşüren bir olay bir Bonze (Japon rahibi) olan Butterfly'ın amcasının kendini göstermesi ve bu evlilik için Butterfly'ı telin etmesidir. Bu olay üzerine çok üzgün düşen Butterfly'ın akrabaları ve arkadaşları evden ayrılırlar. Butterfly'ı yeni kocası ile evinde yalnız bırakırlar. Pinkerton karısını avutmak için bir şarkıya başlar ve ikisi birlikte evlerine girmekte iken bu şarkı bir aşk ikilisine dönüşür. Yeni sahne üç yıl sonrayı gösterir. Butterfly ve Suzuki hala Pinkerton'un aldığı evde yaşamaktadırlar. Amerika'dan para gelmemektedir. Fakat Butterfly bunun ne demek olduğunu kabul edemez ve sanki Amerikalı kocası yakında dönecekmiş gibi davranışlar sergiler. Buna karşılık Suzuki daha realisttir ve bir yabancı kocanın Japonya'dan ayrıldıktan sonra geri dönmeyeceğini belirtir. Butterfly, kocası Pinkerton'un geri döneceğinden emindir. Güzel, açık bir günde deniz ufkundan bir gemi dumanı görünecek; sahilden selam topu atılacak ve Pinkerton'un bulunduğu "SS Abraham Lincoln" rıhtıma yanaşacaktır. Suzuki ona inanmak istemektedir. Onlar iç odaya çekilirler ve Sharpless ve çöpçatan Goro sahneye girerler. Sharpless, Pinkerton'dan bir mektup getirmektedir. Bu mektupta Pinkerton Amerika'da bir Amerikalı kadın ile evlendiğini ve bunu Sharpless'ın Butterfly'a söylemesini istediğini yazmaktadır. Goro, Butterfly'a laf anlatmayı neredeyse imkânsız bulmaktadır. Onun terk edildiğini ve bu nedenle kocasından boşanmış durumuna düştüğü gerçeğini Butterfly'a kabul ettiremez. Butterfly için biraz yavaş fikirli ama serveti olan yeni bir koca olarak Yamadori'yi bulmuştur. Ama Butterfly, Yamadori'nin evlilik teklifine hiç yanaşmamaktadır. Tam bu sırada (Japon İmparatorluğu Milli Marşı nameleri içinde) Yamadori de gelir. Fakat Butterfly tarafından açıkça reddedilir. Goro, Sharpless'a Pinkerton'un gemisinin limana girmekte olduğunu fısıldar. Sharpless bunun üzerine Butterfly'a Pinkerton'un mektubunu okumaya başlar. Fakat Butterfly mektubun gelişinden çok heyecanlanmıştır ve içeriğini dinlemeye konsantre olamaz ve Sharpless'a devamlı soru sorarak onu mektubu sonuna kadar okumaktan alıkoyar. Sonunda kötü haberi böylece doğrudan vermeyi imkânsız bulan Sharpless, Butterfly'a eğer Pinkerton hiç geri gelmezse ne yapacağını sorar. Butterfly öteki odadan Pinkerton'dan olan küçük oğlunu getirir. Çocuğa Japonya'da bir gelenek olan geçici bebeklik ismi verilmiştir ve büyüyünce Pinkerton'un yeni bir isim vereceğini söyler. Çocuğun geçici bebeklik ismi "Sevinç" olmasını istenmekle beraber nazar değmesin diye onun zıddı olan "Zahmet" olarak konmuştur. Butterfly eğer kocası kendisini terk etmişse ya tekrar "geyşa" olarak çalışmayı yahut da ölmeyi tercih edeceğini söyler. Sharpless Pinkerton'un çetrefilli işlerini kendisinin halletmesini isteyerek Pinkerton'a oğlu hakkında haber göndereceğini söyleyerek oradan ayrılır. Bu sırada Suzuki, Gora'yı bir kenara alarak ona çıkışmaya başlar. Onu Butterfly'ın oğlunun gayrimeşru olduğuna dair dedikoduları yaymakla suçlar. Goro yarı Japon yarı Amerikan olan çocuğun geleceğini iyi görmediği hakkında birkaç laf ettiğini bildirir, ama Butterfly her ikisini de susturur. Artık Butterfly'ın kocasının kendini ve oğlunu terk edip bıraktığı gerçeğini tam anlama zamanıdır, ama bu kötümser düşünceleri geri plana iter ve büyük bir iyimserlikle Pinkerton'un mutlak geri geleceğini kabul eder. Bu korkularına karşı bir yanıtmış gibi limandan bir selam topu duyulur. "SS Abraham Lincoln" limana gelmiştir ve rıhtıma yanaşmaktadır. İki kadın küçük evin içerisini çiceklerle doldururlar ve üç kişilik küçük aile oturup Pinkerton'un kendini göstermesini beklemeye başlarlar. Sabah olmakta iken, hala onu beklemekte olan Butterfly, Suzuki ve oğlu için Pinkerton görünmez. Butterfly uykuya dalmış olan oğlunu arka odaya götürür. Tam bu sırada Sharpless ve Pinkerton yavaş yavaş eve girerler ve orada Suzuki'yi uyanık bulurlar. Pinkerton Suzuki'ye, yaptıklarını anlatır. Amerika'da evlendiği Kate Pinkerton adlı yeni Amerikan karısı ile birlikte gelmişlerdir. Karısı ve kendisi, eğer Butterfly izin verirse Butterfly'ın oğlunu evlat olarak kabul edeceklerdir; onu Amerika'ya götürüp; orada bir Amerikan olarak yetiştirmek istemektedirler. Suzuki evin bahçesine gelmiş olan Amerikan Mrs. Pinkerton ile konuşmaya razı olur ve Pinkerton'u evde yalnız bırakır. Birdenbire Butterfly'a yaptığı kötülükler Pinkerton'un kafasına tak eder ve Pinkerton çok büyük pişmanlık hislerine kapılarak çok hissî bir arya söylemeye koyulur. Fakat yine de Butterfly ile karşılaşmak için yeterli cesareti kendinde bulamaz ve sahne dışındaki Butterfly'ın sesini duyunca hemen oradan sıvışıp ayrılır. Butterfly kocasıyla karşılaşma sevinciyle koşarak sahneye girer ama orada sadece Sharpless ve tanımadığı bir Amerikan hanımın bulunduğunu görür. Suzuki ve Kate, Butterfly'a gelirler; ona Pinkerton'un iyi olduğunu ama kendisini görmeyeceğini açıklarlar. Butterfly Kate'e bakar kalır ve "Beni korkutan bu yabancı hanım kimdir?" diye sorar. Kate büyük bir incelikle kim olduğunu, ne için oraya geldiğini, ne istediğini anlatır ve Butterfly'ın oğlunu kendi öz çocuğuymuş gibi büyük bir itina ile büyüteceğini söyler. Butterfly ona inanır. Pinkerton'a bir mesaj gönderir; eğer yarım saat sonra Pinkerton şahsen oğlunu almaya gelirse onu Amerikalılara vermeye hazırdır. Tek başına kalan Butterfly büyük bir yeise kapılır; ama kendini hemen toplar ve Suzuki'ye odadan ayrılmasını söyler. Butterfly kendini öldürmeye karar vermiştir. Babasının kılıcını eline alır ve üzerinde kazılmış yazıyı okur: ""Şerefle yaşayamayanlar şerefle ölmelidirler."" Butterfly'ın oğlu içeri girer ama Suzuki yanında değildir. Butterfly oğluna annesinin onu yalnız bırakmasından çok acı duymamasını ve annesinin yüzünü her zaman hayal meyal olsa bile hatırlamasını istediğini söyler. Oğlunun eline bir Amerika gemisi modelini oyuncak olarak verir ve ona veda eder. Sonrasında ise çocuğu yere oturtarak gözlerini bağlar. Akabinde ise eline babasının kılıcını alarak paravanın arkasına geçer. Biraz sonra bir ensesine eşarp sarmış Butterfly paravanın arkasından sendeleyerek çıkar ve kanlı kılıç elinden düşer. Gözleri kapalı yerde oturan oğlunu öper ve yere yığılır kalır. Dışarıdan Pinkerton'un çığlığı işitilir: ""Butterfly!"" Not: "Kat:" satıcı şirket tarafından verilen katalog numarası Streamline Streamline, aerodinamik olarak daha az hava direnci sağlayacak yönde yapılan tasarım şeklidir. 1930'larda ortaya çıkan bu akım, su damlasından yola çıkmış, önce uçaklarda ve denizaltılarda kullanılmış ve bunu otomobiller ile trenler izlemiştir. İlk başta güzel bir görünüme sahip olması ve satılması için tasarlanmış, Bauhaus'a yönelik çizgilerden uzak ve satışın ön planda olması yüzünden akıcı çizgilerle ortaya çıkmıştır. Teknikte balıklar ve kuşlardan ilham alınarak sürtünme en aza indirilmiştir. Hız yapan tüm araçlarda zamanla bu mantık temel alınmış ve arabalara yönelik rüzgâr tünelleri kullanılmaya başlamıştır. Dönem içerisinde alüminyum önemli bir yere sahip olmasına karşın, dönem insanları streamlining akımını pek benimsememiştir. Amerika Birleşik Devletleri'nin önerisiyle satışlar yükselmiş ve akım Avrupa'ya sıçramıştır. Aluminyumu kullanmayı öğrendikçe yeni yöntemler ortaya çıkmış, daha dayanıklı olan bükülen aluminyumun kullanımıyla hem malzeme sarfiyatı azaltılmış hem de hafifliğe mahal verilmiştir. Torch Song (film, 1993) Aşk Şarkısı (özgün adı: "Torch Song") 1993 yapımlı dramatik türde bir televizyon filmidir. Michael Miller'in yönettiği filmin başrollerini Raquel Welch, Jack Scalia ve Alicia Silverstone paylaşmaktadır. Paula Eastman (Raquel Welch) bir Hollywood aktrisidir. Menajeri Frank öldüğünden sonra yeni bir menajerle çalışmaktadır. Aslında hayatı kötü gitmektedir, istemediği projelerde yer almaktadır, ve kızı Delphine (Alicia Silverstone) ile arası iyi değildir. Paula'nın bazı alkol problemleri vardır ve ayrıca sürekli değişen sevgililerinden Delphine hiç hoşlanmamaktadır. Bir gün Delphine kendisi sarhoşken onun resimlerini çeker ve ertesi gün ona sarhoş olduğunda onun nasıl olduğunu belgelemek için ona gösterir. Buna dayanamayan Paula içkiyi bırakmak için bir rehabilitasyon merkezine uğrar, burada Michael "Mike" Lanahan (Jack Scalia) isimli itfaiyeci ile arkadaş olur, daha sonra arkadaşlıkları aşka dönüşür. Ancak içkiyi bıraktıktan sonra tekrar geri dönen ikilinin hayatları eskisi gibi huzurlu olmayacaktır. Öncelikle Paula tesadüfen Mikenin ailesi ile tanışınca huzursuzluk çıkar, daha sonra bir tören de Paula'ya eşlik eden Michaelin ortamdan hoşlanmaması üzerine orayı terk etmesi ayrı problem olur. Delphine ise Mikeyi yine o annesinin sevgililerinden zann etmektedir fakat daha sonra yavaş yavaş araları tam düzeliyordu ki her ikisi ayrıldılar. Tam Paula tekrar içkiye başlıyordu, Delphine ondan içkiyi alıp Mike'a gider hatta kendisi şişedeki tüm viskiyi içer. Mike onu Paula'nın yanına getirir. Paula yardımcısı Ronnienin ona yalan söylediğini anlayıp, onu işten kovar fakat daha sonra Delphine'nin çektiği resimleri medyaya verince işler karışır. Aynı zamanda Delphine Mike ile annesinin bir araya gelmesini istemektedir. Avustralya'da "M" ile işaretlenen Torch Song, ABD'de "R" almıştır. Çünkü film sevişme sahnesi, bazı argo içerikli konuşmalar ve uyuşturucu/alkollü içeriğe sahiptir. Bahsi geçen sebeplerden dolayı film 16 yaş ve üzeri yaş grubuna hitap etmektedir. Danca Vikipedi Danca Vikipedi (Danca: "Dansk Wikipedia") Vikipedi'nin Danca sürümüdür. tarihi itibarıyla, Danca Vikipedi'nin maddesi, kullanıcısı ve hizmetlisi bulunmaktadır; madde sayısına göre, 35. en büyük Vikipedi sürümüdür. Danca, İsveççe ve Norveççe ile karşılıklı anlaşabildiği için, Danca sitenin yöneticileri Wikimedia Meta-Wiki sitenin "Skanwiki" bölümünde İsveççe ve Norveççe yöneticileri ile iş birliği yaparlar. Avram Grant Avram Grant (d. 6 Şubat 1955, Torosya) İsrailli teknik direktör. Yoksul bir aileden gelen Avram Grant, büyük kulüplerde antrenörlük yaptıktan sonra Jose Mourinho ile Chelsea arasında yaşanan sorunlar sonrası bu takımın başına getirilmiştir. Chelsea'yi UEFA Şampiyonlar Ligi finaline kadar getirerek Avrupa'da ses getirmiştir. 2008 Moskova finalinde Manchester United FC ile karşılaşan Chelsea 90 dakika sonucu 1-1 biten maçta penaltılarla Manchester United FC'ye 7-6 yenilerek veda etmiştir.Kasım 2009'da Portsmouth'un başına geçmiştir. 2009-2010 sezonu sonrasında bu kulüpten istifa etmiştir. 2010-2011 sezonundan itibaren West Ham United'ı çalıştıracaktır. West Ham United'in başındayken, İngiltere'de yapılan ankette "İlk hangi menajer kovulur?" anketinde oylamada ilk sırayı almıştır. Dolaylı vergi Dolaylı vergi, bir gerçek ya da tüzel kişinin geliri veya sermayesi üzerinden değil, kişiler arasında gerçekleşen ekonomik işlemler üzerinden belirlenmiş oranlarda alınan vergi türü. Dolaylı vergilerin, Katma Değer Vergisi, Satış Vergisi ve lüks mallar üzerinden alınan tüketim vergileri gibi çesitleri pek çok ülkede halen yürürlükte bulunmaktadır. OECD'ye üye ülkeler arasındaki genel pratik incelendiğinde ülkelerin çoğunun mal ve hizmet teslimlerinde Katma Değer Vergisi uyguladığı görülebilir. Diğer alternatif olan Satış Vergisi ise sadece son tüketiciye yapılan satış bedeli üzerinden hesaplanır ve Amerika Birleşik Devletleri'nin de dahil olduğu çok az sayıda ülke tarafından uygulanmaktadır. Avrupa Birliği üyesi ülkeler arasında dolaylı vergi uygulamalarının harmonizasyonu için çalışmalar devam etmekte olup, Avrupa Birliği tarafından bu konuda çeşitli yönetmelikler yayınlanmış bulunmaktadır. Genel olarak Katma Değer Vergisi oranının Avrupa Birliği üyesi ülkelerde % 15 ile % 28 arasında değiştiği görülmektedir (2008 Mayıs ayı itibarıyla). Yonca Lodi (albüm) Yonca Lodi, Yonca Lodi'nin ilk stüdyo albümü 26 Mayıs 1999'da çıktı. Aşkta ve Ayrılıkta Aşkta ve Ayrılıkta, Yonca Lodi'nin ikinci stüdyo albümü. Yolumu Bulurum Yolumu Bulurum, Yonca Lodi'nin üçüncü stüdyo albümü. TÃ¼rkiye biteyi, Tiliaceae Tilia Ihlamur Albert Fish Albert Hamilton Fish (d. 19 Mayıs 1870, Washington - ö. 16 Ocak 1936), Amerikalı seri katil, yamyam. "Gri Adam", "Wysteria'nın Kurt Adamı", ve "Brooklyn Vampiri" gibi takma adlarla anılıyordu. Azılı yamyam Fish'in toplam 100'den fazla cinayet işlediği sanılmaktadır. Bilinen en yaşlı seri katil özelliğindedir. 1875 yılında babasının ölümünden sonra, kimsesiz çocukların bakıldığı bir çocuk bakımevine yerleştirilen Albert Fish, 7 yaşına kadar kaldığı bu kuruma uyum sağlayamadığı için ruhsal yapısı bozuldu. Annesinin yanında cinsel istismara uğradıktan sonra aşırı baş ağrılarından yakınan Albert Fish, lise öğreniminin ardından bir yandan gezip bir yandan geçici işlerde çalışmaya başladı. 1882 yılında eşcinsel eğilimleri ortaya çıktı. Küçük suçlara bulaşan Fish, 1910 yılında ilk kez cinayet işledi. Çeşitli sapkınlıklara olan ilgisi giderek artıyordu. Dine olan eğilimi belirginleşti. Genellikle küçük ve savunmasız çocukları kurban seçen Albert Fish, cinayetlerinde mutlaka işkenceler uyguluyor, tecavüz ediyor, etlerini yiyor, kurbanlarına acı çektirmekten büyük zevk duyarak, bunları din adına yaptığını düşünüyordu. 1920 yılına kadar yaklaşık 15 cinayet işlediği varsayılmaktadır. Seri katil, aynı zamanda kendi kendisine de çeşitli işkenceler uyguluyor, kendi idrarını içip, çivili sopayla kendini dövmek, kasıklarına iğne batırmak gibi cinsel ve fiziksel işkencelerle kendi günahlarını cezalandırdığına inanıyordu. İşkence yaptığı ve öldürdüğü çocukları "Tanrı'ya verilen kurbanlar" olarak düşünüyordu. 1898'de evlendi ve 6 çocuk sahibi oldu. Karısının başka biriyle kaçarak kendisini terk etmesinden sonra başka kadınlarla da birlikte oldu. "Gri Adam", sürekli adres değiştirdi, her gittiği yerde yüzlerce çocuğu taciz etti ve bazılarını öldürdü. 1928'de Budd ailesiyle yakınlaşan Fish, onların güvenini kazandıktan sonra küçük kızları Grace Budd'ı, yeğeninin doğum günü eğlencesine götürmek bahanesiyle kaçırarak boş bir eve götürdü. Grace'in cesedini parçalayan Fish, bazı parçaları kaldığı pansiyona getirdi ve 9 gün boyunca hiç dışarı çıkmadan bu parçaları pişirip yiyerek mastürbasyon yaptı. Daha sonra kaçmaya başlayan Fish, 1934 yılında kendi hatası yüzünden, kendisini yakalamayı kişisel bir konu haline getiren polis William King'in eline düştü. "Brooklyn Vampiri", Budd ailesine, kızlarını nasıl öldürüp yediğini anlatan mektuplar göndermesi nedeniyle yakalandı. 1935 yılında yargılanmasının sonunda deliliğine kanaat getirildiyse de elektrikli sandalyede idam cezasına çarptırıldı. Kararı duyunca ""Hiç tatmadığım bu büyük zevki tatmaktan mutlu olacağım"" dedi. Albert Fish'in idam cezası, 16 Ocak 1936 tarihinde Sing Sing Hapishanesi'nde bir elektrikli sandalyede gerçekleşti. Hacı Arap Yaman Hacı Arap Yaman (d. 4 Nisan 1965; Bismil, Diyarbakır), Dünya Artistik Bilardo Şampiyonu olmuş Türk bilardocudur. Öğrenim hayatını Diyarbakır’da tamamlayan Hacı Arap Yaman okul yıllarında sporun değişik branşlarıyla ilgilendi. Profesyonel olarak bilardo oynamaya başlayınca Ankara’ya yerleşti. Uzun antremanlar sonrası birçok başarı elde etti. İlk yıl Türkiye genel klasmanında üçüncü oldu. İlk şampiyonluğu ise ertesi yıl Ankara birinciliği oldu. Millî takım'a girdi. Bundan sonra sayısız üç bant ve artistik bilardo şampiyonlukları kazandı. Belçika'nın Schelle kentinde gerçekleştirilen Artistik Bilardo Dünya Şampiyonası finalinde İspanyol rakibi Xaiver Fonellosa'yu yenerek, dünya şampiyonu oldu. Hâlen bilardo turnuvalarına katılmakta ve özel bilardo gösterileri yapmaktadır. Ettore Scola Ettore Scola (d. 10 Mayıs 1931-ö. 19 Ocak 2016), İtalyan sinema yönetmeni ve senarist.Treviso doğumlu olan Scola liseyi başarılı bir şekilde bitirdikten sonra Roma Üniversitesi'ne hukuk öğrenimi için geldi. Roma'daki öğrencilik yıllarında sıkı bir sinema takipçisiydi,ve henüz öğrenciyken çeşitli mizah dergilerinde yazılar yazmaya ve desinatörlük yapma başladı.Ardından radyolar için komik piylesler yazdı.Hukuk öğrenimini tamamladıktan sonra sinema sektöründe çalışmak istediğine karar veren Scola'nın senarist olarak film endüstrisine girişi 1953 yılında "Fermi Tutti Arrivo io" adlı filmin senaryosuyla giriş yaptı.Senaryoculuk hayatında tanıştığı Ruggero Maccari ile birlikte birçok senaryoya imza attı.Vittoria Gassman,Ugo Tagnazzi ve Alberto Sordi gibi İtalyan sinemasının ünlü yüzlerinin aldığı ödüllerde senaryolarıyla büyük pay sahibi oldu. İlk filmi olan Se permettete parliamo di donne'yi ("Let's Talk About Women") 1964'te çekti.İlk film deneyiminin ardından dönemin ünlü yönetmenlerine senaryo yazmayı sürdüren Scola bir yandan yönetmenliğini de geliştirdi.1977 yılında çektiği "Özel Bir Gün" adlı filmiyle En İyi Yabancı Film dalında Oscar'a aday gösterildi.1983 yılında çektiği Balo filmiyle tekrar Oscar'a aday gösterildi ve kimi sinema eleştirmenlerine göre Balo filmi Scola'nın kariyerindeki zirve noktalarındandır.Türkiye'de 1988 ve 1995 yıllarında düzenlenen Uluslararası İstanbul Film Festivalleri'nde ustalara saygı bölümünde Scola'ya yer verildi ve festivallerde 5 filmi gösterildi. Ünlü yönetmen 19 Ocak 2016'da öldü. Cenazesi yakılmıştır. Riu Hotels & Resorts Riu Hotels & Resorts merkezi İspanya'nın Mallorca kentinde bulunan bir İspanyol oteller zinciridir. 2005 yılı itibarıyla 105 otel, 71.000 yatak ve 17.000 çalışanı ile 1 milyar Euro'nun üstünde yıllık ciroya sahiptir. Sahipleri ise Luis Riu Güell ve Carmen Riu Güell isimli karı kocadır. 1976 yılında turizm devi TUI AG tarafından % 50 hissesi satın alındı. Riu oteller zinciri tam, yarım ve ful pansiyon şeklinde hizmet vermesiyle tanınır. Riu Hotels & Resorts 1953 yılında San Fransisco Riu ismiyle Don Juan Riu tarafından küçük bir aile oteli olarak kuruldu. Daha sonra otel yıkılarak yeniden yapıldı. 1960 yılında bu ikinci yapılan otel örnek alınarak Mallorca'da daha başka oteller yapılmaya devam edildi. 1980'li yıllarda şirket dış ülkelere açılmaya başladı ve ilk olarak Kanarya Adaları'nda otel yapıldı. 1990'lı yıllarda Karibik Adaları ve Florida'da oteller zinciri oluşturulmaya devam edildi. Bunu diğerleri izledi. Bugün dünyanın 17 ülkesinde oteller mevcuttur. Garry's Mod Garry's Mod veya GMOD, "Half-Life 2" üzerine kurulan bir Sandbox modudur. Bu mod ile kullanıcılar, oyunun içerisindeki materyalleri kullanarak birçok şey yaratabilirler. Bunlar kullanıcının hayalgücüne kalmış şeylerdir. Makineler, robotlar, karikatürler...Garry's Mod, sadece kullanıcıya oyunun içerisindeki materyalleri kullanabilmesi için kolaylık sağlar. Modun temeli yerçekimi kanunlarına dayanmaktadır. Garry's Mod, 10 Ağustos 2005'te Garry Newman tarafından yaratılmıştır. Mod ilk çıktığında, oldukça basitti. O zamandan bu zamana modun birçok versiyonu çıktı. Ve şu an kullanılan versiyonu, Garry's Mod 13'tür.Mod, Steam aracılığıyla 9.99 dolara satın alınabilinmektedir. Ancak internette Garry's Mod'un ücretsiz 9. sürümleri de mevcuttur. Fakat 9. sürüm 10. sürüme göre kullanıcıya daha az olanaklar sağlamaktadır. Bu yüzden 10. sürüm tercih edilmektedir.Garry's Mod'un çoğu oyun modlarının çalışabilmesi için kullanıcının aşağıdaki oyunlardan en azından birine sahip olması gerekmektedir: Garry's Mod üç adet yılın modu ödülü kazanmıştır: Eylül 2015 te, Garry's Mod un bir devam oyunu yapılacağı ve kodlama yapıldığı duyuruldu. İlgi Garry's Mod un devam oyununun etrafını sardı ve Newman Facepunch Forumlarında kullanıcılara neleri değiştirebileceklerini sordu. Her ne olduysa,Mart 2016'da yaratıcı Garry Newman devam oyunu üzerinde çok az bir yol kat ettiklerini ve planlanan devam oyununun aslında "hiçbir zaman çıkmayabileceği"nden bahsetti. Yarabbi Şükür Yarabbi Şükür, Göksel'in 2007 baharında çıkan kariyerinin beşinci stüdyo albümü "Ay'da Yürüdüm"ün ilk teklisidir. Türkiye'de listelerde 3 numaraya kadar yükselmiştir. Şarkıya, Murat Küçük tarafından klip çekilmiştir. Osman'ın Kur'anı Osman'ın Kur'anı, Osman bin Affan’ın suikastı sırasında okumakta olduğu düşünülen Kur'an nüshasıdır. Suikastı sırasında Halife Osman'ın kanının, okumakta olduğu Kur’an sayfasına sıçradığı düşünülür. Üzerinde kan izi olduğu söylenen kimi el yazması eski Kur’an nüshalarının “Osman'ın Kur’anı” olduğu iddia edilmiştir. Özbekistan'ın başkenti Taşkent’te bulunan “"Semerkand Kur’anı"”, Topkapı Sarayı’nda Kutsal Emanetler bölümünde bulunan “"Topkapı Sarayı Kur’anı"”, İstanbul’da Türk ve İslam Eserleri Müzesi’nde bulunan “"TİEM Kur’anı"”, Kahire’de Hüseyin Camisi’nde saklanan “"Kahire Kuranı"”, Mısır Ulusal Kütüphanesi’ndeki “"Dar’ül Kütüp Kuranı"” ve büyük bölümü Sankt-Peterburg’da Şarkiyat Enstitüsü’nde bulunan “"St. Petersburg Kuranı"”, “Osman’ın Kur’anı” olarak bilinirler Günümüzde Özbekistan'ın başkenti Taşkent'te Eski Eserler Müzesi’nde metal bir sandık içinde muhafaza edilmekte olan Kur’an sayfaları, literatürde “"Semerkant Kur’anı"” olarak anılır. Özbekler tarafından Halife Osman'a ait olduğu; dünyada el yazması Kur'anlar içerisinde en eski olduğuna inanılmaktadır. 53x68cm. ebadındadır. Deri üzerine kûfi hatla yazılmıştır. 353 varaktan oluşur. Tamamının 950 varak olması gerektiği tahmin edilir ancak varakların yaklaşık üçte ikisi kaybolmuştur; sadece 25 sureden ayetler içermektedir. Radyokarbon tarihleme yöntemine göre 595-855 yılları arasına ait olduğu belirlenen Mus'haf, paleografik çalışmalara göre 8. yüzyıla ait bir yazma eserdir. Rivayete göre Mushaf, Osman’ın öldürülmesinden sonra, Halife Ali tarafından Küfe’ye getirilmiş, 1402’de bölgeyi talan eden Timur’un eline geçmiş, 1485’te Semerkand’da ortaya çıkmıştır. 1868’de Rus işgalinden önce Hoca Ahrâr es-Semerkandî Mescidi bitişiğindeki Ak Medrese’de muhafaza edilen el yazması Kuran’ın Timur’un Kufe’den getirdiği Mus’haf olduğu ileri sürülmüştür. "Osman'ın Kur'anı" diye anılan ve Müslümanların dini idarelerinin koruması altında ziyarete açık iken varakları birer birer kopartılıp kaybolan eser, 24 Ekim 1869’da St. Petersburg Ulusal Müzesi’ne nakledilmiştir. Semerkant Kur’anı, 1891’de şarkiyatçı Shebunin’in yayımladığı bir makale ile bilim dünyasına tanıtıldı ve 1905’te tıpkıbasımı yapıldı. 1917’de Lenin’e yazılan bir mektupla Müslüman topluma iadesi istenmiş ve bu istek yerine getirilmiştir. Bir süre Ufa’da kaldıktan sonra 1924’te Taşkent Dini İdaresi’ne teslim edilen Kur’an, 1926’da Taşkent Eski Eserler Müzesi’ne nakledildi. Semerkand Kur’anı, 1997’de Dünya Belleği Listesi’ne dahil edilmiştir. Mısır Valisi Kavalalı Mehmed Ali Paşa tarafından 1811 yılında Sultan II. Mahmud’a hediye edilmiş 408 varaktan oluşan el yazması Kur’andır. 32x40cm. ebatındadır. Deri üzerine kûfi hatla yazılmıştır. İlk varakından önce yazılmış 1811 tarihli bir tanıtım yazısı bulunur. Bu tanıtım yazısında bizzat Halife Osman tarafından yazıldığı, uzun zaman Kahire’de muhafaza edildiği, Kavalalı tarafından Osmanlı padişahına hediye edildiği belirtilmiştir. Palegrafik incelemeler, hicri 2. yüzyılın başlarında yazıldığını gösterir Çayırdere, Silivri Çayırdere, İstanbul ilinin Silivri ilçesinee bağlı bir mahalledir. Subtropikal iklim Subtropikal bölgeler dünyanın tropik kuşağının hemen kuzey ve güney sınırında kuzey ve güney 23.5 °'paralellerinde yer alan Yengeç dönencesi ve Oğlak dönencesi ile sınırlanmış coğrafik bölgelerdir. 'Subtropikal' terimi tropikal ve astropikal kuşağa komşu olan ve genellikle her iki yarım kürede 36 ve 44 paralelleri arasında yer alan ancak bazen daha üst paralellerde de görülen iklim bölgelerini ifade eder. Astropika iklime nazaran sıcaklık değerleri biraz daha düşüktür (yıllık sıcaklık değerleri 15° derece ile 18° derece arasındadır ) ve yıllık sıcaklık farklı daha yüksektir. Astropikal iklimde görülmeyen kar yağışları ve don az ya da nadiren de olsa bu iklimde görülür. Ã–rnekler: İran'ın eyaletleri İran'ın eyaletleri (Farsça: استان "ostān", çoğul استان‌ها "ostānhā"), İran her biri "(Farsça: مرکز "markaz" / Türkçe: merkez)" olarak adlandırılan bir yerel yerleşim birimi olan şehirden yönetilen ve Türkiye'deki İllere karşılık gelen "Otuz bir" adet ""Ostan"" adı verilen eyalete ayrılmıştır. Eyalet yönetiminin başında Bakanlar Kurulu tarafından onaylanmasına istinaden İçişleri Bakanı tarafından atanmış olan bir Vali-komutan (Farsça: استاندار "ostāndār") bulunur. Guy Debord Guy Debord (28 Aralık 1931 Paris - 30 Kasım 1994 Champot, Bellevue-la-Montagne, Haute-Loire) Fransız Marksist filozof, yazar, sinemacı. II. Dünya Savaşı sonrasında Fransa'da kurulan Socialisme ou Barbarie (Sosyalizm ya da Barbarlık) isimli Marksist grubun üyesi olmuştur. Debord ayrıca sanat ve sinema alanına yapmış olduğu radikal müdahaleleriyle ün kazanmıştır. Kapitalizm üzerine teorik eleştirileri ile tanınır. 1931'de Paris'te doğan Debord, babasını küçük yaşta kaybetti. Paris Üniversitesi'ndeki Hukuk eğitimini yarıda bırakarak sanat çalışmalarına ağırlık veren Debord bu dönem birçok şiir ve yazı yayınladı. 1957'de kurucu üyesi olduğu Situasyonist Enternasyonal 1968 ayaklanmasını etkiledi. Bu dönem sinema çalışmalarına ağırlık vererek Society of the Spectacle (1973) ve otobiyografik içerikli "In Girum Imus Nocte Et Consumimur Igni" (1978) filmlerini çekti. Alkol bağımlılığı hayatında sürekli bir sorun olan Debord, ömrünün sonuna kadar bundan kurtulamadı. Debord, 30 Kasım 1994 tarihinde, kalbine ateşlediği silahla kendini öldürdü. En tanınmış eseri Gösteri Toplumu (La Société du spectacle, 1967) adlı kuramsal kitaptır. Bu kitapta kapitalizmle şekillenen tüketim ilişkilerinin ülke ve ideoloji ayırt etmeksizin bir gösteri biçimi yarattığı ve bu durumun kaçınılmaz olarak dünyanın tek bir pazar oluşuyla sonuçlanacağı iddia edilmektedir. Tezini, yoğun gösteri (liberal yönetimlerde) yaygın gösteri (Totaliter rejimlerde) olarak ikiye ayıran Debord, yoğun gösterinin toplumun ufak bir kesimini, yaygın gösterinin ise toplumun büyük bölümünü etkisini altına alacağını ileri sürer. 1988 yılında yayımlanan "Comments on the Society of the Spectacle" adlı eserinde "gösterinin" son derece güçlü bir hale geldiğini ve buna direnişin mümkün olmadığını yazar ve 1994 yılında intihar eder. Düşüncelerinde Karl Marx ve Georg Lukács'ın etkileri görülür. Şehristan (Farsça: شهرستان "shahrestān") İran'ın eyaletleri kendi içlerinde ""Şehristan"" adı verilen ve Türkiye'deki ilçelere karşılık gelen alt yönetim bölümlerine ayrılmaktadır. Bu yerler bir Ostan'ın içinde yer alır, merkezi bir kentsel yerleşim birimini, birkaç bakşiyi (Farsça: بخش "bakhş") ve bunların etrafında birkaç tane köyü içine alır. Her bir şehristanda genellikle birkaç kentsel yerleşim birimi (Farsça: شهر "şahr") ve kırsal yerleşimler (Farsça: دهستان "dehestān") bulunur. Kırsal yerleşimler bir dizi köyün toplamıdır. Şehirlerden biri bölgenin başkenti olarak tespit edilmiştir. Şehristan kelimesi Farsça: Şehir ve Ostan kelimelerinden, "şehir bölgesi" anlamında bir araya gelerek oluşur. Her şehristanın Farmandari denilen ve resmî daireleri ve diğer işlemleri düzenleyen bir yönetim birimi vardır. Farmandar veya Farmandari'nin başı şehristanın yöneticisidir ve bu bölge içinde en yüksek mevkideki resmî yöneticidir. Bahş Bahş (Farsça: بخش bakhsh), İran'nın yönetim birimlerinden biri. Her Ostan birkaç tane şehristan'dan ve her bir şehristan bir veya birden fazla bahş'tan meydana gelir. Bir bahş genellikle onlarca köyün bağlı olduğu bir yerleşim biriminden oluşur. Bahşın resmî yöneticisi ve bahşdari denilen yönetim biriminin başındaki kişiye bahşdar denilir. Bu idari bölünlenmeyi daha iyi anlamak için aşağıdaki tablo faydalı olabilir. P bölgesinin iki ile bölündüğünü düşünelim: A ve B diye. A ilinin üç kesimi vardır: Merkez, X ve Y. Merkez kesimi M Şehrini; ilin baş şehrini içine almaktadır. Her kesim bir veya daha fazla şehir ve/veya bir veya daha fazla kırsal yerleşime sahip olabilir. Corc Habaş Corc Habaş (جورج حبش), lakabı "El-Hakim" الحكيم, (Ağustos 1926, Lidda (günümüzde İsrail’de Lod - 26 Ocak 2008, Amman), Filistinli siyasetçi, Filistin Halk Kurtuluş Cephesi’nin (FHKC) kurucusu ve eski genel sekreteri. Corc Habaş, Grek Ortodoks kökenli tüccar bir ailenin çocuğu olarak Filistin’in Lidda şehrinde doğmuştur. Eğitiminin bir kısmını Kudüs’te tamamladıktan sonra Beyrut Amerikan Üniversitesinde Tıp okumak amacıyla Filistin’i terk eder. 1948 yılında ailesi Filistin’den Haganah tarafından Arap-israil savaşı sırasında sürülür. Neler olduğunu görmek için Lidda’ya geri döndüğünde, kendisini, mülteci konumuna düşen Filistinlilerin ortasında bulur ve acil olarak yaralıları tedaviye koyulur. Ara verdiği Beyrut Amerikan Üniversitesindeki tıp eğitimine devam eder. Hani el Hindi ile beraber, İsrail ile uzlaşmış gözüken Arap yöneticilere karşı bir yer altı örgütü olan "Fedailer Topluluğu"’nu kurar. 1951 yılında, mezun olduktan sonra Ürdün Amman’daki mülteci kampında bir klinik kurar. Aynı yıl Konstantin Züreyk, Hani el-Hindi ve Wadie Haddad ile beraber Arap Ulusal Hareketini kurar. Sosyalist ve ulusalcı olan bu parti, tüm Arap dünyasının birliğini amaçlamaktadır. 1952 yılında "İsrail İle Barışa Muhalefet Örgütünü" kurar. 1955 yılında, Wadie Haddad ile birlikte Al Rai isimli dergiyi çıkartır. Kısa bir süre sonra bu dergi yasaklanır. Bu Dergi, Filistinli genç yazar Ghassan Kanafani tarafından Şam’dan tekrar çıkarılır. 1957 yılında, Ürdünlü birkaç cumhuriyetçi subayla birlikte Ürdün kralı Hüseyin’e karşı bir darbe girişiminde bulunur. Birleşik Arap Cumhuriyeti kurulduğu sırada Şam’a kaçar. Fakat Haddad tutuklanır ve üç yıl hapse mahkûm edilir. 1958’de kurulan Suriye-Mısır birliğinin başarısızlığa uğraması sonrası Nasırcılık çok zayıflar ve 1963 yılında Baasçılık, Suriye’de iktidara gelir. 1964 yılında Corc Habaş ve arkadaşı Haddad, Beyrut’ta, Arap Ulusal Hareketi’nin askeri kolu olan "Filistin İçin Dost Bölge Komutanlığı"’nı kurarlar. 1967’de Altı Gün Savaşı nda Mısır’ın yenilgisi sonrasında Nasırcılık çöker. Habaş’ın hareketi bu sırada Ahmed Cibril’in Filistin Kurtuluş Cephesi ile, Marksist, Ulusalcı, silahlı bir hareket olarak kendisini tanımlayan Filistin Halk Kurtuluş Cephesi’ni kurmak için birleşir. 1968 yılında Corc Habaş kısa bir süreliğine Suriye’de hapsedilir fakat hapisten kaçmayı başarır. FHKC, bazen 1978 yılındaki Orly olayı gibi masumların da ölümüne neden olan uçak kaçırmalarıyla ünlenir. İlk uçak kaçırma eylemi 23 temmuz 1968 yılında İsrail şirketi El Al’a karşı gerçekleşir. Örgüt 20 yıl boyunca Şam’da üs kurar ve İsrail devleti ve Batı çıkarlarına karşı mücadele eder. Fransız Gazetesi Le Monde’a göre İsrailliler, FHKC’yi 1980’yılında meydana gelen 2 kişinin ölümü 70 kişinin yaralanmasına neden olan Paris’teki Kopernik sokağındaki Sinagog saldırısını gerçekleştirmekle suçlamaktadırlar. 1970'li yılların ortasında Habaş aktif olarak Ermenistan'ın Özgürlüğü için Gizli Ermeni Ordusu (ASALA)’nın Beyrut’ta kuruluşuna da katılmıştır. Corc Habaş’ın FHKC’si, Yaser Arafat’ın sağ kanat ulusalcı El-Fetih’inden ayrı olarak, Marksist eğilimi temsil etmiştir. Bu farklılık, iki liderin giydiği kefiye ile simgelenmiştir. Arafat, siyah kefiye giyerken, Habaş kırmızı kefiye giyer. 1980'li yıllarda Hamas gibi İslamcı akımların popülaritesinin artması sonucu, Filistin siyasetindeki bu yeni akıma karşı Habaş ve Arafat’ın hareketlerinin rekabetinde bir yumuşama görülmüştür. Suriye ile ilişkileri iyi olan Ahmet Cibril, Suriye karşıtı bir tutum izleyen Corc Habaş’tan ayrılır. 1968 yılında Cibril, Filistin Halk Kurtuluş Cephesi- Genel Komutanlık'ı (FHKC-GK) kurar. Bu grup, Lübnan İç Savaşı sırasında İsrailli askerleri esir almasıyla bilinecektir. Müslüman olan Ahmed Cibril, Hristiyan bir Arap olan ve Filistin’in bağımsızlığı mücadelesine aynı zamanda bölgedeki Arap rejimleri ile karşı karşıya kalan Corc Habaş’a kıyasla, İslamcı hareketlerle ve Arap hükümetleriyle çok daha yakın ilişki kurar.. 1992 yılında Habaş, beyin felci geçirir ve Fransa’da tedavi görür. Bu durum Fransa’da politik skandala neden olur. Bu sebeple İsrail, Fransa’yı protesto eder. Fransa Dışişleri Genel Sekreteri ve birkaç üst düzey memur ile Fransız Kızıl Haç’ı yöneticisi bu durum üzerine istifa eder. 2000 yılı aralık ayında, Habaş, FHKC genel sekreterliğinden istifa eder. Birkaç ay sonra, İsrail ordusu, yerine geçen eski yardımcısı Ebu Ali Mustafa’ya suikast düzenler. Devrimci ideolojisi, kararlılığı ve prensipli tavırlarıyla Corc Habaş Filistin topraklarında saygın güçlü bir siyasetçi olmuştur. Habaş, 26 Ocak 2008 tarihinde, 81 yaşında Amman’da bir klinik’te kalp krizinden ölmüştür. Filistin Halk Kurtuluş Cephesi(FHKC)’nin Corc Habaş’ın ölümünün ardından yayınladığı yazı aşağıdadır: El-Hakim’in Yolculuğu: 1925-2008.. El-Hakim Yoldaş, 1 Ağustos 1925’te Lod kentinde Filistin’de doğdu. O yıllarda, Filistin İngiliz mandası altında İngiliz sömürge yönetiminin kontrolündeydi ve Filistinliler bugün İsrail olarak bildiğimiz sömürgeci yerleşimciler projesinin baskısı altında idi. Dr. Habaş, Anglikan okulunda ve El-Lod ilkokulunda okudu, sonrasında ise Yafa Ortodoks okuluna ve Kudüs’te ortaokula devam etti. Lise eğitimini 1942’de tamamladı. Çocukluk yılları boyunca, Filistin’in somut koşullarından ve 1936 ve 1939 yılları arasında İngiliz sömürgeciliğine ve siyonist dayatmalara karşı patlak veren Filistin devriminden çok yoğun biçimde etkilendi. Liseden mezun olduktan sonra Yafa’ya dönen Habaş, iki yıl aynı okulda öğretmenlik yaptı ve 1944 yılında Beyrut’ta Amerikan Üniversitesi’nde tıp okumaya başladı. 1948 yılında, Habaş Yoldaş, Beyrut’ta öğrenci iken El-Nakba (Büyük Felaket) gerçekleşti. El-Nakba’da Dr. Habaş’ın ailesi de dahil olmak üzere 700 bin Filistinli evlerinden/anavatanlarından sürülerek mülteci haline getirildiler. Dr. Habaş, diğer Filistinli ve Arap yoldaşları ile birlikte, El-Nakba’ya karşı Arap Ulusal Hareketi’ni kurdu. Bu hareket, Arap dünyasında gençler, öğrenciler, aydınlar arasında kısa sürede yaygınlaştı ve sömürgeciliğe karşı bir cephe oluşturarak işgal altındaki Arap topraklarını özgürleştirmeyi hedefleyen ve silahlı mücadeleye dayanan ilk pan-Arap hareketi olarak tarihe geçti. Tıp okulundan mezun olduktan sonra, Habaş yoldaş, Arap Ulusal Hareketi’ndeki liderliğini sürdürürken aynı zamanda Ürdün’de Filistinli mültecilere hizmet veren kliniklerde şehit yoldaş Dr. Wadi’Haddad ile birlikte çalışmaya başladı. 1967 yenilgisinin ardından, Habaş ve yoldaşları Filistin Halk Kurtuluş Cephesi’ni kurdu. O dönemlerde Filistin devrimi yalnızca İsrail’in ve emperyalizmin saldırıları ile değil, Arap dünyasının gerici rejimlerinin ve gerici güçlerinin de korkunç saldırıları ile kuşatılmış durumdaydı. Ürdün’de Filistin hareketi, rejimini kendi elleri ile gerçekleştirdiği katliamlarla karşı karşıya kaldı ve Filistin devriminin yeni bir tabanının oluşturulacağı Lübnan’a göç etmeye zorlandı. Lübnan’da iç savaş ve İsrail işgali boyunca Dr. Habaş FHKC önderliğini sürdürdü. 1982 yılında ise, FKÖ ve FKÖ eylemcileri Lübnan’ı terk etmeye zorlandı. El-Hakim ve yoldaşları bu sürgünün ardından Şam’a gitti. Sözde ‘barış süreci’nin başlaması ile birlikte ABD Başkanı Ronald Reagan, Suudi Kralı Fahd’ın inisiyatifleri ve sözde Amman 1985 anlaşmasıyla ortaya çıkan tehlike ve tehditlere karşı Habaş yoldaş, Filistin içerisinde kurumlaşmasının korunması ve geliştirilmesi kadar Filistin devriminin varlığının sürdürülmesi üzerine de odaklandı. 1987 yılında, Büyük İntifada’nın patlak vermesi ile birlikte, Dr. Habaş, Filistin ulusal birliğinin sağlanması ve Cezayir’de Filistin Ulusal Kongresi’nin toplanması için mücadele etti. El-Hakim Yoldaş, gerek Beyrut’taki Filistinliler arasında gerçekleşen iç mücadeleler sırasında gerekse de sonrasında, her zaman ulusal birliği mücadelenin ve ulusal kurtuluş hareketinin devamı için gerekli bir koşul olarak algıladı. Habaş, Filistinlilerin iç çelişkilerinin askeri mekanizmalarla çözülemeyeceğini ve bu sorunun ancak ulusal kurtuluş hareketinin demokratik süreçleri ile çözümlenebileceğini belirtti. 1993 yılında Oslo anlaşması imzalandığında, El-Hakim Yoldaş, anlaşmaya karşı kitlesel bir muhallefet çağrısı yaptı ve FKÖ geleneksel liderliğinin bir yenilgi içerisinde olduğunu belirledi. Dr. Habaş, Oslo anlaşmasının temelde Filistin ulusal hareketinin merkezi önemli konularından biri olan geri dönme hakkını hedef aldığını söyledi. 1994 ve 1995 yıllarında Dr. Habaş, Oslo anlaşması süreci ile birlikte ortaya çıkan tehditlere karşı, geri dönüş hakkını savunmak için her yerde El-Awda komiteleri ve geri dönüş örgütleri kurulması, kampanyalar düzenlenmesi ve sürgündeki Filistin liderleri ve eylemcilerinin toplantılar örgütlemesi çağrıları yaptı. FHKC, Dr. Habaş’ın genel sekreter olarak katıldığı 6. Kongresi’ni 2000 yılında düzenledi ve Dr. Habaş genel sekreterlikten ayrıldı. Dr. Habaş, genel sekreterlikten, bir örgütte demokratik süreçler kapsamında liderliğin değişiminin örgütleri ya da hareketleri zayıflatması bir kenara güçlendirecek bir hareket tarzı olduğunu göstermek hedefi ile ayrıldı. FHKC, Dr. Habaş’ın varisi olarak Ebu Ali Mustafa’yı seçti. 2000’den 2008’e kadar, Dr. Habaş, El-Ghad El-Arabi Merkezi’ni kurarak çalışmalarını Amman’da sürdürdü. Amman’da eşi ile birlikte kızının yanında yaşadı. El-Hakim yoldaş, tüm yaşamı boyunca, halkına yalnızca büyük bir adanmışlık ve dikkat göstermekle kalmadı, aynı zamanda sürekli ve açık biçimde devrimin geleceği ile halkının düşmanlarının planları ve tehditleri karşısında bilimsel bir bakış açısı ve analiz yeteneği geliştirdi. Filistin özgürleşene kadar yolunda yürüyeceğimiz El-Hakim, bize yararlanabileceğimiz ve öğrenebileceğimiz pek çok zengin deneyim miras bıraktı. Dr. Corc Habaş’ın FHKC 6. Kongresi’nde yaptığı konuşmadan: Yoldaşlar! Militanca yaşanan onyıllardan ve yaşadığım zengin deneyimlerden elde ettiklerim bana bahşedilmiş bir şey değildir. Bu deneyimlerin içeriğini ve derslerini tüm başarı ve hataları ile birlikte gözden geçirmek sizin ve gelecek nesillerin hakkıdır. Tarihin esiri olmak için değil, geleceği kurabilmek için gerekli önkoşul olarak ondan yararlanabilmek amacıyla tarihimizi en doğru biçimiyle okumalıyız. Bugün, dünün nitel bir genişleme halidir ki aynı zamanda, dün, yarının materyalist ve entelektüel kuruluşunu meydana getirir. İskandinav mitolojisinde yer alan Ásgard, savaş tanrıları Aesir'ın mekanı, dokuz alemden biri olarak bilinir. Evrende en yüksek seviyede bulunduğu, sıkıca yerleştirilmiş taş bloklardan örülü yüksek bir duvarla çevrili olduğu belirtilir. Bu seviyede Alfheim, Vanaheim ve Valhalla bulunur. Asgard savaş tanrılarının kralı olarak bilinen Odin tarafından yönetilir. Oğlu Thor dünyayı yönetmek için görevlendirilen şimşek tanrısı olarak da anılan bir karakterdir. Loki ise Odin'in kan kardeşi, kötülük ve hilebazlık tanrısı olan bir buz devidir. Heimdall ise Asgard'ın bekçisi ve koruyucusudur. Anlatılana göre 9 diyarın tamamını görebilecek gözlere sahiptir ve olan bitenleri sürekli izler. Bu efsanede yer alan bilinen nesneler vardır. Örneğin Thor'un çekici olan Mjöllnir, kemeri olan Megingjord. Nesnelerin dışında alemlerin sonu olarak bilinen (mahşer günü) Ragnarok ismi dikkat çekmektedir. Ragnarok geldiğinde, Loki, Heimdall ile dövüşecek ve her ikisi de savaşta ölecektir. Ragnarok'un ardından yeni yaşam başlayacaktır. Sleipnir Sleipnir, İskandinav mitolojisinde Odin'in atı. Loki ve aygır Svadilfari'inin tayıdır. Gri renkli ve sekiz bacaklıdır. Kara ve denizin üstünde havadan gezebilir. Dünyadaki tüm atlardan daha hızlı ve akıllıdır. Grani'nin babasıdır. Dişlerinde oyulmuş büyülü rünler bulunmaktadır. Hohl-Sprung mayını 4672 Holz-Sprung mine 4672 veya Hohlladungs-Spring-Mine 4672 (HL.Sp.Mi. 4672) (İngilizce"hollow-charge jump mine" Türkçesi "boşluklu" "sıçrayan mayın") Alman yapımı olan ve Panzer stab 43 ile ortak kullanılan bir tanksavar mayınıdır. II. Dünya Savaşı sırasında tanksavar savaş başlığına sahip boşluklu imla hakkı mantığında üretilen ilk kara mayınıdır. Mayının eğim çubuklu fünyesi bulunmaktaydı. Panzerfaust savaş başlığı ahşap tabanı toprağa gömülen metal bir ayak üzerine monte edilmişti. Mayının Ki.Z.43 fünyesi toprağın üzerinden dışarıya çıkmış vaziyette duruyordu. Araç mayının üzerinden geçerken eğimli fünye mayının savaş başlığını içerisindeki kara barutu ateşliyordu. Ateşlenen savaş başlığı toprağın altından çıkarak aracı tam ortasından vuruyordu. Geniş savaş başlığı dönemin birçok tankının orta kısmında bulunan 100 mmye kadar olan zırhı kolaylıkla delip geçebiliyordu. Almanlar tarafından yapılan testler sonucunda mayının %85lik bir isabet oranına sahip olduğu tahmin edilmiştir. Alman Ordusu Wehrmacht Kasım 1944 tarihinde mayını ordu servisine aldı. Ancak mayınlar üretimde meydana gelen aksaklıklardan ötürü cephe birliklerine ilk olarak Ocak 1945 tarihinde ulaştırıldı. Sadece 59,000 adet üretildi. Bunun nedeni savaş başlıklarının geliştirilmiş Panzerfaust teknikleri mayına nazaran ile daha verimli kullanılmasıydı. Erimli, Sur Erimli, Diyarbakır ilinin merkez ilçesine bağlı bir mahalledir. Dicle Nehrine yakındır. Diyarbakır'ın kuzeydoğusundadır. Diyarbakır'a 21 km uzaklıktadır. Diyarbakır'da yapılan Karpuz Festivallerinde büyük karpuzları yetiştiren bir köy olarak bilinir. Erimli Köyü 2008 yılında Diyarbakır'ın yeni ilçesi olan SUR ilçesine bağlanmıştır. Eski ismi Sımaki'dir. Ferit Develioğlu'nun Osmanlıca-Türkçe sözlüğünde semaya yakın anlamında Arapça kökenli bir sözden geldiği belirtilmiştir. Horepiskopos Aziz Günel, Diyarbakır Süryanileri kitabında Mor Dada adlı bir papazdan bahseder. Mor Dada'nın Sımaki mahallesinden olduğunu belirtir. Yine Süryani Papaz Mardin Deyru'z, Zaferan Kilisesi'nin papazı Süryanice'de yer alan sumoko kelimesinin kızıl, kırmızı anlamına geldiğini belirtmiştir. Köy'de karpuz en yoğun yetiştirilen meyvedir. Buna göre karpuza nispeten mahallenin ismi de kırmızı manasına gelen sumoko'dan bozma sımaki denilmiştir. M7 mayını M7 ABD tarafından geliştirilen ve II. Dünya Savaşı sırasında kullanılan küçük metal kasalı bir [[tanksavar mayını|basınçlı tanksavra mayınıdır. Mayının geliştirilmesinde [[İngiltere]] yapımı [[Hawkins el bombası]]ndan yararlanılmıştır. Toplamda 2.5 milyon adet üretilmiştir. ABD Ordusunun kullanımından kaldırılmış olan mayın [[Angola]], [[Myanmar|Burma]], [[Kamboçya]], [[Çat]], [[Eritre]], [[Etiyopya]], [[Kore]], [[Lübnan]], [[Myanmar]], [[Somali]], [[Tayland]] ve [[Zambiya]] tarafından kullanılmıştır. Mayın ince zeytin yeşili renkli çelik bir kutu ve geniş oynak baskı tapası oluşmaktadır. Bu baskı tapası kendisine yapılan basıncı mayının içerisindeki fünyeye iletir. Mayının fünyesi diğer tanksavar mayınlarının aksine daha düşük basınçlarda çalışabilmekte bu da mayını araba veya kamyonlara karşıda etkili hale getirmekteydi. Buna ilave olarak çok hassas olan fünyesi mayını zaman zaman [[anti personel mayını]] olarak da kullanılmasına olanak sağlamaktaydı. Mayın fünesinin etrafının taş ve toprakla dolarak etkisiz kalmasını önlemek için bez çanta veya çuval içerisinde yerleştirilir. Mayın sahip olduğu az patlayıcıdan ötürü ancak sıra halinde veya 4-5 tanesi bir arada yerleştirildiğinde tanklara karşı etkili olabiliyordu. Mayının birkaç farklı modeli üretilmiştir. Kimyasal fünyeli olarak iki ( M600 ve M601) ve bir adet mekanik fünyeli (M603) İkincil olarak takılan fünya mayını tuzaklıyor ve temizlnmesini önlüyordu. [[Kategori:Tanksavar mayınları]] İmam Rıza Türbesi İmam Rıza Türbesi (Farsça: حرم اما رضا ), İran'ın Meşhed kentinde yer alan, Oniki İmam'ın sekizinci imamı olan İmam Rıza'nın kabrini de içine alan bir yapılar kümesidir. İran'da turizmin merkezidir ve her yıl yaklaşık olarak 15 ile 20 milyon arasında insan tarafından ziyaret edilmektedir. Şii kaynaklara göre Ali bin Hişam tarafından verilen zehirli narı yemesi, bir başka rivayete göre ise hizmetçinin hazırlayıp Halife Memun'un sunduğu zehirli nar suyunu içmesi sonucu veya fazla üzüm yemesinden dolayı 818'de İmam Rıza öldü ve Memun tarafından kılınan cenaze namazından sonra halifenin babası Harun'un mezarının yanına gömüldü. Bu olaydan sonra bu yer 'Mashhad al-Rida' (Ali al-Rida'nın şehit edildiği yer) olarak adlandırıldı. Şiiler ve Aleviler mezarı ziyaret etmeye başladılar. 9. yüzyılın sonunda mezarın üstüne bir kubbe yapıldı ve etrafına çeşitli binalar ve çarşı binaları kuruldu. 993'te türbe Gazneli hükümdarı Sebük Tekin'in emri ile yıkıldı. Ancak 1009'da oğlu Gazneli Mahmut tarafından onarıldı ve genişletildi. Sıçrayan mayın Sıçrayan mayın geniş arazilerde kullanılan bir anti personel mayın türüdür. Mayının fünyesine basılması durumunda mayın içerisindeki fırlatıcı ateşlenir. Bu fırlatıcının yarattığı basınç ila mayın yerden 1 ila 2 metre yükseğe çıkar. Ardından ana başlık patlayarak içerisindeki şarapnel parçalarını etrafa saçar. Bu mayınlar ilk olarak Almanlar tarafından II. Dünya Savaşı sırasında geliştirilmiştir. Bunlardan ilki ve en etkilisi meşhur S-minedır. Savaş sırasında ABD, SSCB daha sonra Vietnam, Çin ve İtalyada bu mayınlardan üretmiştir. Amerikan yapımı mayınlarda genel olarak standart 60 mm yüksek patlayıcılı havan topu mermisi ile bunların patlamasını geciktiren zamanlı fünyeler kullanılmaktadır. Sıçrayan mayınlar zıplayarak dağılma özelliklerin ötürü diğer tipik AP mayınlarına nazaran daha pahalıdırlar. Tamamiyle gömülerek baskın amaçlı tasarlanan mayınlar en sık tuzaklama teli ile döşenir ancak uzaktan komutla ateşlenebilme özelliğinede sahiptirler. Jean-Claude Juncker Jean-Claude Juncker (d. 9 Aralık 1954, Redange, Lüksemburg), ilk olarak 20 Ocak 1995 tarihinde Lüksemburg'un başbakanı seçilmiş olup, 4 Aralık 2013 tarihine dek bu görevi yürütmüştür. Aynı zamanda Devlet Bakanlığı ve Maliye Bakanlığı makamlarını da başbakanlıkla beraber üstlenmiştir. Jean-Claude Juncker 1975 yılında Strasbourg Üniversitesi'nden hukuk lisans derecesi, 1979 yılında aynı üniversiteden hukuk üst lisans derecesi almıştır. 1974 yılından itibaren Hristiyan Sosyal Halk Partisi'ne üye olarak aktif politika ile ilgilenmeye başlamıştır. Başbakan olmadan önce Lüksemburg'da Çalışma Bakanlığı ve Maliye Bakanlığı gibi birçok kamu görevinde bulunmuş, bunun yanı sıra Lüksemburg'un üye olduğu uluslararası örgütlerde de önemli sorumluluklar almış, uzun süreler hizmet etmiştir. Juncker, aynı zamanda 1997 ve 2005 yıllarında iki kez, altı aylık dönemsel bir makam olan Avrupa Konseyi Başkanlığı görevini yürütmüştür. 2008 yılında ismi Avrupa Konseyi'ne seçilecek ilk daimi başkanlık makamı için ismi önde gelen adaylar arasında geçmiş, ancak bu göreve seçilmemiştir. Avrupa Birliği ve Avrupa Komisyonu'nun çeşitli birimlerinde aktif görevlerde bulunmuştur. 2014 Avrupa Parlamentosu seçimlerinde Avrupa Komisyonu Başkanlığına Avrupa Halk Partisi'nden aday gösterilmiştir. 1 Kasım 2014 tarihinde başladığı Avrupa Komisyonu Başkanlığı görevini 2019 yılında Ursula von der Leyen'e devretti. Sırpça Vikipedi Sırpça Vikipedi (Sırpça: Википедија на српском језику/Vikipedija na srpskom jeziku) Vikipedi'nin Sırpça sürümüdür. 16 Şubat 2003'te başlatıldı; tarihi itibarıyla, Sırpça Vikipedi'nin maddesi, kullanıcısı ve hizmetlisi bulunmaktadır.; madde sayısına göre 30. en büyük Vikipedi sürümüdür. 15 Şubat 2006 itibarıyla, Sırpça vikitoplumunun bazı üyeleri muntazaman olarak (haftada bir kere) Belgrad'da toplanıyorlar. Son iki yılda yüz tane toplantıdan daha fazla toplantı yapıldı. 3 Aralık 2005'te bu vikitoplum Wikimedia'da Sırbistan'a ait yerel bölüm kurdular. Bu bölüm Wikimedia'da kurulan 5. yerel bölümüdür. Sipahiler, EÄŸirdir Sipahiler, Isparta ilinin Eğirdir ilçesine bağlı bir köydür. Köyün adı, 1912 yılı kayıtlarında İspahlar olarak geçmektedir. Isparta il merkezine 79 km, Eğirdir ilçe merkezine 34 km uzaklıktadır. Ali er-Rızâ Ali er-Rıza, (Arapça: علي بن موسى الرضا Ali bin Musa el-Rıza), tam ismi Ali bin Musa ibn-i Cafer (770 - 5 Eylül 818), İslâm Peygamberi Muhammed'in yedinci göbekten torunudur. Şiîliğin İsnâaşerîyye mezhebinde ve onun kolları olan Câferîlik ile Alevîlik'te "Sekizinci İmâm" olarak yer alan ""Ali er-Rıza"" Mûsâ el-Kâzım'nın oğludur. Hicri 148 yılının Zilkade ayının 11. günü Medine'de İmâm Mûsâ el-Kâzım'ın (Şiiler'in yedinci imamı) evinde daha sonra imamlığı babasından devralacak olan bir erkek çocuk dünyaya geldi. Feriduddin Attar'ın "Evliyaların Anıtlar"ı kitabına göre Maruf-i Kerhi, İmam Ali er-Rıza'nın elinde müslüman ve sufi olmuştur. Abbasi halifesi El-Me'mûn emri ile Horasan'a götürülmüş ve tahtın varisi olmaya zorlanmıştır. Horsan' götürülürken Nişabur şehrinde Silsiletu-l Zeheb hadisini nakletmiştir. El-Me'mûn tarafından düzenlenen, başka din ve mezhep büyükleri ile karşılaştığı tartışma programı tarihte meşhurdur. İmamet süresi 20 yıldır. Fazla üzüm yemesinden dolayı veya Şii kaynaklara göre Ali bin Hişam tarafından verilen zehirli narı yemesi, bir başka rivayete göre ise hizmetçinin hazırlayıp halife Memun'un sunduğu zehirli nar suyunu içmesi sonucu 818'de öldü. Ölümüne çok üzülüp ağlayan Halife Memun cenaze namazını bizzat kıldırıp babası Harun Reşid'in yanına defnetti. Kabri İran'ın Tûs şehrinde Abbasi halifesi Harun Reşid'in kabrinin yanındadır. Türbesi her yıl değişik ülkelerden gelen milyonlarca insan tarafından ziyaret edilmektedir. Arjantinliler listesi Bu liste Arjantinli ünlüleri ya da kayda değer kişileri içermektedir. İbrahim Ethem Akıncı İbrahim Ethem Akıncı (d. 1889, Bulgaristan), - (ö. 11 Mayıs 1950), Türk bürokrat. İl, orta ve lise tahsilini Bulgaristan’da tamamlamıştır. Selanik Öğretmen Okulu'nda tarih ve yazı öğretmenliği yapmıştır. 1912 yılında Selanik Hukuk Fakültesini bitirmiştir. 31 Mart İsyanında, gönüllü asker olarak Hareket Ordusu'na katılmıştır. Balkan Savaşları'ndan sonra ailesi ile Anadolu’ya göç edip ve Balıkesir'in Kocapınar köyüne yerleşmiştir. Balıkesir’de bucak müdürlüğü, öğretmenlik ve 1918-1920 yılları arasında serbest avukatlık yapmıştır. 20 Kasım 1920 tarihinde Demirci Kaymakamlığına atanmıştır. 13 Mart 1921 tarihinde Gördes Kaymakam vekilliğine atanmıştır. Parti Pehlivan ile Halil Efe ve adamlarının disiplin altına alınmalarını sağlamıştır. Kızıllar köyünün yakılması üzerine İbrahim Ethem bu birliklerin başına geçerek düşman güçlerini izlemeye başlamıştır. Bu birliklere Akıncılar ismi verilmiş ve Demirci-Gördes-Sındırgı çevresinde savaş bitene kadar düşman kovalamış, köyleri korumuş, Türk ordusuna yardımcı olmuşlardır. 1 Ekim 1922 tarihinde terhis olmuşlar ve asıl görevi olan Demirci Kaymakamlığına dönmüştür. Ayvalık, yeniden Demirci, Kula Kaymakamlıklarından sonra, 1928-1931 yılları arasında Ağrı, 1931 yılında Samsun, 1931-1933 yılları arasında Balıkesir, 1933-1939 yılları arasında Malatya, 1939-1949 yılları arasında Muğla Valilikleri yapmıştır. 1949 yılında emekli olmuştur. Mezarı Sındırgı'dadır. Kırmızı şeritli İstiklâl Madalyası sahibidir. Akıncılar döneminin günlükleri Genelkurmay ve Türk Tarih Kurumunca ""Demirci Akıncıları"" adıyla yayımlanmıştır. Ä°slami mimari İslami mimari, İslam mimarisi, İslam'ın kuruluşundan bugüne kadar, İslam kültürü içerisinde bina ve yapıların tasarım ve yapımlarını etkileyen geni bir yelpazedeki hem seküler hem de dini yaklaşımları kapsayan bir ifadedir. İslami mimarinin temel eser seçenekleri; Camiler, Mezarlar, Saraylar ve Kale'lerdir. Ayrıca hamamlar, çeşmeler ve diğer mimari seçeneklere ait örnekler de verilmiştir. http://en.wikipedia.org/wiki/Islamic_architecture York dükü York dükü Birleşik Krallık'ta kullanılan asalet unvanlarından biridir. 15. yüzyıldan bu yana genellikle İngiltere ve Britanya hükümdarlarının ikinci oğullarına verildi. İskoçya'da kullanılan eşdeğer unvan Albany Düküdür . Dükalık 14. yüzyıldan bu yana sekiz kez yaratıldı. Ayrıca 18. yüzyılda İngiltere ve İskoçya'nın birleşmesi ile birlikte "York ve Albany Dükü" unvanları birlikte kullanılmaya başlandı. Bu dükalık da üç kez yaratıldı. 1461'de ilk dükün torunun oğlu olan IV. Edward'dan sonra York Dükü olan 10 prensten hiçbiri unvanını bir sonraki nesle geçirememiş; ya erkek çocuk sahibi olmadan ölmüş ya da kral olmuştur. Bu durum York Dükü unvanının lanetli olduğu söylentisini ortaya çıkarmıştır. Şu andaki York Dükü Prens Andrew, Kraliçe II. Elizabeth'in ikinci oğludur. Şu anda erkek çocuğu yoktur ve 1996'da boşanmasının ardından hiç evlenmemiştir. Ortaçağ'da York, İngiltere'nin kuzeyinde bulunan büyük bir şehirdir. Yorkshire ise İngiltere'nin bu bölgedeki en büyük ilçesidir. Tarihte York Dükü unvanı ilk kez 1385'te Kral III. Edward'ın dördüncü oğlu olan Langleyli Edmund için verildi. Ölümü ile dük olan oğlu Edward, 1415'te Agincourt Savaşı'nda öldü. Dükalık yeğeni Richard'a geçti. Ölümü ile dükalığı olan Richard'ın oğlu IV. Edward 1461'de İngiltere Kralı oldu. Bütün unvanları krallık ile birleşti. Unvan ikinci kez Kral IV. Edward'ın ikinci oğlu olan Richard için yaratıldı. Amcası III. Richard tarafından, abisi Galler Prensi Edward ile birlikte kuleye hapsedilen Richard, oğlu olmadan öldüğünden unvanı sona erdi. Unvan üçüncü kez Kral VII. Henry'nin ikinci oğlu Henry Tudor için yaratıldı. Abisi Arthur, Galler Prensi, 1502'de ölünce Henry krallığın varisi oldu. 1509'da VIII. Henry olarak Kral olan York Dükünün unvanı krallığa devredildi. Unvan dördüncü kez I. James'in ikinci oğlu olan Charles Stuart için yaratıldı. Abisi Henry Frederick, Galler Prensi 1612'de ölünce, Charles krallığın varisi oldu. 1625'te I. Charles ismiyle Kral olduğundan unvanı yine krallığa devredildi. Unvan beşinci kez I. Charles'ın ikinci oğlu olan James Stuart için yaratıldı. ABD'de bulunan New York şehri bu dükten ismini almıştır. Abisi II. Charles, varisi olmadan öldüğünden James, II. James olarak tahta geçti. York Dükalığı yine krallık ile birleşmiş oldu. 18. yüzyılda İngiltere ve İskoçya'nın birleşmesi ile birlikte "York ve Albany Dükü" unvanı birlikte kullanılmaya başlandı. Bu unvana sahip olan üç prens de erkek çocukları olmadan öldü. York Dükü unvanı (Albany ile birlikte olmadan) altıncı kez VII. Edward'ın ikinci oğlu Prens George için yaratıldı. Prens, V. George olarak kral olduğunda unvanı da krallığa devredilmiş oldu. Unvan yedinci kez Kral V. George'un ikinci oğlu Prens Albert için yaratıldı. Abisi Kral VIII. Edward tahttan çekilince, Prens Albert beklenmeyen şekilde VI. George olarak kral oldu. York Dükalığı da krallık ile birleşmiş oldu. Unvan sekizinci kez Kraliçe II. Elizabeth'in ikinci oğlu olan Prens Andrew için yaratıldı. Şu anda erkek bir varisi yoktur. 1 Ağustos 1402Kings Langleyyaş 61 Edward Plantagenet 1461'de kral oldu, York Dükü unvanı krallık ile birleşti. Richard of Shrewsbury'nin ölümüne ilişkin bilgiler tartışmalıdır, nerede ne zaman öldüğüne dair kesin kanıt bulunmamaktadır. Kardeşi ile birlikte Londra Kulesi'ne hapsedildikleri için "Kuledeki Prensler" olarak da bilinmişlerdir. Anne Boleyn25 Ocak 15331 Ã§ocuk Jane Seymour30 Mayıs 15361 çocuk Anne of Cleves6 Ocak 1540Ã§ocuk yok Catherine Howard28 Temmuz 1540Ã§ocuk yok Catherine Parr12 Temmuz 1543Ã§ocuk yok Henry Tudor, 1509 yılında VIII. Henry olarak kral olmuştur ve York Dükalığı krallık ile birleşmiştir. Charles Stuart 1625 yılında I. Charles olarak kral olmuştur ve York Dükalığı krallık ile birleşmiştir. Mary of Modena21 November 16737 children|| 16 September 1701ChÃ¢teau de Saint-Germain-en-Layeaged 67 Styled "Duke of York" from birth. James Stuart became king James II of England in 1685, as thus the title Duke of York was merged with the Crown of England. Prens Ernest also held the title Prince-Bishop of OsnabrÃ¼ck. He was the younger brother of George I of Great Britain and died "sine prole". Prens Edward küçük kardeşi [İngiltere [George III]] hala 20'li yaşlarında hastalığı ile aşağı geldikten sonra, o ölürken, Edward öldü" sinüs emekçi" Prince Frederick separated from his only wife Frederica Charlotte with whom he had no children, but was rumoured to have fathered several illegitimate children, however none of these received the title "Duke of York". Prince George became king George V of the United Kingdom in 1910, as thus the title Duke of York was merged with the Crown of the United Kingdom. Prince Albert became king George VI of the United Kingdom in 1936, as thus the title Duke of York was merged with the Crown of the United Kingdom. GÃ¶knur Onur Göknur Onur, Türk pop müzik sanatçısı. İTÜ Türk Müziği Devlet Konservaturı ses eğitimi bölümünden mezun olduktan sonra İstanbul'da birçok mekanda sahne alan Göknur, 2004 yılında TRT'nin düzenlediği Safiye Ayla - Zeki Müren Ses Yarışmasına katılmıştır. Göknur'un çoğunluğu kendi bestelerinden oluşan ilk albümü "Kime Ne" 2008 yılında yayınlanmıştır. Eynali Dağı Eynali (عون ابن علی, Un ibni Ali), Tebriz'in kuzeyinde bir dağdır. Kırmızı renkte bir toprağa sahiptir ve Tebriz'in her yerinden görülebilir. 1,811 metre yüksekliğinde olan dağın tepesinde, dağın adının ilişkili olduğu düşünülen iki din adamına ait olduğu tahmin edilen bir türbe vardır. Aynı zamanda bu anlatının yapıyı korumak için çıkarıldığı düşünülmektedir. Burası daha önce bir Zerdüşt tapınağı idi. Bugün dağın üstünde birçok iletişim şirketi ve TV istasyonunun alıcı-verici antenleri bulunmaktadır. http://en.wikipedia.org/wiki/Eynali Kılıçbayır Muharebesi Kılıçbayır Muharebesi (İngilizce: "Battle of the Nek") I. Dünya Savaşı'nın Çanakkale Cephesi'nde, Sarı Bayır Harekâtı’nın bir parçası olarak 7 Ağustos 1915 tarihinde gerçekleşmiş muharebedir. Muharebe, Cesaret Tepe bölgesindeki Osmanlı siperlerine taarruz eden Avustralya birliklerinin ağır kayıplar vererek saldırıyı durdurmasıyla sonuçlanmıştır. Müttefik yazınında "Nek Muharebesi" olarak geçen taarruz, Çanakkale Savaşı’nın en dramatik olaylarından biri olarak kabul edilir. Hazırlık ateşine komuta eden topçu komutanıyla taarruza komuta eden komutanın saatleri arasındaki 7 dakikalık fark, taarruza katılan birliklerin ağır kayıplara uğramasına yol açmıştır. Conkbayırı’nı işgal etmiş olan Yeni Zelanda birliklerinin Düztepe’ye kuzeyden girişecekleri taarruzu desteklemesi öngörülen Sarı Bayır Harekâtı, Kocaçimen Tepesi – Besim Tepe – Conkbayırı ve Düztepe hattının işgal edilmesini hedeflemektedir. Planı hazırlamış olan Anzak Kolordusu Komutanı General Birdwood, harekâta katılacak birliklerin iki kol halinde ilerlemesini öngörmüştü. Kollardan biri Kocaçimen Tepesi ve Besim Tepe’yi işgal ederken diğer kol da Conkbayırı’nı alacaktır. Düztepe’nin işgali içinse Conkbayırı’na taarruz eden birlikler görevlendirilmiştir. Conkbayırı’nın gün doğmadan -03:30 dolaylarında- işgal edilmiş olacağı düşünülmektedir. General Birdwood, Sarı Bayır Harekâtı’yla hedeflenen tepelerin ele geçirilmesini sağlamlaştırmak amacıyla, Düztepe’nin işgalinin hemen ardından girişilecek bir başka taarruz daha öngörmüştür. Bu taarruz, Yükseksırt – Cesaret Tepe hattı üzerinden Kılıçbayır’ın işgal edilmesini hedeflemektedir. Esasen Kılıçbayır’daki Osmanlı mevzileri, Arıburnu Cephesi’ndeki en güçlü tahkim edilmiş mevzilerden biridir. Öte yandan arazi yapısı, savunmacılar açısından avantajlar sağlamaktadır. Kılıçbayır’a yapılacak bir taarruzun tek yaklaşma yönü Cesaret Tepe'dir. İki tepe arasında sadece 80 metre genişlikte, iki yanı uçurum olan bir sırt bulunmaktadır. Taarruz, zorunlu olarak bu sırttan yapılacaktır. Cephenin çok dar olması nedeniyle taarruz, Albay Frederic Hughes komutasındaki 3. Light Horse Tugayı'nın 600 askeri tarafından, yüz ellişer kişiden oluşan dört dalga halinde yapılacaktır. Her dalga, bir öncekinden 2 dakika sonra taarruza kalkacaktır. Taarruza katılan 8. ve 10. Light Horse alayları, önce Cesaret Tepe’yi işgal edecek, daha sonra da Kılıçbayırı'ndaki Osmanlı siperlerini ele geçirecekti. İlk üç dalgadaki askerlere, Osmanlı siperlerine ulaştıklarında siperlere dikmeleri için kırmızı ve sarı renkli ufak flamalar verilmiştir. Dördüncü dalga ise kazma ve kürek de dahil olmak üzere çeşitli istihkâm malzemeleri taşıyacaktır. Bu cephe taarruzlarını desteklemek için Bombasırtı üzerinden de bir taarruz planlanmıştır. Taarruz planına göre açıkta demirli gemilerden yapılacak hazırlık topçu ateşi 7 Ağustos 1915 sabahı 04:00’da başlayacak, 04:30’da sonlanacaktır, taarruzda görevli birlikler de top ateşi kesilir kesilmez taarruza kalkacaklardır. Ancak hazırlık ateşini yöneten komutanın saati, taarruzu yöneten komutanın saatinden 7 dakika geridir. Dolayısıyla bombardıman taarruz birlikleri yönünden 7 dakika erken başlamıştır. Bu sorun değildir ama bombardıman 7 dakika erken bitecektir. Sonuç olarak taarruz kuvvetleri, bombardımanın sonlanmasından 7 dakika sonra taarruza kalkmışlardır. Oysa bombardımanın başladığından gerideki siperlere çekilen Osmanlı savunmacılar, bombardıman biter bitmez ön hat siperlerine yeniden yerleşmek için yeterli zamanı bulmuşlar ve taarruzu yoğun bir ateş altına almışlardır. 8. Light Horse Alayı askerlerinden oluşan 150 kişilik ilk taarruz dalgası, Osmanlı siperlerine ulaşamadan kırılmıştır. İlk iki dalgayı oluşturan alayın komutanı ve dokuz subayı ölenler arasındadır. İki dakika sonra ileri atılan ikinci dalga eratından ise birkaç asker Osmanlı siperlerine ulaşıp kırmızı bir flama dikmeyi başarmıştır. İlk iki dalganın kırılması üzerine 10. Light Horse Alayı'nın komutanı Yarbay Noel Brazier, taarruzun durdurulmasını istemiş fakat bağlı olduğu tugayın Kurmay Başkanı John Antill, Osmanlı siperlerinde kırmızı-sarı renkli bir flamanın görülmesini gerekçe göstererek bu isteği reddetmiştir. Taarruza kalkan üçüncü dalgadaki askerler bu kez ileri atılmak yerine doğrudan yere yatarak hareketsiz kalmıştır. Tugay Komutanı Frederic Hughes, dördüncü dalga siperlerden çıkmadan devreye girmiş ve taarruzu durdurma emri vermiştir ancak yanlış anlaşılma nedeniyle dördüncü dalgadaki askerlerin bir kısmı taarruza devam etmiştir. Saat 04:45 itibarıyla Cesaret