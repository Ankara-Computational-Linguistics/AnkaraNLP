sevgisini odak figür,ana figür Jülide’nin bütün dertlerini annesinin duvardaki resmi ile paylaşmasıyla ele almıştır.Jülide fotoğraftan annesinin bakışlarını ve öğütlerini hissediyor.Örnek olarak,tam bir sigara yakmak üzere iken annesi ile göz göze geliyor ve anında bırakıyor sigarayı.Bu oyunla birlikte annelerimizin ne kadar kıymetli ve özel olduğunun altını çizmiş yazar.Annemizin gölgesini üstümüzde hissetmek her zaman güç , güven ve mutluluk verir bize.Anneler her zaman çocuklarının iyiliğini isterler ve bunun için babalardan daha çok çaba harcarlar.Oyunda, annesinin bakışları,Jülide’ye güven aşılar ve ondan aldığı güven ile hayatta tek başına kalır, zorluklarla mücadele eder.Son olarak oyun, vermek istediği mesajlar açısından son derece güzel ve eğlenceliydi.İyi ki gelmişim dedim.Keyifli iki saat geçirmek,düşünmek,sorgulamak isteyenler için ideal bir oyun.Herkes Vildan Rabia Tamer Nefret Cepheler arasında koşmak, yeni savaşlar başlatmak insanlığa antik zamanlardan kalan bir mirastır. Aynı zamanda gittikçe bağımlılığa dönüşen bir alışkanlıktır bu. İnsanın sahip olduğu küçük ya da büyük hiçbir şeyle yetinememesinden kaynaklanır bu bağımlılık. Kıskançlık, bireyin içini kemirip onun doğuştan sahip olduğu nefreti gün yüzüne çıkarmasına neden olur. Nefret aşktan daha tehlikeli olan tek motivasyondur. İnsanı gerçekliğe karşı kör edip karanlıkta yapayalnız bırakır. Aşk ise daha çok güneşi izleyen bir insanın gözlerinin kamaşmasına benzer, hiçbir cismi ya da varlığı fark edemez halde bırakır kişiyi. Hem aşk hem nefret bir şekilde gerçekleri insanın algısından ve bilincinden gizler. Fakat nefretin yarattığı yıkım, ayrılıkla veya karşılıksız aşkla karşılaştırılamayacak şekilde yıkıcı olur. “Eski içgüdülerin kışkırtması sonucu belli zamanlar insanoğlunu güvenli şehirlerden ormanlara ve geniş ovalara sürükleyen kimyasal maddelerce fırlatılan kurşunlarla can almak”(37) nefretin, öfkenin ve kıskançlığın sebebiyet verdiği en büyük yıkımdır. Tarih boyunca bu doyumsuzluğun mahvedici sonuçları insanoğlundan başkasına zarar vermemiştir. Bütün dünyayı içine alan savaşlar, bu savaşlarda ölen milyonlarca insan sadece bir anlık öfkenin uğruna yitip gitmiş hayatlardır. Nefreti köreltmenin bir yolu var mıdır? İnsanı bütün olumsuz duygu ve düşüncelerden kurtarıp zincirlerini kırmanın bir yolu var mıdır? İnsanın içinden nefreti söküp alırsak savunmasız, korumasız kalır belki de. En derin içgüdülerden biri olan korunmanın bir uzantısı olarak da görülebilir nefret. İnsan, kendine tehlikeyi çağrıştıran herhangi bir şeyden nefret edebilir ve ona karşı kendini korumak için bir strateji belirleyebilir. Bu korunma dürtüsü arada kalan masum varlıklara zarar vermediği sürece gayet basit ve etkili bir yoldur. Fakat konu insanın hayvani dürtüleri olunca sınırlar gerçekten belirsizleşebilir. Doğru ve yanlış birbirine girer ya da bu kavramlar büyük ölçüde önemini yitirir. Bu yüzden insan kendini ve sevdiklerini korurken kendine başka motivasyonlar bulmalıdır. Korumadaki öncelik tehdide karşı duyulan nefret değil de insanın kendisine ve koruduklarına karşı duyduğu sevgi olmalıdır. Bu bütün insanlığın yararına olduğu kadar aynı zamanda bireyin iç dünyasında da huzuru yakalayıp rahat bir nefes almasını sağlar. Çünkü nefret sadece çevremize zarar veren bir duygu değildir. Aynı zamanda insanın içini parçalayıp onu içeriden çürütür. Yani gerçekten kontrollü bir insan belki duyduğu nefretle masumlara zarar vermeyebilir fakat kendisinin zarar göreceği kesindir. Nefretin tek başına varlığı yetmezmiş gibi bir de bu duyguyu kontrol altında tutmaya çalışırken kendi kendini mahveder. İnsanın en derin ve en eski dürtülerinden biri olan kana susamışlık ve nefretin temel sebeplerinden biri de insanın kendini güçsüz ve yalnız hissetmesidir. Bir topluluk ile birlikte yaşamak kendisini daha yüce görmesini sağlarken içindeki nefreti gömmesine ya da en azından yokmuş gibi davranmasına yardımcı olur. Toplumla yaşamanın tamamen nefreti köreltmesini öngöremeyeceğimiz gibi bazı durumlarda bu duyguyu güçlendirdiği de kabul edilmelidir. Örneğin Birinci ve İkinci Dünya Savaşlarının temel nedenlerinden uluslaşma ve topluluğa aidiyetin olduğunu görüyoruz. Sonuç olarak birilerine bağlanmak kimi zaman insanlar üzerinde sakinleştirici bir etki yaratırken kimi zaman da bazı negatif içgüdüleri kamçılamıştır. İşte bu yüzden insan hiçbir zaman içinde bulunduğu durumun suçlusu ya da çözümü olarak başkalarını görmemelidir. Sevdiklerimiz her zaman bir dayanak noktası oluştursa da kişi çözüm noktasının kendisinden geçtiğini bilmek zorundadır. Sevginin birleştirici gücü ve kendine olan inanç nefreti dünyadan, toplumumuzdan atıp derin bir nefes almamıza yardım edecek yegane şeylerdir. Böylece insan ilişkileri de dünya ile birlikte temizlenmiş olur. Kaynakça: Jack London, Vahşetin Çağrısı, Türkiye İş Bankası Kültür Yayınları, 2009 Mert GÜNDOĞAN 21302360 Turk-101 Section:025 Bir Araba Dolusu Sefalet Kısmayın şimdi gözlerinizi, şu birleşen dişlerinizi de ayırın. Fotoğraf seçimimden yana gücenmeyin bana ve gözlerinizi de kaçırmaktan vazgeçin. Bakın, el arabasının içinde ki bir insan! Fotoğrafa bakınca aklınıza hemen bir yer gelmiştir eminim. Amerika mı? Yoksa Avrupa mı? Hayır, tabi ki sizin de aklınıza gelen tek kelime Afrika. Kısaca özetleyeyim fotoğrafı, yer Somali el arabasının içinde bir insan vebalı falan değil sadece aç, öylesine zayıf ki ayırt edilemiyor erkek mi?, kadın mı? Aslında erkek yada kadın olması pekte mühim değil, nereli olduğu, teninin rengi ve dini bunların hiçbiri ne benim için nede onun için pekte mühim değil. Onun aklında açlığı benimse aklımda tokluğun utancı var sadece. Bir fotoğraftan ne kadar çok şey alabilirse insan işte o kadar çok şey katıyor bu fotoğraf bana. Önce bir acıma ve hüzün arka plandaki kişinin kemiklerine dalıyor gözlerim daha sonra ve düşünüyorum, insan sırtında ne kadar da çok kemik varmış. Üzüntü hissine alıştıktan sonra hepiniz gibi ben de küçük bir empati kuruyorum ve birkaç saat aç olduğum günleri düşünüyorum bir de onların günlerce süren açlıklarını. Bizler açlıktan ölüyorum cümlesini çok kurarız ancak bu çok aç olduğumuzu belirten bir mecazdır bizler için. Küçüklüğümde babamın işten eve gelişini hatırlıyorum, salona girer ve açlıktan ölüyorum derdi. Halbuki ufak bir şaka zannedip gülerdim ben buna, o yıllarda gelmezdi aklıma insanın açlıktan ölebileceği. Şimdilerde el arabasının içinde yatan kişinin bitkinliğine ve yüzündeki yorgunluğa bakıyorum saatlerdir. Neler düşünüyor olabilir ve ben onun yerinde olsaydım ne düşünürdüm? İki düşünce geliyor aklıma ilki ölümün benim için iyi olabileceği bir diğeri ise fotoğrafları çeken insanların nasıl bu kadar sağlıklı olduğu? Bir belgeselde izlemiştim, Afrika'nın bazı bölgelerinde insanlar beyaz tenli insanların çikolata yediği için onlardan daha sağlıklı ve uzun yaşadığını düşünüyorlarmış. Ne kadar da gülünç aynı zamanda da korkunç bir düşünce değil mi? Empati düşüncesi de bittikten sonra utanç başlıyor. Utanç duygusu insana cümleler kurdurmak yerine sorular sorduruyor. Sorduğum ilk soru ise paylaşma eylemimizdeki adaletsizlik ile ilgili oluyor. Dünya'da altın arabalarını altın kaplatanlar öte yandan el arabasında açlıktan ölmeyi bekleyenler olduğunu düşünmek neden atalarımızın dünyaya adaletsiz dediklerini daha iyi anlamama olanak sağlıyor. Biliyorum sizin de kafanızda aynı düşünce var. Bu düşünce ne yapabiliriz ,bizler güçlü insanlar değiliz Afrika'daki bütün açları nasıl doyuralım diye soruyorsunuz kendinize. Belki de böyle su serpiyoruz yanan vicdanlarımıza ve ben bir şey yapamam diyerek hayatlarımıza olduğu gibi devam ediyoruz. Ancak Afrika'nın ücra köşelerine bakmamıza gerek var mı? Hayır tabiki, sokağa çıkıp üç, beş semt değiştirerek gezerseniz sadece Dünya'nın belirli bölgeleri arasında değil kendi şehrinizde dahi uçurumlar olduğunu fark edeceksiniz. Bizi en iyi bizler biliriz ve aynaya bakıp yalan söylemekten vazgeçmeliyiz. Komşumuz açken tok yatmamak için zengin mahallelerine taşınıyoruz, vicdanlarımıza hep su serpmeye çalışıyoruz. Yoksul ve aç insanları gördüğümüz zaman kafalarımız çeviriyoruz. Sonuç olarak, açlık ve yoksulluk sadece Afrika kıtasında yaşanan bir durum değil, sadece Dünya'da en yoğun yaşandığı yerdir. Halbuki kafamızı kaldırdığımızda Dünya'nın her yerinde adaletsiz paylaşımı görebiliriz. Bu fotoğraf bende tüm bu hissiyat yoğunluğunu bıraktı ve hala bu fotoğrafa baktığım zaman düşündüğüm şey el arabasındaki kişinin yada yanındaki kişinin nereli olduğu, teninin rengi veya dini değil sadece insan olması ve bu insanlar Dünya'nın her yerinde bizlerin çöpe döktüğü yemek kadar yiyecek bir şeyleri olmadığı için ölüyorlar. Fotoğrafı kafamda en güzel özetleyen Pir Sultan Abdalın şu cümleleri ile bitirmek istiyorum yazımı "Demiri demirle dövdüler; biri sıcak biri soğuktu... İnsanı insanla kırdılar; biri aç biri toktu..." "Famine in Somalia | 100 Photographs | The Most Influential Images of All Time." Time. Time, n.d. Web. 31 Mar. 2017. Pir Sultan Abdal Büşra Naz Çolban 21501386 Yukarıda Bir Yerde İnsana müzik kadar özgürlük verebilen başka bir şey var mı şu dünyada? Müzik dinlerken beni dünyaya bağlayan tüm zincirlerden kopup kendime ait bir boyuta geçiyorum sanki. Tamamen benden, bana ait düşüncelerden ve benim istediğim her şeyden oluşan ama istemediğim şeyleri de barındırmayan bambaşka bir boyut. Belki de kendi oluşturduğum dünyadan o kadar memnunum ki bu yüzden konserlere gitmekten aldığım hazzı başka bir şeyde kolay kolay bulamıyorum. Geçenlerde gittiğim Boğaziçi Caz Korosu’nun konseriyle de yine kendime doğru bir yolculuğa çıktım. Konser salonuna girmemle zaten zincirlerimden birkaçının çözüldüğünü, hafiflediğimi hissettim. Yerime oturup durakta otobüsünün gelmesini bekleyen yolcular gibi gözüm yollarda ‘o anın’ gelmesini beklemeye başladım. Çünkü o otobüsü bekleyen insanlar, otobüse bindikleri an nasıl arkalarında bir şeyler bırakarak gideceklerse ben de müziğin başlamasıyla hayatımda istemediğim her şeyden uzaklaşıp, her şeyi geride bırakarak bir saat için de olsa olmak istediğim yere gidecektim. O insanların ağzından çıkan her bir ses beni sıkışıp kaldığım bu yerden kurtarıp bambaşka yerlere götürecekti. Müziğin başlamasıyla ayaklarıma takılı o son zincirler de çözüldü ve benim yolculuğum başladı. O andan itibaren salonda benden mutlusunu bulamazdınız. İçim kıpır kıpırdı. Müziğin sesi yükseldikçe gözlerimi örten perde kalkıyordu sanki. Dünyanın göremediğim harikalarını da görmeye başlamıştım ve bu, hayattan aldığım keyfi artırıyor gibiydi. Önce yükselebildiğim kadar yükseldim. Bulutlar bile benim için çok aşağılarda kalmıştı. Artık bambaşka bir yerdeydim. Öyle bir yerdi ki burası herkesin güldüğünü düşünün. Kimsenin gözünde nefret yok. Gözlerde saf ve derin bir sevgi var sadece. Herkes yaptığı iyiliği gerçekten yapmak istediği için yapıyor, önce kendi menfaatini düşünmek kimsenin aklının ucundan bile geçmiyor. Paranın mutlulukla aynı şey olarak düşünülmediği, paradan daha değerli şeylerin olduğu bir yer. Bir tebessüm mesela… Bir tebessümün alamayacağı şeyin olmadığı bir yer, müziğin başlamasıyla yükseldiğim yer. İnsanlar mutlu çünkü kötülük düşünen insanlar onlardan çok aşağıda, bulutlardan bile aşağıda kalmış. Sanatın, müziğin olmadığı, insanların birbirine güzelce bakmayı unuttuğu bir yerde kalmış art niyet ve fesatlık. Bulunduğum yerden o kadar mutluyum ki keşke hep burada kalabilsem… Müziğin bitmesiyle yavaşça aşağıda bıraktığım yere geri dönüyorum. Alçaldıkça mutluluğum azalıyor. Yukarıda kalan, mutluluktan oluşan o yere geri gitmek için neler vermezdim ama her şeyin bir sonu var maalesef. Sanatçıların seyirciyi selamlayıp sahneyi terk etmesiyle yavaşça süzülürken bir anda yere sertçe çakılıyorum. Bu kadar sert bir şekilde gerçek dünyaya dönmek istemiyorum. Ellerim patlarcasına alkışlıyorum. Koronun her bir üyesi için ayrı ayrı… Benim için son dakikalar yukarıdaki o yerle aramda bir bağlantı olan konser salonunda. Yerimden kalkmak istemiyorum. Belki daha çok alkışlarsam son bir şarkı için geri dönerler ve beş dakika da olsa yeniden yükselirim. Sonuçta ne kadar olursa olsun, ne önemi var. Orda geçirdiğim her dakika benim için değerli. İstediğim oluyor. Tekrar yükseliyorum bambaşka yerlere. Kısa da olsa mutluluğu hissediyorum son kez. Bu sefer yere düşüşüm daha hızlı oluyor ve farkındayım ki bu sefer gerçekten son. Alkışlarımın onları geri getirmeyeceğini de biliyorum ama olsun. Hem bana yaşattıkları bu kısa süreli mutluluk için minnetimden hem de gerçekten emeklerine olan sonsuz saygımdan alkışlamayı bırakmıyorum. Salondaki son seyirci de çıkana kadar bekliyorum. Son kişi de çıkınca artık anlıyorum ki vakit tamam. Ağır ağır yerimden kalkıp kapıya yöneliyorum ancak aklımda bir sonraki konserin planıyla… Kaynakça Boğaziçi Caz Korosu. Masis Aram Gözbek. Bilkent Konser Salonu. BSO. 20 Kasım 2016 Şükrü KIRMAN İNANMAK İnsanlar… Bizler… Neden hep bir şeylere körü körüne inanmak ve güven duymak istiyoruz? Çünkü içimizde var; bir şeylere inanmak, güven duymak, yardım ummak. Evet, bu yazıyı aslında cahilce, hiçbir şey bilmeden yazıyor gibi hissediyorum ama bu konudaki gözlemlerimi ve düşüncelerimi sizinle paylaşmaya, kendime engel olmak istemiyorum. Dünyada yüzlerce dini inanış var ve hepsinin de birbirinden farklı gerektirmeleri var değil mi? Peki bu dinlerin temel yapıtaşı ne diye sorduğumda kendime, insan gibi insan olmak geliyor aklıma. İnsan gibi insan olmak? İnsan gibi insanla karşılaştım mı ki ben acaba da insan gibi insan olabileyim diye soruyorum kendime. Bana en insani gelen varlık annemdi o da büyük ihtimalle evladı olduğum içindir, bir başkasına da o şekilde davranamıyorsa ne kadar insan gibi insan olabilirdi ki? Bende aynı şekilde… Ben uzun süredir hayatımı, yaşayış amacımı, yaratıldıysam ne amaç için yaratıldığımı alabildiğine sorguluyorum… Ama ne yazık ki hala tatmin edici bir sebeple karşılaşamadım. İnandığımız bu dinler neden varlar, nereden geldiler, ne kadar doğrular? Bunun gibi sorular neredeyse her gece yatmadan beyin kıvrımlarım arasından taşıp, bütün düşüncelerimi istila ediyor adeta ve bu düşünceler, bu bilinmezlik çok acı verici oluyor. Bilinmezlik diyorum ya, acaba insanlık bilinmezlikten bu kadar korktuğu için mi çıkageliyor bu sonu olmayan dini inanışlar? Aslında bütün dinleri ayrı ayrı incelediğinizde hepsi size ütopik bir dünyayı vaat ediyor fakat bunun gerçek olması için ise bütün insanlığın aynı görüşe sahip olması gerekiyor. Dünyada o kadar farklı din ve insan varken, elbette hiçbir dini topluluk bu sonuca ulaşamıyor. Hatta ait oldukları dini görüşteki insanlar, bunun aksine kendinden farklı olanı da kendilerine benzetmeye ya da onları dışlamaya çalışıyor. İşte bu davranışta insanı insan olmaktan çıkartıp, etrafına nefret saçan bir canavara dönüştürüyor adeta. Zülfü Livaneli’nin uzun süredir okumak istediğim romanı olan Huzursuzluk’ta tam da karşılaşıyorum aslında bütün insanlığın huzursuz olması gereken huzursuzluklarımla. Birbirini seven farklı dinden iki genç, bu dışlanma ve gördüğü şiddet yüzünden hayatlarına kıyan nice çocuk yaşta insan. Ve son sözünde ‘ben bir insandım abla’ diyen Nergis… Tek suçları sadece onlardan farklı olmaları olan bu genç insanların hayatları bu kadar mı değersiz? Biz ki bu kadar mı çıktık insanlıktan da yanı başımızda ölen onca cana göz yumar olduk? O cehennemden kaçıp gelenlere yardım edemez olduk? Biz nasıl insanlar olduk böyle? Öncelikle kimsenin görüşüne, inanışına, görünüşüne saygısızlık etmek istemem ancak durup düşünmenizi ve inandığınız şeyleri sorgulamanızı istiyorum sizden, hangi dinden hangi ırktan hangi cinsten olursa olsun karşınızdaki insanın öncelikle bir insan olduğunun farkına varmanızı istiyorum. Belki de bütün dinlerin temelinde yapmamız gereken budur, insanları farklılıklarıyla kabullenmek, onları değiştirmeye zorlamamak. Bence her insan farklı ve onu da insan yapan o farklılıklar. Bunu değiştirmeye çalışmak o insanın farklılıklarını ortadan kaldırmak belki de ve bu yapılabilecek en acımasızca, en insani olmayan şey gibi geliyor bana. Ve bu duruma o kadar alıştık ve alıştırıldık ki kendi görüşümüzü paylaşmayan, farklı dinden insanların çektiği acıları umursamazca uzaktan izler olduk. Her köşe başında gördüğümüz solup giden hayatlar kimin umurunda? Yüzlerine bakmaya yüzümüzün olmayacağı insanları görmezden geliyoruz her gün hem de yüzlerce defa… Nasıl insanlar olduk bizler böyle? Yararlanılan Kaynaklar Livaneli, Zülfü. Huzursuzluk. İstanbul: Doğan Kitap, 2017. Beklenmedik HayatlarEğer YaşarsamHer genç kızın imrendiği bir aşk hikâyesi Mia ile Adam'ın ilişkisi. Farklı zevklerine rağmen birbirlerinden başkasını görmeyip birbirlerine körü körüne âşık oldular. Son zamanlardaki filmlerin çoğunda olduğu gibi bu film de bir kitaptan uyarlanmıştır. Aslında önce kitabını okumak istemiştim.Genellikle önce kitap sonra film şeklinde bir prensibim var. Fakat önce filmi duyduğum için filmle başlamış oldum. Filmi ilk sinemada izledim. Yetmedi. En az iki ya da üç kez daha evde bilgisayardaizledim. Film beni öylesine kendine çekiyor ki sonunu biliyor olmam hiçbir şeyi etkilemiyor.Peki bu filmde beni bu kadar etkileyen ne? Adam ile Mia'nın yaşadıkları, ilişkileri, fikirleri, görüşleri bana klasik aşk filmlerindekinden çok daha orjinal geldi. Çok klasikleşmiş aşklardan değildi. Film anılar ile şimdiki zaman arasında gidip geliyor. Adam ile ilişkileri bittikten sonra Mia'nın evde ailesiyle kahvaltı yapması ile başlıyor film. Mia'nın annesi gazetede Adam'la ilgili bir haberi gösterir Mia'ya ve sahne değişir. Mia Adam ile ilk tanışmasından bahsetmeye başlar. Mia'nın anlattığına göre Adam zaten okulda tanınan bir insan. Bir punk rock grubunun baş gitaristi ve solistiolan yakışıklı bir çocuk neden tanınmasın ki zaten.Mia müzik odasında kendini kaptırmış bir şekilde çellosunu çalarken Adam bu müziğin sesini duyup müziğe doğru ilerler ve kapının camından Mia'yı izlemeye başlar, ta ki Mia'nın arkadaşı Kim gelene kadar. Mia'yı en sevdiği işi yaparken öylesine bir hayranlıkla izliyor ki Adam, sen de heyecanla tanışmalarını bekliyorsun. Sonra tanışıyorlar ve sahne yeniden ailesiyle olan kahvaltıya dönüyor. Mia'nın Julliard'a başvurduğundan bahsediliyor. Ailecek kar tatilini avantaja çevirme isteğiyle yola çıkıyorlar. Birkaç güzel ve sevimli sahne daha derken, trafik kazası geçiriyorlar.Rutin bir yaşantımız varken bir anda bitebiliyor her şey. Örneğin mutlu bir hayatınız vardır. Mükemmel bir eşiniz ve sevimli çocuklarınız vardır. Mesleğinizden memnunsunuzdur. Para sıkıntısıçekmiyorsunuzdur. Ailenizle geziyor, eğleniyorsunuzdur. Sonra pat diye birden her şey yok olur. Ya kaza geçirirsiniz, ya ailenizden birisi hastalanır ya da belki de iflas edersiniz, parasız kalırsınız. İyi günde birlikte olabildiğiniz bu aileyle kötü günde sabredebilecek misiniz? Ya da direk onlarsız bu hayata sabrededebilcek misiniz? Aslında her şey bundan ibaret. Sabretmek...Başka bir örnek daha verecek olursam sefalet içinde yaşıyor olabilirsiniz. Bir aileniz, işiniz, hatta kalabileceğiniz bir yeriniz bile olmayabilir. Sonra yine bir anda her şey değişebilir. Tabi ki bu kadar büyük değişiklikler olmasına gerek yok. En basitinden 2 ay önce Bilkent'e gelmeye dair aklımda hiçbir şey yokken şimdi Bilkent'te okuyor olmam yeterince güzel bir örnek bence.Neyse konuya geri dönecek olursam, kazayı duyan Adam dehşete düşmüş bir şekilde geliyorhastaneye. Öyle üzülüyorsunuz ki çocuğun durumuna. 2 aydır görmediği ve hala sevdiği eski sevgilisi kaza geçirmiş ve hayati tehlikesi var. Düşündükçe üzülüyorum. Daha da üzücü olan şey, Mia hem annesini, hem babasını, hem de kardeşi Teddy'yi kaybediyor bu kazada. Ve olanların da farkında. Herkes sizin uyanmanızı beklerken siz böyle bir dünyaya uyanmak ister miydiniz? Çevrenizdekiler ne kadar iyi olursa olsun, ailenizin olmadığı bir dünyaya uyanmak...Mia'nın hayata tutunabilmesi için ayrı ayrı herkesin gelip Mia'yla konuşmaları çok mutlu ediyor beni. Her konuşma da ayrı bir duygulanıyorum. Dedesiyle olan kısmından en yakın arkadışına ve en son Adam'a kadar...Hayatın ne zaman, ne şekilde ne getireceğini asla bilemeyiz. En mutlu anlarımızda bize tokat gibi gelebilecek olaylara karşı hazırlıklı olmalı, aynı şekilde en kötü anlarımızda küçük bir olayla bir anda her şeyin daha iyi olabileceğini de bilmeliyiz. Kısacası anı yaşamalıyız. Ekstra bir öneri, Adam gibi bir insan bulmalı ve onu elimizden kaçırmamalıyız.NOTALARIN VE SÖZLERİN CANLANMASI Şarkı. Oldukça geniş anlama sahip bir kelime. Kulağımızın ulaştığı her yerde herhangi bir şarkıya rastlamak oldukça mümkün. Asıl zor olan şey, bunca şarkının arasında bestesiyle veya sözleriyle fark yaratanların arasında olabilmek. İşte bu yüzden her şarkıyı aynı kefeye koymak mümkün değil. Her ne kadar ‘’şarkı’’ genel bir kelime olsa da kendini genelin içerisinden sıyıranları fark edebilmek gerekiyor. Bestesinin her notasında, sözlerinin her kelimesinde farklı bir anı, hüzün veya mutluluk barındıran şarkılar anında sıyrılıyor ve farklılıklarını hissettiriyor. İşte bu farklılıklar Beethoven’ı Beethoven, Mozart’ı Mozart ve daha birçok ismi ayrıcalıklı yapmayı sağlayan detaylar. Örneğin, Beethoven sağırdı. Bu durumun içerisinde yarattığı hüznü, acıyı belki de isyanı besteleriyle dile getirdi. Onun sağır ve besteci olması birçoğumuz için şaşılacak bir durumdu. Ancak o, kusuruna isyan niteliğinde hemen hemen hiç kimsenin başaramayacağı ve inanamayacağı bir şeyi yaparak besteci oldu. Belki de sağır olmasa bunca eseri hâlâ ve muhtemelen yıllar sonra yeniden bestelenmeye, senfoni orkestralarının vazgeçilmez parçaları olmaya devam edemeyecekti. Mozart ise hasta karısı için ilaç bulmalı, para kazanmalı aynı zamanda da evinin geçimini üstlenmeliydi. İşte bu yüzden hiç durmadan besteliyor ve turnelere çıkıyordu. Hiçbir zaman besteleri ‘’işe yaramaz’’ ya da ‘’beş para etmez’’ olmadı. Çünkü o bestelerin içinde çektiği zorlukların hüznü, öfkesi belki de anıları saklıydı. Bu yüzden ne kadar hızlı bestelerse bestelesin, hâlâ kendinden bahsettiren bir besteci olmayı başardı. Tıpkı bu iki isim gibi birçok bestecinin kendilerine ait anıları, hayat hikâyeleri ve yaşamlarındaki zorlukları birçoğumuzdan daha fazla. Bunların hepsi tesadüf mü? Bence kesinlikle değil. Çünkü bu bestelerin kaynağı acının, hüznün ve öfkenin yarattığı tükenmişlik hissinin, kimi zaman ise mutluluğun vermiş olduğu coşkunluğun izleri. Bu bestelerin her biri bir yaşanmışlık, tükenmişlik, dibe vurmuşluk veya mutluluk taşıyor. Kimi zaman bestecilerin hayatlarındaki insanların nefesleri, cümleleri ve varlıkları onların bestelerini etkiliyor. Bu yüzden o bestelerin hiçbiri can sıkıntısından ve boşluktan yazılmıyor. Onların her biri bir yere, bir insana veya bir duyguya ait oluyor. Tıpkı Kazuo Ishiguro’nun Noktürnler: Müziğe ve Günbatımına Dair Öyküler kitabında besteleri, müzik aletlerini ve notaları farklı anılara bölmesi gibi o insanlarda bestelerini farklı anlara bölüyor. Onlar notaya can veriyor. Şarkı, müzik, beste ve nota gibi oldukça geniş anlamlara sahip kavramları yeniden yorumluyor. Eğer onlar notaya can vermeselerdi bunca yıldan sonra hâlâ aramızda olmayı başarabilirler miydi? Ya da biz onların şarkılarını dinlediğimizde kendimizi dingin, uyuşmuş ve arınmış hissedebilir miydik? En önemlisi ise doymuşluk hissini ruhumuzun içinde bulabilir miydik? Kazuo Ishiguro’nun eseri gibi notalar Venedik’te, Güney İngiltere’de veya Londra’da farklı anıların ve hikâyelerin kahramanları olabilecek kadar canlanabilirler miydi? Bunun yanında, beste her ne kadar geniş bir kavram olsa da her bestesi olana ‘’besteci’’ demenin zor olduğu gibi her şarkısı olana ‘’şarkıcı’’ demek oldukça zor. Tıpkı hayatlarında barındırdıkları duyguları notalarına yansıtmayı başarmış bu besteciler gibi hayatları boyunca karşılaşmış oldukları duyguları sözlerine yansıtmış şarkıcılar da saygı duyulmayı hak ediyor. Örneğin, Whitney Houston’un bir eseri olan ‘’I Will Always Love You’’ dünya çapında yaygın bir üne sahip. Bunun nedeni şüphesiz ki bestesinin yanında şarkının sözleri ve bu sözlerin insanlara hissettirmiş oldukları. Bu insanlar, tıpkı notaları canlı birer varlıkmış hâline getiren besteciler gibi şarkıların sözlerini ve bu sözlerin tınılarını yaşamla bütünleştirmeyi başarıyor. Sözlerin içerisinde acıyı, mutluluğu, hüznü ve yaşanmışlıkları başarılı bir şekilde taşıyabiliyor. Bu sayede bu duyguları insanlara yansıttıklarında insanlarda bir anda bu duygulara barınabiliyor. Mutluyken hüzne, hüzünlüyken mutluluğa geçiş yapabiliyor. İşte bu yüzden, şarkı ve beste gibi kavramları tek bir anlam içerisinde değerlendirmek zorunda olsak dahi; notalara can vermiş, sözleri ruha sahip varlıklar haline getirmiş insanları genellemenin içerisinden ayırmak gerekiyor. KAPILARA NEFRET Söylemeye dilimin varmadığı sorular var aklımda. Sorgulanmaması gereken konular bir karga gibi deşiyor beynimi. Cevapları da bir o kadar korkunç aynı zamanda. Yüzleşmek için cesaret topluyordum yıllarca ve en sonunda buradayım, hesap soruyorum geçmişe. O ilk evi kuran cüretkâr insanı arıyorum. Bir ev kurmak için yarattığı onlarca duvarın farkında mıydı diye merak ediyorum. Dünya vardı zaten, kara vardı, okyanus vardı. Hepsi evimizdi, hepsi bizimdi. Tek kelimeyle “yuvamız” derdik olur biterdi. Kim yarattığı o ilk kümeyi? Kim kurdu diğer herkese bu insanlık bariyerini? Kim kullandı ilk defa “ırk”, “milliyet”, “ülke” ve “ulus” kelimelerini? Kargalarımı fark etmişsinizdir sanırım. Boyumu aşan sorgulamalara kalkıştım, yorgun düştüm, tükeniyorum… Biri küçük bir cevap versin diye bekliyorum. Bu kaosa ilk kim sebep olduysa ondan utanıyorum ve onu lanetliyorum. Bir parça kâğıt üzerine atılmış fırça darbeleri, göz zevki için eklenmiş birkaç parça renk… Karalar, rakıma göre kahverengi ve yeşilin tonlarını; denizler aynı şekilde mavi ve laciverti paylaşıyor. Hatta resmin ölçüsü, bir tükenmez kalem ile kâğıdın sağ alt kısmına usulca iliştirilmiş. Bu ustalık eserine bakıyorum ve adeta huzur buluyorum. Ama tahmin ediyorum ki yanlış anladınız beni. Günümü güzelleştiren bu sanat eserinin bir dünya haritası olduğunu düşünmeyin sakın. Düşündüyseniz yeterince dikkatli dinlemiyorsunuz beni demektir. Anlamalısınız ki dünya haritasını dünya haritası yapan şey bu betimlediklerim değildir. Çoğu kişi görmez, görenlerin de çoğu genellikle anlamaz ama sanat eserlerini dünya haritalarından ayıran düşmanlar, kapılardır. Daha açık bir tabirle söyleyecek olursak binlerce yıllık kanlı tarih kokan ülke sınırlarıdır. Bazen asırlar süren savaşların ve geride kalan cesetlerin kanlarıyla çizilmiş, bazen de umursamaz bir generalin eline aldığı cetvel ve kalemle oluşturulmuş birkaç çizgidir sadece… Bir yaş pastayı pay eder gibi bölüşülen topraklar ve yaratılan kapılar… Mehmet Said Aydın’ın Lokman Kasidesi kitabını okuduktan sonra buldum bu ismi. Tüm ayrılıkların başlangıcı, insanı insana düşüren soyutluk ‘kapılar’. Bugün ben kendi adımı taşımıyorum. Bugün ben benliğime sarılmıyorum. Çünkü bugün ben Nijeryalı Ajuji’yim. Annem bana bu ismi bilerek vermiş. Anlamını öğrendiğimde farkına vardım şansızlığımın. “Yüzüme karşı kapanmış bütün kapılar” (Aydın, 2019, s. 41). Ben Yahudi çocuklardan Anne Frank’im. Günlük tuttum yıllarca. Büyüdüğümde her bir sayfayı özenle bir kere daha okudum. Farkına vardım şansızlığımın. “Yüzüme kapanıyor bütün kapılar” (Aydın, 2019, s. 41). Ben Bulgaristan Türklerinden Naim Süleymanoğlu’yum. En iyisi olmak için çabaladım yıllarca. Bulgaristan hükümeti ismimi değiştirdiği zaman farkına vardım şansızlığımın. Ben ve benim gibi bütün şansızlar… “Yüzümüze karşı kapanmış bütün kapılar” (Aydın, 2019, s. 41). O yüksek, o sağlam, o kilometrelerce uzun çelik kapılar… Hangi ülkede dünyaya geleceğimizi, hangi ülkenin vatandaşı olup o ülkede milliyetçilik yapacağımızı seçmedik hiçbirimiz. Bizim için önceden ayrılmış koltuklarda yerimizi aldık yavaşça. Kimisinin altın varaklı koltuğu, Miami’de deniz manzaralı bir tepeye yerleştirildi. Kimisine de Kenya’nın kurak topraklarından tahta bir tabure verildi sadece. Şikâyet etmeden oturduk yerlerimize milliyetçilik aşkıyla. Şanslı olanlar hallerinde memnundu zaten, sustular… Diğerleri de konuşmak istediyse de konuşamadı çoğu zaman. Naim gibi birkaç istisna dışında da konuşanların sesini kimse duymadı zaten. Onlara verdiğimiz kapılar en büyükleriydi. Açması en zor kapıları el birliğiyle onlara tahsis ettik. Bu yüzden tüm kapılar bana çok canice geliyor artık. Tüm kapılardan, onları bulan ilk insandan nefret ettiğim kadar nefret ediyorum. O ilk insandan utandığım gibi tüm kapılardan utanıyorum. Hepsini ellerimle parçalamak istiyorum. Ajuji’nin, Anne’nin ve de Naim’in “bir adet ömrü var onu yaşayamıyorlar” (Aydın, 2019, s. 41). Bunun için üzülüyor, bunun için kalan son enerjimle nefretimi kusuyorum ve bir kere daha hepsini lanetliyorum. Onuralp AVCI Kaynakça Aydın, Mehmet Said. Lokman Kasidesi. İstanbul: Everest Yayınları, 2019. Deniz Yayla Gündoğumu ve Benim İzlenimim Umarsız bir dünya bu yaşadığımız. Umarsız olan dünyanın kendisi değil aslında, dünya üzerinde yaşayan insanoğlu umarsız olan. Pireyi için yorgan yakan ama bir grup insan gözlerinin önünde cayır cayır yanarken ateşin gökyüzünü ne güzel kızıla boyadığından bahsedebilecek kadar umarsız insanoğlu. Yere düşüşüne şahit olduktan sonra çöpü yerden alıp çöp kutusuna atmak yerine ayaklarıyla itekleyip saklayan bir umarsızlık mesela en basit haliyle. Ya da karşımızdakinin kalbini kırıp sonrasında hiçbir şey olmamış gibi davranmamıza sebep olan bir umarsızlık. Bu öyle bir şey ki, anlatması zor, anlaması daha da zor. Var ki bir grup insan, bu umarsızlığı şarkılara işleyip melodilerle yaşatmayı denemişler. Var ki bir grup insan, bunu danslara islemişler, her harekette tekrar canlandırıyorlar bu acıyı. Fakat son zamanlarda gördüğüm bir tablo var ki umarsızlığı gerçek anlamda sindirmiş, içine çekmiş, daha sonrasında minimum sayıda ifade sekliyle bir yorum getirmiş ve bu yorumu dikdörtgen ve sınırları belirli bir tabloya işlemiş. Solumda bir yıkım sahnesi canlansa, sağımda yıkılmış bir şehrin ardında kalanların dolu olduğu bir ada olsa ne olur karşımda parlayan bir güneş duruyorsa, diyor bir grup insan bu günlerinde tabiri caizse. Gökyüzü maviliğini kaybediyorsa, simsiyah pijamalarını giyiyorsa ne olmuş onlar için batan güneş denizin üzerinde sapsarı bir renk cümbüşü yaratıyorsa ve bu cümbüşe şahit olmak onlar için mümkünse? Onlar güneşi görüyorsa, güneşe her şeyin çok güzel olduğunu anlatabiliyorsa ve hepsinden önemlisi güneş buna inanıp var gücüyle etrafa ışık saçıyorsa etraflarında yıkım sahneleri canlansa ne olur? Claude Monet bir ressam ki bu düşüncelerimi, kafamdaki umarsızlık tanımını eksiksiz bir şekilde aktarmış tablosuna. Bir sağı bir solu gösteren karışık duygularımı yansıtamamış belki farklı renklerle ama o karışıklığı mavi denize attığı her Deniz Yayla fırça darbesiyle yansıtmış. Söylenilen yalanların, yaşanılan felaketlerin sebep olduğu her bir gözyaşını bir fırçaya toplamış ve bu damlaları teker teker serpiştirmiş denizin üzerine. Güneşe yaklaştığında ise bu darbelere bir ara vermiş. Güneşin deniz üzerinde yarattığı renk şölenine yaklaştıkça o damlaları denizin üzerinde belirtmek yerine denizin altına saklamış. Resme bakınca göremiyorsunuz onları ama hissedebiliyorsunuz. Eğer resimde gerçekten sizden bir şeyler bulabiliyorsanız her bir damlanın hapsedildiği kapkaranlık denizin derinliğinde haykırışını duyabiliyorsunuz. Bu yaşananlara siz şahit olabiliyorsunuz tablonun ardında ama o kayıktaki iki kişinin umurumda değil bunlar. Çünkü güneşin ışıklarını düşürdüğü yerde bir mutsuzluk görmüyor, gözyaşına şahit olmuyorlar ve kayıkları ilerlerken aslında varmak istedikleri yer adalardan birisi değil, mutsuzluğun yakınında azaldığı güneş. İlk bakışta tablonun umarsızlıkla ilgisini anlayamıyorsunuz. Ama ben anlıyorum. Anlıyorum ki bu tabloda kayığın üzerindeki iki kişi bir grup insan oğlunu temsil ediyorlar. Adalarda ikamet edenler de diğer bir grup, biziz, benim. Adalarda felaket var, yanıyor adalar. Kayıkta ayakta duran iki yolcu bunlara şahit, ama görmemiş gibi yapmayı tercih ediyorlar. Güneşten uzakta onu izliyor, onun etrafına saçtığı ışık zerrelerine odaklanıyorlar. Güneşe yaklaştıkça duruluyor acı. Kendilerine yalanlar söylüyorlar belki de adalardaki felaketin ciddiyetini kendi kafalarında sıfıra indirip onlar için en önemli olanın güneşin yakınındaki sakinlik ve huzur olduğuna inandırıyorlar kendilerini. Bu sayede her yeni gün o güneş pırıl pırıl doğuyor gökyüzünde. Haberi yok canavarlarla dolu bir dünyaya ışık verdiğinden, canavarlarla arkadaş olduğundan. Bir haberi olsaydı güneşin bundan, aydınlatır mıydı bu yalancı tanıklar kahvesini? Bir tablo ki içinde dünyayı barındırıyor ama bu dünyayı birkaç renkle yansıtıyor. Bir tablo ki hem çizilenleri hem de çizilmeyenleri içine hapsedebiliyor. Hem gülüyor hem ağlıyor. Derinliklerinde yas tutuyor, ama umarsızlık diye adlandırdığımız o can yakıcı terimi içinde barındırıyor ve bunu farkında olan ve olmayanları sembolleştiriyor. Tablonun arkasında ise ben Deniz Yayla sadece bakıyorum, bizler sadece bakıyoruz. Soruyorum kendime, kayıktaki o kişi yanan adaların yanından geçerken hiç mi içleri sızlamıyor? Ya da her şey arkada kaldığında ve güneşin parlak ışık zerrelerine ulaştıklarında gerçekten umdukları mutluluğa sahip olabilecekler mi her gece rüyalarında yanan insanları görünce? Ya da acaba gerçekten her gece rüyalarında yanan insanların haykırışlarına şahit olacaklar mı? Kaynakça: Monet, C. (Ressam). (1872). İzlenim, Gündoğumu. [dijital görsel]. Alıntıdır https://www.wannart.com/monetnin-romantik-yansimasi-gun-dogumu/ Melisa Nazlı ArasÖlüm ve Geride Bıraktıkları Küçüklüğümden beri hep ölen insanlara ne olur merak ederim. Sanırım küçükken bir insandan fiziki olarak geriye sadece kemik kalacağı fikri, o insanın uzaklara gittiği fakat bizi izlediği fikrinden daha saçma geliyor. Ben hala bunu kabul edemiyorum. Neden yaşıyoruz, insanlarla iletişim kuruyoruz o zaman diye sorgulamaya başlıyorum ve bunu sorgulamaktan korkuyorum. Gerçeklerle yüzleşmek istemiyorum. Her olaya çocuk gözüyle veya pozitif bakan bir insan değilim. Hepimizin ölünce başka bir dünyaya gideceği ve orada tekrar buluşacağı fikrine kesinlikle katılmıyorum. Katılmıyorum fakat artık kendimle çelişsem bile, içten içe öyle olur diye umuyorum. Coco filminden fazlasıyla etkilendiğimi söyleyebilirim. Sanırım bu etkilenmemin en büyük sebebi tıpkı oradaki çocuk gibi yakın zamanda anneannemi kaybetmiş olmamla ilgili. İnsanlar kayıp yaşamadıkları sürece elindekilerin kıymetini bilmiyor. Bu bir insan olsun veya bir eşya olsun fark etmiyor. Bazı insanlar ise ellerinde olan şeylere fazla kıymet gösteriyor Bence ikisi de yanlış bir tutum. Bunu düşünmeme rağmen bende bir değişiklik olmuyor, o ayrı konu. Tıpkı Imelda gibi inatçıyım ben de. Bazen insanlara karşı gereksiz kin tutuyorum. Yine de sevdiğim biri ile küstüğümde acaba şu an birimize bir şey olursa ne olacak, küs mü ayrılacağız diye düşünmeden edemiyorum. Sırf bir şey olması ile ilgili de değil. Eğer yollarımız ayrılacaksa da gider sarılırım ben, küs kalmak istemem. Fakat ölüm farklı bir olay. Hayatta iken biri ile tekrar bir araya gelebilirsiniz. İsterseniz onu görebilirsiniz. O sizi görmek istemiyorsa ne kadar üzgün olduğunuzu bir şekilde ona iletebilirsiniz. Birisi öldükten sonra sizin nasıl hissettiğinizi nasıl bilecek peki? İmkânsız. Bu yüzden insanlara karşı açık olmalıyız diye düşünüyorum. Her ne kadar bizi o an üzerse bile bu durum, ilerleyen zamanlar için ya da yaşayabileceğimiz pişmanlıkları engellemek için daha iyi. Bazen anın verdiği duygulara kendimizi fazla kaptırıyoruz ve bu bir hata. Coco’yu izledikten sonra anneannemi düşündüm. Ailemde olan insanlara baktım ve onların pişmanlıklarını dinledim. Ben de dahil. Anneannemi son zamanlarda göremedim ve bu beni üzüyor. Çevresinde olanlar son zamanlarda onun durumunun ne kadar kötüye gittiğini söylüyor fakat ben o anları göremedim. Bu beni içten içe üzüyor. Üstelik küs falan değildim anneannemle. Aramızda böyle bir olay yoktu. Sadece mesafeler vardı ve ben gidemedim. Anneannem bana darılmamıştır biliyorum ama anneannemin düşüncelerini bilmiyorum. Acaba o kimlerle vedalaşamadan gitti, bilmiyorum. İnsanlarla ilgili bu tip gereksiz düşüncelerim var ve bazen bunlar beni fazlasıyla yoruyor. Bir başkası “Amaan ölüp gideceğiz” diyerek geçebilir bu olayı ama ben yapamıyorum. Özellikle son zamanlarda. Bu konuda kimseyi yargılamak istemiyorum. Sonuçta herkesin kendi düşüncesi farklı ama bazen insanların fazla gaddar olduğunu düşünüyorum. Filmde olan, biri hatırlanmayınca o kişinin tamamen yok olması olayının kendi hayatımızda yaşandığını düşünüyorum. Biz de ölen birini çok kısa zamanda unutabiliyoruz. Anneannemin mezarını ziyarete gittiğimde fazlasıyla artık umursanmayan, hatta kırılan mezarlar gördüm ve bu cidden içler acısı. Gayet güzel mezarı yapılmış birinin en azından zamanında bir kişi tarafından umursanmış olduğunu düşünüyorum. Peki neden bu insanlar öldüğünde bunu hak ediyorlar? Sürekli ölmüş bir kişiyi düşünmek yanlış hatta sağlıksız $1ama aynı zamanda insanları tamamen unutmamız gerektiği anlamına gelmiyor. O insanların bunu gördüğünü veya hissettiğini düşünüyorum ve bu beni üzüyor. Onlar hissetmese bile ve zaten büyük ihtimalle öyle oluyor, ben hissediyorum. Her ne kadar bunu saçma bir düşünce olarak görsem de umarım bir gün kaybettiğimiz insanlarla bir şansımız daha olur. Ölü ya da diri. En azından duygularımızı ve onları ne kadar sevdiğimizi bilseler yeter. $2Kaynakça Unkrich, Lee. Coco. 2017. Pixar, Walt Disney Pictures. Film.$3Ayşe Gökçe Çelik En Çok ve En Uzun Anısı ben olayım şarkıların, sözlerin, hem hüzünle hem mutlulukla kapanan gözlerin, dansların, ışıkların, çığlıkların, haykırışların, içilen sigaraların, yıldızlara bakarak dolan gözlerin, deli gibi zıplayanların… Ben olayım ki güzelleştireyim, renklendireyim hayatımı yeniden. Korkmadan, insanların bakışlarını önemsemeden bilinçli bir şekilde kendimi kaybedeyim, kaybettikçe bilincimi yitireyim ve o bilinç kendini şarkılarla ifade etsin. Bana ait olmayan sözlerle kendimi ifade etmenin rahatlığını yaşayayım. Bunların hayali ile yaşarken bütün –ım/im arzularım, Ankara’da gerçekleşen Milyonfest konserinde hayat buldular, bana can kattılar. Sanki yarın uzak değil de şimdiki zamana bağlanan bir anmış gibi hissettirdiler. Konser alanı başta değişken, zamanla romantikleşen, ânı yaşadıkça canlanan bir organizmaydı. Alana girdiğim an, ortamı benimsedim. Tanımadığım birinin yaşadıklarımı, duygularımı, umutlarımı ve umutsuzluklarımı şarkı söyleyerek ifade etmesiyle benim deliye vurmam eş zamanlı gerçekleşti. Bütün hayatım boyunca yapmak istediğim şeyi -bir saniye bile düşüncelere yer vermeyip gözlerimi kapatarak var olan bütün gücümle dans etmek- gerçekleştiriyordum. Alanda bulunan herkese kendimi yakın hissediyordum. Hiçbirini tanımıyordum, hatta gözlerim kapalı olduğu için onları görmüyordum bile ama biliyordum ki, hepimiz kendimizi kaybetmek için oradaydık. Bizi büyük bir açlıkla eğlenmeye, kendi sesimizi duymamak için çırpınmaya iten sebepler farklıydı. Belki de aynıydı. Bu hayatta gerçek olan sebepler değil hiçbir zaman zaten. Sonuçlar da değil. Bu sonuçlara nasıl tepki verildiği. Bizler delirerek tepki gösteriyorduk. Konser, benim için iki bölümden ibaretti. Birinci kısımda ellerimle ve ayaklarımla tempo tutarak ve saçlarımı savurarak içimden geldiği gibi dans ettim. Yeni bir şarkının başlamasıyla değişen ışıklar, figürlerimi belirliyordu. Kırmızı, daha yavaş salınmam gerektiğini söylerken; mavi ve sarı, büyük bir coşkuyla zıplamam gerektiğini haykırıyordu. Beyaz ise kafama göre takılmam gerektiğini işaret ediyordu. İtiraf etmeliyim ki, arada sanatçının hareketlerini de taklit etmeye çalışıyordum. Bazı sanatçıların hareketleri şarkıyla o kadar bütünleşmiş duruyordu ki, farklı bir tarz benimsemek saygısızlık olurdu. Öyle bir içselleştirme… Bu süreçte yeni bir durum keşfettim: Dans ederken ya da şarkı söylerken bireysel olarak tanıştığım insanlarla daha çabuk kaynaşıyorum. Sanki birbirimize söyleyecek sözlerimizi yıllarca biriktirmişiz, öyle bir konuşkanlık. Birlikte geçirdiğimiz anları harcamaktan kaçınıyormuş gibi sürekli hareketlilik. Her ne kadar o insanları bir daha göremeyeceğimi düşünsem de bu hayatta bana benzeyen insanların var olduğunu bilmek rahatlatıyordu. Etrafımdaki tekdüzeliğin geçici olduğunu, bunun gibi daha çok güzel anı biriktireceğimi gösteriyordu. İkinci kısımda, geçmişi, şimdiki zamanı ve geleceği birlikte yaşadığımı söyleyebilirim. Geçmişte yaşananlar olmasaydı şu an nerede olabileceğimi sorgulayıp durdum. Aslında hayatım boyunca nerede olmak istediğimi düşlemedim hiç. O yüzden yaşananlar olmasaydı, hayatımın şimdiki zamanının farklı olacağına inanmayı reddettim. Sadece yıldızlara baktım. Işık cümbüşünün içinde dahi o kadar parlaktılar ki… Kafası karışık bir insan olmak istemediğime karar verdim ama yaptıklarımın, yaşadıklarımın nedenini açıklayamadığımı biliyordum. Benimki kendini rahatlatmaydı. Benim sevinçlerimin hüzün kokan bir tadı, gidip dönmeyi bilmeyen bir yanı vardı. Teoman, “Hiç geçmez mi gözlerinden bu sonbahar?” dedikçe keyif aldığım lâkin gözlerimi buğulandıran bir hayatım olduğunu düşündüm. Dibe batmayı mı daha çok seviyordum yoksa en dipten kurtulmak için verdiğim emeği mi? Beni değerli kılanın, emeğimin karşılığını görmek olduğunu biliyordum, o zaman niye durağan kalmayı tercih etmiştim, işte bunu bilmiyordum. Ben zaten bu hayatta en çok bilmiyorum. Bilmediğim için utanç duymuyorum. Sadece bekliyorum, hayatın karşıma ne çıkaracağını merakla bekliyorum. Konsere gitmek, yolculuğa çıkmaktan farksızdı. Kalabalıkta yine kendimle baş başaydım. Yakın hissettiğim insanların hepsi, birdi, tekti ve bendim. Benden ibaret olan o kalabalık, âna ait olan mutluluğumun özgürlüğümün üzerine gölge düşürmesini engellemekteydi. Ait olma korkumun üzerini örtüyordu ya da aidiyet isteğimin kabul edilmemesi ihtimaline karşı kendimi koruyordum. Korkuyordum. Bu öyle bir korku ki sevilmeme, anlaşılmama ve görülmeme üçgeninden çıkamıyordum. Biliyorum ama bu hayatta en çok gürültüsüz sözcüklere, kahve eşliğindeki eş-dost sohbetlerine, sıkı sıkı sarılabileceğim insanlara inanırsam karanlıklar dağılır. Kırıklarımı toparlayabileceğim bir hayat umuduyla… MelinOkandanPARMAKLIKLARIN ARDINDAN NAZIM’I İZLEMEKOldumolası sevmişimdirNazım Hikmet’i, buyüzden Nazım’ınhapisyıllarını anlatan biroyunun tiyatrolardaoynadığını öğrendiğimdebilet almakta hiç tereddüt etmedim. Şairin birşiiriyle aynıadıpaylaşan buoyunun adı“Yaşamaya Dair”idi. Oysa mahpushaneköşelerinde çürüyüpgitmekte olan biradamınyaşamaya dairsöyleyecek neyi olabilir?Düşünüyorum dainsan ölmeyi düşlemez miböyle çaresizken? “Ne ölümden korkmak ayıpnededüşünmek ölümü”diyor Nazım oyunda; aklımagelenlerin aksine, tutunacak birdalyaratıyor ölümden.OyundabiryandanNazım’ıcanlandıranGencoErkal’ıkodestevoltaatarkenizliyoruz, öbüryandanevdeörgüöreneşinigörüyoruzonun;içimiburkanbirtablodurbu.Birbekleyeniolmasıinsanınkavuşmakyakındeğilken...Ölümgibibirhayatyaşıyordu şairbesbellioyunda;bunarağmenbudünyaya kazıkçakacakmışizleniminivermeyibaşarıyordubana,okuduğusevdasözleriyle.Kimbilir,aşkbelkideyaşamayadairençarpıcışeydiNazımiçin.Oyuncular,Nazım ileeşinin birbirineyazdığı mektupları okurken çokça duygulandığımısöyleyebilirim. Ne varki şairin mahkûm hayatıyaşamasına rağmen toplumculuktankopmayışını vebarışçı tutumundan tavizvermeyişini izliyor olmak beni daha çoketkiledi.Öyle ki, Hiroşima’ya bomba atıldıktan sonra kaleme aldığı “KızÇocuğu” şiiritüylerimidiken diken etti.Genco Erkal “Çocuklar öldürülmesin şeker deyiyebilsinler” dizesiniokuduğundaonunsırf kendi halkınındeğil, tüm insanlığınkahramanı olduğunudüşündüm,buesnadasalondaki herkes gözyaşları içindeydi.YaşamayaDairoyunuoynanmasaydıbile,“Senyanmasan,benyanmasam,bizyanmasak,nasılçıkarkaranlıklaraydınlığa?”dizesiniokuyanherkesNazım’ıninsanlığasunduğufedakârlıkörneğinigörebilirdi.Nevarkiokumuyorkenkimsebudizeleri,GencoErkal’ınonlarıtümsalonahaykırmasıbeniçokmutluetti.İnsanlarıngörselliğeönemverdiğinidüşünüyorum,işteburadaoyunşiirinyapamadığınıyapıyorbence.Böyle olmasınıistemesemdeizleyicilere bakarak oyunun onlarda insan sevgisini vefedakarlığı yeni yenialevlendirerek yıllarönce yazılmış şiirlerin üstüneçıkabildiğini görüyorum neyazıkki.Oyunda beni etkileyen yalnızcaNazımdeğilditabii ki. Nazım Hikmet’ineşi bir karakterolarak oyunda büyükbiryer tutmasada Nazım’asunduğuaşklabir destekçirolündeydi.İzlenimlerimegöre şairin barış vekardeşlikyolundaki davasınakatılan birkadından çok,ümitsizcekocasını bekleyen veonunsevdasını perçinleyen biriydi. Oyunda da onunsüreklibirpencerenin kenarındave evin içindecanlandırılması budüşüncemi güçlendirdi. Hapisteolan Nazım’ınbilekavaklarınaltındayürüdüğünügörünce birevkadınıyla bir davaadamınınaşkınıizlediğimizianladım.Tümbunlarınyanında,izlediğimoyunbendeNazım’ınzekibiradamolduğukanısınıyarattı.Onunaşkladoluptaşanbirkalbiolduğunubilsemdesözlerininböyleinceliklesöylendiğinihernasılsafark etmemiştimdahaönce.Şairinkarakterinehayranlıkbeslememerağmenşiirlerininbanahitapetmediğinidüşünürdümhep.Oşiirlerinbuoyundaçarpıcıbiredaylaokunması,nekadarzekicekalemealındıklarınıfarketmemisağladı.OyundaGencoErkal“Karıcığım”diyor,“budünyasoğuyacak”.Zannediyorumkihüzün,aşkve zekâbircümledebirbirinidahagüzelbulamazdı.Bizzat“YaşamayaDair”şiirindenalınan“Budünya soğuyacak”dizesiniböylehoşbiruyarlamaylasunmalarıiçimiürpertecekkadaretkiledibeni.Yazımınsonunagelirken, belirtmek istiyorum ki benim buoyunda gördüğüm şey neNazım’ınhayatıyla ilgiliydi ne degerçeklerden birkesitti. Benim gözlemlediklerimyaşamaya dairçıkarımlardabulunan biradamınbilge sözlerinden ibaretti. Düşünüyorum dasoğumazdı budünya herkes böyle güzel bakabilseydi hayata. El eleverip ısıtırdıkdünyamızı,Genco Erkal’ındolaştığı kayınormanlarına karlar hüzünle yağmazdı.Beklemezdi evlerindeçaresiz sevgililervebelki en önemlisibilseydik birşeyler yaşamaya dair, kapanırdı kodesler.Kaynakça:Yaşamaya Dair. Yön.Genco Erkal. Oy. Tülay Günal, Genco Erkal. KadıköyHalkEğitim Merkezi. 6Nisan 2017.Tiyatro.Hikmet,Nazım. “Karlı KayınOrmanında.”Siir.gen. y.y. 14Mart 1956.Hikmet,Nazım. “Kız Çocuğu.”Siir.gen.y.y. 1956.Hikmet,Nazım. “Kerem Gibi.” Siir.gen.y.y. Mayıs1930.Hikmet,Nazım. “Yaşamaya Dair.”Siir.gen.y.y. 1948.O Beğenmediğiniz Sokaklarda Yaşar MasumiyetCahit Zarifoğlu'nun "Ne çok acı var." sözü aklıma geldi "Masumiyet" i izleyince. Ne çok acı var dedim hayatta ve bu filmde, bizden uzak. Sağır ve dilsiz sefillik içinde sürüklenen bir kız çocuğu, kardeşinin kurşunuyla dili parçalanmış konuşamayan bir abla, depremde ailesini kaybetmiş ve namus davasına on yıl hapis yatmış bir genç, sahipsiz kalıp çaresizce ortalığa düşmüş bir kadın, âşıkolduğu kadının yanında olabilmek pahasına başkalarıyla düşüp kalkmasına göz yuman, peşinden sürüklenen çaresiz bir adam...Ne kadar şımarık, memnuniyetsiz, kıymet bilmez, ukala bir insanım ben diye düşündüm ekranda oyuncuların ismi aşağıdan yukarı kayarken, ilk defa bu kısmını kapatmadım bir filmin, daldım. Hayatımda ciddi bir zorlukla karşılaşmamışım, başımın çaresine bakmak zorunda kalmamışım, bedensel engelim yok, büyük kayıplar vermemişim, dost kazığı yememişim, başkasının yüzünden on yıl hapis yatmamışım... Ben diyorum da, çoğumuz öyle değil miyiz yeni nesil olarak? Dertten, tasadan uzak, el bebek gül bebek yetiştirilmişiz ebeveynlerimiz tarafından, hayatın sillesini yememişiz, ayağımız kaymamış fazla. Ha ama yok, afra tafranın en kralı yine bizde. Annem bana "gak" dedi bunalıma gireyim, babam bana "höt" dedi üç gün konuşmayayım, arkadaşım mesajıma geç cevap verdi tavır koyayım, bu ne ya? Gerçekten çok büyük dertlerimiz var Allah düşman başınavermesin. Bunun en büyük sorumlusu ise bence ebeveynler. Aman burnu kanamasın, kötü söz öğrenmesin, derslerinde iyi olsun da ne olursa olsun deyip çocuklarını sokaktan, gerçek hayattan alıkoyan ebeveynler. Bırak kardeşim çocuğunun burnu da kanasın, kötü söz de öğrensin, dersleri de kötü gitsin bazen. Sonra dünyanın kendi etrafında döndüğünü sanan seri üretim, özelliksiz bireyler oluyor bu çocuklar. Sahiden de insanda ne eksikse insan ona özeniyor, asıl gariban olanlar mutlu olmak istiyor, yediği önünde yemediği arkasında olan bizler ise mutsuz olmak, şikayet etmek için fırsat kolluyoruz adeta. "Ne cız etmesi, tornavida yemiş gibi oldum." diyor Haluk Bilginer, filmdeki o meşhur sekiz dakikalık tiradında. Ben hiç tornavida yemiş gibi olmadım şu hayatta, bu demektir ki en mutsuz anım bile bir lütuf bana, tornavida yemiş gibi hissettirmediği için. Bir kitap okudum hayatım değiştiderler ya, bu film de benim hayatıma dokundu. Garip aslında her yanından trajedi taşan bu filmi izledikten sonra daha pozitif bakan bir insan oldum her şeye, dertlerim küçüldü resmen, daha büyüklerini çok çarpıcı bir şekilde gösterdi çünkü bana "Masumiyet". Masumiyet kavramına bakış açımı da değiştirdi bu film. Temiz yüzlü, dürüst insanlara biraz da bebeklere yakıştırırdım bu sıfatı. Oysa bu filmde bu tanımlara taban tabana zıt insanlar vardı ve hepsinin masum olduğunu düşündüm. Bana bunu düşündürense bu insanların başka hiçbir şeyi umursamadan, menfaat hesabı yapmadan, sevdiklerinin peşine düşmeleriydi perişan olacaklarını bile bile. Perişan olmak dert değildi onlar için istediklerini yaptıktan sonra. İşte bu masumiyetti. Bütün o kirli, anlamsız çıkar hesaplarını boşverip, içinden geleni yapmak. Bunu ancak masum olanlar yapardı çünkü mantığını, çıkarını duygusunun önüne koyanlar masum olamazdı, onlar masumiyetini yitirenler, kirlenenlerdi.Filmi izledikten sonra düşünürken çocukluğuma gitti aklım istemeden, tebessüm ettim. İyi ki dedim, iyi ki sokakta büyümüşüm, iyi ki babam çok istediğim, beni robotlaştıracak o cep telefonunualmamış bana, iyi ki en sevdiğim arkadaşımla kavga edip gizli gizli ağlamışım, iyi ki haksızlığa uğradığım için, gücümün yetmediği benden büyük abiye diklenip sonra yine ağlamışım, iyi ki gecenin bir vakti beş parasız gezmişim beni karşılıksız seven kardeşlerimle. Beni ben yapan, bana hayatı öğreten işte bu hayatla yüzleştiğim anlardır, Allah sayılarını artırsın. Bu tecrübeler sayesinde ben düşüp dizimi kanattığımda ağlayarak annemin babamın yanına koşmadım, dişimi sıkıp tuttum gözyaşlarımı.İlker DEMİRELANKARA09.03.2016Bengisu Kestir Sesimi Duyan Var Mı? ‘’ Allah’ım bir şey olsun artık hayatımda, bir mucize olsun.’’ Bugünlerde ne yaptığımı, ne istediğimi sorguluyorum. Büyümek dedikleri böyle bir şey mi? Kararsızlık mı, boşlukta hissetmek mi, aniden gelen hissizlik ya da aşırı duygusallık mı? Düşünüyorum sadece. Hatta o kadar düşünüyorum ki kendi düşüncelerimde boğuluyorum. Eskiden en çok geleceği düşünürdüm; ne olmak istiyorum, ideallerim neler vs. En çok da büyüyünce şunları yapacağım diye onlarca hayal kurardım, hayal üstüne de plan… Fakat hayat tam tersiymiş. En ummadığımız anda en ummadığımız şekilde kişiler, olaylar çıkarıyor; yeni yollar açıyormuş bize. Çünkü fark ettim ki neyi ne kadar çok istediysek o kadar farklı şekilde çıkıyormuş karşımıza. Tam istediğim şey olmadığında yıkıldım derken daha güzeli belki haftalar, aylar sonra çıktı ya da olmayan şey daha kötüsü çıkarak beni daha çok üzdü beklentilerim suya düştü. Ama hayatı nasıl kontrol edebilirim henüz gerçekten bu yaşta bilmiyorum ve şu an öyle bir hâldeyim ki dağınık gibiyim, adeta boşlukta gibi… Üniversiteye çok büyük hayaller ile içim kıpır kıpır başladım. Yeni hayatlar, yeni arkadaşlıklar, devam edecek sıkı dostluklar… Ama diye devam etmeyeceğim çünkü her şeye en başından şu şekilde başlamak istiyorum. Okula hayatımda çok değer verdiğim bir insanla birlikte tercih yaparak girdik. En kötü anımda yanıma koşan, en sevinçli zamanlarımda da ilk onunla paylaştığım özel bir insanla… Fakat bazen öyle olması gerekiyordur ya işler benim beklemediğim şekilde gitti ve en çok üzüldüğüm de çok değer verdiğim bir insanı kaybetmiş oldum. Daha sonra ne yazık ki ortama, çevreye, arkadaşlıklara, okula, derslere daha çok yeni olmamdan alışamadım ve onun yokluğu çok daha kendini gösterdi. Sanırım bu kayıp benim bazı şeyleri çok daha fazla sorgulamama ve düşünmeme neden oldu. Eskiden hayat dolu, capcanlı, kolay kolay üzülmeyen her zaman mutlu olabilen hatta etrafa enerji saçan bir insanmışım. Beni üzebilecek bir olaya rağmen kendimi hep bir şekilde toparlamayı biliyordum. Bu eğlenceli hâlim de çevremde çokça insanın olmasına yol açtı tabii. İyi kötü bir sürü insan. O sıralarda belki de büyüyor olmamın etkisiyle bazı şeyleri daha çok sorgulamaya başladığımdan her şeyin çok sıradan, aynı monotonlukta gittiğini fark ettim. Son dört-beş yılım hep aynı kişiler aynı yüzler aynı olaylar, aile okul arkadaşlıklar üçgeninde aynı şekilde dönüyordu. Hayal ettiklerim, yapmak istediklerim umduğum gibi gitmiyordu ve tam o zamanlarda bir destek aradığımda karşıma hiç bu şekilde beklemediğim bir mucize çıktı. Çok güzel bir insan… Her düştüğümde destek oldu, kaldırdı ve en çok ihtiyacım olan şeyi önemsenmeyi verdi. Değer kelimesinin ne demek olduğunu da zaten ondan sonra anladım. Çünkü o gittikten sonra ve gerçekten o değeri görüp gerçek sevgiyi öğrendikten sonra aslında insanların nasıl bana değer vermediğini gördüm. Çoğu kişi çoğu olay anlamsız, samimiyetsiz gelmeye başladı. Şu an düşünüyorum da eğlenip mutluluk olarak gördüğüm şeyler anlamsız, uğraştığım, üzüldüğüm şeyler de gereksizmiş. Evet, belki şu an onun yokluğunu hissediyorum, hâlâ üzülüyorum ama gittiği için de kesinlikle kızgın değilim. Çünkü kesinlikle fark etmem gereken şeyleri fark ettirdiği ve beni olgunlaştırmaya başladığını düşündüğüm için ona teşekkür ediyorum. Belki kafam karışık, git geldeyim, bazen çok mutlu bazen çok hüzünlüyüm evet ama şu an bulunduğum süreç benim için ne kadar zor olursa olsun bu da çözmem ve kendi başıma halletmem gereken bir zorluk. Ne olursa olsun en sonunda bana yine en yakın olabilecek, beni en çok anlayabilecek ve kurtarabilecek yine kendimim. Bu yüzden hayatta sürekli seni düştüğünde kaldırabilecek bir insan arayışının gereksiz olduğunu anladım. Ne kadar dağılırsam dağılayım yine de üstesinden gelebilmek için yine ben varım. Şu an hayatımın en zorlayıcı dönemi olmayadabilir. Önüme ne zorlukların çıkacağını bilmiyorum ve şu an üzüldüğüm şeylere yeri geldiğinde üzülmemin ne kadar gereksiz olduğunu anlayacağım. Ne yazık ki bazı üzüntüleri yaşamadan, düşüp kalkmadan, en yıkıldığımızı düşündüğümüz zamanları yaşamadan olgunlaşamıyoruz. İşte bu yüzden belki çok klasik gelecek fakat şu aralar en çok bulunduğum duruma, yaşadığım hayata, sahip olduklarıma şükrediyorum. Yanımdan eksik olmayan herkese, bana en çok değer veren her zaman destek olan aileme, sağlığıma ve kendime şükrediyorum… Kaynakça Umur TURAGAY. İkimizin Yerine. 2016. Türkiye Haritadan Bir Yer Seç İnsan yaşadığını ne zaman fark eder? Yanlış anlamayın, yaşamaktan kastım nefes almak değil. E tabii onun da kendine has bir güzelliği vardır ama yaşamak daha ağır bir mesele. Burundan alıp ağızdan verdiğiniz havayı gözünüzde büyütüp yaşadığınızı iddia edemezseniz. O kadar basite indirgenecek bir yolculuk değil bu kısacası. Yaşadım diyebilmek için neye ihtiyacınız var biliyor musunuz? Mesela her sabah bir şişeyi bitirmeye yemin ettiğiniz, o çok sevdiğiniz parfümü düşünün. Kokusu burnunuza kadar geldi değil mi? Ben de sizdenim, güzel kokulara olan zaafımı saklamaya niyetim yok. Ama ben bunu zaaftan ziyade, üzerimde taşıdığım bir imza olarak tanımlamayı tercih ediyorum. Esen her rüzgarda beni başkalarına hatırlatacak olan o koku, aitlik duygusunu kazanmanın en kolay yolu bence. İnsanoğlu ait olduğunu hissettiği anda yaşamaya başlıyor aslında fark etmeden. İyelik ekinin gücünü yadsıyacak halimiz yok. Ait olmak, sahip olmanın ötesinde; bir şeye, bir yere değer katmak çünkü. Kim bilir belki de ruhun bedenin dışında yeni bir ev arayışıdır. Peki ya ait olmak bir yere bağlı kalmak mıdır? Bir insan birden çok kokuya aşık olabilir birden çok rengi aynı anda sevebilir. Zaten hayatın tek bir renkten ibaret olmadığını hepimiz gayet iyi biliyoruz. O zaman aitlik duygusunun büyüsüne kapılıp tek bir yerin veya zamanın mahkumu olmayı reddetmeyi teklif ediyorum. Ne bileyim, parfüm kokusundan başka bir kokunun peşine düşmek gibi mesela. Toprağı kucaklayan çiçeklerin, yağan yağmurun ya da yeni baharatların kısacası size yeni bir benlik kazandıracak olanın kokusunun peşine düşelim biraz da. Esen rüzgarla burnumuzun ucuna gelmesini beklemek hem tembellik hem de ertelemek bir yerde yaşamaya çalıştığımız hayatı. Zıt yönde esen rüzgarın götürdüğü yere gidelim bakalım, bir de öyle deneyelim “doya, doya” yaşamayı. Yeni bir yer keşfetmenin, tek bir sırt çantasının verdiği özgürlüğe dayanarak attığım adımların heyecanını ait olduğum yerde ve hatta kişilerde yaşayamıyorum. Evde televizyonun karşısında her gün üstüme giydiğim kıyafetlerle, oturduğum koltukla aramda ki bağ alışkanlık olmuş, alışkanlık olan da sıradan gelmeye başlamış... Sonsuz bir yeniliğin peşine düşmek isteyip aitlikten vazgeçemeyecek kadar korkak olduğumu yeni yeni fark etmeye başladım belki de. Ait olunandan vazgeçmek çok yaşanılası bir hayat değil benim için zaten ama tüm seçenekleri değerlendirmek ve tabii değerlendirebilmek için gezmek gerek. Küçükken kaç kere elime dünya haritasını alıp, gözümü kapatıp adını bile okuyamadığım ülkelere gitmek istemiştim hatırlamıyorum bile. Bilinmeyenin gizemini çözmek haritada tek boyut olarak görünenin içine girmek hem mucizevi hem de sıradışı gelmiştir her zaman. Dilini bile bilmediğiniz bir ülkeye gidip oranın yerlisi gibi aylak aylak dolaşmak, aynı dinden olmadığını bilerek kiliseye girip bir şekilde aynı tanrıya ulaştığını bildiğin için dua etmek, farklı bir tarihin içinde kalelerin, surların arasında kendi senaryonu yazmak. Yıllarca yaşadığın ülkende hiç tatmadığın lezzetleri, asla yemem dediklerinin oranın yerlileri tarafından nasıl iştahla yendiğini görüp “e bir tadayım bari” demenin bile ayrı bir havası var. İşte tam da bu yüzden çok gezenin çok bildiğine inananlardanım. Ayak izlerime güvenip, farklılıklara, yeniliklere, ait olmadığıma ama belki de ileride olmak isteyeceğime olan yolculuğum bu. Belki bir tanışma hikâyesi belki de yıllardır görmediğim bir dost ziyareti... Herkesin hayalinde görmek istediği bir yer vardır. Hayallerimiz Ankara-İstanbul otoyoluyla sınırlı değil ya. Bir bisikletle dünyayı gezen, kazandığı iki kuruş parayla doğunun, batının tüm gizemini çözen insanlar var. Yani demek istediğim, yeni kokuların peşine düşmek için için illa “bussiness class” yolcusu olmanıza gerek yok, hayal edin ve hatta “Gitmesem, Ölürdüm” (Göçmen, 2015) diyecek kadar isteseniz yeter. Unutmayın; bir kokunun, yeni bir rengin peşine düşüp geldik bu noktaya. Burdan sonrası, ayaklarınızın ve kafanızda ki haritanın bileceği iş. İyi yolculuklar dilerim. Irmak Kocabay 21602475 Kaynakça Göçmen, N. (2015). Gitmeseydim Ölecektim. Kanes Yayınları. Derya Zülal Uğurlu 21602520 Yetmiş Günlük Yalnızlık Yetmiş gün oldu. Bana diretilen ve layık görülen yalnızlığın; tercihlerim arasına sıvışıp sağ kalmaya çalışması gibi, hayatta kalmaya çalışmamın yetmişinci günü. Yalnızlığı tercih ettiğime dair kendi besleyip büyüttüğüm yalanlara inanmaya çalışmak; en az hakikat ile yalanı ayırt edebilen mantığımla kırık bir yumurtanın sağlam olduğuna inanmak kadar zor. Kendini kandırabilme yetisine sahip olan aklım, aynı zamanda bu saflığı eyleme geçirdiği zaman sonumun "Yeraltından Notlar" romanındaki Yeraltı Adamı'na benzeme ihtimalinden çekinerek yazıyorum bu satırları. Yeraltı Adamı, hayatı kitaplardan öğrenebileceğini sanan, bir böcek gibi itilip kakılmış kibirli bir yeraltı sakinidir. Yalnızlığını bizzat kendisi seçtiğini vurgulasa da, koşullara ayak uydurabilmek adına dışlanmışlığına kılıf uydurmaya çalışmıştır. Hayatı boyunca yaşadığı olumsuzluklara karşı bilinçsiz olarak geliştirdiği ve benliğinden kalanları korumaya yönelik savunma mekanizması oluşturmuştur. Kendi savunma mekanizmamın da beni nasıl bir insana dönüştüreceğinden bihaber; emrivaki gelen bu yalnızlık sonucunda nasıl davranacağımı unutmaktan, kelimeleri dizdiğim sıradan her defasında rahatsız olup cümle kuramayacak hale gelmekten korkuyorum. Kalabalığa dahil olduğum zamanlarda en önemsiz olaylara ve sözcüklere gösterdiğim bağışıklığı kaybetmeye ve beraber güldüğüm insanlardan ayrı ağlamaya başladım. Beni korkutanların başında ise bu duruma aynı Yeraltı Adamı gibi alışıp öfke ve acıyı dört elle sarıp sarmalamak, aklıma mantığıma yatırdıktan sonra bu düşünceyi gerimde bırakamamak var. Bedenen hissettiğim yalnızlığa ek olarak en derinlerimdeki tek kalmışlık da ana yemeğin yanında gelen bir künefe gibi. Yanık tadı damağımda kalmış künefem konusunda bir iki kelam etmek iyi olacak. Zira çevresinde etten kemikten beden bulamamaktan öte bir kimsesizlikten bahsediyorum, hatta normal olmak için çaba sarf etmeyenlerin aradığını bulamamasından öte. Bir bardak suyun kenarından akan damla kadar küçük ölçekli, lakin tonlarca ağırlıktaki binaları yerinden sökebilecek okyanus gücündeki yalnızlık benimkisi, örnek uzayı beden olan. Sevgi ve tutkunun daha nicelerine gebe olabileceği yerde, bu iki âşığın soy ağacı kökünden kazındı içimde. Geri döndürülemez bir vazgeçiş ve kabulleniş içerisindeyim. Işık vurunca tertemiz beyaz rengiyle gözünüzü alabilecek umutlarımın, ışığı yansıtamaz hale gelişine tanıklık etmeye zorlandım. "Burama kadar geldi" sitemlerim, göz ucuyla arkama baktığımda şekli şemali seçilemeyecek kadar geride kaldı. İçimdeki kast sisteminin soyluları olan öfke ve acı, köleleşmiş sevgiyi hırpaladıkça hırpalıyor, tutku ise öldü mü kaldı mı belli değil. Sözün özü, içimde iyi olarak adlandırabileceğim ne varsa ya azınlık ya da ayakkabımın altına yapışmış ve gün boyu ezilmeye mahkum bir sakız. Bir insanı bu derece çoğulluktan uzaklaştıran ve canlı hayattan koparıp yeraltında yaşamaya iten şey ne olabilir? Bir olay veya bir durum buna sebep olabilir mi? Peki ya bir insan? Bir insan başka bir insanı ne kadar etkileyebilir? Sorular ne biter, ne de bir başkasını doğurmaktan vazgeçer. Cevap değişmez ama, temelinde hep yeterli dozda hayal kırıklığı bulunur, yeraltına yöneltir. Kırılan hayallerin çatlaklarından kaçar gider kalp eritenler. Çatlakları tamir etmek ve etmemek, iki eş boğaya dönüşür ve en derinlerle kafa kafaya tokuşur. Her çarpışma sesiyle yeniden irkilirsiniz. Bir şeyleri düzeltme isteğiyle hem dolup taşarsınız, hem de taştıkça hiç dolmamışçasına boşluğu hissedersiniz. Tutarsızlıklar sadece bu konuda baş göstermez. Yavaş yavaş iyileşen yaranın kabuğuyla oynar gibi, size sunulan hayatın acılarından da tat almaya başlarsınız. Bir süredir süregelen bir alışkanlık mıdır yoksa uzunca bir süre yeşermesine gönül verdiğiniz sevgi ve tutku eksikliğinden midir bilinmez. En sonunda Yeraltı Adamı gibi kalakalırsınız elinizde acıyla, üç çocuğuyla terk edilmiş analar gibi. Derya Zülal Uğurlu 21602520 Kaynakça Dostoyevski, Fyodor. "Yeraltından Notlar". Çev. Ergin Altay. İstanbul: Can Yayınları, 2017. Baskı Kendini Kaybetmek İnsanoğlu,diğer canlı türlerinden ayrı olsa da çok ilginç bir varlıktır.Hem var eder hem de yıkar...İnsanoğlunun iyi özellikleri dünyayı yaşanabilir kılar.Küçük yaşlardan itibaren insana iyilik,dürüstlük,hoşgörü,saygı,sevgi öğretilir.Ama nedense iyi insan sayısı dünyada çok azdır.Çünkü dünya ile yüzleşemeyip kötülüğü seçerler.İnsanlar “iyi” olduklarında çevrelerindeki huzuru da arttırırlar.Bu huzur ile birçok güzel şey yaşanır.Herkes içindeki insani değerleri öldürmeden önce bir kez daha düşünse dünyada hiçbir savaş,yıkım,ölüm,facia olmazdı.Küçük yaştan beri verilen “iyilik ve sevgi” eğitiminde herşeyden önce çocuğun iyilik kavramını içselleştirmesi gerekmektedir.Böylece hayatta doğru yolu bulabilir. İnsanoğlunun hep iyi bir yanı var olsa da, kötülüğü, kötü yanı hep daha baskın gelir.Kötü yanının sebebi de dünya ile yüzleşememesidir.İnsanlar kötü olduklarında aynı zamanda çok acımasız olurlar.Bu acımasızlık,kimi zaman en değerli varlığına eziyet etmektir, kimi zaman çalmak,kimi zaman öldürmek,kimi zaman ise savaş çıkarmak... İnsanoğlunun içindeki iyilik gibi var olan kötülük insanı korkunç durumlara sürükleyebilir.Bu durumları engellemek insanın elindedir ancak çoğu zaman kendine hakim olamaz.Bir insanı çekirdekten itibaren kötülükten uzak tutmak için,ondaki bütün içsel hırsları yok etmek gerekir.Çünkü hırs insanı kötülüğe,yanlışa,umutsuzluğa,içsel çöküşe sürükleyen en büyük etkenlerden biridir. Bireyi birey yapan en büyük etkenlerden biri de bir aileye sahipi olmasıdır.Aile bireyin kolu kanadıdır.Ailesiz birey kanadı kırılmış bir kuşa benzer.Sevgi dolu, güven ortamı olan bir ailede yetişmek insanın kişiliğini büyük ölçüde etkiler,özsaygısını geliştirir.Çocukluk çağında bireyin ailesiyle olan ilişkisi insanlar ile olan ilişkisinde büyük rol oynar.Çocukluk çağında ailesiyle ilişkisi kötü olan hatta şiddet gören bireyler yetişkinlik döneminde çevrelerine karşı çok öfkeli olurlar.Bu nedenle, ebeveynlerin çocuklarına karşı tutumu çok ama çok önemlidir.Yetişkinler yani ebeveynler hayat şartları ne kadar çetin de olsa,hırslarını,öfkelerini,mutsuzluklarını,hayal kırıklıklarını,umutsuzluklarını çocuklarından çıkarmamalılar.Ancak karşılıklı sevgi-saygı çerçevesinde güvenli,huzurlu bir aile ortamı oluşabilir. Önceki üç paragrafta, iyilik-kötülük ve aile kavramlarından bahsettim çünkü başrollerini Nergis Öztürk,Mert Fırat, Sema Çeyrekbaşı, Sercan Badur ve Zeynep Oral’ın üstlendiği,senaristliğini Mert Fırat ve İlksen Başarır’ın yaptığı , yönetmenliğini yine İlksen Başarır’ın üstlendiği 2010 yapımı 47.Altın Portakal Film Festivali ödülü sahibi “Atlıkarınca” adlı filmde Türkiye’nin acı gerçeklerinden biri olan aile içi cinsel istismar(ensest) ele alınmıştır.Özellikle Türkiye gibi Müslüman ve muhafazakar ülkelerde aile içi cinsel istismar üstü kapatılan kimsenin kabullenmek istemediği , kabullendiğinde ise aile ve toplum içinde fırtınalar koparan çok acı ve korkunç bir konudur.Muhafazarkarlığın getirdiği cinsel tabular bireyin insani değerlerini yitirip kendini kaybetmesine adeta bir canavara dönüşmesine neden olmaktadır.Filmin özetini kısaca belirtmek isterim.Erdem (baba) , Sevil (anne) ,Edip ve Sevgi dört kişilik bir ailedir.Küçük bir kasabada yaşadıkları sırada, Sevil’in annesi felç geçirir ve İstanbul’a taşınırlar.İstanbul’daki yaşam hayatlarında değişime sebep olur.Evin oğlu Edip,çocukluğunda babasının cinsel istismarına maruz kaldığı için evden uzaklaşıp yatılı okula yerleşmiştir fakat gidiş sebebini sadece babası ve kendisi bilmektedir.Baba Erdem ise iyi bir yazar olma çabası içindedir.Anne Sevil,kızının tuhaf tavırlarından evdeki gizemi çözmeye uğraşır.Çözdüğünde ise herşey tamamen değişir. Atlıkarınca,Türkiye’nin kanayan yaralarından biri olan ensest sorununu ele almasıyla 47.Altın Portakal Film Festivali “En İyi Senaryo” ödülüne layık görülmüştür.Film gerçekten çok düşündürücü ve çarpıcı.Müzikleri de bir o kadar etkileyici. “Sevgi” rolündeki Zeynep Oral’ın permormansı tüyleri diken diken ediyor.Hayatımda izlediğim en iyi filmlerden biriydi diyebilirim.Mert Fırat (Erdem) ise gerçekçi bir performans sergiliyor.Bir yetişkinin, bir babanın “kendini nasıl kaybedebildiğini” incelemesi açısından özellikle psikolog ve psikiyatristlerin seyretmesi gereken bir film. Deniz Dicle Arman 21402142 Bankacılık-Finans Deniz Önder Olasılık Olasılık da, tıpkı pek çok sözcüğün olduğu gibi, çift değerlidir. Bir yandan olasılıkların varlığı yaşam yollarının birden fazla oluşu anlamına gelerek tek bir yönde ilerlemek zorunluluğundan, çıkmaz sokaklara saplanıp kalma tehlikesinden korunmamızı sağlarken – ki bu olumlu yanıdır olasılığın- olasılıkların fazlalığının kişinin başını döndürdüğü, özgürlük sarhoşluğuna yol açarak karar almayı güçleştirdiği durumlar da oldukça fazladır. Bir örnekle anlatmaya çalışacağım: A şehrinden B şehrine gitmek için önümüzde birden fazla yol seçeneği olsun. Yollardan bir tanesinde iki şehir arasındaki mesafe kısa olduğu halde yolun bozuk olması durumun avantajını azaltıyor. Diğer yol ise hem kısa hem de bozuk değil ancak pek çok araç tarafından kullanıldığı için trafiğin yoğunluğu dolayısıyla sıkışma riski var. Kullanılabilecek bir üçüncü yol ücretli oluşu dolayısıyla düşündürücüyken sonuncusu da uzunluğu nedeniyle dezavantajlı. İki şehir arasında dört farklı ulaşım olasılığımız var, her biri avantaja ve dezavantaja sahip. Bu olasılıklar arasında hangi yolu seçeceğimizi belirleyen o anki ihtiyacımız ve maddi imkânlarımız olacaktır. Aracımıza güveniyorsak bozuk yola girebilir, parayı düşünmeyecek denli acelemiz varsa ücretli yolu tercih edebilir ya da vaktimiz varsa uzun yoldan gidebiliriz. Olasılıklar bu örnekte olduğu gibi somut durumlardan oluşuyorsa bilincimiz ihtiyaç doğrultusunda karar almamızı sağlayacak kadar pratik işler. Ancak her zaman ihtiyaçlara göre şekil alan durumlarla karşılaşmayız ve olasılıklar bulutu da yukarıda bahsi geçen dört yol kadar belirgin olmayabilir. Birbiriyle çatıştığı için aynı hedefe götürmeyen yol ayrımları ortaya çıkınca bunlar arasında bir seçim yapılmalı, yollardan biri tercih edilmelidir. İki şeyi de aynı anda isteyebileceğimiz bir an geldiğinde isteklerimiz arasından birini elememiz gerekir. Olasılıklara sahip oluşumuz bir zenginlik gibi görünse de, içlerinden birini seçmemiz, diğer tüm fırsatları yok saymamız da her zaman başka bir seçenek olduğundan yanlış yaptığımızı düşünmeye yol açabilir. Yaşam yollarının çokluğu anlamına da gelebilecek olan olasılığı beslemek, aceleci kararlara vararak tek bir yolu seçmemekle mümkün olabilir. Peki, aldığımızın kararın aceleci olup olmadığını anlamamızın bir yolu var mıdır? Kararın aceleyle alınmamasının kendisi de ertelemeye dönüşerek eylemsizliğe yol açmaz mı? Olasılıklar karşısında nasıl davranılacağına ilişkin genel geçer bir kural bilmiyorum. İnsanlardan bazıları olasılıkları bir an önce teke düşürmek ve bildikleri yolda ilerlemek isterlerken, bazı insanlarsa olasılıkların çokluğunu korumak adına karara varmakta zorlanacaklardır. Olasılıkların olgunlaşmaları için fırsat tanımak en doğrusudur belki de. Sonuçta insanın istekleri arasında çatışmalar olsa ve bu çatışmalar yaşam boyunca defalarca yinelense de, hiçbir çatışma sonsuza değin sürmeyecektir. Olasılıklardan biri diğerini geride bırakarak ön plana çıkacak, kendini gösterecektir. Bunun gerçekleşmesi için yapılması gereken tek şey sakinlik içinde olasılıkları değerlendirmektir. Paniklediğimiz anlar olasılıklardan en fazla korktuğumuz anlardır. Böyle zamanlarda aceleci kararlar alır ve çoğu zaman da aldığımız kararlardan pişmanlık duyarız. Acelecilik belki de olasılıkların karşısına çıkabilecek en kötü durumdur. Aceleciliğin gerisinde korku, panik, endişe gibi ruh halleri vardır. Bu sözcüklerle ifadesini bulan ruh hallerinde sakin kalmayı başaramayız ve bir an önce kurtulmak için eyleme geçmek zorunda hissederiz kendimizi. Olasılıkların varlığının tadını çıkarabilmek, izlenmesi gereken tek bir yolun olmayışından zevk alabilmek, deneyime açık olabilmek için gereken anahtar sakin bir ruh halidir. Eğer sakinsek, olasılıklar içinde seçim yapma zorunluluğundan sıyrılır ve kendimizi olasılıkların içine bırakarak bilinmeyeni, yeni olanı deneyimleyebiliriz. Olasılık karşısında takındığımız tutum nasıl bir ruh hali içinde olduğumuzu açığa çıkarması açısından değerlidir. En azından şu iki ruh hali arasında bir ayrımı kavramamıza yol açar: Sakinlik mi panik mi? İSTANBUL’UN ASIL YÜZÜ İnsan kendini bir anda alışık olduğu yerden başka bir yerde bulunca ne yapacağını bilemez. Birçok insan şehir şehir gezer sevdiklerini, ailesini yanında sürükler. Asker kızı olarak ben de bu durumu bütün hayatım boyunca yaşadım. Tekirdağ’da doğmama rağmen kendimi hiçbir zaman oraya ait hissetmedim çünkü hayatımın sadece iki yılını orada geçirmişim. O zamanki anılarımdan hiçbir şey hatırlayamıyorum. Daha sonradan Ankara’ya geldim babamın tayini dolayısıyla. Burada sekiz senem geçti. Sanki Ankara’da doğup büyümüşüm gibiydi her şey. Oturduğumuz yere, okuluma, arkadaşlarıma çok alışmışken bir anda Malatya’ya gittik. Küçüklüğümün verdiği heyecanla yeni bir yere gittiğim için çok mutluyum. Zaten annem kardeşime hamileydi ve onu beraber orada büyütecektik. Üç sene boyunca Malatya’da kaldım ama hiçbir zaman kendimi Ankara’da olduğum gibi hissetmedim. Babamın tayininin tekrardan Ankara’ya çıkması için can atarken kendimi bir anda İstanbul’da, o kalabalık şehrin içinde buldum. Belki bana deli diyebilirsiniz ama bunu söylemeden geçemeyeceğim; İstanbul’u sevmiyorum. Kendimi orada hep dışlanmış hissediyordum. Bir an önce buradan kurtulmam lazım diye düşündüm İstanbul’da kaldığım 5 sene boyunca. Sonunda lise bitmişti ve üniversite için bir karar vermek zorundayım. Ailemin yanında kalıp o can sıkıcı, bunaltıcı trafiği olan şehirde mi kalmalıydım yoksa kendimi evimde gibi hissettiğim bir yere mi gitmeliydim? Ailemden ayrı yaşamak zor olsa da kendimi ait hissettiğim yere gitmek istedim ve kendimi Bilkent’in içinde buldum. İstanbul’u sevmediğimden bahsetmiştim size. Nefret etmiyorum sadece orada yaşamayı, okumayı sevmiyorum. Lise hayatım boyunca sabah sekiz buçukta başlayan dersime sabahın en erken saatinde, altında, servise binip hiçbir zaman tam zamanında yetişemedim. Belki de bu yüzden İstanbul beni çok fazla yordu, kendinden soğuttu. Zülfü Livaneli’nin ‘Konstantiniyye Oteli’ kitabını okurken geçen bir cümle yine bu duygularımı yüz üstüne çıkardı. Aslen Napoléon Bonaparte’a ait olan “Dünya tek ülke olsaydı başkenti Konstantiniyye olurdu.” cümlesi eski anılarımı canlandırmıştı. Kendimi hiçbir zaman ait hissetmediğim bir yer nasıl olur da bütün dünyanın diline dolanır? Herkesin duyguları ve düşünceleri farklı olmasına rağmen bu şekilde hisseden bir tek ben değilimdir diye düşünüyorum. İstanbul’da yaşayan, o zorlukları ve sıkıntıları yaşayan çoğu kişinin de böyle düşündüğünü biliyorum. Nereden mi biliyorum? İstanbul’a gidip de orada yaşayan insanların gözlerinin içine baktınız mı hiç? Eğer gerçekten bakıp anlayabilseydiniz benim düşüncelerim karşısında şaşırıp kalmazdınız. Tarihi güzelliğinin dillere destan olmasının yanı sıra yaşanması en zor şehirlerden biri olan İstanbul’da beş yılınızı geçirseydiniz sizler de bu denli sevmezdiniz orayı. Turistik olarak insanları büyüleyen bir şehirdir İstanbul. Kimi insan hayatında aksiyonu sever kimisi sakinliği... Doğduğumuz yeri değil de doyduğumuz yeri benimsemek sözü ne kadar da doğru bir sözmüş. Her zaman, her koşulda bulunduğu ortama hemen alışan ve oralarda hiç yabancılık çekmeyen Ece hayatının beş senesinin her sabahına bir an önce yaşadığı yerden, İstanbul’dan, gitme hayaliyle uyanmıştı. Kalbimin derinliklerinde beni Ankara’ya bağlayan bir şeyler olduğunu her zaman hissediyordum. Türkiye’nin en iyi üniversitelerinden birini kazanmam ve Ankara’ya ait olduğum yere gelmem içimde sevinç rüzgârlarının esmesini sağlamıştı. Her tatilde İstanbul’a dönmek içimde ne kadar sıkıntıya sebep olsa da ailemi göreceğim için mutlu oluyordum. Keşke ailemi ve bütün arkadaşlarımı da yanıma alabilsem, ancak herkesin olmak istediği her bambaşkadır. Hayatın beni nereye sürükleyeceğini bilmiyorum, belki tekrardan İstanbul’a belki de çok çok uzak bir yerlere, ama her zaman bir parçam kendimi ait hissettiğim ilk yeri unutmayacak. İleride İstanbul’a sadece tarihi güzelliklerini görmeye gideceğim ve bundan sonuna kadar keyif alacağım çünkü gelecekte asıl doyduğum yeri bulunca İstanbul artık beni içine çekemeyecek. Ece Gülberk ESEN KAYNAKÇA 1. Livaneli, Zülfü. Konstanniye Oteli. 2015. İstanbul; Doğan Kitap. Seçim Yapmak ZordurYaptığımız seçimler bizi her seferinde farklı bir tarafa sürükler. Belki çikolatalı yerine çileklidondurma seçmek, belki o gün ne giyeceğinize karar vermek, belki de birine söyleyeceğinizen küçük söz bile sizin hayatınızı veya karşınızdakinin hayatını başka bir yöndeşekillendirebilir. O an ağzınızdan çıkıvermiş olan küçücük bir kelime... Bu kelimeninağzımızdan çıkmasını biz seçmişizdir fakat o an bize çok doğru gelen o sözcük sonrasındabüyük pişmanlıklara veya bir daha geri dönemeyeceğimiz bir hayata götürür bizi. Bir yandanda bilmek isteriz eğer o sözcüğü söylemeseydik neler olacağını. Eğer o kapıdan içerigirmeseydik, eğer o yoldan sağa dönmeseydik, eğer onu bir başkasına tercih etmeseydik...Hayatımızda eğer dediğimiz her an aslında kaçırmış olduğumuz başka bir hayattır. Biz iseyalnızca hayal edebiliriz diğer seçeneğin bize neler sunacağını. Seçim yapmak bu yüzdenzordur.Hepimizin hayal ettiğini yaşayan ve yaşatan bir film Mr. Nobody(Bay Hiç kimse). Bizlereaslında yaptığımız seçimlerin hayatımızı ne kadar etkilediğini gösteriyor. Düşünün kiyaşayacağınız her şeyi biliyorsunuz. Yalnızca bunu bilmekle kalmıyor aynı zamandayapacağınız seçimlerin sizi ne yönde etkilediğini ve bunlarla birlikte gelişen ihtimalleri debiliyorsunuz. Sanki binlerce hayat yaşıyor ve bunların hepsini de aynı anda hatırlıyorsunuz.Ana karakterimiz Nemo’nun hatırladıkları üzerine ilerliyor film. Nasıl her ihtimali hafızasındabulundurduğunu ise şu şekilde açıklıyor: “Doğmadan önce her şeyi biliriz. Gerçekleşecekolan her şeyi. Sıra sana geldiğinde Unutuluş Melekleri bir parmaklarını ağzının üstüne koyar.Böylece üst dudağında bir iz bırakır. Bu her şeyi unuttuğun anlamına gelir. Ama meleklerbeni atlamıştı.” Her şeyi biliyordur Nemo. Bizim bilmek istediklerimizi o yaşıyordur. İlkseçimini ise annesiyle gitmek ve babasıyla kalmak arasında yaşar. Ancak onun için tekseçenek yoktur.Bu film bir yanıyla da zaman kavramını sorgulatıyor insana. Acaba biz miyiz zamanıanlamayan yoksa zaman mı bize oyun oynayan? Biz yaşadığımızı görmüyorsak bu