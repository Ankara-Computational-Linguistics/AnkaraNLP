içinde en küçüğü 100, en büyüğü 500 olan puanlara dönüştürülerek YGS-1, YGS- 2, YGS-3, YGS-4, YGS-5 ve YGS-6 puan türleri oluşturulmaktadır. Sınav sonuçları adayların ev adresine gönderilmemektedir. Adaylar sınav sonuçlarını ÖSYM'nin resmi internet sitesinden görme imkanına sahiptir. Sınav sonuçları ile adayların başarı sıralamaları da ortaya çıkmaktadır. Sınav sonundaki başarı sıralaması LYS'de farklılık göstermektedir. Adaylar 180 ham puan almışlarsa Lisans Yerleştirme Sınavı'na girebilmektedir. Adayların Lisans Yerleştirme Sınavı'na girmeleri zorunlu değildir. Türkiye'de çoğu dört yıllık yükseköğretim bölümü Lisans Yerleştirme Sınavı ile öğrenci almaktadır. İki yıllık bölümlerin %90'ı ise YGS puanıyla öğrenci almaktadır. Tercih dönemi genellikle temmuz ayında yapılmaktadır. Adaylar girmek istedikleri bölüme göre ister YGS isterlerse de LYS puanlarıyla tercih yapabilmektedir. Okulların kapanması ile ortaöğretim kurumlarının son sınıfında okuyan öğrencilerin diploma puanları ortaya çıkar. Böylelikle sınavlara giren tüm öğrencilerin diploma puanları saptanmış olur. Ardından öğrencilerin diploma notuna göre OBP, yani orta okul başarı puanları belirlenir ve ham puanlarına eklenir. Bir bölümü tercih ederken OBP ile toplanmış ham puan baz alınmalıdır. Öğrencilere verilen OBP puanı en az 30 en fazla ise 60 puan olmaktadır. Diploma notu 50 olan öğrenci en az 30 ek puan alırken, diploma notu daha yüksek olan öğrenciler ise daha yüksek bir ek puan almaktadırlar. OBP ek puanında üst limit 60'tır ve sadece diploma notu 100 olanlara verilmektedir. Yeni eğitim sistemi ile adaylar kendi alanları dışında bir tercihte bulunduklarında puan kırılma olayı kalkmıştır. Herhangi bir bölüme yerleşmek isteyen aday önce girmek istediği bölümün hangi puan türüyle öğrenci aldığını öğrenip ardından da bu puan türü için hangi sınavlara girmesi gerektiğini saptaması gerekir. YGS-1, YGS- 2, YGS-3, YGS-4, YGS-5 ve YGS-6 puan türleriyle alan bölümler için sadece YGS'ye girmek gerekirken, diğer puan türlerinin (MF, TS, TM) hesaplanabilmesi için de Lisans Yerleştirme Sınavı'na girmeleri gerekmektedir. Aday öğrencinin girmek istediği bölüm eğer YGS puan türlerinden (YGS-1, YGS- 2, YGS-3, YGS-4, YGS-5 ve YGS-6) biriyle alıyorsa öğrenciler kendilerinin bu puan türündeki puan ve başarı sıralamalarına bakmaları gerekmektedir. Aday öğrencinin YGS ham puanı ile OBP ek puanının toplamı girmek istediği bölümün taban puanına denk veya üstü geliyorsa bölüme yerleşme oranı da bu sebepten yükselebilir. Taban puanlar, sıralamalar ve standart sapmalar yıllara göre farklı olabileceği için adaylara geniş bir tercih aralığında bulunmaları da önerilmektedir. (örn. sıralamanın daha üstünden başlayarak daha düşük yerelere kadar inmek.) Tercih yaparken öğrencinin başarı sırası daha önemli bir etkendir. LYS puanıyla (TM, TS, MF, DİL) tercihte ise öğrencinin LYS ham puanları, OBP ek puanları ve YGS puanının %40 toplanarak öğrencinin yerleştirme puanı elde edilir. Yerleştirme puanları LYS sonuçları ile birlikte açıklanır. Aday öğrenciler sınav sonuçlarını ve tercihlerini ÖSYM AİS'ten yapabilmektedir. Adaylar 24 ile 30 bölüm arasında tercih yapma hakkına sahiptirler. Bu rakam yıllara göre de değişmektedir. Yükseköğretim Kurumu tarafından 2016 yılında hazırlanan uygulamadır. Öğrenciler YÖK Atlas uygulaması ile, YÖK'e bağlı bulunan üniversitelerin ilgili tüm bölümlerine yerleşen öğrencilerin istatistik verilerine ulaşabiliyor. 3 farklı türde sistemi olan Atlas uygulaması ile, herhangi bir bölüme yerleşmek isteyen adayların kaç net yapmaları, kaç puan almaları, sıralamalarının nasıl olması gerektiği gibi soruların cevapları ortalama değerlerle bulunabiliyor. Atlas uygulaması ilgili sınav yılından bir önceki sınav yılına dair istatistiki veriler yansıtılıyor. Gryllotalpa Gryllotalpa, danaburnugiller (Gryllotalpidae) familyasından düz kanatlı böcek cinsi. Familyanın örnek cinsi ve en çok tanınanıdır. Türleri Türkçede danaburnu olarak bilinir. Türkiye 'deki türü kısaca ve yaygın olarak danaburnu denilen "Gryllotalpa gryllotalpa" türüdür. Sart Çayı Sart Çayı, tarihte Pactola olarak bilinir. Ege Bölgesi'nde Ege Denizi'ne dökülen bir çaydır. Bozdağ'dan doğar, şu an Manisa sınırları içinde bulunan ve Lidya Krallığının başkenti olan Sardes harabelerinden geçerek Gediz Nehri'ne dökülür. Efsaneye göre Frig Krallarından Midas, bu çayda yıkanarak, dokunarak her şeyi altına çevirme yeteneğini kaybetmiştir. Tarihi Sardes kenti, Sard Deresi'nin Bozdağlar'dan parçalayıp taşıdığı altın madeni içermesinden dolayı burada kurulmuştur. Alanda kurulu bulunan Lidya krallığında ani ve yöresel zenginleşme görülmüştür. Kral Krezüs (Karun) hazineleri bu devre aittir. Tarihçi Heredot bu zenginliğin kaynağının akarsuyun taşıdığı çökellerin içinde bulunan altın olduğunu iddia eder. Paul Pelliot Paul Pelliot, (d. 28 Mayıs 1878, ö. 26 Ekim 1945), özellikle dil çalışmalarına ve çeşitli din ve Orta Asya kültürlerinin tarihçesine katkıda bulunmuş bir Fransız doğubilimcisidir. Ünlü Sylvain Lévi'nin öğrecisidir. Pelliot, Orta Asya'da Kazı bilimsel araştırmalar yapmıştır. Pelliot Hanoi şehrinde, güney, güneydoğu ve doğu Asya tarihi ve kültürü bilimsel keşfi için kurulmuş olan "École française d’Extrême-Orient" isminde bir Fransız Enstitüsünde çalışmıştır. Enstitünün ana etkinlik alanları, kazı bilimsel araştırma, bulguları yenileme dahil ve yazılı ve sözlü geleneksel kayıtları çeviridir. Pelliot sonra I. Dünya Savaşı sırasında Pekin'de bir Fransız askeri ataşesi olarak görev yaptı. Danny Shittu Daniel Olusola "Danny" Shittu (d. 2 Eylül 1980, Lagos, Nijerya) Nijeryalı defans futbolcusu. Premier League ekiplerinden Bolton Wanderers'ta forma giymektedir. Charlton Athletic'te kulüp kariyerine başladı. Daha sonraki yıllarda değişik takımlarda görev aldı. En verimli çağını Queens Park Rangers FC'da 162 maçta 16 gol atarak geçirdi.. Jermain Defoe Jermaine Defoe (7 Ekim 1982, Beckton, Londra), İngiliz futbolcudur. İngiltere Premier Lig ekiplerinden Sunderland'da forma giymektedir.Futbola Charlton Athletic'te başladı. Daha sonra West Ham United'de oynadı. O zamanlar kendini göstermeye başladı. Bournemouth adlı bir takıma kiralandı. 2005'te ise Tottenham Hotspur'a geçerek kariyerinin zirvesine oturdu. Millî takıma çağrıldı. 2007 yılında Porsmouth'a transfer oldu. 2009 yılının Ocak ayında tekrar eski takımı Tottenham Hotspur ile sözleşme imzaladı. Tottenham Hotspur'da oynarken Portsmouth'a kiralanan, geçen yıl Ocak ayında da bu takımla resmen anlaşan Defoe, eski takımı ile yeniden sözleşme imzaladı. İngiltere medyasında yer alan haberlerde, transfer ücreti 16,2 milyon Avro olarak telaffuz edilse de her iki takımdan da herhangi bir açıklama gelmedi. 26 yaşındaki İngiliz futbolcu, Portsmouth'da çıktığı 36 maçta 17 gol kaydetmişti. 22 Kasım 2009 tarihinde Wigan Athletic karşısında 9-1 kazanılan karşılaşmada 5 gol atarak kariyer rekoru kırmıştır. 24 Nisan 2009 tarihinde çıkan bir kavga sonucunda 26 yaşındaki üvey kardeşi Jade 'Gavin' Defoe öldürüldü. 7 Haziran 2012 tarihinde de Defoe'nin babası öldü. Koalisyon hükûmeti Koalisyon hükümeti, parlamenter sistemde birden çok siyasi partiden oluşan hükûmet biçimi. Geleneksel olarak tek parti iktidarları veya iki partili sistemlere göre daha istikrarsız oldukları kabul edilir. Koalisyon kurma süreci siyasetçilerin güç mücadelesine yersiz ağırlık verdiği için de eleştirilir. Bununla beraber, istikrarsızlığın siyasi kaos olarak algılanmaması gerektiği, koalisyonların farklı siyasi görüşler arasında uzlaşma sağladığı, merkezci politikalarla hem halk iradesinin yansıtıldığı, hem de devlette devamlılığın sağlandığı savunulur. Dördüncü Fransız Cumhuriyeti örneğindeki gibi çok sayıda koalisyonun kaotik bir siyasi ortam oluşturduğu durumlar bulunur. İsviçre, Hollanda, İsveç örneklerindeyse koalisyon hükûmetlerinin uzun sürdüğü ve istikrar sağladığı görülür. Minimum kazanan koalisyon, parlamentoda çoğunluk sağlamak için gereken minimum sandalye sayısına toplamda ancak sahip olan partilerin koalisyonuna verilen addır. Büyük koalisyonlar, genelde karşıt görüşten olan en büyük partilerin bir araya gelmesiyle oluşur ve genelde kriz zamanlarında görülür; bununla beraber Almanya'da Angela Merkel şansölyeliğinde büyük koalisyonlar kurulmuştur. Aşırı büyük koalisyonlardaysa birbirine yakın görüşte ve çoğunluğu sağlamak için gerekli asgari sandalye sayısının çok üstünde toplam sandalyeye sahip çok sayıda siyasi parti bir araya gelir. Merkez sağ ve merkez sol partilerle koalisyon kurabileceklerinden koalisyon kurma süreçlerinde merkez partiler avantaj taşır. Eğer parlamentodaki partiler güçlüyse ve siyaset profili ideolojik olarak birbirine yakın daha küçük partilerden oluşmuyorsa kurulan koalisyonlar daha istikrarsız olur. NGC 41 NGC 41 Kanatlıat takımyıldızı yönünde yaklaşık olarak 245 milyon ışık yılı uzaklıkta bulunan bir Sarmal galaksi. Albert Marth tarafından 30 Ekim 1864 tarihinde keşfedilmiştir. Michel Ocelot Michel Ocelot, 1943 doğumlu Fransız animasyon film yönetmeni. Villefranche-sur-Mer'de doğdu. Çocukluğu Gine'de, gençliği Angers'te geçti. Şimdi Paris'te yaşıyor. İlk eğitimini Beaux-Arts de Rouen'de(Rouen güzel sanatlar bölümü) aldıktan sonra Paris'te Arts-décoratifs'te okumuştur. Ardından Kaliforniya İnstitute of the Arts'ta okumuştur. Başlangıçta animasyon ile amatör olarak ilgilendi: arkadaşlarıyla kısa metrajlı filmler çektiler. Böylece önemli teknikleri öğrendi. 1976'da Les Aventures de Gédéon serisini sonrasında 1979'da ilk kısa profösyönel kısa metrajlı filmi Les Trois Inventeurs'ü yarattı. Aynı sene BAFTA'da bu film için ödül aldı. 1983 yılında ise Le César du meilleur court-métrage d'animation(en iyi animasyon filmi kralı) ödülünü aldı. Televizyon dizisi Ciné Si'nin yönetmenidir(1989). Bu film sonrasında yaratacağı Princes et Princesses'e öncülük etmiştir. Ocelot en ünlü filmi olan Kirikou et La Sorcière'i 1998, Kirikou et les bêtes sauvages'ı 2005'te ve en ünlü ikinci filmi olan Azur et Asmar'ı 2006'da yaptı. Ocelot Rus animasyon filmleri ile yakından ilgilenir. Özellikle ünlü animatör Nina Chorina ile yakın arkadaşlığı vardır. 1994'ten 2000 yılına kadar L'Association internationale du film d'animation'un (ASIFA) yönetmenliğini üstlendi. NGC 42 NGC 42 Kanatlıat takımyıldızı yönünde yaklaşık olarak 275 milyon ışık yılı uzaklıkta bulunan bir eliptik galaksidir. Albert Marth tarafından 30 Ekim 1864 tarihinde keşfedilmiştir. NGC 43 NGC 43 Andromeda takımyıldızı yönünde yaklaşık olarak 196 milyon ışık yılı uzaklıkta bulunan bir merceksi galaksi. John Herschel tarafından 11 Kasım 1827 tarihinde keşfedilmiştir. Azur ve Asmar Azur ve Asmar (Fransızca: Azur et Asmar), daha önce en ünlü filmi "Kirikou et la Sorcière" filmini yapan uzun metraj bir Michel Ocelot animasyon filmi. Ocelot kariyerinde ilk kez olarak bireşim tekniğini(infografi) kullanmıştır. Ortaçağ Avrupa'ında, denizin diğer tarafından çocuğu Asmar, esmer siyah gözlü, ile gelen bir dadı Azur, sarı saçlı mavi gözlü, adlı çocuğun dadılığını yapar. Yeterli yaşa geldiğinde Azur babası tarafından dadısından ayrılır ve şehirde bir öğretmenin yanına verilir. Bu nedenle, artık işi kalmadığı için, dadı ve çocuğu evden kovulur... 20 yıl sonra Azur önceden dadısından duyduğu cin perisini bulup evlenmek için denizin diğer tarafına, dadısının geldiği tarafa doğru yola koyulur. Deniz üstünde ilerlerken sert bir dalga onu gemiden aşağı atar ve sabah uyandığında kendisini, sadece dadısının konuştuğu dili konuşanların yaşadığı, bir kara parçasında bulur. Orada şans eseri bulduğu, kendi dilini konuşan, Crapoux ile güzel cin perisinie ulaşmak için gerekli olan 3 anahtarı bulmaya çalışırlar... Şehire gittiklerinde çok zengin bir kadına dönüşümüş olan dadısını bulur. Ancak oğlu Asmar ona çok kızgındır. Çünkü babası onları kovmuştur yıllar önce. Sonunda ikisi de cin perisini bulmak için yola çıkarlar. NGC 48 NGC 48 Andromeda takımyıldızı yönünde yaklaşık olarak 90 milyon ışık yılı uzaklıkta bulunan bir çubuklu sarmal galaksi. Lewis A. Swift tarafından 7 Eylül 1885 tarihinde keşfedilmiştir. NGC 49 NGC 49 Andromeda takımyıldızı yönünde bulunan bir merceksi galaksi. Lewis A. Swift tarafından 7 Eylül 1885 tarihinde keşfedilmiştir. NGC 50 NGC 50 Balina takımyıldızı yönünde bulunan bir eliptik galaksidir. Gaspare Stanislao Ferrari tarafından 1865 yılında keşfedilmiştir. NGC 51 NGC 51 Andromeda takımyıldızı yönünde yaklaşık olarak 248 milyon ışık yılı uzaklıkta bulunan bir merceksi galaksi. Lewis A. Swift tarafından 7 Eylül 1885 tarihinde keşfedilmiştir. Volkan Ä°ncekara Volkan İncekara (d. 8 Nisan 1990 - İstanbul), - Türk basketbolcu. İlk basketbola Alpella'nın altyapısında yetişti. Alpella'nın Trabzonspor'a satılmasıyla oraya transfer olmuştur. 2010 yılında Başaşkşehirsporla anlaşmıştır. Alacalar, Aybastı Alacalar, Ordu ilini Aybastı ilçesine bağlı bir mahalledir. Mahallenin ilk isminin Sevdeşlü olduğu anlaşılmaktadır. Şevdeşlü'nün 1455 yılında yapılan sayıma göre 24 hane olduğu belirtilmektedir. Daha sonradan Aynı mahallenin 1485'te 20 hane 1520'de 28 hane 1547'de 81 hane 1613'te 61 hane olduğu tespit edilmiştir. 1990 Yılında yapılan sayımlara göre nüfusu 3426'dır. Alacalar 1999'da Belediye olmuş ve Aydın SEÇKİN seçilmiştir. 22 Ekim 2000 nüfus sayımlarına göre nüfusu 3.801'dir. Şu andaki muhtarı Gürel ALTUNTAŞ'dır. 1991 yılında yapılan kazılarda Tepecik mahallesinde (Yunanca: ) Rumlardan kalma Kilise kalıntılarına rastlanmıştır. Bu mahallede Kervansaray ve mezarlık olduğu sanılmaktadır. 29 Mart 2009 Seçimlerinde Belediye Başkanlığını MHP Aday olan Ziya Akkuş Devralmıştır. 2000 nüfus verilerine göre nüfusu 3644 olan Alacaların 2007'deki nüfusu 2677'dir. Belde Düz Mahalle, Alacalar Mahallesi, Şenyurt Mahallesi ve Yeni Mahalle olmak üzere dört mahalleden oluşur. Mustafa Reşid Paşa (1858-1924) Mustafa Reşid Paşa (Ekim 1858 - 2 Nisan 1924), Osmanlı Devleti'nin son yıllarında görev yapmış bir devlet adamıdır. Mustafa Reşid Paşa 1858 yılında İstanbul'da doğdu. Babası Müftüzade Şakir Mehmed Bey, annesi ise Neveda Hanım'dı. Babası Şakir Mehmed Bey, Koca Mustafa Reşid Paşa'nın yanında yetişmiş, oğluna o yüzden patronunun adını vermişti. Mustafa Reşid Paşa 9 Temmuz 1912-11 Ocak 1913 tarihleri arasında Ticaret ve Ziraat Nazırlığı yaptı. 11 Kasım 1918 tarihinde kurulan Ahmet Tevfik Paşa hükûmetinde Hariciye Nazırı oldu. 12 Ocak 1919 tarihinde bu hükûmet istifa etti. Daha sonra 1919-1920 yılları arasında ikinci kez Ali Rıza Paşa (sadrazam) hükûmetinde aynı göreve atandı. 2 Nisan 1924 tarihinde vefat etti. Batı Avrupa kirpisi Batı Avrupa kirpisi ("Erinaceus europaeus"), kirpigiller (Erinaceidae) familyasından gececil, böcekçil bir memeli türü. Batı Avrupa, İspanya'dan İtalya ve İstria yarımadasına (Hırvatistan) kadar, Korsika, Sicilya, Sardinya ve Azor adaları, İrlanda ve Büyük Britanya, Rusya'nın Avrupa'daki kısmının kuzeybatısı ve Polonya'nın kuzeyinden İskandinavya'ya kadar yayılım gösterirler. Diğer iki kirpi ("E. concolor" ve "E. roumanicus") türünden göğsünün kahverengi olmasıyla ayrılır. Bedeni 20–30 cm uzunluğundadır. Ağırlığı mevsimine göre 600-700 g (kış uykusu sonrası) ila 1100-1200 g (kış uykusu öncesi) gelir. Erkekleri, dişilere göre biraz daha uzun ve ağırcadır. Ormanlar, tarım arazileri ve şehir ile kasaba yakınları ana yaşam alanlarıdır. Solucan, sülük ve böcekler ana besin kaynaklarıdır. Ayrıca tespih böceği ve kırkayak da yerler. Bazen de kurbağa ve küçük kemirgenler, yavru kuşlar ve kuş yumurtaları da besin kaynakları arasında yer alır. Günümüzde "Erinaceus" cinsinin 4 türünden birini teşkil eden Batı Avrupa kirpisi ("E. europaeus"), önceleri diğer türleri ("E. concolor, E. roumanicus" ve "E. amurensis") de içeriyordu. O yüzden, günümüzden daha eski kaynaklarda Doğu Avrupa ve Türkiye'deki kirpilerin "E. europaeus" adıyla verilmesine şaşırmamak gerekir. Umman'daki Yahudilerin tarihi Eskiden yüzyıllar boyunca Yahudilerin varlğı süren Umman'da bugün bir Yahudi cemaati bulunmamaktadır. Bazı eski Yahudi kaynaklarına göre bir Tora ve Kur'an karakteri olan Eyyub bugünün Umman'ıyla bağdaşmıştır. Eyyub'un mezarı liman şehri Salalah'ın 70 km uzağındaki Jabal Dohfar'da bulunmaktadır. Umman Yahudi cemaati 9. yüzyıl'da tüccar İshak bin Yahuda ile ün kazandı. Sohar'da yaşayan Bin Yahuda Yahudi meslektaşıyla tartışması üzerine 882 - 912 yılları arasında Çin'e yelken açtı ve orada servet sahibi oldu. Sohar'a geri dönen Bin Yahuda Çin için tekrar yola çıktığında Sumatra'da gemisine el konulup öldürüldü. Uzak diyarlardaki Yahudi cemaatleri hakkında bilgi sunan Tudela'lı Benjamin'in tarihi seyahati 1165 - 1173 yılları arasında gerçekleşti ve bu diyarlar arasında Umman da bulunmaktaydı. Seyahatine Kutsal Topraklara hacca giderek başladı. Oraya yerleşmeyi umut etmiş olabilir fakat seyahatinin sebepleriyle ilgili çelişkiler bulunmaktadır. Dini sebeplerin yanı sıra maddi sebeplerin de motive edici bir güç olduğunu düşünenler vardır. Öte yandan Kutsal topraklara gitmek isteyen Yahudilerin hangi rotayı kullanmaları gerektiğini gösteren bir katalog da yaratmak istemiş olabilir. "Uzun yol"dan gidip sıkça duraklamış, insanlarla tanışmış, yerleri ziyaret etmiş ve Yahudilerin meslekleriyle ilgili ve demografik bilgiler toplamıştır. Benjamin'in duraklarından biri ise içinde bir Yahudi cemaati barındıran Maskat'tı. 19.yy'ın ortalarında İngiliz Teğmen J.R. Wellsted, Maskat Yahudileriyle ilgili bilgileri "Travels in Arabia, vol. 1" isimli anılarında derledi. Anılarında ""az sayıdaki Maskat Yahudisi'nin çoğu 1828'de Bağdat'ta Daud Paşa'nın zulmünden kaçıp geldiği"" belirtilir. Ayrıca Umman'da diğer Arap ülkelerinin aksine Yahudilere karşı bir ayırımcılık olmadığını, Yahudilerin gettolarda yaşamak zorunda olmadıklarını ve Yemen'de olduğu gibi sokakta bir Müslüman varsa Yahudilerin o sokaktan geçmesinin yasak olmadığını belirtir. Maskat Yahudileri genellikle gümüş takı yapımcılığı, bankacılık ve likör satıcılığıyla ilgilendiler. Umman'da zulmün olmamasına rağmen cemaatin 1900'den önce yok olduğuna inanılır. II.Dünya Savaşı'nda bir Amerikan Yahudi askeri olan Emanuel Glick Maskat'ta küçük bir Umman Yahudi cemaatiyle karşılaştı fakat bu Yahudilerin çoğu Yemen göçmeniydi. Umman'lı yetkililer Amerika Yahudileri ve İsrail liderleriyle temas halindedir. AJC'nin düzenlediği Arap-İsrail birlikteliği için başarılı bir girişim olan "Orta Doğu Desalinasyon (Tuzdan Arındırma) Araştırma Merkezi"nin kuruluşunun onuncu yıl dönümü nedeniyle liderler bir araya geldi. Konuşmacılar arasında Umman Dışişleri Bakanı Sayyid Badr, İsrail Dışişleri Bakanı Tzipi Livni ve ABD Dışişleri Bakanı Charles Lawson bulunmaktaydı. Altın Mikrofon (ödül) Altın Mikrofon Hürriyet Gazetesi tarafından 1965'te düzenlenmeye başlamış bir müzik yarışmasıdır. İlk Altın Mikrofon yarışması 1965'te düzenlenmiştir. Bu yarışma ile planlanan yeni yeni ortaya çıkmaya başlayan Türkçe Hafif Batı Müziği'ni desteklemektir. Hürriyet; "Altın Mikrofon Armağanı Yarışması, batı müziğinin zengin teknik ve şekillerinden faydalanılarak yine batı müziği aletleriyle çalınmak suretiyle Türk musikisine yeni bir yön vermek için hazırlanmıştır." diyerek yarışmanın amacını açıklamıştır. İlk yarışmaya 78 sanatçı katılmıştır, bu da dönem yarışmaları arasında bir rekordur. Birinci olan sanatçıya plak yapılma ve bir gazinoda işe girme ödülü verilmişti. Yarışmaya eserini veren 41 sanatçı olmuş ve bu şarkıları 80 kişilik jüri değerlendirmişti. Katılan sanatçılardan 10'u finale kaldı. Elenen sanatçılar arasında Erol Evgin, Cem Karaca, Şerif Yüzbaşıoğlu Orkestrası da vardı. Finale kalan sanatçılar ve şarkılar böyleydi: Bu gruplar Ankara, Adana, İzmir ve İstanbul'da halkın önünde konser verdiler. 80 kişilik kafile için 3 uçak kiralanmıştı. Konserlerde yarışma şarkılarının yanında iki tane de serbest şarkı çalındı. Konserlere gelenler boş oy pusulaları alıp, çıkışta oylarını kullanacaklardı, böylece seçim jüri yerine halka bırakılmıştı. 22 Şubat 1965'te protokole son konserler verildi. 1965 Altın Mikrofon yarışmasını 1985 oyla Yıldırım Gürses kazandı. İkinci 1407 oyla Mavi Işıklar, üçüncü 1188 oyla Silüetler oldu. Hürriyet gazetesi ilk 10'a giren bütün eserleri 45'lik olarak yayınladı. 1966 Altın Mikrofon'unun tanıtımları geçen senenin birincisi Gürses yerine, Altın Mikrofon ile şöhrete kavuşmuş ikinci Mavi Işıklar ile yapıldı. Grup ayrıca yarışmalara bir kez daha katılma kararı aldı. Yarışmaların elemeleri 9 saat süre ile içinde Zeki Müren'in de bulunduğu bir jüri önünde yapıldı. Bu sefer finale 5 grubun kalması planlansa da gruplar birbirlerine çok yakın oylar aldığı için 7 finalist belirlendi, bunlar: Bu sefer gezilecek şehirler sayısı artmış, Bursa, Eskişehir, Samsun ve Konya eklenmişti. Son konser ise yine İstanbul'da yapıldı. Konserleri Fecri Ebcioğlu sundu. Yarışmayı 4563 oyla Silüetler kazandı. İkinci 2850 oyla geçen seneki gibi Mavi Işıklar oldu. 2382 oyla üçüncü Selçuk Alagöz oldu. Finalistlerin plakları yine Hürriyet tarafından basıldı. 3. Altın Mikrofon 1-13 Mart 1967 tarihleri arasında düzenlendi. Konser sistemi ve şehirleri bu sene de değişmişti. Ankara ve İzmir'de ikişer olmak üzere, Adapazarı, Kayseri, Adana, Mersin, Antalya, Denizli ve Balıkesir'de konserler verildi. İstanbul'da ise 4 konser verildi. Bu sefer 6 yarışmacı vardı: Yarışmayı Mavi Çocuklar kazandı. Mavi Çocuklar, yarışmaya kadar "Blue Boys" adıyla müzik yapmaktaydı. İkinciliği ise daha önce hiçbir plak çalışmasında bulunmamış Cem Karaca ve Apaşlar kazandı. Üçüncülüğü ise yeni kural nedeniyle geçen sene yarışmaya katıldığı için bu sene katılamayan Selçuk Alagöz'ün orkestrada Cahit Berkay ve Engin Yörükoğlu ile desteklediği kızkardeşi Rana Alagöz kazandı. Yarışmacıların plakları yine piyasaya sürüldü ve en iyi satışı Cem Karaca ve Apaşlar "Emrah / Karacaoğlan" plağı ile yaptı. 1968'de yarışmasının 4.sü ve orijinal yarışmanın sonucusu yapıldı. 17 günlük konser programına finalist 5 gruptan 32 müzisyen katıldı. Bu sene yarışmaya katılanlar: Bu sene yine konser verilen şehirler değişmişti. Sırasıyla, Adana, Şanlıurfa, Diyarbakır, Elazığ, Malatya, Gaziantep, Antakya, yine Adana, Afyon, İzmir (iki konser), Çanakkale ve Edirne'de konser verildi. Turnede sunucu olarak Orhan Boran yer aldı. Son konserler de İstanbul'da verildi. Çoğu Doğu illerinden alınan 6068 oyla T.P.A.O. Batman Orkestrası birinci olur. İkinciliği 4476 oyla Haramiler, 3711 oyla Moğollar üçüncü, 2980 oyla Erkin Koray dördüncü, 2423 oyla Sis Beşlisi ve Turgut Oksay beşinci oldu. 1972'ye kadar düzenlenmeyen Altın Mikrofon, Günaydın Gazetesi'nin çabalarıyla 1972'de bir kez daha yapıldı ama aynı etkiyi gösteremedi. Yarışmayı "Kükredi Çimenler" ile Edip Akbayram kazandı. 1979 yılında ise Saklambaç gazetesi tarafından düzenlendi. Yarışmayı ise eski Kardaşlar gitaristi Ünol Büyükgönenç "Dışarıda Kar Yağıyor" şarkısı ile kazandı. Mirza Åžefi Vazeh Mirza Şefi Vazeh (Azerbaycan alfabesi: Mirzə Şəfi Vazeh) - Azerbaycanlı şair, eserlerini Azerbaycan Türkçesinde ve Farsça yazmıştır. Mirza Şefi 1794 yılında Gence'de doğdu. Dedesi Muhammed Şafi Gence asilzadelerinden idi, babası Kerbelayi Sadıh sonuncu Gence hükümdarı Cavad Han'ın sarayında mimar olmuştur. İlk tahsilini medresede aldı ve burada Arapça ve Farsça öğrendi. 1840 yılında Tiflis'e taşındı ve eski öğrencisi Mirza Fatali Ahundov'un yardımıyla okul oğretmeni oldu. Tiflis'te yaşadığı yıllarda Vazeh edebiyata daha çok zaman ayırmış oldu ve 1844 yılında "Divan-i Hikmet" adlı birçok ünlü Azeri, Rus ve yabancı aydınların katıldığı bir edebi toplum kurdu. Bu toplumun üyeleri arasında Alman şair ve gezgin Friedrich Martin von Bodenstedt de var idi ve Almanya'ya döndükten sonra Vazeh şiirlerini Almancaya çevirerek "Mirza Şafi şarkıları" («Die Lieder des Mirza-Schaffy») adı ile çap ettirdi. Kitap popüler oldu ve diğer Avrupa dillerine de tercüme olundu. Ancak Vazehin ölümünden sonra F. von Bodenstedt şarkıların kendisine ait olduğunu iddia etti. Mirza Şefi Vazeh V.V.Grigoryev ile birlikte Azerbaycan Türkçesinde ilk ders kitaplarından biri olan "Kitabi-türki" adlı kitap da yazmıştır. Mirza Şefi Vazeh 1852 yılında Tiflis'te öldü. Etmoid kemik Ethmoidal kemik (Yunanca: "ethmos" "elek"), burun boşluğunu beyinden ayıran, kafatasında bulunan bir kemiktir. Burunun üst kısmında ve orbitallerin arasında bulunur. Bu kübik kemik süngerimsi yapıda olduğu için hafiftir. Ethmoid kemik göz orbitallerini oluşturan kemiklerden biridir. Ethmoid kemik on beÅŸ kemikle eklem yapar Lamina papyracea'nın kırılması, ethmoid labirent kemiğin lateral plakası, nazal kavite ve ipsilateral yörünge arasında inferomedial orbital duvar boyunca, orbital amfizem ile sonuçlanan iletişimine sağlar. Nazal kavitede basıncın artması, örneğin hapşırma sırasında görülmesi gibi, geçici eksoftalmi'ye kadar gider. Bazı kuşlar ve göç eden hayvanların ethmoid kemiklerinde, Dünya'nın jeomanyetizmasında yönlerinin bulmaya izin veren bir manyetik katman vardır. İnsanlar da bunun gibi bir katmana sahiptirler, fakat bu katmanın işlevini kaybettiğine inanılır. Julianna Margulies Julianna Margulies (asıl adı Julianna Luisa Margulies) (d. 8 Haziran 1966, New York, ABD), Amerikalı oyuncu, Altın Küre'de drama dalında en iyi kadın oyuncu ödülü "The Good Wife" dizisindeki "Alicia" rolüyle Julianne Margulies'e verilmiştir. Birleşik Kamu İşgörenleri Sendikaları Konfederasyonu Birleşik Kamu İşgörenleri Sendikaları Konfederasyonu (BİRLEŞİK KAMU-İŞ), kamu çalışanları örgütlü 9 sendikanın bir araya gelmesiyle oluşan kamu görevlileri konfederasyondur. Genel başkanı Hasan Kütük'tür. Birleşmiş Milletler Ekonomik ve Sosyal Konseyi Birleşmiş Milletler Ekonomik ve Sosyal Konseyi (ECOSOC) (Fransızca: "Le Conseil économique et social des Nations unies"; "CÉSNU") Birleşmiş Milletler'in ana organlarından biridir. 14 BM ajansı, işlevsel komisyon ve beş bölgesel komisyonun, ekonomik, sosyal ve ilgili çalışmaların koordinesinden sorumlu konseydir. 54 üyesi bulunmaktadır. 1998 yılından bu yana, aynı zamanda Dünya Bankası ve Uluslararası Para Fonu (IMF) kilit komiteleri, maliye bakanları ile bir toplantı yapar. ECOSOC, Birleşmiş Milletler üye ülkeler sistemine göre ele alınan politika önerileri formüle etmekte ve uluslararası ekonomik ve sosyal konuları tartışmakta merkezi bir forum olarak hizmet vermektedir. Sivil toplum kuruluşları, Birleşmiş Milletler çalışmalarına katılmak için bu konseyden statü alır. Yanko Fotiyadis Paşa Yanko Fotiyadis Paşa (ö. Roma 1892) Osmanlı Devleti'nde valilik ve büyükelçilik görevlerinde bulunmuş Rum asıllı bir devlet adamıdır. Yanko Fotiyadis Paşa 1861 yılında Osmanlı Devleti'nin Atina büyükelçisi oldu. 1870 yılında ise Floransa elçiliğine getirildi. Şura-yı Devlet üyeliğine atandı. 1878-1882 yılları arasında Girit Valiliği görevini yürüttü. 1885-1891 yılları arasında Osmanlı Devleti'nin Roma Büyükelçiliğini yaptı. 1891 yılında görevden alındıktan sonra Roma'da yaşamaya devam etti ve 1892 yılında orada vefat etti. DoÄŸu Avrupa kereviti Doğu Avrupa kereviti ("Astacus leptodactylus"), Astacidae familyasından kerevit türüdür. Türkiye iç sularında yaşayan tek kerevit türü budur. Türkiye'de ve Türkçede kerevit dendiğinde akla gelen ilk türdür ve tatlı su ıstakozu adıyla da anılmaktadır. Tatlı su ıstakozu ismiyle de bilinen kerevit, Türkiye'de kültürü yapılmayan, doğal su kaynaklarından avcılık yolu ile elde edilen kabuklu bir su ürünüdür. Karın ve kıskaçları gıda olarak tüketilen ve düşük kalorili bir protein kaynağı olan kerevitin, Türkiye'deki doğal türü Astacus leptodactylus’tur. Uluabat (Apolyont) gölündeki en önemli su ürünlerinden biri de kerevittir. Geçmiş yılda ortalama 700 ton kerevit avlanmakta iken, 1986 yılındaki mantar hastalığı nediniyle kerevit üretimi neredeyse tamamen bitmiştir. Yöredeki balıkçılar son birkaç yıldır hastalığın etkisinin ordan kalkmaya başladığını ve avlanan kerevit miktarında artışlar oldiuğunu belirtmektedirler. Avlanan kerevitlerin tamamı yurtdışına ihraç edilmektedir. Vücut, başla birleşmiş göğüs (sefalotoraks) ve karın (Abdomen) olarak iki kısımdır. Sefalotoraks tek parça sert bir kabuk (Karapax) ile örtülüdür. Bu sert kabuğun başta ileriye doğru uzanan ve iki göz arasında oluşan çıkıntısına Rostrum adı verilir. Yine başta bir çift birleşik göz ile bir çift uzun anten ve bir çiftte antencik (duyu organı) bulunur. Karın tarafından bakıldığında sefalotoraksın bölümlerinin her birinden 1 çift olmak üzere 5 çift yürüme bacağının çıktığı görülür. Bunlardan birinci çiftin uçları fevkalade gelişmiş ve uçları makas şeklini almıştır. Bunu avlarını yakalamada da kullanırlar. Altı bölümden oluşan karının her bölümünden birer çift yüzme bacağı çıkar. Vücudun son bölümünde ise, yanlarda iki çift ve ortada 1 adet olmak üzere, yüzmeyi kolaylaştıran kuyruk yelpazesi vardır. Canlı, taze, donmuş ve konserve edilerek değerlendirilirler. Ekim-Kasım'da çiftleşir, Kasım-Aralık'ta yumurtlar, Kasım-Temmuz'da yumurta gelişir, Nisan-Temmuz'ta yumurta açılır. Samuel Kuffour Samuel Osei Kuffour (d. 3 Eylül 1976), Ganalı eski futbolcudur. Bayern Münih'te 1993-2005 seneleri arasında oynamıştır. Bu dönem içerisinde 1995-1996 sezonunda 1. FC Nürnberg'de kiralık oynamıştır. 2005-2008 yılları arasında AS Roma forması giyen Kuffour daha sonra Livorno takımına gitmiştir. Avrupa kariyeri sonunda Kuffour ülkesine dönmüştür ve bir Gana takımı olan Asante Kotokoda forma giymiştir. Talih Kuşu (film, 1989) Talih Kuşu, 1989 yapımı Türk filmi. Başrollerinde Kemal Sunal ve Yasemin Yalçın oynamaktadır. Filmin yönetmenliği Kartal Tibet senaryosu ise Erdoğan Tünaş'a aittir. Osman Abalı fakir kendi halinde bir vatandaştır. Bir gün işe giderken piyangocu Şakir'den bir piyango bileti alır. Piyango çekileceği gün Osman bileti koyduğu yeri bulamaz ve harıl harıl bileti aramaya başlar. Osman'ın bu telaşını gören mahalleli piyangonun Osman'a çıktığını sanır. Osman bir anda göklere çıkarılır. Hiç parası yokken evi, arabası hatta çalıştığı şirkette ortaklığı olur. Osman piyangonun kendisine çıkmadığını söylese de hiç kimse buna inanmaz... TRT HD TRT HD, Türkiye Radyo Televizyon Kurumu tarafından kurulan ve yüksek tanımlamalı (1920*1080 yüksek resim çözünürlüğü ve 5.1 Çevresel Dolby Digital standartında yüksek kaliteli ses) yayın yapmış televizyon kanalıdır. 1 Şubat 2016 tarihinde yayın hayatına son verilmiştir. Türksat frekansına TRT Belgesel kanalı verilmiştir. TRT HD adıyla deneme yayınına başlayan yüksek tanımlamalı kanaldı. Türksat 3A'dan, Eutelsat W3 uyduları ile Digiturk, D-Smart, Filbox ve Teledünya'dan yayın yapmaktadır. Her gün 6.24'te İstiklâl Marşı ile açılmıştır. Eurovision Şarkı Yarışması'nı HD olarak vermiştir. 2010 FIFA Dünya Kupasını da HD olarak yayınlamıştır. 12.01.2011 tarihinde Türkiye'de ilk 5.1 çevresel ses tekniği ile canlı olarak gerçek HD maç yayını (Manisaspor-Beşiktaş Türkiye Süper Kupası Maçı) yapmıştır. Ülke çapında yüksek tanımlamanın yayılması, güçlenmesi amacıyla kurulmuştur. Misyonunu tamamlayan Kanal 1 Şubat 2016 tarihinde kapanmıştır. TRT HD'de ki programlar TRT Belgesel, TRT Spor ve TRT 1 gibi kanallara aktarılmıştır. Kerevit vebasÄ± Kerevit vebası ("Aphanomycosis"), kerevitlerde Oomycetes sınıfından dermatonörotropik "Aphanomyces astaci" adlı "mantarın" sebep olduğu hastalık. Duyarlı kerevitlerde % 100 ölümle sonuçlanan, akut ve kronik seyirli, bulaşıcı, ekonomik açıdan çok büyük zararı dokunan bir mantar hastalığıdır. Hastalık etkeni uzun bir süre belirlenememiştir. 1903 yılında Schikora isimli Japon araştırmacı, etkenin bir Oomycetes grubundan mantar olduğunu ispat etmiştir. Daha sonra 1906 yılında bu mantarı "Aphanomyces astaci" adıyla tanımlayıp tanıtmıştır. "A. astaci" ’nin hayat döngüsü bir kerevit paraziti olarak çok sayıda adaptasyonlar gösterir. Parazitin inefektif birimi zoospor, kutikula’da mantar miselyumundan serbest hale geçer. Bu zoosporlar kamçıları aracılığıyla hareket eder ve yeni bir kereviti infekte eder. Zoosporların hareketi muhtemelen daha yüksek konsantrasyondaki potansiyel besin kaynaklarına doğru olur. Kerevitin kutikula tabakası geliştikten sonra zoosporların kamçıları düşer ve etrafları kalın bir tabaka ile örtülür. Oluşan bu spor kisti konakçısına kuvvetli bir şekilde tutunur. Eğer "A. astaci" zoosporu, konakçının kutikula tabakasından başka yerlerde kist oluşturursa yeni kamçıları oluşturmak için sakladığı maddeleri kullanarak tekrar zoospor formuna dönüşür. Zoosporları 2 kamçılı olup 8.1-9.5 µm çapında ve eliptik bir morfolojiye sahiptir. Mantarın, 10 °C nin üzerindeki su sıcaklıklarında çok çabuk üreyerek kısa sürede (3 hafta içinde; "akut enfeksiyon") ölüme neden olduğu, su sıcaklığı azaldıkça gelişmesinin yavaşladığı ve kerevitlerde ölümün gecikebildiği (3 ayı bulabilir; "kronik enfeksiyon") bilinmektedir. Ayrıca sulardaki yüksek magnezyum oranlarının, mantarın enfektif gücünü yani zoospor üretimini azaltıcı etki yapabileceği bilinmektedir. Kerevit vebası sadece kerevitleri etkiler ve doğal olarak diğer kabuklularda görülmez. Avrupa kerevit cinsleri ("Cambaroides", "Euastacus" , "Astacus" ve "Austropotamobius") ve Avustralya "Cherax" cinsi hastalığa oldukça duyarlıdır. Amerikan kerevitleri ("Orconectes limosus", "Pacifastacus leniusculus" ve "Procambarus clarkii") bu mantara karşı dayanıklı ve kısmen ya da tamamen asemptomatik taşıyıcıdırlar. Mantarın hifaları kitin yapılı karapaksı tahrip ederek yumuşatır, tahrip olan karapaks gevrek bir hâl alır ve kolayca kırılır. Eklemlere ve eklem derilerine yerleşerek bozukluklar yapar. Salgıladıkları enzimlerle kütikülanın yapısını bozan mantarlar, özellikle kutikulada olmak üzere bulunduğu yerde melanin depozitlerinin üretimini ("bir tür bağışık yanıt kapsamında") stimüle etmektedir. Bu şekilde melanin birikimi hastalığa ilişkin görülebilir bir bulgu vermektedir. Mantarlara karşı vücutta hemosit infiltrasyonları oluşmakta ve hifalar hemositlerle kuşatılmaktadır. Mantar, bağ dokusu ve sinir dokusu üzerine de yerleşebilir. Merkezi sinir sistemine yerleşen mantarlar, motor koordinasyonu bozarak kesin ölüm meydana getirmektedir. Hastalığı atlatmış ama ölmemiş kerevitler yayıcıdır. Hastalığın bulaşmış (kontamine) av malzemeleri ile hastalık yayılabilir. Kuşlar ve diğer doğada yaşayan canlılar taşıyıcı olarak rol oynayabilirler. Hastalığın Cladocera, Copepoda ve Rotatoria türleri aracılığı ile de bulaştığı saptanmıştır. Bulaşım nehir boyunca horizontal olarak yayılır. Bu mantarın hareketi iki kamçılı zoosporları vardır ve bunlar sularda yaklaşık 5 gün kadar canlı kalabilirler. Zoosporlar kerevite doğru pozitif bir kimyasal çekim (kemotaksis) yaparlar. Enfeksiyonun kerevite başlangıç yaptığı bölgeye bağlı olarak hastalık gelişir. Ölüm oranı nehrin akış hızına göre akıntı hızında yayılır ve yılda 2–4 km’de akıntı yönünün yukarısındaki bölgelere yayılır. Enfeksiyonun nehrin yukarısına doğru yayılması bulaşıcı bireylerin normal hareketleri sonucunda ortaya çıkmaktadır. Hastalığın yayılımında su ısısı ve alınan zoospor miktarı etkilidir. En uygun örnekler, ölümün üzerinden 24 saatin geçmediği yeni ölmüş, ölmek üzere olan ya da canlı kerevitlerdir. Melanizasyonlu hayvanlar tercih edilmelidir Kerevit vebas覺, ihbar覺 mecbur olan hastal覺klardand覺r. Doğal kerevit populasyonlarını ilaçla tedavi etmek mümkün olmadığı gibi henüz bu hastalığa karşı kesin etkili bir ilaç veya kimyasal madde de belirlenmiş değildir. Hasta kerevitler hiçbir şekilde başka yerlere nakledilmemeli veya diğer sulara yerleştirilmemelidir. Hasta ve ölmüş kerevitler toplanarak imha edilmelidir. Kontamine malzemeler (ağ vs), sodyum hipoklorit ve iodoforlarla dezenfekte edilir veya 24 saatten daha uzun bir süre kurutulur. İlk kez 1860 yılında İtalya 'da Po nehri 'nde ortaya çıkan hastalık, 1875'te Fransa, 1880'de Orta Avrupa, 1890'da Rusya, 1893'te Finlandiya, 1900'da Bulgaristan, 1907'de İsveç, 1871'de Norveç, 1972'de İspanya, 1981'de Büyük Britanya (1987'de İrlanda), 1982'de Yunanistan'a sıçrayan hastalık 1984 sonbaharında Türkiye'ye ulaşıp ilk olarak Işıklı Gölü (Çivril Gölü)'nde görülmüş, daha sonra 1985'te Eğirdir Gölü ve diğer göllere uzanmıştır. 1970-1986 yılları arasında Eğirdir Gölünde avcılıkla elde edilen mevcut miktarı ortalama 2000-2500 ton/yıl’ dır. Özellikle 1980- 1985 yıllarında Türkiye toplam kerevit üretimi 7000-8000 ton/yıl olarak gerçekleşmiştir. 1984 yılında önce Çivril Gölü, 1985 yılında Eğirdir Gölü ve diğer göllere yayılan kerevit vebası hastalığı sebebiyle 1991 yılında toplam üretim 220 ton’ a gerilemiştir. Türkiye’de kerevit bulunan ve avcılıkta işletilen su kaynaklarında kerevit populasyonlarında %100 oranında ölümlere rastlanmamış, bu kaynaklarda kerevitler varlığını sürdürmüşlerdir. 1986’dan 1990 yılına kadar Türkiye’de kerevit avcılığı yasaklanmıştır. 1991 yılından sonra iyileşme görülen populasyonların periyodik olarak avcılığa açılması ile artan kerevit üretimi 2005 yılında 2317 ton olarak gerçekleşmiştir. Armut üretimine göre ülkeler listesi Aşağıda armut üretim miktarına göre ülkeler listelenmiştir. Veriler FAO sitesindeki 2008 yılı bilgilerinden alınmıştır. Kovalent yarıçapı Atomun büyüklüğünün bir ölçüsü olan kovalent yarıçap, iki atomun dalga fonksiyonlarının üst üste binerek kovalent bağ oluşturdukları uzunluk olarak ifade edilir. Atomun çeşidi ve elektronegatifliğine göre değişen kovalent yarıçapın uzunluğu pikometre (pm) veya ångström (Å) cinsinden ölçülür, 1 Å = 100 pm. Genel bir ifadeyle, iki atom arasındaki kovalent bağın uzunluğu, kovalent yarıçapların toplamı olarak verilir, "R"(AB) = "r"(A) + "r"(B). Kovalent yarıçaplar ve kovalent bağ arasındaki bu ilişki kesin olmayıp, atomun büyüklüğü oluşturduğu kimyasal bağlara göre değişiklik gösterdiği için, farklılıklar gösterebilir. Linus Pauling, bir homonükleer A-A bağı için "r"(A) kovalent yarıçap uzunluğunu, bağ uzunluğunun yarısı olarak hesaplamıştır. Bununla beraber, atomun yaptığı bağ sayısına bağlı olarak farklı kovalent yarıçap uzunlukları hesaplanabilir. r ,r ve r olarak verilen bu yarıçaplar sırasıyla tekli, ikili ve üçlü bağlar oluşturan atomun kovalent yarıçap uzunluklarıdır. Bu yarıçaplar arasındaki ilişki, örneğin Karbon gibi çoklu bağlar oluşturan elementler için "r" > "r" > "r" şeklindedir. Ancak, sadece zayıf çoklu bağ oluşturan elementler bu kuralı takip etmeyebilir. Özellikle geçiş metallerinde (d ve f), "r"(A) kovalent yarıçap uzunluğu, koordinasyon sayısına, yani atoma komşu en yakın atomların sayısına bağlıdır. Aynı şekilde, tetrahedral kovalent yarıçapın ayarlanması için iç uyumlu alanlar teorisi kullanıldı. Ali Kuçik Ali Küçik (d. 17 Haziran 1991, İnebolu), Türk futbolcudur. Orta saha ve forvet pozisyonlarında görev almakta olup, 2. Lig kulüplerinden Bandırmaspor'da oynamaktadır. Futbola Yavuz Sultan Selim Spor Kulübü'nde başladı. 2003'te lisanslı futbolcu oldu. 2 senede 40'a yakın gol attı. İstanbul Büyükşehir Belediyespor tarafından istense de Beşiktaş seçmelerine gitti. 2004'te Beşiktaş'a transfer oldu. 2006-07 sezonunun ikinci yarısında Beşiktaş A2'de futbol oynamaya başladı. 2007-08 sezonunda da A2 takımında forma giyen Küçik, Ertuğrul Sağlam tarafından A takımda çağrıldı. 3 Ocak 2008'de profesyonel sözleşme imzaladı ve Beşiktaş'ın 5 Ocak 2008'de Diyarbakır BB Diskispor ile oynadığı Türkiye Kupası maçında ilk kez A takım formasını giydi. Son 20 dakika İbrahim Üzülmez'in yerine girdi. Küçik, 2009-10 sezonunda Beşiktaş A2'e forma giydi. Sezon başı Eskişehirspor, sezon arasında ise Kayseri Erciyesspor tarafından istendi. 18 Ocak 2010'da Beşiktaş'la üç yıllık sözleşme imzaladı. 2007-2011 arasında TFF A2 Ligi'nde forma giydiği 92 maçta 45 gol atmıştır. 2010-2011 sezonunda Siyah-Beyazlı camianın çok şeyler beklediği genç forvetin Çaykur Rizespor'a kiralık olarak verilerek bir sezon tecrübe kazanmasına karar verildi. Ancak Alman teknik adam Bernd Schuster'in raporu doğrultusunda alınan karar gereği Karadeniz ekibinin teklifi reddedildi ve Beşiktaş'ta kaldı. 2010-11 sezonunda antrenmanlara çıkan Kuçik, UEFA Avrupa Ligi maçında FC Porto karşısında ikinci yarı oyuna girdi. 28 Kasım 2010'da Galatasaray ile Ali Sami Yen Stadyumu'nda oynanan lig maçında son 3 dakika Filip Hološko'nun yerine girerek ilk kez ligde Beşiktaş forması giydi. 2 Aralık'ta CSKA Sofya maçında ikinci yarı oynayan Ali Kuçik, ikinci golünün asistini yaptı. 3 gün sonra ise Bursaspor ile oynanan lig maçında kariyerinde ilk kez ilk 11'de forma giydi. 76 dakika forma giyen Kuçik'in bir topu da direkten döndü. 2010'da Süper Lig'deki ilk golünü 19 Aralık 2010 tarihinde Gaziantepspor'a atmıştır. Sezonun ikinci yarısında takıma Hugo Almeida'nın transfer edilmesi ve Bobô'nun sakatlığının geçmesi ile yedek kalan ve Beşiktaş A2'de maçlara çıkan Kuçik, tecrübe kazanması için Süper Lig takımlarından Bucaspor'a kiralandı. 6 Şubat 2011'de Gençlerbirliği karşısında ikinci yarı oyuna giren Kuçik, yeni takımının formasını ilk kez giymiş oldu. 2 Mart 2011'de Gençlerbirliği ile oynanan Türkiye Kupası çeyrek final 2. müsabakasında ilk kez ilk 11'de çıkan Kuçik, ilk golünü de bu maçta attı. Takımı 13. dakikada öne geçiren Kuçik, 2-1'lik mağlubiyete engel olamadı ve elendiler. Kuçik, Süper Lig'deki ikinci golünü yine Gaziantepspor'a, bu sefer Bucaspor formasıyla attı. Kuçik'in 39. dakikada attığı golle Bucaspor maçı 2-1 kazandı. 14 maçta 2 gol atan futbolcu, takımının küme düşmesine engel olamadı. 2011-12 sezonu başında Beşiktaş'ın Mustafa Pektemek transferinde anlaşma gereği Gençlerbirliği'ne verilmişti. Fakat bu anlaşmaya rağmen Ali Kuçik, Gençlerbirliği'ne gitmeyi reddetti ve bu karar, iki kulüp arasında kriz yarattı . Neticesinde Beşiktaş'ta kalan futbolcu, 2011-12 sezonunun başında kiralık olarak Kardemir Karabükspor'a gönderilmiştir. İkinci lig maçında golle buluşsa da bu gollerin devamı gelmedi ve ligin ilk yarısı 8 maçta 1 gol atmış oldu. Bülent Korkmaz'ın takımın başını gelmesi ile birlikte yerini kaybeden Kuçik, devre arasında takımdan gönderildi. Ali, 2011-12 devre arasında 120.000 € bedel ile 1. Lig ekibi Göztepe kulübüne transfer oldu. 2011-12 sezonunda 10 maça çıkan Ali, sonraki sezon ise sağ kanat'ta görevlendirildi ve ligde 25 maça çıkıp 5 gol attı ancak takımının küme düşmesine engel olamadı. Kupada ise 4 maçta 3 gol attı. 2013-14 sezonunun ilk yarısını da Göztepe ile geçiren Kuçik, 2. Lig Beyaz'da mücadele eden takımında 5 maça çıktı daha sonra kadro dışı kaldı. 2013-14 devre arasında ise TKİ Tavşanlı Linyitspor'a transfer oldu. Kuçik, 2013-14 sezonunda ilk maçına 3 Şubat 2014'te Ankaraspor karşısında çıktı. Sezon sonunda Kuçik, bir kez daha küme düşme yaşadı. 2014-15 sezonunda 2. Lig ekibi Centone Karagümrük'e transfer olup, başarılı bir sezon geçirdi. 40 resmi maça çıkan futbolcu, biri kupada Bursaspor'a olmak üzere 12 gol kaydetti. Takımı yükselme play-off'larını averaj ile kaçırdı. Kuçik ise tekrar 1. Lig'e geçti ve 1461 Trabzon ile anlaştı. İlk sezonunda kupada beş gol atarak başarılı bir performans gösterse de aynı performansı ligde gösteremedi. Trabzon ekibinin sezon sonunda küme düşmesi ile Kuçik, üçüncü kez 1. Lig'den küme düşmeyi yaşadı. 2016-17 sezonunda takımında kalıp 2. Lig'de 25 lig maçında 10 gol atarak iyi bir performans gösterdi. Ancak takımı bir kez daha küme düştü. Sözleşmesi biten Kuçik ise başka bir 2. Lig ekibi Kastamonuspor 1966 ile anlaştı. 12 Eylül 2006'da Rusya ile oynanan hazırlık maçında ilk kez U-16 millî takım formasını giydi. Bu seviyede 15 kez maça çıktı. Bu seviyede Ocak 2007'de Ege Kupası kazandı. Bu kupanın Grup aşamasında Slovakya'ya 2 gol attı. Haziran 2007'de ise Viktor Bannikov Turnuvası kazanıldı. Grup elemelerinde biri yine Slovakya'ya, öteki Polonya'ya 2 gol attı. Bu seviyede katıldığı son turnuva olan Karadeniz Oyunları'nda ise penaltılar sonucu 2. oldular. Ağustos 2007'de Türkiye, İtalya, İngiltere ve Kuzey İrlanda arasındaki Uluslararası Dörtlü Turnuvada U-17 millî takım kadrosunda Beşiktaş'ı temsil eden tek oyuncu oldu. Küçik 3 maçta da forma giyerken, Türkiye bu turnuvayı kazandı. İsveç Dörtlü Turnuvası'nda da Beşiktaş'ı tek temsil eden oyuncu oldu. Turnuvada aynı puanı aldıkları İsveç'le yaptıkları penaltı atışları sonucu 2. olurken, Küçik, Galler ve İsveç'e birer gol attı. U-17'de oynadığı toplam 15 maçta, bu turnuva dışındaki tek golünü hazırlık maçında Lüksemburg'a attı. 2 Aralık 2008'de ise Fransa ile oynanan hazırlık maçında ilk 11'de forma giyerek ilk kez U-18 takımında oynadı. Ocak 2009'da düzenlenen Valentin Granatkin turnuvasında ikinci olan Türkiye kadrosunda yer alan Kuçik, grup maçlarında Litvanya'ya 2, Belçika'ya 1 gol attı.Katıldıkları Slovakya Kupası'nda Türkiye 6. olsa da Çek Cumhuriyeti'ne 1 gol attı. Toplamda 11 maç forma giydi. U-19'da ilk maçında 11 Ağustos 2009'da Ukrayna ile oynanan hazırlık maçında çıktı. Uluslararası Üçlü Turnuva'da Türkiye ile 1. oldu. 2010 Avrupa 19 Yaş Altı Futbol Şampiyonası'na katılma grubu olan "Elit Grup"ta oynanan 3 maçta da forma giydi. Ağustos 2010'da düzenlenen Valeriy Lobanovski turnuvasına çağrılan Ali Kuçik, iki maçta da ilk yarılarda forma giyerek, kariyerinde ilk kez Türkiye U-20'de forma giydi. Kazerun Kazerun ("Farsça": کازرون, Kāzerūn), İran'ın Fars Eyaleti'nde şehir. Şiraz ile Buşehr arasında, kendi adını taşıyan şehristanın merkezi olan kentin 2005 yılı nüfusu 89.013'tür. Eyaletin kuzeybatısında bulunur ve Bişapur antik kenti yakınlarında bulunması nedeniyle önemli bir şehirdir. Ayrıca İslam peygamberi Muhammed'in sahabelerinden Selman-ı Farisi'nin de buralı olduğuna inanılır. Kent ve çevresinin geçim kaynağını ağırlıklı olarak tarım oluşturur. Sıcak bir iklime sahip olması nedeniyle hurma ve narenciye üretimi yapılır. Kazerun şehrine 19 km mesafedeki Bişapur harabelerinden resimler Lar, Fars Eyaleti Lar veya Laristan (Farsça: لار), İran'ın Fars Eyaleti'nde şehir. Fars Eyaleti'nin güney ucunda bulunan şehir, Laristan şehristanı'nın yönetim merkezidir. 2005 yılı nüfusu 51.961 olup nüfusun çoğunluğu Fars kökenlidir. Şehir, 16 ve 17. yüzyıllarda Fars Körfezi civarındaki önemli şehirlerden birisiydi. Şehrin adı Şehname'de yer alan bir kahramanın ismidir. Şehir, günümüzde iki kısma ayrılmıştır. Yeni şehir (Şehre Cedid), 1960 yılında bölgede meydana gelen depremden sonra kurulmuş Lar'ın modern kısmıdır. Asıl Lar şehrinin bulunduğu eski şehir (şehre kadim) 2007 yılında UNESCO Dünya Mirası Listesi'ne alınan Kaisariye Çarşısı'nın bulunduğu kısımdır. Star Wars Günü Star Wars hayranlarının Star Wars kültürünü ve filmi anmak için gayri resmi olarak tatil ilan ettikleri gündür. 4 Mayıs, filmde fenomen haline gelmiş "May the force be with you. - Güç seninle olsun." repliğinin okunuşuyla ilgili yapılan kelime oyunu dolayısıyla (May the fourth be with you) Star Wars günü olarak kabul edildi. (Luke Skywalker günü olarak da bilinir.) Pakistan'daki Yahudilerin tarihi Pakistan Yahudileri (Urduca:یھودی "Yehudi") Pakistan'ın küçük bir dini azınlığını oluşturmaktadır. Çeşitli hesaplamalar 20. yüzyılın başlarında Karaçi'de yaklaşık 2500 Yahudinin, Peşaver'de küçük bir Yahudi cemaatinin ve diğer şehir merkezlerinde sayısı bilinmeyen Yahudilerin olduğunu gösterir. Bu iki şehirde de birer sinagog bulunmaktaydı, raporlara göre Peşaver'deki sinagog hala aktiftir. Diğer hesaplamalara göre Orta Asya, İran ve Afganistan'dan gelen Yahudilerle bu nüfus daha fazladır. 1881 nüfus sayımına göre Sindh eyaletinde 153 Yahudi vardı. 1919'da bu sayı yaklaşık 650'ye kadar çıktı. 1947'den önce Pakistan'ın Sindh eyaletinde yaklaşık 2500 Yahudi bulunmaktaydı ardından İngiliz sömürge hakimiyeti altındaki Yahudilerin çoğu Karaçi'de yaşadı. Çoğunluğunu Bene Israel'in oluşturduğu Yahudiler zanaat, sanat, şiir, felsefe ve bürokrasiyle ilgilendiler. Şehirde Bağdadi Yahudiler ve Buhara Yahudileri de bulunmaktaydı. Pakistan Yahudi cemaatine hizmet veren bazı örgütler bulunmaktaydı: Karaçi'de 1893'te Magain Shalome Sinagogu kuruldu. Kurucuları Shalome Solomon Umerdekar ve oğlu Gershone Solomon'du (bazı bilgilere göre sinagog Karaçi belediye müfettişi Solomon David ve eşi Sheeoolabai tarafından kurulmuştur). Bu sinagog küçük ama canlı Yahudi cemaatinin merkezi haline geldi. Cemaat liderlerinden Abraham Reuben 1936'da şehir meclis üyeliğine seçildi. İki ana Yahudi grubu olan Bene Israel ve Bağdadi Yahudileri dışında komşu ülke Afganistan'da da bulunan Buhara Yahudilerinin de küçük bir cemaati vardı. Bu cemaat bir kuzey şehri olan ve Hayber-Pahtunhva eyalatine bağlı Peşaver'de bulunmaktaydı. Peşaver'de hizmet veren iki sinagog vardı. Bağımsızlık kazanıldıktan sonra çoğunluğunu Sefarad ibadetleri olan Bene Israel Yahudilerinin oluşturduğu 2000'den fazla Yahudi mevcuttu. İlk toplu göç 1948'de İsrail'in kurulmasıyla başladı; bu, Yahudilere karşı saldırıların ve sinagogların yakılışının tetikçisi oldu. Karaçi sinagogu anti-İsrail gösterilerinin merkezi haline geldi ve Yahudilere karşı ulusal alanda güvensizlik baş gösterdi. Yahudilere karşı saldırılar 1956'da Süveyş Krizi ve 1967'de Altı Gün Savaşı'yla devam etti. Her zaman önce Pakistan'lı olarak görülen Yahudiler Suudi Arabistan maddi destekli örgütlerin protestolarıyla karşılaştı. Muhammed Eyüb Han döneminde Pakistan'daki Yahudilerin mevcudiyeti neredeyse yok olmak üzereydi; çoğu Yahudi İsrail'e, bir kısmı da Amerika Birleşik Devletleri ve Birleşik Krallık'a göç etti. 1960'larda Peşaver'deki küçük Yahudi cemaati varlığını yitirdi ve her iki sinagog da kanadı. 1968'de Pakistan genelinde Yahudi nüfusu 250'ye kadar düştü ve bunların çoğu Karaçi'de yaşıyordu, hizmet veren tek bir sinagog vardı. Arap ülkeleriyle olan Müslüman bağları nedeniyle Pakistan İsrail'le diplomatik ilişki kurmadı. Siyonizm ile Yahudilikin karıştırılmaması gerektiğini anlatan politik çabalar Suudi Arabistan destekli aşırı görüşlü örgütler tarafından dikkate alınmadı. 1974'teki İkinci İslam Zirvesi'nde Başbakan Zülfikar Ali Butto şunları söylemiştir: ""Yahudi" olan Yahudilere karşı kötü niyetimiz yoktur; militarizmiyle kendinden geçmiş ve teknolojik ukalalıklarından pis kokan "Siyonist" Yahudilere misafirperver olmayı reddediyoruz." Karaçi'deki son sinagog olan Magen Shalome sinagogu 1980'lerde bir alışveriş merkezine yol açmak için yıkıldı. Karaçi'de küçük bir Yahudi cemaati varlıklarını hâlen sürdürmektedir. Karaçi Yahudilerinin çoğu İsrail'in Ramla kentine yaşamaktadır ve Pakistan'daki eski sinagoglarına atfen burada inşa ettirdikleri sinagoga Magen Shalome adını verdiler. Bazı Yahudiler kendilerini Zerdüştçü olarak tanıttığı için Pakistan'daki Yahudi sayısının düşünülenin üzerinde olma ihtimali bulunur. İsrail'in Gazze şeridinden çekilmesi gibi Orta Doğu barış sürecindeki gelişmeler sayesinde Türkiye aracılığıyla iki ülkenin diplomatları İstanbul'da bir araya geldi. Pakistan seneler boyunca İsrail'i Filistin'e olan saldırıları nedeniyle kınadı. Pakistan ve İsrail arasındaki diplomatik tek sorun Filistin sorunudur. Zeev Suraski Zeev Suraski () İsrailli programcı, PHP geliştiricisi ve Zend Technologies'in kurucularından biri. İsrail'in Hayfa kentindeki Technion'dan mezun olan Suraski, Andi Gutmans'la birlikte 1997 yılında PHP 3'ü geliştirmişlerdir. İki arkadaş 1999'da Zend Engine'i yaratmış ve Zend Technologies adlı bir şirket kurmuşlardır. Şirketin adı Zeev ve Andi sözcüklerinin birleştirilmesiyle oluşmuştur. Apache Yazılım Derneği'nin üyelerinden biri olan Suraski 1999 yılında FSF Özgür Yazılımın Gelişimi Ödülü'ne aday gösterilmiştir. David Ryazanov David Riazanov (Rusça: Дави́д Бори́сович Ряза́нов), asıl soyadı Goldendach (Rusça: Гольдендах) (10 Mart 1870 – 21 Ocak 1938), Rus Marksist ve Marksist kuramcı. Odessa'da Yahudi bir ailenin mensubu olarak dünyaya geldi. 15 yaşında Narodnik devrimcilerine katıldı ve tutuklanarak hapse atıldı. 1887'de sosyalizm çizgisinde ilerlemeye başladı. Riazanov, 1914'te I. Dünya Savaşı'nın çıkması ile savaşa katıldı. 1915'te ise II. Enternasyonal'in dağılması ile toplanan Zimmervald Konferansı'na katılmıştır. 1917'deki Şubat Devrimi ile mevcut hükümete karşı Sovyetleri destekleyen Bolşeviklere katılmıştır. Riazanov daha sonra ise Ekim Devrimi'nde yer almıştır. Marx-Engels Enstitüsü'nü kuran Riazanov, Sovyet felsefe dünyasının önde gelen kuramcılarındandır. Iron Man 2 Iron Man 2 (Türkçe: "Demir Adam 2"), 2010 ABD yapımı üçüncü Marvel Sinematik Evreni aksiyon filmi. Ivan Vanko adında rus bir adam babası ölüm döşeğinde iken babasının Stark'lardan intikam almasını istemesi üzerine bir silah üzerine çalışmaya başlar. Tony dünyaya gizli kimliğini ilan ettiği için hükûmet tarafından demir adam zırhını devlete teslim etmesi için baskı görmektedir. Tony kendisinin barışı sağladığını söyleyerek zırhı vermeyeceğini söyler. Halktan da destek alır. Bu sırada yanına sekreter olarak Natalia Romanova adında bir kadını işe alır. Tony Monaco da bir F3 yarışına katılır. Yarış sırasında Ivan piste girer ve kamçı tipi elektrikli silahı ile Tony'nin arabasına saldırır. Pepper ve happy zırhını Tony'ye getirirler. İkisi kapışır. Tony bayağı hırpalandıktan sonra Ivan'ın güç reaktörünü söker ve onu etkisiz hale getirir. Ivan kaybettin der. Tony hapishanede onu ziyaret eder. Ivan ona güç reaktörünü babasının yaptığını, Tony'nin babasının ondan çaldığını söyler. Ayrıca insanlar Tanrının kanadığını görünce ona inancını kaybeder der. Sonrasında senatörlerden baskılar gelmeye başlar. Herkesin elinde bu icattan olabileceği şüphesiyle zırhını teslim etmesini isterler. Tony'nin en büyük rakibi Hammer firması Ivan'ı hapisten kaçırır ve ondan karşılığında demir adam zırhı yapmasını isterler. Tony göğsündeki şarapnel parçalarının kalbine gitmesini engelleyen ark reaktörünün vücudunu zehirlemesi nedeniyle yakın zamanda öleceğini bilmektedir. Evinde parti verir. Demir adam zırhı üzerindedir. Sarhoş olur. Rhodey gelir ve tartışırlar. Rhodey yedek demir adam zırhını giyer ve demir adamla kavga ederler. Rhodey zırhı alır ve devlete teslim eder. Nick Fury Tony'ye gelerek onu kurtaracak elementle ilgili bilginin kendisinde olduğunu ancak kendine gelmesi gerektiğini söyler. Yanlarına Natalia Romanova gelir ve bir SHIELD ajanı olduğunu söyler. Tony Fury'den aldığı bilgilerle babasının gizli formülünü çözer ve yeni bir ark reaktörü yapar. (Üçgen şekilli). Hammer basına ve askeriyeye Ivan'ın yaptığı askeri robotların tanıtımını yapmaktadır. Rhodey'in zırhını da silahlarla donatıp onu War Machine'ye dönüştürmüştür. Tony salona gelir ve Rhodey i uyarır. Ancak Ivan tüm robotların ve War Machine'nin kontrolünü ele geçirir. Kavga başlar. Tony Rhodey'i serbest bırakır. Diğer robotlara karşı beraber savaşırlar. Ivan kendi zırhı ile gelir. Iron man ve War Machine birlikte Ivan'ı yenerler. Nick Fury Tony ye Avengers kuruluş raporunu verir. EÅŸitlik ve Demokrasi Partisi Eşitlik ve Demokrasi Partisi (EDP), soldan birçok siyasal hareketin solda yeni parti arayışları içerisinde bir araya gelmesi sonucu 13 Mart 2010'da kurulmuştur. Yüksek Seçim Kurulu tarafından 12 Haziran 2011 Seçimleri'ne girebilmeye hak kazanmış 27 partiden biriydi. Partinin kuruluşu özellikle ÖDP'den ayrılan Özgürlükçü Sol Hareket kanadın, SHP'nin ve ABF'nin yönetim kanadı ile yaptığı görüşmeler sonucunda gerçekleşmiştir. Partinin yönetim kurullarında olmalarına rağmen zamanla örgütsel anlamda aradıklarını bulamayan ABF ve SHP bileşenlerinden özellikle 12 Eylül 2010 anayasa değişikliği Referandumu ve 12 Haziran 2011 Seçimleri dönemlerinde ayrılmalar olmuştur. İlk ayrılmalar, Kemal Kılıçdaroğlu'nun CHP Genel Başkanı olması ardından ve daha sonraki 12 Eylül 2010 Referandumu sürecinde Parti Meclisinin aldığı ""AKP Zihniyetine Hayır, Referandumda Evet"" kararı sonrası gerçekleşmiştir. EDP, Mart 2011'de partinin en yetkili ve en geniş katılımlı organı Danışma Meclisini toplayarak, Emek, Demokrasi ve Özgürlük Bloğu ile seçimlere katılma kararı almıştır. Bu yüzden kendi başına seçime katılmamış ve YSK'ya aday listesi vermemiştir. Bu karar da partiden SHP ve ABF bileşenlerinden MYK'da istifalara neden olmuştur. Bu istifalarla birlikte Ziya Halis de partinin büyümesini yeterince sağlayamadığı gerekçesiyle Genel Başkanlık görevinden istifa etmiştir. 12 Haziran 2011 Genel Seçimleri arefesinde parti yoğun olarak ÖDP'den ayrılan Özgürlükçü Sol Hareket ve partinin organlarında da görev almış bağımsız kişilerle yoluna devam etmiştir. ABF'den ve SHP'den yönetim seviyesinde verilen istifalar sonucu partide daha önce sıkça dile getirilen bileşen kavramının sonlandığı bir döneme girilmiştir. EDP, 25 Kasım 2012 tarihinde Yeşiller Partisi ile birleşmiş; Yeşiller ve Sol Gelecek Partisi partisi kurulmuştur. Özgürlükçü Sol Hareket’in çağrısı üzerine SHP, DSİP ve Alevi Bektaşi Konfederasyonu yöneticileri ile kimi sendikacılar ve aydınlar 4 Temmuz’da toplanarak, yeni sol parti girişimini tartıştı. Yoğunlukla bu üç kesimin (SHP, Yeni Sol-ÖSH, ABF-Nasıl Bir Türkiye İstiyoruz) yürüttükleri görüşmeler neticesinde 12 Mart 2010 günü çok sayıda bireysel katılımla birlikte kuruldu. Kuruluş, parti kuruluşunu hızlandırmak amacı ile SHP'nin 3. Olağanüstü Kurultayı'nda kurumsal kimliğin devralınması ve SHP'nin isminin, programının ve tüzüğünün yenilenmesi ile gerçekleşmiş oldu. Parti bileşenlerinin vardıkları mutabakat sonucu 1991 seçimlerinde SHP'den Sivas milletvekilliğine seçilmiş; 1995 yılında Çalışma ve Sosyal Güvenlik Bakanlığı ve Devlet Bakanlığı yapmış olan Ziya Halis genel başkanlığı üstlendi. 22-23 Mayıs 2010 tarihlerinde gerçekleşen kurultay sonucu Cumhuriyet Halk Partisi Genel Başkanlığına Kemal Kılıçdaroğlu'nun getirilmesi ile birlikte Başta İstanbul ve Ankara olmak üzere yüzlerce Eşitlik ve Demokrasi Partisi üyesi partiden istifa ederek Cumhuriyet Halk Partisi'ne katıldı. Bu süreçte partinin SHP ve ABF kökenli kadrolarının bir çoğu da yönetim görevlerinden veya partiden ayrıldı, bir kısmı ise EDP de kaldı. Yine 12 Eylül 2010 Referandumu sürecinde Parti Meclisinin aldığı "AKP Zihniyetine Hayır, Referandumda Evet" kararı sonrası MYK'dan ayrılmalar oldu. Mart 2011'de partinin en yetkili ve en geniş katılımlı organı Danışma Meclisini toplayarak, Emek, Demokrasi ve Özgürlük Bloğu ile seçimlere katılma kararı aldı. Bu yüzden kendi başına seçime katılmadı ve YSK'ya aday listesi vermedi. Bu karar da partiden SHP ve ABF bileşenlerinden istifalara neden oldu. EDP'den ayrılan SHP kadrolarının bir kısmı daha sonra 16 Nisan 2011'de Hüseyin Ergün'ün genel başkanlığında Sosyal Demokrat Parti'yi kurdu. Partinin kurucu genel başkanı Ziya Halis 14 Mart 2011 tarihinde yaptığı açıklamada "EDP Genel Başkanlığı görevinden partinin arzu ettiğim gelişimini ve büyümesini yeterince sağlayamadığım için istifa ediyorum" diyerek genel başkanlıktan ayrıldı. Ziya Halis'in istifasından sonra Parti Meclisi aldığı kararla partiye bağımsız olarak katılan Doç. Dr Ferdan Ergut'u genel başkan olarak seçti. Bu dönemde tabanda zaten varlıkları çok fazla hissedilmeyen ABF ve SHP kesimlerinden MYK'da da yaşanan istifalar sonucu MYK oldukça yenilendi. Parti politikalarında kalkınmacı sosyal demokrasi anlayışından uzaklaşılmış ve parti işleyişi daha yatay bir hale geldi. Ferdan Ergut daha sonra yapılan ilk olağan kongrede de tek aday olarak parti genel başkanlığına seçilmiş ve parti kapanana kadar bu görevi sürdürdü. Ayrıca bu kongrede Yeşiller Partisi ile birleşilmesi yönünde görüşmeler yapılması kararı alındı. 2012 yılı içinde ÖDP'de tekrar istifalar olmuş ve istifa edenlerden bir kısmı EDP'ye ve BDP'ye katılmıştır. Bisiklet (anlam ayrımı) Bisiklet ÅŸu anlamlara gelebilir: 2010-11 SÃ¼per Lig 2010-11 Süper Lig, Süper Lig'in 53. sezonudur. Önceki sezon 1. Lig'i şampiyon tamamlayan Karabükspor, ikinci Bucaspor ve play-off şampiyonu Konyaspor, bu sezon Süper Lig'de oynamaya hak kazanmıştır. Lig, 14 Ağustos 2010'da başlamış ve 22 Mayıs 2011'de sona ermiştir. Sezon bittikten sonra Temmuz 2011'de, bu sezon ile ilgili şike yapıldığı iddiasıyla dava açılmıştır. Şike davası nedeniyle Türkiye Futbol Federasyonu, sezonu şampiyon kapatan Fenerbahçe'yi UEFA Şampiyonlar Ligi'ne katılmaktan men etmiştir. UEFA, Fenerbahçe'nin yerine sezonu 2. bitiren Trabzonspor'u 2011-12 UEFA Şampiyonlar Ligi'ne dahil etmiştir. 2011 Türk futbolu şike davası, İstanbul Cumhuriyet Başsavcılığı'nın talimatıyla Organize Suçlarla Mücadele Şube Müdürlüğü'ne bağlı ekiplerin yapmış olduğu 8 aylık teknik ve fiziki takip inceleme neticesinde 3 Temmuz 2011 tarihinde Türkiye'nin 15 şehrinde eş zamanlı olarak gerçekleştirdiği operasyonla birçok aktif yönetici ile futbolcunun gözaltına alınması sonucu başlamıştır. 2 Temmuz 2012 tarihinde davanın 23. duruşması görülmüş, İstanbul 16. Ağır Ceza Mahkemesi kararlarını açıklamıştır. Daha sonra 10 Ağustos 2012 tarihinde mahkeme gerekçeli kararını açıklamıştır. UEFA, 24-25 Mayıs 2013 tarihinde Londra'da gerçekleştirdiği kongrede "Irkçılık ve şikeye karşı sıfır tolerans" prensibi çerçevesinde çok ciddi kararlar aldı. Bu tür eylemlerde geri dönük zaman aşımını kaldıran UEFA, eğer yerel federasyon bu olaylara kamu vicdanını tatmin edici cezalar vermezse kendi soruşturmasını başlatabileceğini açıkladı. Nitekim Türkiye'deki şike davası için TFF'nin yaptığı sportif yargılama neticesinde çıkan kararları tatmin edici bulmayan UEFA, 10 Haziran 2013 tarihinde Beşiktaş ve Fenerbahçe'yi "Direkt veya dolaylı olarak maç sonucuna etki etmek" suçlamasıyla UEFA Kontrol ve Disiplin Kurulu'na sevk etti. 3 Temmuz Süreciyle ilgili yeniden yargılama davasında Mahkeme Heyeti, Fenerbahçe Başkanı Aziz Yıldırım, Fenerbahçe Yöneticileri İlhan Ekşioğlu, Şekip Mosturoğlu ve Ali Yıldırım ile aralarında Tamer Yelkovan ve Cemil Turan'ın da olduğu Fenerbahçe'den yargılanan tüm şahıslar için önceki hükmün iptaline ve beraate karar verdi. Garip (film) Garip, Memduh Ün'ün yönetmenliğini yaptığı 1986 yapımı Türk filmi. Yeşilçam'ın futbol kökenli sinemacılarından Memduh Ün'ün filminde Kemal Sunal geçinmek için ne iş olsa yapan futbol meraklısı, Beşiktaş'a aşık, kara kartallı kasketini başından eksik etmeyen bir gençtir. Ekmeğini taştan çıkartan delikanlı, Galatasaraylı bir arkadaşına ait olmasına karşın siyah-beyaz renklerde boyadığı sandalın içinde, kundakta bir bebek bulur. Defalarca denemesine karşın bebeği kimseye bırakamayınca, yanına alır, sevgiyle büyütür. Kemal Sunal, bebeğin altını değiştirirken, Erkek sandığı bebeğin kız olduğunu görür ayrıca, Sen Galatasaraylısın galiba, onlar da hemen su koyverirler, ya da bebek ağlayınca, "Tamam sen kesin Galatasaraylısın, onlar da çok ağlar" demektedir. Büyüyünce cin gibi kız olur bu ufaklık ancak babasının telkinleri doğrultusunda Galatasaraylıdır. Baba-kız birlikte maça giderler. İkisi beraber para kazanmak için değişik yöntemler denerler daha sonra ev sahibi onları evden atınca Fatoş Kemal'e sen mızıka çal çok para kazancaz deyip oynamaya başlar o sırada oradan geçen film yapımcısı Fatoş'u çok beğenince bir anda film sektörüne girerler ve çok zengin olurlar e haliyle böyle olunca onu yıllar önce yeğeni Nesrin'e zorla bıraktıttıran gerçek babası onu almaya gelir Fatoş gitmek istemez ancak dava sonunda hakim kararı dolayısıyla Fatoş gerçek babasına verilir. Kemal bu duruma çok üzülür ama elinden bir şey gelmez ta ki Fatoş kendini inşaattan atmaya kalkıncaya kadar gerçek babası kızının hayatı için onu tekrar Kemal'e verir ve filmin sonunda Nesrin ile Kemal evlenir. 2002 Venezuela askerî darbe girişimi 2002 Venezuela darbe girişimi, 11 Nisan 2002 günü Bolivarcı Venezuela Cumhuriyetinin anayasal Devlet Başkanı Hugo Chávez’i devirmek için yapılan ve başarısız olan eylemlerin tamamını anlatır. Fedecámaras adlı işveren sendikası tarafından protestolar ve genel grev ile başlayan olaylar 11 Nisan 2002 günü muhalefet tarafından örgütlenen yürüyüşle devam etti. Yürüyüş güzergahının sonunda ise başkent Caracas’daki hükûmet binası olan Miraflores Başkanlık Sarayı bulunmaktaydı. Muhalefet gösterileri sırasında Chávez taraftarları da gösteriler düzenlemiş, iki farklı görüşteki grubun karşı karşıya gelmesi üzerine çıkan silahlı çatışmalar sonucu iki taraftan da çok sayıda gösterici hayatını kaybetmiştir. Çatışmaların üzerine Chávez karşıtı komutanlar darbe planlarını yürürlüğe koyarlar. Buna göre Başkanlık Sarayı işgal edilerek Chávez tutuklanır. Yeni devlet başkanı olarak Fedecámaras işveren sendikası başkanı Pedro Carmona Estanga göreve getirilir. Ancak Venezuela halkının kararlı protesto gösterileri, uluslararası kamuoyunun Carmona’yı devlet başkanı olarak tanımaması ve hükümete bağlı ordu mensuplarının duruma el koyması ile darbe girişimi başarısız olur. Chávez 14 Nisan 2002 sabahı yeniden göreve döner. Darbenin ülkedeki muhalif medya ve basın kurumlarınca uzun süredir devam eden karalama kampanyasının ardından gelmesi Chávez tarafından değerlendirilmiş ve darbecilerle işbirliği yapıldığı sonucu çıkartılmıştır. Ayrıca darbenin ardından ülkedeki en büyük patron örgütünün başkanının iktidara getirilmesi de sermaye çevrelerinin darbeye verdiği desteğin delili olarak gösterilmektedir. Darbeyle gelen yönetime açık destek veren bir başka kurum da Katolik Kilisesi olmuştur. İlk defa 1998 yılında devlet başkanı seçilen Chávez’in seçim vaatlerinden bir tanesi de yeni bir anayasal meclis kurmaktı. Bu yönde hazırlanan yeni anayasa yapılan 15 Aralık 1999 tarihindeki referandumla %71,78 oranında destek alarak onaylandı. Yeni anayasa ile daha önceki ekonomik ve siyasi güçlerini kaybetmeye başlayan orta ve üst sınıflar ile iş çevreleri ve başta özel televizyon kanalları olmak üzere bazı basın kurumları hükûmet karşıtı eleştirilerini yoğunlaştırdılar. Hükümetin uyguladığı temel besinlerin yoksul halka ucuz sağlanması için destekleme, petrol gelirlerinin yeniden dağıtımı ve büyük arazilerin bölünmesi kararları hükümetin Venezuela iş çevreleri tarafından eleştirilmesine yol açtı. 1999 Referandumunun onaylanmasıyla yeni anayasaya göre yapılan 30 Temmuz 2000 yılı devlet başkanlığı seçimlerinde Beşinci Cumhuriyet Hareketi adına seçime giren Chávez %59,76 oy alarak yeniden göreve seçilir. 2001 yılı sonunda Chávez’in devlet petrol şirketi olan Petróleos de Venezuela’nın (PDVSA) gelirlerini devlet kontrolü altına alma kararı özellikle işveren sendikası Fedecámaras önderliğinde direnişle karşılaşır. Şirket yönetiminin de desteğiyle 10 Aralık 2001 günü petrol işçileri önderliğinde Venezuela’da ülke çapında genel grev yapılır. 2002 yılı Şubat ayında Chávez PDVSA yönetim kurulunda büyük değişiklik yaparak kendi ekonomik programını destekleyen kişileri yönetime dahil eder. PDVSA yönetimiyle hükûmet arasındaki gerilim artar ve 8 Nisan 2002 tarihinde 7 yöneticiyi görevden alır. Görevden atılan kişilere muhalefet sahip çıkar ve hükûmet aleyhtarı gösteriler yoğunlaşır. Petrol üretiminin yapılan eylemlerden ötürü aksaması üzerine hükûmet araçların tüketimi için benzin ithalatına karar verir. Durumdan rahatsız olan işçi sendikaları, işveren sendikası Fedecamaras, muhalif siyasi partiler, Katolik Kilisesi ve özel televizyon kanalları 9 Nisan 2002 günü için genel grev çağrısı yapar. Bu genel grevin öncekilerinden farkı süresiz olması ve Chávez’in doğrudan görevden alınmasını talep etmesiydi. Genel grevin üçüncü günü olan 11 Nisan 2002 günü gösteriler çatışmalara dönüşmeye başlar. Hükûmet karşıtı muhalefet o gün yapılacak olan gösteri yürüyüşünün güzergahını değiştirerek başkent Karakas’daki hükûmet binası olan Miraflores Başkanlık Sarayına yürümeye başlarlar. Bu durum karşısında Devlet Başkanı Chávez Venezuela Ordusuna iç huzursuzluklar sırasında uygulamaya konulmak için hazırlanmış olan Ávila Planını yürürlüğe koymaları için emir verirken, devlet televizyonuna çıkarak halkı Bolivarcı Devrimi korumaya çağırır. Muhalif göstericiler Başkanlık Sarayına yaklaştıklarında hükûmet taraftarları ile aralarında çatışmalar başlar. Bu sırada ordu birlikleri, polis kuvvetleri ve iki gösterici grup arasında silahlı çatışmalar başlar. Bu sırada iki taraftan da toplam 19 kişi hayatını kaybeder. Bu sırada Başkanlık Sarayında bulunan hükümete karşı daha önceden kaydedildiği sonradan ortaya çıkacak olan bir yayın CNN Español televizyon kanalı başta olmak üzere özel televizyonlarda yayınlanır. Bunda ordu yönetimindeki general ve amiraller çatışmalardan ve ölümlerden Chávez’in sorumlu olduğunu bildiren bir basın açıklaması yaparak Chávez yönetimini tanımadıklarını ilan ederler. Devlet Başkanı Chávez ve çok sayıda bakanı içerideyken Başkanlık Sarayının etrafı tanklar tarafından sarılır. 11 Nisan akşamında Saraya gelen Ordu üst yönetiminden komutanlar Chávez’in istifa etmesini talep ederler. General Manuel Rosendo diğer kuvvet komutanlarıyla beraber devlet başkanının uygulamaya koymak için emir verdiği Ávila Planını yürürlüğe koymadıklarını açıklayarak, ona itaat etmediklerini bildirirler. 12 Nisan sabahının ilk saatlerinde darbeciler Chávez’in istifa etmesine yönelik taleplerini yinelerler. Chávez Saray önünde bulunan halka zarar verilmesini engellemek için bu talebi değerlendirmeye alacağını bildirir. Ancak eğer bazı koşullar sağlanırsa istifa edeceğini açıklar; Meclis önünde istifa edecektir, yeni seçimlerden önce iktidar Devlet Başkan Yardımcısına geçecektir ve halka televizyondan canlı olarak seslenmesine izin verilecektir. Talepler darbeciler tarafından kabul edilmez, istifa gerçekleşmezse sarayın bombalanacağı sabah 3'te bildirilir. Bundan yaklaşık 20 dakika sonra General Lucas Rincón televizyon kanallarına Chávez’in istifa ettiğini duyursa da Chávez darbecilere ancak “tutsak edilmiş bir devlet başkanı” olarak teslim olduğunu belirtir. Chávez teslim olduktan sonra Tiuna’daki askerî üssü götürülür. Burada Katolik Kilisesinin temsilcileri ile görüşür. Ayrıca darbeye katılan ordu mensuplarıyla görüşür. Bu aşamada Chávez’in sürgün olarak Küba’ya gönderilmeyeceği belli olur. Onun yerine La Orchila üssüne götürülmesi ve burada bekletilmesine karar verilir. Chávez Tiuna’da tutsak edilirken kızıyla telefonla konuşarak istifa etmediğini bildirir. Kızı ise hala Chávez’e bağlı telefon operatörleri sayesinde önce Küba Devlet Başkanı Fidel Castro sonra da Küba televizyonu ile irtibat sağlayarak Chávez’in istifa etmediğini tüm dünya kamuoyuna açıklamış olur. Sonrasında Chávez Puerto Cabello yakınlarında Turiamo deniz üssüne götürülür. Burada askerler kendi aralarında Chávez’in idam edileceğinden bahsetmişlerdir. Fedecámaras işveren sendikası başkanı ve iş adamı Pedro Carmona, Chávez'in tutuklanmasından sonra geçici devlet başkanı ilan edilir. Carmona Kararnameleri olarak bilinen kararla Meclis ve Yüksek Mahkeme ve referandumla kabul edilen 1999 Anayasası lağvedilir. Darbeyle başa geçen geçici yönetim en geç Aralık 2002 tarihinde yeni seçimlerin yapılacağını açıklar. Kararla ayrıca Chavez döneminde atanmış tüm valiler, belediye başkanları ve hakimler görevden alınır. Bu aşamada Kosta Rika’da toplantı halinde olan Latin Amerika hükümetleri aldıkları ortak kararla Venezuela’da anayasal düzenin değiştirilme girişimini kınayan bir karar alınır, sadece El Salvador Carmona hükümetini tanıdığını ilan eder. Carmona bir yıl içerisinde yeni bir seçim öngörmüş olsa da 1999 yılının önceki iki kamaralı parlamenter sisteme dönüş, ekonomide alınan tüm temel karaların geriye döndürülmesi ve tüm anayasal yapının kaldırılması Chávez karşıtı muhalif cephede bölünmelere yolaçar. Carmona’nın sadece küçük bir oligarşik elitin isteklerini yerine getirdiği görülür. Buna ek olarak yapılan stratejik hatalar Carmona hükümetinin kendisine yöneltilen eleştiriler karşısında güçsüz duruma düşmesi sonucunu yaratır. Chávez’in istifa etmediği haberinin dalga dalga yayılmasıyla beraber Chávez yanlısı halk korsan gösteriler düzenleyerek hükümete karşı çıkarlar. Gösteriler sırasında polis kuvvetleri ile karşı karşıya gelinir. Başkanlık Sarayının etrafında Chávez yanlısı gösterilerde yüzbinlerce kişi katılır. Gösterilerde Chávez’in en büyük destekçisi olan şehrin en yoksul tabakalarının varlığı hissedilir. Chávez’e bağlı kalan Başkanlık Muhafızları göstericilerin desteği arasında sarayda denetimi ele geçirince darbe çöker. Carmona kaçmayı başarsa da çoğu hükûmet üyesi tutuklanır. Chávez’in yeri ve durumu tam olarak bilinmediği için Başkanlık Sarayına dönen Chávez hükûmeti mensuplarından Devlet Başkan Yardımcısı Diosdado Cabello, Chávez görevine dönünceye dek devlet başkanlığına getirilir. 13 Nisan günü ordudaki en büyük destekçisi Özel Kuvvetler komutanı General Raúl Baduel, yoğun halk gösterileri ve Başkanlık Sarayının ele geçirilmesi sayesinde Chávez artık göreve dönmek üzeredir. Carmona hükûmeti iktidarda olduğu kısa sürede çok sayıda karara imza atmış, çeşitli toplumsal kesimler tarafından desteklenmiş olmasına karşın başarısız olmuştur. Carmona kararnameleri olarak bilinen darbeyle başa geçen hükümetin ilk icraatı 12 Nisan 2002 günü Başkanlık Sarayında yapılan toplantıda önde gelen 400 Venezuelalı tarafından imzalarıyla desteklenen "Milli Birlik ve Demokrasiye Geçiş Hükümeti"nin ilan edilmesi oldu. Carmona kararlarının en temel özelliği 1999 Anayasasının geri çekilmesi oldu. İlk kararlar ise ilgi çekicidir: Başkanlık Sarayındaki törende Carmona hükümetinin kuruluş kararını imzalayan ve darbeyi olumlayan 400 Venezuelalı arasında önemli isimler yer almaktadır: Venezuelalı muhalif iş adamı Gustavo Cisneros Rendiles’in sahibi olduğu Venevisión adlı özel televizyon kanalı 11 Nisan 2002 günü sürmekte olan olayların görüntülerini yayınlarken ulusal ve uluslararası kanallarda çok sıklıkla gösterilecek olan çok tartışmalı bir süreci başlatmış oldu. Yayınlanan habere göre iki karşıt görüşlü eylemci grubu Karakas’ın eski merkezine yakın bir yerdeki araç trafiğine açık Llaguno köprüsü civarında karşılaşmışlar ve silahlı çatışma çıkmıştı. Habere göre Chávez yanlısı göstericiler köprünün üzerinden aşağıdaki muhalif göstericilere ateş açmış ve çok sayıda göstericiyi öldürmüştü. Habere göre ölenler sadece muhaliflerdendi. Görüntüler çok çarpıcıydı. İspanya’daki José María Aznar hükûmeti 28 Kasım 2002 tarihinde haberi yayınlayan muhabir Luis Alfonso Fernández’e Uluslararası İspanya Krallık Gazetecilik Ödülünü verdi. Ancak daha sonra Fernández’in de onayladığı yorumlarda Venevisión kanalında yayınlanan haberin yanlı olacak şekilde kasten yanıltıcı şekilde çekildiği ortaya çıkacaktır. Buna göre köprünü üzerinde ve köprünün altındaki Chávez yanlısı göstericiler polise ait keskin nişancıların hedefi olmuş, çok sayıda gösterici öldürülmüştür. Keskin nişancılara karşı tabancalarla ateş eden Chávez yanlıları ise köprüden aşağıya doğru muhalif göstericilere doğru ateş ediyor gibi gösterilmiştir. Venevisión kanalında gösterilen kareler köprüden aşağıya doğru göstericilere ateş ediliyor iddiasındayken, diğer açıdan çekilen fotoğraflarda köprünün altında hiçbir göstericinin olmadığı görülmektedir. 2003 yılı Aralık ayında görülen davada Venezuela mahkemeleri köprünün üzerindeki göstericilerin ölümlerden sorumlu olmadığı yönünde karar vermiştir. 12 Nisan 2002 günü, Carmona hükûmeti iktidarı aldığı sırada bazı muhalif göstericiler Karakas’daki Küba Elçiliğine giderek buranın önünde gösteri yapmaya başlarlar. Açıklanan amaçları Chávez hükûmeti üyelerinin elçiliğe sığındığı ve bu kişilerin elçilikten çıkartılması gerektiğidir. Elçiliğe karşı gösterilerin saldırıya dönüşmesi üzerine Küba Cumhuriyeti Venezuela Büyükelçisi Germán Sánchez Otero, elçiliğin bulunduğu Baruta Belediye Başkanı Henrique Capriles Radonski ile görüşmüş ve polise haber vermiştir. Ancak artık binanın elektrik ve suyunu kesen göstericilere polis müdahale etmemiştir. Elçilik önündeki gösteriyi düzenleyen ve Küba Elçiliğinin ele geçirilmesi talimatını veren kişinin o gün olay yerinde bulunan Castro karşıtı Kübalı muhalif Salvador Romaní olduğu hem elçilik görevlilerince bildirilmiş hem de yıllar sonra kendisi tarafından doğrulanmıştır. Elçiliğe karşı saldırılar belediye başkanının ve Kardinal Ignacio Velasco’nun araya girmesiyle hafifleyecek, Carmona hükümetinin devrilmesiyle de sona erecektir. Olaylardan sonra açılan kamu davası sonucu olaylarla ilgili Belediye Başkanı Radonski suçlanacak ancak suçsuz bulunacak, firari sanık Romani ise suçlu bulunacaktır. 18 Ağustos 2002 tarihinde Yüksek Adalet Mahkemesi emir komuta zincirini izleyerek istemeden askerî darbeyle sonuçlanan ayaklanmaya katılan askerlerin suçlu olamayacağına hüküm verir. Ancak aynı mahkeme 11 Mart 2005 günü aldığı kararla önceki kararı geçersiz ilan etmiştir. Buna göre General Efraín Vásquez Velasco, Havacı General Pedro Pereira, Amiraller Héctor Ramírez Pérez ve Daniel Comisso Urdaneta askerî isyan suçuyla yeniden yargılanabilecektir. Devlet Başkanı Hugo Chávez 31 Aralık 2007 günü yetkileri kapsamında olan af çıkartma yetkisine dayanarak özellikle 11 Nisan 2002 olayları başta olmak üzere o dönemde işlenen suçları dair mahkeme sürecinde olan davalarla ve suçlarla ilgili olarak af ilan etti. Af kapsamındaki suçların detaylı olarak belirtildiği kararnamede öne çıkan bazı suçlar aşağıda belirtilmiştir: 11 Nisan 2002 tarihinde meydana gelen ölüm ve yaralanma olaylarıyle ilgili olarak dernekleşen kurban yakınlarının şikayetleri üzerinde Karakas Metropolitan Polis Örgütünün çeşitli mensupları için silah kullanarak kasten adam öldürme suçundan dava