karşısında Elizabeth için için kıvranıyordu. Genç kız, bir yıl önce hepsini umutlandıran güzel olasılıklar bugün gene belirseydi, her şeyin hızla, gene aynı sıkıcı sonuca doğru gideceğinden emindi. O anda böyle ıstırap dolu dakikaların acısını ne Jane'in kalbinden ne de kendi kalbinden silmeye, yıllarca sürecek bir mutluluğun bile yetmeyeceğini hissetti. Kendi kendine, Kalbimin en büyük dileği, dedi, ne Darcy'yi ne de Bingley'i bir daha ömür boyu görmemek. Dostlukları şimdi duyduğumuz azabı giderecek kadar büyük bir zevk veremez. Umarım hiçbirini bir daha görmem. Yine de yıllarca sürecek bir mutluluğun bile gideremeyeceği mutsuzluk ve ablasının, güzelliği ile eski âşığının hayranlığını yeniden alevlendirdiğini görünce adamakıllı hafifledi. Bay Bingley odaya ilk girdiği zaman Jane ile pek az konuşmuştu, ama giderek daha çok ilgileniyordu. Eskisi kadar konuşkan olmasa da, onu geçen yılki kadar güzel, bir o kadar cana yakın, bir o kadar doğal bulmuştu. Oysa genç kız her zamankinden farklı davranmamaya çok dikkat etmiş, kendini her zamanki kadar konuştuğuna inandırmıştı. Ama kafası öyle doluydu ki sessiz oturduğunu kendisi de bilmiyordu. Misafirler gitmek için kalktıklarında Bayan Bennet niyetlendiği daveti unutmadı ve iki genç birkaç gün içinde gerçekleştirilmek üzere Longbourn'da bir yemek daveti aldılar. Bayan Bennet bu davet kabul edildikten sonra, Bana bir ziyaret borcunuz vardı Bay Bingley, diye devam etti. Çünkü geçen kış Londra'ya giderken, döner dönmez bizimle yemek yiyeceğinize söz vermiştiniz. Görüyorsunuz, unutmadım. İnanın, Londra'dan dönmediğinizi ve sözünüzü yerine getirmediğinizi görünce büyük bir hayal kırıklığına uğramıştım. Bingley bu sözler üzerine biraz bocalar gibi oldu ve işleri nedeniyle erken dönemediğini, bunun için üzüldüğünü belirten bir şeyler söyledi. Bu konuşmadan sonra da iki arkadaş izin isteyip ayrıldı. Bayan Bennet onları o gün yemeğe alıkoymayı pek istemişti. Ama evinde her zaman iyi yemekler olmasına rağmen son derece ciddi niyetler beslediği bir adam için iki ana yemekten aşağısına razı olamazdı. Yılda on bin sterlin gelirli bir gencin iştahı ve gururu da ancak bu kadarıyla duyurulabilirdi. LIV Misafirler gider gitmez Elizabeth heyecanını yatıştırmak, daha doğrusu rahatsız edilmeden duygularını körletecek konular üzerinde durmak için bahçeye çıktı. Bay Darcy'nin tavrı onu şaşırtmış ve sıkmıştı. Sessiz oturmayı, ciddi ve kayıtsız davranmayı kararlaştırdıysa niye geldi. diye düşünüyordu. Bu soruya, kendisini rahatlatacak bir yanıt bulamadı. Genç kız, Londra'dayken dayıma ve yengeme karşı hâlâ sokulgan davranabiliyor, onların hoşuna gitmeye çalışabiliyor da, diye düşünüyordu. Niye bana gelince böyle olmuyor. Benden korkuyorsa buraya neden geldi. Artık bana aldırmıyorsa neden susup oturuyor. Sıkıcı, hain adam. Bundan sonra onu düşünmeyeceğim. Jane'in, misafirlerin gelişine kız kardeşinden daha çok memnun olduğunu gösteren neşeli bir ifadeyle yanına gelmesi üzerine Elizabeth, ister istemez bu düşüncelerine ara verdi. Ablası, Bu ilk karşılaşmayı atlattıktan sonra adamakıllı rahatladığımı hissediyorum. Kendi gücümün derecesini biliyorum ve onun buraya gelmesi artık beni şaşırtamaz. Salı günü bizde yemek yiyeceğine de memnunum. Çünkü herkes iki tarafın da birbirlerine sıradan ve kayıtsız iki tanıdık gibi davrandığını görecek, diyordu. Elizabeth gülerek cevap verdi Evet, gerçekten çok kayıtsız. Jane'ciğim, dikkat et. Lizzy'ciğim, beni tehlikede sayılacak kadar zayıf bulmuyorsun herhalde. Sanırım onu kendine her zamankinden daha çok âşık etmek gibi büyük bir tehlike karşısındasın. Salı gününe kadar iki genci görmediler. Bu süre içinde Bayan Bennet kendini, Bay Bingley'nin yarım saatlik misafirliği sırasında gösterdiği neşe ve kibarlığın uyandırdığı mutlu hayallere kaptırmıştı. Salı günü Longbourn'da bir hayli davetli vardı. Gelmeleri dört gözle beklenen iki misafir de tam zamanında gelerek sözlerinin eri olduklarını gösterdiler. Yemek odasına geçtiklerinde Elizabeth, Bay Bingley'nin daha önce burada yemek yediği zamanlardaki gibi Jane'in yanındaki yerine mi oturacağını merakla gözledi. Aynı şeyi düşünen annesi tedbirli davrandı ve genç adamı kendi yanında oturmaya davet etmedi. Bay Bingley odaya girdiğinde bir an tereddüt eder gibi oldu, ama nedense Jane bir rastlantı eseriymiş gibi o sırada ona bakıp gülümsedi. Bingley kararını verdi ve Jane'in yanına oturdu. Elizabeth zafer kazanmış gibi bir duyguyla genç adamın arkadaşına baktı. Bay Darcy bunu soylu bir kayıtsızlıkla karşılamıştı. Genç kız, Bay Bingley'nin hafifçe gülümseyerek bakışlarını ona çevirdiğini görmeseydi, mutlu olmak için arkadaşından izin aldığını düşünecekti. Bay Bingley'nin yemek boyunca Jane'e olan tavırları tam bir hayranlık ifade ediyordu. Eskisinden daha ölçülü de olsa bu ilgi, Elizabeth'te genç adam tamamıyla kendi haline bırakılsa, hem onun hem de Jane'in çok kısa bir süre içinde mutlu olacakları kanısını uyandırdı. Sonuçta, henüz güvenme cesaretini gösteremese de, genç adamı izlemekten memnuniyet duymaya başlamıştı. Keyfi yerinde olmadığından, bu durum, ona duygularının izin verdiği kadarıyla en büyük neşeyi vermişti. Bay Darcy ile bir masanın iki insanı ayırabileceği kadar uzak oturmuşlardı. Genç adam annesinin yanındaydı. Böyle bir durumun her ikisini de ne kadar az hoşnut edebileceğini, onları birbirlerine ne kadar az yaklaştıracağını biliyordu. Ne konuştuklarını duyabilecek kadar yakınlarında değildi. Ama birbirleriyle ne kadar az konuştuklarını ve konuştukları zaman da ne kadar soğuk ve resmi davrandıklarını görebiliyordu. Annesinin kabalığı karşısında Elizabeth bu gence karşı olan minnet borçlarının yükünü bir kat daha acıtıcı bir şekilde hissediyordu. Zaman zaman Bay Darcy'ye, yaptığı iyiliklerden ailede herkesin habersiz olmadığını ve bunun değerini bilenlerin de bulunduğunu söylememek için kendini zor tutuyordu. Akşam üzeri çay servisi yapılmak üzere diğer odaya geçtiklerinde birbirlerine yaklaşmak için bir fırsat çıkacağını, bütün konuşmalarının yalnızca gelişlerindeki selamlaşmalarıla sınırlı kalmayacağını umuyordu. Erkekler gelinceye kadar duyduğu sabırsızlık ve huzursuzluk Elizabeth'e öyle sıkıcı ve öyle bunaltıcı gelmişti ki onu adeta kabalaştırmıştı. O akşam üzeri, hoş vakit geçirme şansı onların odaya girmesine bağlıymış gibi merakla bekliyordu. Kendi kendine, O odaya girdiğinde yanıma gelmezse artık ondan sonsuza kadar ümidimi keseceğim, diyordu. Erkekler geldiler. Elizabeth bir anlığına, Bay Darcy umduğu gibi yanına gelecekmiş ümidine kapıldı. Ama ne yazık ki hayır. Jane'in çay hazırladığı masayı kadınlar çevrelemişlerdi. Kahve dağıtan Elizabeth'in yanı da kalabalıktı, bir iskemle bile koyacak boş yer yoktu. Erkeklerden birinin yaklaşması üzerine bir kız Elizabeth'in yanına sokularak, Erkeklerin gelip bizi ayırmalarına izin vermeyelim. Onları istemiyoruz, değil mi. diye fısıldadı. Darcy odanın başka bir tarafına gitmişti. Genç kız onu gözleriyle izliyor, konuştuğu herkesi kıskanıyor, kimseye kahve dağıtmaya sabn kalmadığını hissediyor ve aptallığına kızıyordu Bir defa reddedilmiş bir adam. Aşkının yeniden canlanmasını beklemek ne aptallık. Aynı kadına ikinci defa evlenme teklifi yapmak gibi bir zayıflığa isyan etmeyecek erkek var mı. Erkeklik duygularına bu kadar aykırı kaçan bir onursuzluk olamaz. Yine de Bay Darcy'nin kahve fincanını kendisi getirmesi onu biraz ferahlatmıştı ve bu fırsattan yararlanarak Kız kardeşiniz hâlâ Pemberley'de mi. diye sordu. Evet. Noel'e kadar orada kalacak. Yalnız başına mı. Arkadaşları gittiler mi. Bayan Annesley yanında. Öbürleri üç hafta önce Scarborough'ya gittiler. Elizabeth'in aklına söyleyecek başka bir şey gelmiyordu ama Bay Darcy kendisiyle konuşmak isteseydi daha başarılı olabilirdi. Fakat genç adam onun yanında birkaç dakika hiçbir şey söylemeden öylece durdu. Sonunda az önceki genç kızın Elizabeth'e tekrar bir şeyler fısıldaması üzerine uzaklaştı. Çay servisi bittikten ve oyun masalan hazırlandıktan sonra bütün kadınlar yerlerinden kalktı. Elizabeth, Bay Darcy'nin hemen yanına geleceğini umuyordu, ama genç adamın, annesinin Vist oyunu hırsına kurban gittiğini görerek bütün ümitleri kırıldı. Bir iki dakika içinde o da diğer oyuncularla birlikte oyun masasına oturmuştu. Elizabeth artık o gün eğlenmekten ümidini kesmişti. Ayrı masalarda oturmak zorundaydılar. Elizabeth'i umutlandıran tek şey, Bay Darcy'nin gözlerinin sık onun bulunduğu tarafa kayması, bu nedenle de genç adamın da en az kendisi kadar berbat oyun oynamasıydı. Bayan Bennet, Netherfield'li iki genci akşam yemeğine de alıkoymayı tasarlamıştı ama ne yazık ki onların arabası herkesinkinden önce gelmiş ve ev sahibi bu niyetini gerçekleştirme fırsatını bulamamıştı. Yalnız başlarına kalır kalmaz Bayan Bennet, Evet kızlar, bugün yaşananlar hakkında ne düşünüyorsunuz. dedi. İnanın bana, bence her şey çok iyiydi. Ziyafet eşsiz denecek kadar güzeldi. Geyik kebabı nefisti, herkes bu kadar semiz but görmediğini söylüyordu. Çorba ise geçen hafta Lucas'larda içtiğimizden elli kat daha iyiydi kekliklerin tadının eşsiz olduğunu Bay Darcy bile kabul etti. Sanırım evinde en az iki üç Fransız ahçısı var. Sevgili Jane, seni de hiç bu akşamki kadar güzel görmedim, Bayan Long'a da güzel görünüp görünmediğini sordum. Bana hak verdi. Sonra ne dedi bilin bakalım. 'Ah, Bayan Bennet sonunda onu Netherfield'e vereceğiz.' Gerçekten böyle söyledi. Bence Bayan Long çok iyi bir insan. Yeğenleri de terbiyeli kızlar, pek güzel değiller, ama onları pek seviyorum. Kısacası Bayan Bennet'in keyfine diyecek yoktu. Bingley'nin hareketleri Jane'in en sonunda onu elde edeceği kanısını edinmesine yetmişti. Mutlu zamanlarında ailesinin yararına olan konularda öylesine umut dolu oluyordu ki Bay Bingley'nin ertesi gün gelip Jane'e evlenme teklif etmemesi onu adamakıllı hayal kırıklığına uğratmıştı. Jane de Elizabeth'e, Davetliler o kadar iyi seçilmiş, birbirlerine öyle uygundu ki. Umarım sık sık bir araya geliriz, dedi. Elizabeth gülümsedi. Lizzy, böyle yapmamalısın. Benden kuşkulanmamalısm. Bu bana acı veriyor. İnan, ona hoş, aklı başında bir genç olarak bakmasını ve başka bir niyet beslemeden onu keyifle dinlemesini artık öğrendim. Şimdiki haline bakınca hiçbir zaman benim sevgimi kazanmayı hedeflemediğini anlıyorum. Yalnız şu var, diğer erkeklerin hepsinden daha tatlı konuşuyor ve yanındakilere hoş görünmek istiyor. Çok zalimsin, dedi kız kardeşi. Hem gülmeme izin vermiyorsun hem de beni güldürecek şeyler söylüyorsun. Bazı durumlarda insanın karşısındakini kendine inandırması ne kadar zor. Başka durumlarda da ne kadar imkânsız. Neden beni söylediğimden daha fazlasını hissettiğime inandırmak istiyorsun ki. Bu soruyu nasıl cevaplandıracağımı bilmiyorum. Hepimiz, bilinmesinde bir değeri olmayan şeyleri öğretebildiğimiz takdirde ders vermeyi severiz. Kusuruma bakma eğer ona ille de âşık olmadığını ileri süreceksen kendine başka dert ortağı bul. Çünkü ben buna hiç inanmıyorum. gene geldi, hem de yalnız başına. Arkadaşı o sabah Londra'ya gitmiş, ama on gün içinde dönecekmiş. Bennet'larla bir saat kadar oturdu ve göze çarpacak kadar neşeliydi. Bayan Bennet yemeği beraber yemelerini teklif etti fakat genç adam üzüntüyle başka bir yere söz verdiğini söyledi. Bayan Bennet, Bir dahaki ziyaretinizde umarım talihimiz daha açık olur, dedi. Bay Bingley başka bir gün onlarda yemek yemekten özellikle memnun olacağını, izin verirlerse yakın bir gelecekte böyle bir fırsattan yararlanmak istediğini söyledi. Bayan Bennet, Yarın gelebilir misiniz. diye sordu. Evet, genç adam ertesi gün boştu ve Bayan Bennet'ın davetini sevinçle kabul etti. Ertesi gün Bay Bingley o kadar erken geldi ki, bayanların hiçbiri henüz giyinmemişlerdi. Bayan Bennet sabahlıkla ve saçları yarı yapılmış bir halde acele kızlarının odasına koştu. Heyecanla Jane'ciğim, acele et ve hemen aşağı koş. Geldi, Bay Bingley geldi. Gerçekten geldi. Çabuk ol, çabuk ol. Bana bak Sarah, derhal Bayan Jane Bennet'ın yardımına koş ve elbisesini giydir Bayan Lizzy'nin saçını yapmayı da bırak. Jane, Hazırlanır hazırlanmaz ineriz. Ama sanırım Kitty bizden önce giyinmeye başladı. Çünkü yarım saat önce odasına çıkmıştı, dedi. Bırak şimdi Kitty'yi Kitty'nin bununla ne ilgisi var. Hadi, çabuk ol, çabuk. Kuşağın nerede hayatım. Annesi gittikten sonra Jane yanında kardeşlerinden biri olmadan aşağı inmemekte ayak diredi. Onları baş başa bırakma telaşı o gün akşam üzeri gene ortaya çıktı. Çaydan sonra Bay Bennet âdeti olduğu üzere kitaplığına çekildi, Mary de piyano çalışmak için yukarı çıktı. Beş engelden üçü böylece ortadan kalktıktan sonra, Bayan Bennet epey bir süre Elizabeth ile Catherine'e göz kırpıp durdu, ama bir faydası olmadı. Elizabeth görmezlikten geliyordu. Sonunda Kitty farkına vardığında pek masum bir tavırla sordu Ne oluyor anne. Niye durmadan bana göz kırpıyorsunuz. Ne yapmamı istiyorsunuz. Hiç çocuğum, hiç. Sana göz kırpmadım. Bunun üzerine Bayan Bennet beş dakika daha oturdu, ama böyle değerli bir fırsatı kaçırmak elinden gelmediği için birdenbire kalktı ve Kitty'e Gel, canım, sana söyleyeceklerim var, diyerek onu dışarı çıkardı. Jane hemen Elizabeth'e baktı. Bu bakışta, annesinin niyeti karşısında duyduğu üzüntü ve Elizabeth'in buna alet olmaması ricası okunuyordu. Bir iki dakika sonra Bayan Bennet kapıyı aralayarak içeri seslendi Lizzy'ciğim, sana söyleyeceklerim var. Elizabeth gitmek zorunda kaldı. Annesi, Onları yalnız bıraksak daha iyi ederiz. Kitty ile ben yukarı çıkıyoruz. Tuvalet odamda oturacağız, dedi. Elizabeth, annesiyle tartışmaya kalkışmadı. Onlar gidinceye kadar holde bekledi ve sonra tekrar salona döndü. Bayan Bennet'ın o günkü planı etkili olmamıştı. Bingley çok hoş, çok cana yakındı ama kızına ilanı aşk etmemişti. Doğal davranışları ve neşesi ile o akşamki toplulukta güzel bir değişiklik yaratmıştı. Annesinin yersiz ikramlarına, daha önce de olduğu gibi o aptalca düşüncelerine sabırla ve kendine hâkim bir tavırla dayanmıştı elbette özellikle Jane'in hatırı için. 452 Bay Bingley akşam yemeğine kalmak için davet beklememişti denebilir ayrılmadan önce hem kendi isteği hem de Bayan Bennet'ın ısrarıyla ertesi sabah Bay Bennet ile ava çıkmaları kararlaştırıldı. O günden sonra artık Jane ona yalnızca arkadaş gözüyle bakmaktan dem vurmaz oldu. Kardeşler arasında Bingley'ye ait bir kelime bile geçmedi. Ama Elizabeth o akşam yatağa, Bay Darcy söylendiği tarihe kadar gelmezse her şeyin çabucak yoluna gireceğinin mutluluk veren inancıyla girdi. Yine de bütün bunların beyefendinin rızasıyla olduğu kanısındaydı. Bingley ertesi sabah tam zamanında geldi. Sabahı, kararlaştırıldığı gibi Bay Bennet ile birlikte geçirdiler. Genç adam, ev sahibini tahmin ettiğinden çok daha hoş buldu. Bingley'de onun alaycı duygularını kamçılayacak veya itici bulup sessiz durmasına neden olacak bir yüzsüzlük yoktu. Bu nedenle misafirine her zamankinden daha konuşkan, daha doğal davrandı. Bingley tabii ki yemeğe onunla beraber döndü ve gece Bayan Bennet herkesi Bay Bingley ile kızından uzaklaştırma çabalarını gene uygulamaya koydu. Bir mektup yazması gereken Elizabeth, çaydan hemen sonra bu amaçla kahvaltı odasına gitti çünkü herkes kâğıt oyununa oturacağı için genç kızın annesinin programlarına karşı gelmesi istenemezdi. Ama mektubunu bitirip salona döndüğünde, annesinin ince zekâsını kabul etmek zorunda olduğunu hayretle gördü. Kapıyı açtığında ablasıyla Bingley'yi şöminenin önünde çok hararetli bir şeyler konuşur halde buldu. Bu, kuşku uyandırmasa bile acele dönüp birbirlerinden uzaklaşırken yüzlerindeki bakış her şeyi anlamaya yeterdi. Onların durumu yeterince tuhaftı ama kendi durumu daha da kötüydü. Ne Jane ne de Bingley ağızlarını açıp tek kelime söylemediler ve tam Elizabeth geri dönmek üzereyken Bingley ansızın kalktı ve genç kıza bir şeyler fısıldadıktan sonra koşarak odadan çıktı. Sırlarını Elizabeth'e açmaktan keyif duyan Jane'in ondan gizleyeceği bir şey olamazdı ve hemen kardeşini kucaklayarak büyük, bir heyecanla dünyanın en mutlu varlığı olduğunu söyledi ve Bu kadarı fazla, diye ekledi. Çok fazla. Ben, buna layık değilim. Ah, neden herkes benim kadar mutlu değil. Elizabeth, kelimelerin ifade etmekte yetersiz kaldığı içtenlik, coşku ve sevinçle ablasını kutladı. Kız kardeşinin iyi niyetli her cümlesi Jane için yeni bir mutluluk kaynağı oldu. Ama kardeşiyle uzun uzadıya kalmayı veya söylenecek şeylerin yansını bile söylemeye zamanı yoktu. Heyecanlı bir ses tonuyla, Hemen anneme gitmeliyim, dedi. Onun şefkatli merak duygularını göz ardı edemem. Bu haberi benden başkasından duymasına da izin veremem. Bingley, babamın yanına gitti bile. Ah Lizzy. Söyleyeceklerimin bütün aileme büyük bir sevinç vereceğini bilmek ne güzel şey. Bu kadar mutluluğa nasıl dayanacağım. Sonra kâğıt oyununu yanda keserek, yukanda Kitty ile oturmakta olan annesine koştu. Yalnız kalan Elizabeth onlara aylarca üzüntü ve sıkıntı veren bir işin sonunda bu kadar hızla ve bu kadar kolay çözülmesi karşısında gülümsedi. Kendi kendine, Demek arkadaşının bütün o titiz sakınma önlemlerinin kız kardeşinin sahtekârlığının ve hilelerinin sonucu bu. En mutlu, en akıllıca, en akla yakın sonuç, dedi. Bay Bennet ile görüşmesi kısa süren ve amaca uygun sonuçlanan Bay Bingley birkaç dakika sonra Elizabeth'in yanına gelmişti. Daha kapıyı açarken acele sordu Ablanız nerede. Yukarda, annemin yanında. Sanınm birkaç dakikaya kadar gelir. Genç adam kapıyı kapattı ve Elizabeth'e yaklaşarak ondan, bir kız kardeş sıfatıyla iyi dileklerini ve sevgisini sunmasını beklediğini söyledi. Elizabeth akraba olacaklanna sevindiğini candan bir içtenlikle belirtti. Büyük bir nezaketle birbirlerinin elini sıktılar ve daha sonra ablası gelinceye kadar genç kız, Bingley'nin, duyduğu mutluluk ve Jane'in eşsizliği hakkında söylediklerini dinledi. Elizabeth, adamın, âşık olmakla birlikte, mutluluk hakkındaki ümitlerinin akılcı bir temele dayandığına gerçekten inanıyordu. Çünkü bu mutluluk Jane'in mükemmel derecede olan anlayışından ve mükemmel ötesi güzel huyundan, iki gencin duygu ve zevk bakımından genel benzerliklerinden doğacaktı. O akşam hepsi için olağanüstü sevinçli bir akşamdı. Jane Bennet'in mutluluğu yüzüne tatlı bir canlılık vermişti ve genç kız her zamankinden daha güzel görünüyordu. Kitty alık alık sırıtıyor, gülümsüyor ve yakında sıranın kendisine geleceğini umuyordu. Bayan Bennet bu birleşmeye ne kadar taraftar olduğunu, bunu nasıl candan onayladığını Bingley'ye uzun anlatırken, duygularını yansıtacak kadar coşkulu sözler bulamadığına üzülüyordu. Bay Bennet akşam yemeğinde onlara katıldığında sesi ve tavırları ile ne kadar mutlu olduğunu açıkça gösteriyordu. Yine de misafir gidinceye kadar buna dair ağzından tek kelime bile çıkmadı. Ama Bay Bingley gider gitmez, kızına dönerek Jane, seni kutlarım. Çok mutlu bir kadın olacaksın, dedi. Jane hemen babasına koştu, onu öptü ve iyi niyeti için teşekkür etti. Babası, Sen iyi bir kızsın, dedi. Güzel bir yuva kuracağını düşündükçe içim rahat ediyor. İyi anlaşacağınızdan kuşkum yok. Huylarınız birbirine hiç de aykırı değil. İkiniz de o kadar uysalsınız ki hiçbir şeyin üzerinde bir karara varamayacaksınız o kadar yumuşaksınız ki bütün hizmetçiler sizi aldatacak o kadar cömertsiniz ki, iki yakanız hiç bir araya gelmeyecek. Umarım öyle olmaz babacığım, para işlerinde hesapsızlık veya düşüncesizlik etmek benim için bağışlanmaz bir suç olur. Bayan Bennet heyecanla söze karıştı Gelirlerini aşmak mı. Bay Bennet'cığım siz neler söylüyorsunuz. Bay Bingley'nin yılda dört beş bin sterlin, belki daha da fazla geliri var. Sonra kızına dönerek, Ah, Jane'ciğim, öyle mutluyum ki, eminim bu akşam gözüme bir damla bile uyku girmeyecek, dedi. Bunun böyle olacağını biliyordum. Kesinlikle böyle olması gerektiğini hep söyledim. Bu güzelliğin boşa gitmeyeceğinden emindim. Geçen yıl Hertfordshire'a ilk geldiği zaman onu görür görmez, ikinizin bir araya gelmesini ne kadar akla yakın bulduğumu hatırlıyorum. Ah. O, bugüne kadar gördüğünü en yakışıklı genç. Wickham ve Lydia unutulmuştu bile. En sevgili çocuğu Jane'di. O anda başka hiçbir kızı umrunda değildi. Jane'in küçük kardeşleri, şimdiden ablalarının gelecekteki mutluluğundan kendi paylarına ne düşebileceğini konuşuyorlardı. Mary, Netherfield'deki kitaplıktan yararlanmak Kitty de her kış birkaç balo vermesi için yalvanyordu. Bingley bundan sonra, doğal olarak Longbourn'a her gün gelip gider oldu. Çoğu zaman kahvaltıdan önce geliyor ve reddedemeyeceği bir komşu onu yemeğe çağırmadığı sürece akşam yemeğinden sonraya kadar kalıyordu. Böyle zamanlarda bu daveti yapanın ne barbarlığı, ne de başka kötülükleri kalıyordu. Elizabeth'in artık ablasıyla konuşacak pek az zamanı oluyordu. Çünkü Bay Bingley onlardayken Jane başka kimseyle ilgilenmiyordu, ama arada sırada ister istemez ayrı kalmalarının her ikisine de yaran dokunuyordu. Jane yokken Bay Bingley hep Elizabeth'in yanında kalıp, ona Jane'den söz ediyor Bingley gittiği zaman Jane de aynı şeyi yapıyordu. Bir akşam iki kız kardeş başbaşayken Jane Geçen bahar Londra'da olduğumdan hiç haberi olmadığını söylemesine o kadar sevindim ki. Buna ihtimal vermiyordum, dedi. Ben kuşkulanmıştım. açıklıyor. Peki bunu nasıl Herhalde kız kardeşlerinin işi. Kuşkusuz Bingley'nin bana yaklaşmasına taraftar değillerdi ki, buna şaşmıyorum çünkü birçok açıdan çok daha uygun birini seçebilirdi. Ama kardeşlerini benimle mutlu gördükleri zaman, ki öyle olacağını umuyorum, bununla yetinmeyi öğrenecekler. O zaman, aramız artık bir daha eskisi gibi olmasa da tekrar düzelecek. Bu senin ağzından duyduğum en kinci söz. Aferin sana. Seni Caroline Bingley'nin yalancı övgülerine kanmış görmek gerçekten çok canımı sıkacaktı. Buna inanır mısın Lizzy, geçen kasımda Londra'ya gittiğinde beni gerçekten seviyormuş ve ona karşı kayıtsız olduğumu sanmasa buraya dönmekten onu hiçbir şey alıkoyamayacakmış. Kuşkusuz bu konuda biraz yanılmış, ama bu da ne kadar alçakgönüllü olduğunu gösterir. Bunun üzerine Jane, doğal olarak nişanlısının çekingenliğini ve iyi taraflarına yeterince önem vermediğini anlatarak onu bir hayli övdü. Elizabeth, Bay Bingley'nin, arkadaşının işe karıştığını açığa vurmadığına sevindi çünkü Jane dünyanın en iyi kalpli ve en kolay bağışlayan insanı da olsa, bu durumun Bay Darcy'ye karşı az da olsa kin duymasına neden olacağını biliyordu. Kuşkusuz dünyanın en şanslı insanı benim. diye haykırdı Jane. Ah Lizzy, ailemin içinden nasıl böyle seçildim ve en büyük nimete kondum. Ah, seni de kendim kadar mutlu görebilsem. Senin için de böyle bir erkek olsa. Bana böyle kırk erkek bulsan, yine de senin hissettiğin mutluluğun yarısını hissederim. Senin karakterine, senin iyiliğine sahip olmadıkça senin mutluluğuna da sahip olamam. Hayır, hayır, beni kendi halime bırak. Şansım yaver giderse, günün birinde karşıma bir Bay Collins daha çıkar. Longbourn ailesinde yaşanan olaylar uzun zaman herkesten gizli kalamazdı. Bayan Bennet kendine bu haberi Bayan Philips'in kulağına fısıldama izni verdi ve Bayan Philips de hiç izin almaksızın Meryton'daki bütün komşularına fısıldadı. Birkaç hafta önce Lydia ilk kaçtığında talihsizlik örneği diye gösterildikleri halde Bennet'lann artık dünyanın en talihli ailesi oldukları söyleniyordu. LVI Bingley, Jane ile nişanlandıktan bir hafta sonra, bir sabah genç adam Longbourn'lu bayanlarla yemek odasında otururken bir araba sesi dikkatlerini pencereye çekti dört atlı bir arabanın geldiğini gördüler. Misafir gelmesi için çok erken bir saatti, ayrıca araba da komşulardan hiçbirininkine benzemiyordu. Atlar menzil atıydı ne araba ne de önde yürüyen uşağın kıyafeti tanıdıktı. Yine de birinin geldiği kesin olduğu için Bingley hemen Jane Bennet'ı böyle rahatsız edici bir misafir yüzünden kapanıp kalmamaları için birlikte fidanlığa yürümeleri için ikna etti ve ikisi de gittiler. Odada kalan üç kadın kendilerini bile tatmin etmeyen tahminler yürütmeye devam ettiler. Sonunda kapı ardına kadar açıldı ve misafir içeri girdi. Misafir Leydi Catherine de Bourgh idi. Bennet'lar beklemedikleri birisiyle karşılaşacaklarını tahmin etmişlerse de, leydinin içeri girmesiyle duydukları şaşkınlık beklediklerinden de büyük oldu. Bayan Bennet ile Kitty, Leydi Catherine'i hiç tanımadıkları halde onların hayreti de Elizabeth'inkinden az değildi. Leydi Catherine her zamankinden daha burnu havada bir tavırla odaya girdi, Elizabeth'in selamına hafifçe başını eğmek dışında karşılık vermedi ve tek bir kelime söylemeden oturdu. Her ne kadar tanıştırılma isteği göstermediyse de, sayın leydi içeri girince Elizabeth annesine onun adını söylemişti. Bu kadar önemli birini misafir etmek, gururunu okşuyordu ama büyük bir şaşkınlık içinde olan Bayan Bennet leydiyi çok büyük bir kibarlıkla karşıladı. Bir dakika hiçbir şey söylemeden oturduktan sonra Leydi Catherine sert bir tavırla Elizabeth'e Umarım hepiniz iyisinizdir, Bayan Elizabeth. Bu bayan da, sanırım anneniz, dedi. Elizabeth kısaca öyle olduğunu söyledi. Bu da, sanırım kardeşlerinizden biri. Bir leydiyle konuşma fırsatı doğduğu için keyif içinde olan Bayan Bennet Evet, efendim, dedi. En küçüğün bir büyüğü. En küçük kızım geçenlerde evlendi büyük kızım da yakında ailemize katılacağına inandığımız gençle dışarda dolaşıyor. Leydi Catherine kısa süren bir sessizlikten sonra, Bahçeniz ve koruluğunuz çok küçük, diye karşılık verdi. Sayın leydi, Rosings ile kıyaslanınca bahçemiz bir hiçtir, ama Sir William Lucas'lannkinden çok daha büyük olduğundan emin olabilirsiniz. Burası yaz akşamlan için uygun bir oturma odası olmasa gerek. Pencereler tam batıya bakıyor. Bayan Bennet, yemekten sonra bu odada hiç oturmadıkları güvencesini verdi ve ekledi Bay ve Bayan Collins umarım iyilerdir sayın leydi. Evet, çok iyiler. Kendilerini önceki gece gördüm. Elizabeth, Leydi Catherine'in kendisine Charlotte'dan bir mektup vermesini bekliyordu. Leydinin misafirliğinin nedeni ancak bu olabilirdi. Ama mektup filan çıkmadı ve genç kız tam anlamıyla şaşkındı. Bayan Bennet son derece büyük bir kibarlıkla sayın leydiye içecek bir şeyler ikram etmeyi önerdi fakat Leydi Catherine çok kesin ve oldukça kaba bir tavırla hiçbir şey almayacağını söyledi ve sonra da yerinden kalkarak Elizabeth'e Bayan Elizabeth, dedi. Gelirken çimliğinizin bir yanında küçük, kendi haline bırakıl' mış güzelce bir ağaçlık gözüme çarptı. Bana eşlik etmek inceliğinde bulunursanız orada biraz dolaşmak istiyorum. Annesi heyecanla atıldı Hadi, kızım, sayın leydiye bahçemizi gezdir. Sanınm kulübeyi beğenecekler. Elizabeth söz dinledi. Koşarak odasından güneş şemsiyesini aldıktan sonra soylu misafirini aşağı indirdi. Holden geçerlerken, Leydi Catherine yemek odasının ve salonun kapılarını açtı, kısaca içeri bir göz attıktan sonra fena olmadıklarını söyledi ve yürüdü. Araba kapıda duruyordu ve Elizabeth, Leydi Catherine'in oda hizmetçisinin arabada oturduğunu gördü. Küçük fidanlığa giden çakıl döşeli yoldan yürüyorlardı. Elizabeth şu anda her zamankinden daha kaba ve sert olan bu kadınla konuşmak için hiçbir çaba harcamamaya karar verdi. Onun yüzüne bakarken, Nasıl oldu da onu yeğenine benzettim. dedi. Fidanlığa girer girmez Leydi Catherine söze başladı Buraya kadar gelmemin nedenini anlamamış olamazsınız, Bayan Elizabeth. Kendi kalbiniz, kendi vicdanınız niçin geldiğimi size kesinlikle söylemiştir. Elizabeth çok doğal bir hayretle baktı Gerçekten yanılıyorsunuz, efendim. Sizi burada görme şerefinin nedenini anlayabilmiş değilim. Sayın leydi öfkeli bir tavırla karşılık verdi Bayan Elizabeth Bennet, benim oyuna gelemeyeceğimi bilmeniz gerekir. Ama siz içtenlikten ne kadar uzak davranmak isterseniz isteyin bana aynı şeyi yaptıramazsınız. Karakterim, içtenliği ve dürüstlüğü ile ün salmıştır ve şu sırada da karakterime aykırı davranacak değilim. İki gün önce çok kaygılandıncı bir haber işittim. Sadece ablanızın çok parlak bir evlilik yapmakla kalmadığı, aynı zamanda sizin de, Bayan Elizabeth Bennet, çok yakında yeğenimle, benim öz yeğenimle, Bay Darcy ile evlenmeniz söz konusuymuş. Her ne kadar bunun rezil bir yalan olduğunu biliyor, doğruluğuna ihtimal vererek Darcy'ye hakaret etmeyi aklımdan' bile geçirmiyorsam da, duygularımı size bildirmek için hemen buraya gelmeye karar verdim. Şaşkınlık ve nefretle kızaran Elizabeth, Madem işittiklerinizin doğru olmasına ihtimal vermiyorsunuz, o zaman neden bu kadar uzak bir yere gelme zahmetine katlandınız. Sayın leydinin buraya gelmekteki amacı ne olabilir. diye sordu. Böyle bir haberin hemen açıkça yalanlanmasında ısrar etmek. Elizabeth sakin bir tavırla, Sizin beni ve ailemi görmek için Longbourn'a gelmeniz, böyle bir durum varsa, bunu az da olsa doğrulamış olacaktır, dedi. Varsa ha. Yani bundan haberiniz yok gibi mi davranacaksınız. Bunu siz kasten uydurup yaymadınız mı. Böyle bir haberin her tarafa yayıldığını bilmiyor musunuz. Hiç duymadım. Şu halde bunun söyleyebilir misiniz. aslı olmadığını da Sayın leydi kadar dürüst olacağımı iddia etmiyorum. Elbette cevap vermek istemeyeceğim sorular sormaya hakkınız var. Bu kadarına katlanamam. Bayan Elizabeth Bennet, ben tatmin olmak isteğimde ısrar ediyorum. Yeğenim, Darcy, size evlenme teklifi yaptı mı. Sayın leydi bunun mümkün olmadığını söylediler. Mümkün olmaması gerekir. Eğer yeğenim aklını peynir ekmekle yemediyse öyledir. Ama sizin hileleriniz ve cilveleriniz, aklının başından gittiği bir anda, ona kendi nefsine ve ailesine karşı görevlerini unutturabilir. Onu ayartmış olabilirsiniz. Böyle yapmış olsaydım, bunu itiraf edecek son insan ben olurdum. Bayan Elizabeth Bennet, siz benim kim olduğumu biliyor musunuz. Ben böyle konuşulmaya alışık değilim. Ben onun dünyadaki en yakın akrabası sayılırım, en gizli işlerini bilmeye hakkım var. Ama benimkiler için aynı şey söz konusu değil. Bu şekilde davranmakla da beni açık konuşmaya razı edemezsiniz. Şunu iyi bilin, gerçekleşmesini amaçlama küstahlığını gösterdiğiniz bu evlilik asla olmayacak. Evet, asla. Bay Darcy benim kızımla sözlüdür. Ya buna ne diyeceksiniz. Yalnız şunu Eğer böyle ise onun bana böyle bir teklifte bulunduğunu sanmanız için bir neden olamaz. Leydi Catherine bir an duraksadı ve sonra cevap verdi Aralarındaki sözün bir özelliği var. Çocukluklarından beri birbirleri için yetiştirildiler. Her ikisinin annesinin de en büyük dileği buydu. Biz bu birleşmeyi onlar daha beşikteyken kararlaştırmıştık. Şimdi onların evlenmesiyle iki kardeşin dileklerinin tam yerine geleceği bir sırada aşağı tabakadan, hiçbir mevkii olmayan, aile ile hiçbir bağı bulunmayan bir genç kadın buna engel oluyor. Darcy'nin akrabalarının arzularına önem vermiyor. Anne de Bourgh ile kelimelere dökülmeden kararlaştırılan nişana aldırmıyor musunuz. Dürüstlüğünüzü ve inceliğinizi hepten mi kaybettiniz. Ta bebekliğinden beri yeğeni ile evlenmesinin kararlaştırıldığını söylüyorum. İşitmiyor musunuz. Evet, daha önce de işitmiştim. Ama bana ne. Eğer yeğeninizle evlenmeme başka bir engel yoksa, annesiyle teyzesinin onu Anne de Bourgh ile evlendirmeye niyetlendiklerini öğrenince bundan vazgeçecek değilim. Her ikiniz de bu evliliği tasarlamak adına elinizden geldiği kadar çalıştınız. Bunun gerçekleşmesi artık başkalarına bağlıdır. Eğer Bay Darcy'nin şeref ve duygu olarak kuzenine bir bağlılığı yoksa, neden başka birini seçemesin. Eğer seçtiği kişi de ben isem onu neden kabul etmeyeyim. Çünkü buna şeref, gelenekler, görenekler ve çıkarlar engel. Evet Bayan Elizabeth Bennet, çıkarlar çünkü bütün akraba ve dostlarının duygularına aykırı hareket ederseniz onların sizi tanımalarını bekleyemezsiniz. Darcy ile ilgisi olan herkes sizi eleştirecek, küçük görecek, size hakaretle bakacak. Sizinle evlenmek onun için bir leke olacak, adınız hiçbirimiz tarafından anılmayacak. Bunlar büyük talihsizlikler, diye karşılık verdi Elizabeth, Ama Bay Darcy'nin eşi, doğal olarak halinden şikâyet etmeyecek kadar olağanüstü mutluluk kaynaklarına erişmiş olacaktır. İnatçı, dik kafalı kız. Sizden utanıyorum. Geçen baharda gösterdiğim yakınlığa karşı duyduğunuz gönül borcu bu mu. Bana hiç mi borcunuz yok. Hadi, oturalım. Bayan Elizabeth, buraya niyetimi gerçekleştirmeye kararlı olarak geldiğimi anlamanız gerekir. Bu kararımdan dönecek değilim. Kimsenin kaprisine boyun eğmeye alışık değilim. Hayal kırıklığına uğramak âdetim değildir. Bu, sayın leydinin şu anki durumunu daha acıklı bir hale de soksa, beni etkilemez. Sözümü kesmeyin. Susun da dinleyin. Kızımla yeğenim birbiri için yaratılmışlardır. İkisi de anne tarafından aynı soylu kanı taşıyor ve baba taraflarından da unvan sahibi olmamakla beraber, saygın, şerefli ve eski ailelerden geliyorlar. İki tarafın da serveti mükemmel. Her ikisinin de ailelerindeki her birey onları birbirine yakıştırıyor soysuz sopsuz, parasız pulsuz bir genç kadının türemesi mi onları birbirinden ayıracak. Buna göz yumulabilir mi. Ama bu olmamalı ve olmayacak da. Kendi iyiliğinizi düşünüyorsanız, yetiştiğiniz çevreyi bırakmayı istememelisiniz. Yeğeninizle evlenmekle kendimi bu çevreyi bırakmış saymayacağım. Bay Darcy kibar bir adam, ben de kibar bir adamın kızıyım Bu bakımdan birbirimize dengiz. Doğru. Kibar bir adamın kızısınız. Ama anneniz kimmiş. Dayınız, enişteniz, yengeniz, teyzeniz kimler. Onların durumlarından haberim yok sanmayın. Akrabalarım kim olursa olsun, yeğeniniz aldırmadıktan sonra size ne. Bana kesin olarak söyleyin. Onunla nişanlı mısınız. Elizabeth, hiç yoksa Leydi Catherine'i memnun etmemek için bu soruya cevap vermek istemezdi, ama bir dakika düşündükten sonra, Nişanlı değilim, demekten başka bir şey yapamadı. Leydi Catherine memnun görünüyordu. Onunla asla nişanlanmayacağınıza dair söz verir misiniz. Böyle bir söz veremem. Bayan Elizabeth. Şaşırdım kaldım. Daha aklı başında genç bir kadınla karşılaşacağımı umuyordum. Ama beni yıldıracağınızı sanarak aldanmayın. İstediğim güvenceyi almadan buradan gitmeyeceğim. Ben de kesinlikle böyle bir güvence vermeyeceğim. Beni korkutarak bu kadar akla sığmaz bir şeyi kabul ettiremezsiniz. Sayın leydimiz kızlarını Bay Darcy ile evlendirmek istiyorlar ama istediğiniz sözü vermem onların evlenme ihtimallerini artıracak mı. Bay Darcy'nin bana tutkun olduğunu varsayarsak, benim onu reddetmem kuzenine teklifte bulunmasını sağlar mı. Leydi Catherine, izninizle şunu söyleyeyim, bu olağanüstü isteğinizi desteklemek için ileri sürdüğünüz düşünceler, yersiz olduğu oranda saçma da. Bu gibi yöntemlerle beni yola getireceğinizi sanıyorsanız beni tamamıyla yanlış tanımışsınız. İşine karışmanızı yeğeniniz ne dereceye kadar onaylayacak bilmiyorum ama benim işime karışmaya kesinlikle hakkınız yok. Bu nedenle, bu konuda daha fazla rahatsız edilmek istemiyorum. İsterseniz o kadar acele etmeyin. Söyleyeceklerim daha bitmedi. Israrla belirttiğim engellere ekleyeceğim bir şey daha var. Küçük kardeşinizin rezil kaçışını bilmiyor değilim. Her şeyden haberim var genç adam onu zor bela, babanızla dayınızın bir hayli özveri göstermesi pahasına almış. Böyle bir kız, yeğenimin baldızı, onun kocası, yani Darcy'nin babasının kâhyasının oğlu da bacanağı mı olacak. Tanrım sen beni koru. Neler düşünüyorsunuz. Pemberley'deki anılar böyle kirlenecek mi. Elizabeth yorgun bir tavırla cevap verdi Artık söyleyecek daha fazla bir şeyiniz olamaz. Elinizden gelen her şekilde bana hakaret ettiniz. Eve dönmeyi istemek zorundayım. Bu sözleri söylerken kalktı. Leydi Catherine de kalktı ve geri döndüler. Sayın leydi son derece öfkeliydi Şu halde yeğenimin şerefine ve saygınlığına hiç saygı göstermiyorsunuz. Duygusuz, bencil kız. Size bağlanmasının onu herkesin gözünde küçülteceğini düşünemiyor musunuz. Leydi Catherine, söyleyecek başka sözüm yok. Duygularımı biliyorsunuz. Demek onu elde etmeye karar verdiniz. Böyle bir şey demedim. Yalnızca kendi fikrime göre, sizi ve sizin gibi benimle hiçbir ilgisi olmayan kimseleri hesaba katmadan, mutluluğuma hizmet edecek şekilde davranma karanndayım. Güzel. Demek beni memnun etmeyi reddediyorsunuz. Şerefin ve gönül borcunun gereklerini yadsıyorsunuz. Onu bütün dostlarının gözünde mahvetmeye ve dünyaya karşı gülünç düşürmeye kararlısınız. Bu konuda beni herhangi bir kimseye bağlayan ne görev, ne şeref ne de gönül borcu var, dedi Elizabeth. Bay Darcy ile evlenmem bu ilkelerden hiçbirini çiğnemeyecek. Akrabalarının öfkelenmesi veya dünyanın gözünden düşmesine gelince Mademki ailesi onun benimle evlenmesine karşı, ben de onların kızmasına bir an bile üzülmem. Çevremiz de genel olarak böyle bir hakaret duygusuna katılmayacak kadar zaten sağduyulu. Demek gerçek fikriniz bu. Demek bu son kararınız. Pekâlâ. Artık nasıl davranmam gerektiğini biliyorum. Bayan Elizabeth, hırslarınızın gerçekleşeceğini sanmayın. Sizi sınamak için geldim. Sizi mantıklı bulacağımı ummuştum. Fakat iyi bilin ki ben inadımı sürdürürüm. Arabanın kapısına gelinceye kadar Leydi Catherine bu şekilde konuşmaya devam etti. Arabaya varınca da acele dönerek ekledi Size 'hoşça kalın' demiyorum, Bayan Elizabeth, annenize selam da yollamıyorum. Böyle bir ilgiye layık değilsiniz. Gerçekten, hiç, hiç memnun kalmadım. Elizabeth karşılık vermedi ve sayın leydiyi eve gelmesi için ikna etmeye çalışmadan sessizce içeri girdi. Yukarı çıkarken arabanın uzaklaştığını duydu. Annesi genç kızı tuvalet odasının kapısında sabırsızlıkla karşılayarak Leydi Catherine'in neden içeri gelip dinlenmediğini sordu Keyfi istemedi, gitmekte ısrar etti. Çok hoş bir kadın. Buraya gelmekle çok büyük bir nezaket gösterdi. Anladığıma göre, Collinsler'in iyi olduklarını haber vermek için uğradı. Herhalde bir yere gidiyordu, Meryton'dan geçerken de seni ziyaret etmeyi düşünmüştür. Sana özellikle söyleyeceği bir şey yoktu değil mi Lizzy. Elizabeth bu noktada biraz yalan söylemek zorunda kaldı çünkü ne konuştuklarını anlatması imkânsızdı. Genç kız saatlerce bundan başka bir şey düşünememişti. Öyle görülüyordu ki Leydi Catherine, Rosings'den buraya kadar yolculuk yapma zahmetine sadece ve sadece Bay Darcy ile aralarında olduğu sanılan nişanı bozmak için gelmişti. Kuşkusuz akıllıca yapılmış bir plandı. Ama Elizabeth nişanlandıkları haberinin nereden çıktığını tahmin edemiyordu. Sonunda buldu Bay Darcy'nin, Bingley'nin yakın arkadaşı, kendisinin de Jane'in kardeşi olması yeterliydi. Bir düğün yapılacak olması herkesin aklına ikinci bir düğünü getirmişti. Ablasının evliliğinin Bay Darcy ile daha sık karşılaşmasını gerektireceğini kendisi de düşünmemiş değildi. Lucas Köşkü'ndeki komşuları da genç kızın, ileride belki de olur gözüyle baktığı bu işi hemen olmuş gibi kabul etmişler Collins'ler ile mektuplaştıkları için de bu fikir Leydi Catherine'in kulağına kadar gitmişti. Yine de Leydi Catherine'in sözlerini hatırladıkça, bu işe karışmaktaki ısrarından doğabilecek sonuçlardan endişe duymuyor değildi. Ayrıca leydinin evlenmelerini önlemede kesin kararlı olduğunu söylemesinden, onun kuzeni Darcy'yle de konuşacağı anlamını çıkarmıştı. Bu birleşmenin kötülüklerinin aynı şekilde sayılıp dökülmesini onun nasıl karşılayacağını düşünmeye bile cesaret edemiyordu. Elizabeth ne Bay Darcy'nin teyzesine karşı sevgisinin gerçek derecesini ne de onun düşüncelerine ne kadar önem verdiğini bilmiyor, ancak onun, teyzesinin saygınlığını, kendisinden daha çok düşüneceğini tahmin ediyordu. Leydi Catherine, genç adama bu kadar alt sınıftan bir kızla evlenmesinin kötü sonuçlarını sayıp dökmekle yakın akrabası Darcy'nin kuşkusuz en zayıf yanına parmak basmış olacaktı. Genç adamın şeref anlayışı bambaşka olabilir Leydi Catherine'in Elizabeth'e söylediği zayıf ve saçma görünen iddialarını, o akla uygun ve sağlam bir akıl yürütme olarak kabul edebilirdi. Bay Darcy eğer Elizabeth'in çoğunlukla ihtimal verdiği gibi ne yapacağı konusunda kararsızsa, bu kadar yakın bir akrabanın öğüt ve ricaları bütün kuşkuları giderebilir ve genç adam lekesiz bir şerefin sağlayabileceği kadar mutlu olmaya karar verebilirdi. Leydi Catherine'in onu Londra'dan geçerken görmesi olasıydı ve eğer böyle olursa Bingley'ye verdiği sözü tutamayacak Netherfield'e gelemeyecekti. Genç kız, Eğer birkaç güne kadar, sözünde duramayacağını arkadaşına bildirerek özür dilerse bunun ne demek olduğunu anlayacağım, diye düşünüyordu. Bütün ümitlerimi keser, beni sevmesini dilemekten vazgeçerim. Sevgimi ve beni elde edebileceği bir sırada benden vazgeçerse, o zaman ben de onu içimden atarım. Kimin misafir geldiğini öğrenince ailenin geri kalan bireylerinin duyduğu şaşkınlık çok büyüktü. Fakat Bayan Bennet'ın merakını yatıştıran tahminleri diğerleri de tatmin ettiği için, Elizabeth bu konuda daha fazla rahatsız edilmekten kurtuldu. Ertesi sabah genç kız aşağı inerken, elinde bir mektupla kitaplığından çıkmakta olan babasıyla karşılaştı Lizzy, ben de seni bulmaya geliyordum, odama gel. Babasının ardından gitti ve kendisine söyleyeceklerinin bir şekilde elindeki mektupla ilgisi olduğunu anlayınca merakı arttı. Birden mektubun Leydi Catherine'den gelmiş olabileceğini düşündü eğer öyle ise açıklama yapmak zorunda kalacağını hesaplayarak üzüldü. Babasının arkasından şöminenin yanına geldi, ikisi de oturdular. Bay Bennet Bu sabah beni çok şaşırtan bir mektup aldım, dedi. 'Temelde seni ilgilendirdiği için, nelerden söz ettiğini bilmen gerekiyor. Yakında iki kızımı birden evlendireceğimi bilmiyordum. Kazandığın bu önemli basan için seni kutlamama izin ver. Elizabeth bir an için mektubun sandığı gibi teyzeden değil, yeğeni Bay Darcy'den geldiğini düşünüp kıpkırmızı kesildi. Bay Darcy duygularını anlattığı için sevinmeli mi, yoksa mektubun kendine yazılmadığına gücenmeli miydi, karar veremiyordu. Konudan haberin var gibi görünüyorsun, diye devam etti babası. Bu gibi işlerde genç kızların sezgileri çoktur ama hayranının kim olduğunu senin ince zekanın bile bulamayacağına bahse girerim. Mektup Bay Collins'ten geliyor. Bay Collins'ten mi. Bay Collins benimle ilgili ne yazabilir. Tabii amaca hizmet edecek birçok şey yazabilir. Büyük kızımın yaklaşan düğünü için tebriklerini bildirerek başlıyor. Anlaşılan bu haberi iyi yürekli, dedikoducu Lucas'lardan duymuş. Bu konuda söylediklerini okuyarak sabrını zorlayacak değilim. Seninle ilgili olan satırlar şunlar Bu mutlu olay için Bayan Collins'in ve benim içten kutlamalarımızı böylece sunduktan sonra, aynı kaynaktan öğrendiğimiz bir başka habere de kısaca değineceğim. Ablasının ardından kızınız Elizabeth'in de Bennet adını uzun zaman taşımayacağı tahmin edilmekte. Kader yoldaşı olarak seçilen kimse ülkenin en parlak kişiliklerinden biri olarak anılabilir. Kimi kastettiğini tahmin edebilir misin Lizzy. Bu genç adam, bir ölümlünün en çok isteyebileceği her şeye, mükemmel mülke, soylu akrabalara, büyük saygınlığa sahip. Ama bütün bu heveslendirici niteliklere rağmen bu gencin teklifini hemen kabul etmeye karar vermekle tabii ki bu fırsatı kaçırmak istemeyeceksinizdir ne gibi kötülüklerle karşılaşabileceğiniz konusunda sizi ve kuzenim Elizabeth'i uyarmama izin verin. Bu gencin kim olduğu hakkında bir fikrin var mı Lizzy. Ama işte şimdi meydana çıkıyor. Böyle bir uyarıda bulunmamın nedeni, genç adamın teyzesi Leydi Catherine de Bourgh'un bu birleşmeye iyi gözle bakmadığını tahmin etmemtzdir. Görüyorsun ya, adam Bay Darcy'miş. İşte buna şaştın değil mi Lizzy. Ne Collins, ne de Lucas'lar anlattıklarının yalan olduğunu avaz haykırmamız için tanıdıklarımız arasında Bay Darcy'den daha uygun birini seçebilirler miydi. Bay Darcy bir kadına ancak bir ayıbını bulmak için bakar sana da belki ömründe hiç bakmamıştır. Doğrusu harika. Elizabeth babasının neşesine katılmak istedi, ama ancak zorla gülümseyebildi. Babası daha önce hiç bu kadar az hoşuna giden bir şaka yapmamıştı. Hoşuna gitmedi mi yoksa. A, tabii. Lütfen devam edin. Dün akşam sayın leydiye bu evlenme ihtimalinden söz edilince kendileri, her zamanki gibi alçakgönüllülük göstererek bu konudaki duygularını hemen belirttiler. Kuzenimin ailesinin karşı çıkılacak yanları olmasından ötürü, sayın leydinin utandırıcı diye nitelendirdikleri böyle bir birleşmeye hiçbir zaman razı olmayacakları anlaşılınca, kuzenimle soylu sevgilisi neye kalkıştıklarını bilsinler ve uygun bir yöntemle tarafların onayını almadan acele edip evlenmesinler diye düşündüğümden bu bilgiyi en erken bir zamanda Bayan Elizabeth'e iletmeyi görev bildim. Bay Collins şunları da ekliyor Kuzenim Lydia'nın acıklı meselesinin bu kadar iyi örtbas edildiğine gerçekten sevindim, ancak tek üzüldüğüm, evlenmeden önce birlikte yaşadıklarının herkesçe bilinmesi. Böyle olmakla beraber kendi durumumun yüklediği görevleri unutmayacak, genç çifti evlenir evlenmez evinize kabul etmeniz karşısında duyduğum şaşfcmiığı gizlemeye kalkışmayacağım. Böylelikle günahı onaylamış oldunuz ve Longbourn papazı ben olsaydım buna şiddetle karşı çıkardım. Kuşkusuz bir Hıristiyan olarak suçlarını bağışlamanız gerekirdi ama onları yanınıza sokmamak adlarının huzurunuzda anılmasına izin vermemeliydiniz. İşte Bay Collins'in din ve insanlık anlayışı da bu kadarmış, Elizabeth. Mektubunun bundan sonrasını Charlotte'cuğunun durumunu ve bir bebek beklediğini anlatmaya ayırmış. Lizzy, bu mektup seni eğlendirmedi galiba. Herhalde yalan bir haberden gücenmiş gibi davranacak, kendini üzecek değilsin. Komşularımızla eğlenmekten, sırası gelince bizim de onlara gülmekten başka ne işimiz var ki. Elizabeth, Çok hoşuma gitti, ama o kadar tuhaf ki. dedi. Evet, işte eğlenceli tarafı da burada. Başka bir adam seçselerdi önemi olmazdı ama onun sana karşı tamamıyla kayıtsız olması, senin de ondan tüm gücünle nefret edişin durumu o kadar gülünç derecede saçmalaştınyor ki. Yazmaktan ne kadar nefret edersem edeyim, hiçbir düşünce beni Bay Collins ile mektuplaşmaktan alıkoyamaz. Wickham'ın küstahlığını ve ikiyüzlülüğünü yabana atamam, ama Collins'in bu mektubunu okuyunca damadımın üstünde tutamam. Lizzy ne söyle, Leydi Catherine bu habere ne dedi. olmayacağını bildirmeye mi gelmiş. Bay onu olur Razı Bu soruya Elizabeth yalnızca bir kahkahayla karşılık verdi ve hiç kuşku duyulmadan sorulduğu için sorunun tekrarlanması da onu üzmedi. Genç kız duygularını olduğundan başka türlü göstermeyi hiçbir zaman şimdiki kadar zor bulmamıştı. Ağlamak istediği halde gülmesi gerekiyordu. Babası, Bay Darcy'nin kayıtsızlığı hakkındaki sözleriyle içini dağlamıştı. Elizabeth, babasının bu ilgisizliğine şaşmaktan kendini alamıyordu. Yoksa babasının görüşü çok az değildi de, kendi hayal gücü mü çok/azfaydı. Elizabeth bundan da korkuyordu. geçmeden Darcy'yi beraberinde Longbourn'a getirmeyi başardı. Bayan Bennet'ın, Bay Darcy'ye teyzesiyle görüştüklerini söyleyecek olması korkusuyla oturan Eflzabeth'i bu durumdan kurtaran şey, Jane ile yalnız kalmak isteyen Bay Bingley'nin yürüyüş teklifinde bulunması ve bu teklifin kabul edilmesiydi. Bayan Bennet'ın yürümekle başı hoş değildi, Mary de buna zaman ayıramazdı, ama geri kalan beş kişi birlikte çıktılar. Bingley ile Jane biraz sonra diğerlerinin öne geçmesine izin vererek yavaş arkadan geldiler. Elizabeth, Kitty ve Darcy'nin birbirlerini oyalamaları gerekiyordu, ama pek az konuşuyorlardı. Kitty, Darcy'den yanında konuşamayacak kadar korkuyor, Elizabeth gizliden gizliye ve son gücünü harcayarak cüretkâr bir karar veriyordu. Belki Bay Darcy de aynı şeyi yapıyordu. Kitty, Maria'yı ziyaret etmek istediği için Lucas'lara doğru yürüdüler ve Elizabeth, bu misafirliğin Darcy'nin hoşuna gitmeyeceğini bildiği için beraber gitmek gibi bir teklifte bulunmadı ve kardeşi onlardan ayrıldıktan sonra cesaretini kaybetmeden Bay Darcy ile yürümeye devam etti. Verdiği karan yerine getireceği an, bu andı ve cesareti de varken hemen söze başladı Bay Darcy, ben çok bencil bir varlığım, kendi kalbimi ferahlatırken sizinkini ne kadar yaralayabileceğime aldırmıyorum. Zavallı kardeşime yaptığınız eşsiz iyilik için size teşekkür etmemek artık elimde değil. Bunu öğrendiğim andan beri, ne kadar büyük bir minnet duyduğumu size bildirmek için sabırsızlanıyorum. Ailemde benden başkalarının da bundan haberleri olsa şimdi yalnız kendi minnettarlığımı değil, onlannkini de ifade ederdim. Darcy, şaşkınlık ve heyecan dolu bir ses tonuyla, Yanlış bir anlam verildiğinde, diye karşılık verdi, sizi üzebilecek bir şeyi öğrendiğinize çok, pek çok üzüldüm. Bayan Gardiner'a bu kadar az güvenebileceğimi düşünmemiştim. Yengemi suçlamayın. Olayla ilginiz olduğunu önce Lydia'nın boşboğazlığından anladım ve tabii ondan sonra da olayı ayrıntılarıyla öğrenmeden duramadım. Bay Wickham ile kardeşimi bulmak için size bunca zahmete katlanmayı, bunca azaplar çekmeyi göze aldıran yüksek merhamet duygunuz için bütün ailem adına tekrar tekrar teşekkür etmeme izin verin. Genç adam, bu açıklama üzerine, Eğer bana mutlaka teşekkür etmek istiyorsanız, bunu yalnız kendi adınıza yapınız. Benim böyle davranmama neden olan en önemli etkenin sizi sevindirmek olduğunu inkâr etmeye kalkışacak değilim. Ama aileniz bana hiçbir şey borçlu değil. Hepsine çok saygım varsa da, ben yalnızca sizi düşünerek hareket ettim, yanıtını verdi. Elizabeth tek bir kelime söyleyemeyecek kadar şaşırmıştı. Kısa süren bir sessizlikten sonra Bay Darcy, konuşmasını, Benim duygularımla oynamayacak kadar iyisiniz. Eğer hisleriniz hâlâ geçen Nisan'dakinin aynı ise bana hemen şimdi söyleyin. Benim sevgim ve dileklerim değişmedi ama tek sözünüzle bu konuyu sonsuza kadar kapatırım, diye sürdürdü. Genç adamın olağanüstü sıkıntılı ve endişeli olduğunu hisseden Elizabeth, kendini konuşmaya zorladı ve aslında duygularının o zamandan beri değiştiğini, bunun için şimdi verilen güvenceyi teşekkürle karşıladığını biraz tutuk bir ifade ile de olsa, hiç zaman kaybetmeden anlattı. Bu cevabın verdiği mutluluğu genç adam belki de şimdiye kadar hiç duymamıştı ve bu duygusunu, çılgıncasına âşık bir erkekten beklenebilecek bir coşkuyla açıkladı. Elizabeth onun gözlerine bakabilseydi, yürekten sevinmenin yüzüne verdiği ifadenin genç adama ne kadar yakıştığını görebilirdi. Ama genç kız her ne kadar bakamıyorsa da, dinleyebiliyordu ve Bay Darcy, Elizabeth'in kendisi için taşıdığı önemi belirten duygularını anlatırken onun kendisine karşı duyduğu sevginin Elizabeth'in gözündeki değeri her an biraz daha artıyordu. Ne yöne gittiklerini bilmeden yürümeye devam ettiler. Başka hiçbir şeyin farkında olmayacak kadar çok düşünecek, hissedecek ve söyleyecek şeyleri vardı. Genç kız çok geçmeden, şu an yürekten anlaşmalarını Bay Darcy'nin teyzesine borçlu olduklarını öğrendi. Leydi Catherine dönüşte Londra'dan geçerken yeğenine uğramış, Longbourn'a yaptığı yolculuğu, bu yolculuğun nedenini Elizabeth ile aralarında geçen konuşmanın özünü anlatmış ve genç kızın vermeyi ısrarla reddettiği sözü yeğeninden koparabilir ümidiyle, kendi aklınca Elizabeth'in aksiliğini ve küstahlığını özellikle belirten her sözü vurgulamıştı. Ama leydinin emeklerine yazık olmuş, çabalan tam tersine sonuç vermişti. Genç adam bunları anlattıktan sonra, 'Teyzemin bu hareketi sayesinde daha önce kendimi kaptırmaktan zorla kaçındığım ümitleri yeniden besleme cesaretini duydum, dedi. Sizi, beni kabul etmemeye kararlı olsaydınız bunu Leydi Catherine'e içtenlikle ve açık söyleyeceğinizi bilecek kadar tanımıştım. Elizabeth kızararak gülümsedi Evet, bunu yapabilecek kadar dürüst olduğumu biliyorsunuz. Yüzünüze karşı size o kadar kötü davrandıktan sonra, bütün akrabalarınızın yanında da kötülemekten çekinmezdim. Bana söylediklerinizden hangisini hak etmemiştim ki. Gerçi beni yanlış temellere ve yanlış bir geçmişe dayanarak suçlamıştınız, ama o sıralarda size karşı davranışlarımla ağır bir cezayı hak ediyordum. Bu hareketim bağışlanamazdı. Bunu nefret duymadan düşünemiyorum. O akşam işlenen suçların çoğu hangimize aittir diye kavga etmeyelim. İyice incelenirse ikimizin hareketinde de yanlış taraflar var. Ama o zamandan beri her ikimiz de, umuyorum ki, nezaket yolunda bir hayli ilerledik. Ben kendimi bu kadar kolay bağışlamam. O akşam söylediklerimi hatırlamak hareketlerimi, davranışlarımı, sözlerimi düşünmek aylarca bana anlatılmaz acılar çektirdi hâlâ da çektiriyor. Pek yerinde olan hakaretinizi hiç unutmayacağım 'daha kibarca davransaydınız...' Aynen bu sözleri kullanmıştınız. Bu sözlerin bana ne kadar acı verdiğini bilmiyorsunuz, bunu anlayamazsınız. Yine de itiraf etmeliyim ki, bu hakaretin yerinde olduğunu kabul etmem için bir hayli zaman geçmesi gerekti. Tabii ben sözlerimin bu kadar güçlü olacağını, size bu kadar dokunacağını hiç beklememiş hiç aklıma getirmemiştim. İnanırım. O zamanlar duygusuz olduğumu düşünüyordunuz, böyle düşündüğünüzden eminim. Teklifinizi nasıl yaparsanız yapın, beni imkânı yok heveslendiremezsiniz' derken yüzünüzün aldığı ifadeyi hiç unutmayacağım. Ne olursunuz, o zaman söylediklerimi tekrarlamayın. Bunları hatırlamanın hiçbir yaran yok. İnanın, o akşamki hareketimden dolayı uzun zamandır gerçekten utanıyorum. Darcy mektubundan söz açarak, Yazdıklanm, diye sordu, hakkımda daha iyi şeyler düşünmenize yaradı mı. Mektupta yazanlara inandınız mı. Genç kız mektubun üzerinde uyandırdığı etkiyi, eski önyargılarının nasıl yavaş yavaş kaybolduğunu anlattı. Bay Darcy, Yazdıklarımın size kesinlikle acı vereceğini biliyordum, dedi. Ama bu gerekliydi. Umarım o mektubu yok etmişsinizdir. Bir yerini, özellikle başlangıç kısmını tekrar okuma cesaretini göstermenizden müthiş korkuyorum. Bana karşı sizde haklı bir nefret uyandıracak bazı sözleri olduğunu hatırlayabiliyorum. Sevgimin devamı için mektubun yakılmasını kesinlikle gerekli görüyorsanız, kuşkusuz yakanm. Fakat fikirlerimin kayıtsız şartsız değişmez olmadığına her ikimizi de inandıracak nedenler varsa da, o kadar da dönek olmadığımı umuyorum. Darcy, O mektubu yazarken tamamıyla sakin ve soğukkanlı olduğuma inanıyordum, dedi. Ama sonradan korkunç derecede acı duyguların etkisinde olduğumu düşündüm. Mektup belki acı başlamıştı ama öyle bitmedi. Veda kısmı tam bir sevecenlik içeriyordu. Fakat artık bunu düşünmeyin. Onu yazanın da, alanın da duyguları o kadar çok değişti ki, bununla ilgili tatsız her durum unutulmalı. Benim bu konudaki felsefemi öğrenmelisiniz. Yalnızca iyi anılan, size keyif veren geçmişi düşünün. Bu felsefenizi pek beğenmedim. Sizin geçmişe bakışınızda herhalde fazla sitem yok, bunlardan doğan yetinme duygusu felsefe değil, daha iyi bir şey Cehalet. Ama benim için böyle değil. Savuşturulamayan, savuşturulmaması gereken acı anılar beni rahatsız eder. İlke olarak değilse de aslında pratikte bütün ömrüm boyunca bencil bir varlık olmuşumdur. Çocukken bana doğru nedir öğretilmiş, ama huylarımı düzeltmek öğretilmemişti. Bana iyi ilkeler kazandırılmıştı, fakat bunları gurur ve kibir ile uygulamaya bırakılmıştım. Ne yazık ailenin yıllarca tek çocuğu, ayrıca biricik oğlu olduğum için annemle babam, kendileri iyi insanlar olmakla beraber hele babam çok iyiliksever, çok nazikti beni şımartmışlar ve bencil davranmaya, aile çevrem dışında kimseye aldırış etmerrîeye, benden başka herkesi küçük görmeye, hiç olmazsa benimkine kıyasla onların duygu ve değerlerini aşağılık saymaya alıştırılmış, cesaretlendirilmiştim. Sekiz yaşımdan yirmi sekiz yaşıma kadar işte ben böyleydim ve siz olmasanız sevgili, güzel Elizabeth, hâlâ da öyle olacaktım. Size neler borçlu değilim ki. Bana gerçekten acı, fakat çok yararlı bir ders verdiniz. Beni hak ettiğim şekilde küçülttünüz. Size, kabul edileceğinden hiç kuşku duymadan elimi uzatmıştım. Siz bana, değerli, övgüye layık bir kadına hoş görünebilmekten ne kadar uzak olduğumu öğrettiniz. O zamanlar böyle bir tekliften kesinlikle hoşlanacağıma inanıyor muydunuz. Evet inanıyordum. Bu kendimi beğenmişliğime ne dersiniz. Sizin teklifimi arzu ettiğinize, beklediğinize inanmıştım. Davranışlarımı iyi kontrol edemedim herhalde, ama inanın, böyle bir kanı uyandırma niyeti beslememiştim. Hiçbir zaman sizi aldatmak istemedim, ama duygularım çoğu zaman beni yanlış yollara sürüklemiş olabilir. O akşamdan sonra kimbilir benden ne kadar nefret ettiniz. Sizden nefret etmek mi. Önceleri belki öfkelendim, fakat çok geçmeden bu duygum bile doğru yola saptı. Pemberley'de karşılaştığımızda benim için ne düşündüğünüzü sormaya adeta korkuyorum. Geldiğim için beni ayıpladınız mı. Hayır, hayır. Şaşkınlıktan başka bir şey hissetmedim. Sizin bana sırt çevirmemenize ben daha çok şaştım. Olağanüstü bir kibarlıkla karşılanmıştım ve vicdanım bana bunu hak etmediğimi söylüyordu. Layık olduğumdan fazlasını görmeyi hiç ummadığımı da itiraf edeyim. Darcy, O zamanki amacım bütün kibarlığımı ortaya dökerek geçmişteki şeyler için hiç de alınmadığımı size göstermekti, dedi. Size azarlarınızı ciddiye aldığımı göstermek istiyor ve böylelikle beni bağışlamanızı, hakkımdaki kötü fikirlerinizi hafifletmenizi umuyordum. Diğer dileklerin ne zaman belirdiğini kestiremiyorum, ama sanırım sizi gördükten yarım saat kadar sonra. Genç adam daha sonra Georgiana'nın Elizabeth ile karşılaşmaktan ne kadar sevinç duyduğunu, bu tanışıklığın ansızın yanda kalmasına da çok üzüldüğünü söyledi ve doğal olarak söz, bu tanışıklığı yanda bırakan nedene geldi. Genç kız çok geçmeden Bay Darcy'nin, Lydia'yı aramak için Elizabeth'lerin ardından Derbyshire'dan ayrılmaya daha handan çıkmadan karar verdiğini, oradayken halindeki ciddiyetin de bu uğurda yapılması gereken şeyleri düşünerek kendi kendisi ile yaptığı mücadelelerden doğduğunu öğrendi. Elizabeth minnettarlığını bir kez daha tekrarladı. Ama bu, üzerinde daha fazla durulması her ikisine de acı veren bir konuydu. Ne kadar yürüdüklerinin farkında olmayacak kadar dalgın dalgın epeyce yürüdüler. Sonunda saatlerine bakınca eve dönme zamanının geldiğini gördüler. Acaba Bay Bingley ile Jane nerelerde diye düşünürken onların durumunu da konuştular. Arkadaşı nişanlandıklannı kendisine haber verdiğinde Darcy çok sevinmişti. Elizabeth, Bu haberin sizi şaşırtıp şaşırtmadığını sorabilir miyim. dedi. Çok değil. Buradan giderken, bu işin yakında olacağını hissetmiştim. Yani olmasına izin vermiştiniz. Ben de öyle tahmin etmiştim. Bay Darcy bu değerlendirmeye itiraz ettiyse de, genç kız bunun aşağı yukan böyle olduğunu anlamıştı. Bay Darcy, Londra'ya gitmeden önceki akşam arkadaşıma, çok önceden yapmam gereken bir itirafta bulundum, dedi. Bir zamanlar yaptığım gülünç ve küstah sayılacak müdahaleleri ona anlattım. Çok şaşırdı. En ufak bir kuşku bile duymamıştı. Hatta ablanızın ona karşı kayıtsız olduğuna inanmakla hata ettiğimi düşündüğümü de söyledim. Bayan Jane Bennet'a olan aşkının hiç azalmadığını gördüğüm için birlikte mutlu olacaklarına dair en ufak bir şüphem yoktu. Elizabeth genç adamın arkadaşını bu kadar kolaylıkla yönetebilmesi karşısında gülümsemekten kendini alamamıştı Ablamın onu sevdiğini söylerken kendi görüşünüze mi dayanıyorsunuz, yoksa sadece benim geçen baharda verdiğim bilgiye mi. Kendi görüşüme. Buraya yaptığımız son iki ziyaret sırasında Bayan Jane Bennet'ı yakından izledim, sevgisine inandım. Demek sizin verdiğiniz güvence, arkadaşınızı hemen ikna etti. Öyle oldu. Bingley'de çok saf bir alçakgönüllülük vardır. Bu kadar önemli bir konuda kendine güvenememişti, ama benim fikirlerime güvenmesi her şeyi kolaylaştırdı. Bir ara onu, haklı olarak, gücendiren bir şeyi de itiraf etmek zorunda kaldım. Ablanızın geçen kış üç ay Londra'da olduğunu, benim bunu bildiğimi, fakat kendisinden bilerek sakladığımı daha fazla gizlemem doğru olmazdı. Arkadaşım bunu öğrenince kızdı. Ama ablanızın duygularına olan güveni geri gelince öfkesi geçti ve beni yürekten bağışladı. Elizabeth, Bay Bingley'nin çok hoş bir arkadaş olduğunu, bu kadar kolay yönetilebilmesinin kendisine ölçülmez değer kazandırdığını söylemek için sabırsızlanıyordu ama kendini tuttu. Darcy'nin alay edilmeye henüz alışık olmadığını, buna başlamak için daha erken olduğunu hatırladı. Bay Darcy, kendi mutluluğundan sonra en çok önem verdiği şeyin Bingley'nin mutluluğu olduğu hakkındaki konuşmasına eve gelinceye kadar devam etti. Holde ayrıldılar. LIX Odaya girer girmez Elizabeth, Jane'in Lizzy'ciğim, nerelerde dolaştınız Tanrı aşkına. sorusuyla karşılaştı ve masaya oturdukları zaman diğerleri de aynı şeyi sordu. Elizabeth farkında olmadan bir hayli yürüdükleri cevabını verdi. Konuşurken kızarmıştı, ama ne bu, ne de başka bir şey kimsede bir kuşku uyandırmamıştı. Gece olağanüstü hiçbir şey olmadan geçti. Sevgililer konuşup gülüştüler, sevgilerini gizli tutanlarsa susuyorlardı. Darcy mutluluğunu taşkın bir neşeyle gösterecek yaradılışta bir adam değildi heyecanlı ve allak bullak bir durumda olan Elizabeth de kendini mutlu ve şaşkın hissediyordu. Çünkü içinde bulunduğu şaşkınlıktan başka karşılaşacağı sıkıntılı durumlar da vardı. Durum öğrenilince ailesinin neler hissedeceğini hayal etmeye çalışıyor, Darcy'yi Jane'den başka kimsenin sevmediğini biliyordu, hatta Jane dışındakilerin ondan, bütün zenginliğinin ve yüksek mevkiinin gideremeyeceği kadar nefret etmelerinden korkuyordu. O gece genç kız kalbini Jane'e açtı. Jane kuşkulanmak gibi bir alışkanlığı olmadığı halde Elizabeth'in söylediklerine inanamadı. Şaka ediyorsun Lizzy. Bu olamaz. Bay Darcy ile nişanlandın ha. Hayır, hayır, beni kandıramazsın. Bunun imkânsız olduğunu biliyorum. Doğrusu hiç de cesaretlendirici bir başlangıç değil. Bir tek sana güveniyordum ve sen de bana inanmazsan başka kimse inanmaz. Ama gerçekten doğruyu söylüyorum. Beni hâlâ seviyor ve biz evlenmek için birbirimize söz vermiş bulunuyoruz. Jane kız kardeşine kuşkuyla baktı. Ah, Lizzy. Olamaz. Ondan ne kadar nefret ettiğini biliyorum. Bu konuda hiçbir şey bilmiyorsun. Bütün o eski nefretler unutulmalı. Belki onu hiçbir zaman şimdiki kadar sevmedim. Ama bu işlerde güçlü bir bellek bağışlanmaz bir şeydir. Ben kendi hesabıma bunu son defa hatırlıyorum. Jane Bennet hâlâ şaşkın şaşkın bakıyordu. Elizabeth, bu kez daha ciddi olarak ona söylediklerinin doğruluğunu kesin bir dille anlattı. Aman Tanrım. Bu gerçekten olabilir mi. Ama artık sana inanmak zorundayım, dedi Jane. Ah, sevgili Lizzy'ciğim, seni kutlamam gerekir... Seni kutlarım. Bu sorumu mazur gör, ama onunla mutlu olacağından iyice emin misin. Bundan hiç kuşkum yok. Dünyanın en mutlu çifti olmaya karar verdik bile. Fakat sen mutlu musun Jane. Böyle bir enişten olmasını ister misin. Çok, çok mutluyum. Hiçbir şey ne Bingley'ye ne de bana daha çok mutluluk veremez. Ama biz bunu düşünmüş, imkânsız olduğunda karar kılmıştık. Sen onu yeterince seviyor musun. Ah, Lizzy'ciğim. Sakın sevmeden evlenmeye kalkışayım deme. Duygularından iyice emin misin. Ah. Tabii. Sana her şeyi anlattığım zaman onu ne kadar çok sevdiğimi anlayacaksın. Ne demek istiyorsun. Onu Bingley'den daha çok sevdiğimi itiraf etmeliyim. Korkarım, kızacaksın. Canım kardeşim, artık ciddi ol. Çok ciddi konuşmanı istiyorum. Bana bilmem gereken her şeyi hiç zaman geçirmeden anlat. Onu ne kadar zamandan beri sevdiğini söyler misin. Ama sanırım Pemberley'deki güzel parkını gördüğüm gün başladı. Jane'in tekrar ciddi olmasını rica etmesi, istenen etkiyi yaptı. Genç kız Darcy'ye gerçekten âşık olduğuna ablasını tatmin edecek şekilde ciddi güvence verdi. Buna inanınca Jane'in artık söyleyeceği bir şey kalmamıştı Şimdi tam anlamıyla mutluyum, dedi. Çünkü sen de benim kadar mutlu olacaksın. Ben Bay Darcy'ye her zaman değer vermiştim başka hiçbir neden olmasa bile, seni sevmesi ona karşı saygı ve sevgi göstermeme yeterdi. Ama şimdi Bingley'nin arkadaşı ve senin kocan olarak, benim için ondan daha değerli sadece Bingley ile sen varsın. Ama Lizzy, bana karşı çok kurnazca, çok kapalı davrandın. Bana Pemberley'de ve Lambton'da olup bitenlerin çok azını anlattın. Bu konuda bütün bildiklerimi sana değil bir başkasına borçluyum. Elizabeth bunları gizli tutmasının nedenlerini anlattı. Bingley'den söz etmek istememişti ve kendi duygulan da belirsiz olduğu için Bay Darcy'den söz açmaktan kaçınmıştı. Ama artık onun Lydia'nm evlenmesindeki rolünü ablasından gizleyemeyecekti. Her şeyi anlattı. O gecenin yansı konuşmakla geçti. Bayan Bennet ertesi sabah pencereden bakarken, Aman Tanrım. diye öfkeli söylendi. Şu sevimsiz Bay Darcy gene Bingley'ciğimizle birlikte geliyor. Sürekli böyle bize gelip sıkıntı vermekteki amacı nedir. Ben ya ava gider, ya başka bir şey yapar da arkadaşını rahatsız etmez sanmıştım. Şimdi ne yapacağız. Lizzy, onu alıp gene dolaşıver de Bingley'yi rahatsız etmesin. Elizabeth, bu kadar işine gelen bir teklife gülmekten kendini alamadı ama annesinin ona sürekli böyle kötü sıfatlar yakıştırmasına da gerçekten canı sıkılmıştı. İçeri girer girmez Bingley, Elizabeth'e o kadar anlamlı baktı, elini o kadar hararetle sıktı ki, her şeyden haberi olduğuna kuşku yoktu ve genç adam biraz sonra herkesin duyacağı bir sesle sordu Bayan Bennet, buralarda Lizzy'nin bugün de yolunu kaybedebileceği başka patikalar yok mu. Bay Darcy, Lizzy ve Kitty'ye bu sabah Oakham Tepesi'ne çıkmalarını öneririm. Bir hayli uzun, güzel bir yol. Bay Darcy böyle bir manzara görmemiştir. Bay Bingley, Diğerleri için belki iyi, ama Kitty'ye bu yol eminim çok uzun gelir. Değil mi Kitty. dedi. Kitty evde kalmayı tercih ettiğini bildirdi. Darcy, tepedeki manzarayı görmek için büyük bir istek duyduğunu söyledi ve Elizabeth, sesini çıkarmadan razı oldu. Genç kız hazırlanmak için yukarı çıkarken annesi hemen arkasından gelerek Bu suratsız adamla yalnız kalacak olmana üzülüyorum Lizzy, ama umarım dert etmezsin, dedi. Biliyorsun bunlar hep Jane'in hatırı için, sonra Bay Darcy ile çok konuşmaya da gerek yok, arada sırada bir iki söz yeter, onun için kendini üzme. Yürüyüş sırasında o akşam Bay Bennet'in onayını almaya karar verdiler. Annesinin onayını alma işini Elizabeth üzerine aldı. Annesinin bunu nasıl karşılayacağını bir türlü kestiremiyordu. Bazen bütün zenginliğinin ve görkeminin bu adama duyulan nefreti gidermeye yetmeyeceğinden kuşku duyuyordu. Ama bu evliliğe ister şiddetle karşı çıksın, ister şiddetle taraftar olsun, aklı başında bir insana yakışmayacak tavırlar takınacağı kesindi. Annesinin ne ilk sevinç sarhoşluklarını ne de ilk karşı çıkışlarını Bay Darcy'nin görmesine dayanamazdı. Akşam üzeri Bay Bennet kitaplığına gittikten biraz sonra Bay Darcy de ayağa kalkıp arkasından gidince Elizabeth büyük bir heyecana kapıldı. Babasının karşı çıkacağından korkmuyordu, ama en sevdiği çocuğunun seçtiği eş yüzünden üzüntü, mutsuzluk duyacağından endişeleniyor kızından ayrılmaktan acı duyacağını düşünmek işkence gibi geliyordu Bu düşünceler Bay Darcy tekrar görününceye kadar devam etti. Elizabeth ona bakıp da yüzünün güldüğünü görünce rahatladı. Birkaç dakika sonra genç adam Elizabeth'in Kitty ile beraber oturduğu masaya yaklaştı ve nakısını seyrediyor gibi yaparak ona, Babanıza gidin, sizi kitaplıkta bekliyor, diye fısıldadı. Elizabeth hemen gitti. Babası ciddi ve endişeli bir tavırla odada dolaşıyordu Lizzy, sen ne yapıyorsun. Bu adamı kabul edecek kadar çıldırdın mı. Sen ondan hep nefret etmedin mi. Genç kız bundan önce fikirlerinde daha akılcı, ifadelerinde daha ılımlı olmadığına şimdi ne kadar pişmandı. Eğer böyle yapsaydı şimdi kendine çok zor gelen birçok açıklama ve itiraftan kurtulmuş olacaktı ama artık iş işten geçmişti. Elizabeth, biraz sıkıntıyla Bay Darcy'ye olan aşkı konusunda babasına güvence verdi. Ya da başka bir deyişle onu elde etmeye karar verdin. dedi babası. Kuşkusuz zengin bir adam, Jane'inkilerden çok daha güzel elbiselerin ve güzel arabaların olacak, ama bunlar seni mutlu edecek mi. Benim gerçekçi davranmadığımı sanmaktan başka bir itirazınız var mı. dedi Elizabeth. Hayır, hiçbir itirazım yok. Hepimiz onu mağrur, suratsız bir adam olarak tanıyoruz. Ama ondan gerçekten hoşlanıyorsan bunun hiç önemi yok. Elizabeth gözlerinde yaşlarla cevap verdi Ondan hoşlanıyorum, onu seviyorum. Aslında yersiz bir gururu yok. Aslında nazik. Onun aslında nasıl biri olduğunu bilmiyorsunuz. Bu yüzden rica ederim hakkında böyle sözler söyleyerek beni üzmeyin. Lizzy, dedi babası. Ben ona onay verdiğimi söyledim. Gerçekten öyle bir adam ki alçakgönüllülük gösterip istediği hiçbir şeyi ondan esirgeyemem. Eğer sen de onunla evlenmeye karar verdinse ben razıyım. Ama sana önerim iyi düşünmen. Huyunu biliyorum Lizzy. Kocana karşı gerçek bir saygı beslemedikçe, ona senden üstün gözüyle bakmadıkça, ne mutlu olursun ne de çevrende saygı uyandıran bir insan. Çok canlı ve yetenekli bir insan olduğundan, dengin olmayan birisiyle evlenmek senin için büyük bir tehlike oluşturur. Böyle bir evlilik yaparsan sefil ve perişan olursun. Kızım, bana hayat arkadaşına saygısız davrandığını görme üzüntüsünü yaşatma. Ne yaptığından emin misin. Daha da duygulanan Elizabeth, ciddi ve heyecanlı bir ifadeyle cevap verdi ve sonunda, Bay Darcy'nin gerçekten istediği insan olduğunun tekrar güvencesini vererek, ona karşı duygularının nasıl bir değişiklik geçirdiğini anlatıp genç adamın sevgisinin bir günlük bir heves olmadığını, aylarca süren bir sınavdan geçtiğini söyleyerek onun bütün iyi yönlerini coşkuyla saydıktan sonra babasının kuşkularını giderdi ve bu evliliğe olumlu bakması için onu ikna etti. Peki yavrum, dedi babası onu dinledikten sonra, söyleyecek başka sözüm yok. Eğer durum böyle ise sana layık demektir. Daha az değerli bir insan için senden ayrılmaya razı olmazdım Lizzy. Yarattığı bu olumlu havayı tamamlamak için Elizabeth, Bay Darcy'nin Lydia için kendi gönül rızasıyla neler yaptığını anlattı. Bay Bennet bunları şaşkınlıkla dinledi Doğrusu bu gece sürprizler gecesi oldu. Demek her şeyi Darcy yaptı evlenmelerini sağladı, parayı verdi, adamın borçlarını ödedi, onun atanmasını sağladı. Bu daha iyi. Beni bir sürü dertten ve borç ödemekten kurtarıyor. Bu iyilikleri dayın yapmış olsaydı bu parayı ödemem gerekirdi ve öderdim de. Ama bu delicesine âşık gençler her işi kendi istedikleri şekilde yapıyorlar. Yarın Bay Darcy'ye borcumu ödemeyi öneririm o da sana olan aşkını yüksekten atarak, coşarak anlatıp durur ve konu da bu şekilde kapanır. Bundan sonra Bay Bennet, birkaç gün önce Bay Collins'in mektubunu okurken Elizabeth'in duyduğu şaşkınlığı hatırladı ve bir süre onunla alay ettikten sonra gitmesine izin verdi. Genç kız odadan çıkarken arkasından seslendi Mary ve Kitty için gelen gençler varsa onları da içeri yolla. Şu sıra işim yok. Elizabeth artık çok ağır bir yükten kurtulmuştu ve odasında yarım saat sakin sakin kafasını dinledikten sonra oldukça soğukkanlı bir tavırla aşağıdakilere katılabildi. Her şey henüz kutlanamayacak kadar yeniydi, gece sessiz sedasız geçti artık korkacak bir şey yoktu. Zamanla buna da alışılacak ve bu alışkanlığın rahatlığı hissedilecekti. O gece annesi tuvalet odasına çıktığı zaman Elizabeth de onu izledi ve önemli haberi verdi. Etkisi olağanüstüydü. Çünkü haberi ilk duyduğunda Bayan Bennet hiç kımıldamadan olduğu yerde donakaldı ve tek kelime edemedi. Duyduğunu kavrayıncaya kadar birkaç dakika geçmişti. Yine de ailesine yararlı olacak hiçbir şeyin değerini vermekte genellikle gecikmez, kızlarından birinin sevgilisi olarak ortaya çıkan kısmetlerin değerini iyi bilirdi. Bayan Bennet sonunda kendine gelmeye başladı iskemlesinde kımıldıyor, ayağa kalkıp tekrar oturuyor, şaşırıyor, dualar ediyordu. Aman Tanrım. Tanrı aklımı bağışlasın. Bir düşünün. Aman Tanrım. Bay Darcy. Ah benim tatlı Lizzy'm, ne zengin, ne büyük biri olacaksın. Ne çok cep harçlığın, ne çok takın, ne çok araban olacak. Jane'inkiler bunun yanında hiç kalıyor, hiç ini hiç kalıyor. Öyle memnunum, öyle mutluyum ki. Ah ne çekici adam. Öyle yakışıklı, boylu poslu. Ah Lizzy'ciğim. Daha önce o kadar nefret ettiğim için benim adıma ondan özür dile. Umanın, buna aldırmaz. Sevgili Lizzy'ciğim. Londra'da bir evin olacak. Her şeyin en güzeli. Üç kızım da evli olacak. Yılda on bin sterlin. Tanrım benim halim ne olacak, çıldıracağım. Bu evliliği kabul edeceğinden kuşku duyulmayacağını bu sözler yeterince anlatıyordu. Annesinin taşkınlığını yalnızca kendisi gördüğü için sevinen Elizabeth biraz sonra çekilip gitti. Ama o odasına gireli daha üç dakika olmamıştı ki, annesi de arkasından geldi. Canım yavrum, dedi, başka hiçbir şey düşünemiyorum. Yılda on bin sterlin, belki de daha çok. Adeta bir lord. Olağanüstü bir törenle evlenmelisiniz. Öyle evleneceksiniz. Ah, sevgili yavrum, Bay Darcy en çok hangi yemeği seviyor söyle de yarın onu pişirmelerini emredeyim. Bu, annesinin genç adama nasıl davranacağının acıklı bir habercisiydi ve Elizabeth, Darcy tarafından coşkuyla sevildiğinden emin olduğu ailesinin onayını kesinlikle aldığı halde hâlâ üzüldüğü şeyler bulunduğunu fark etti. Ama ertesi gün, beklediğinden çok daha iyi geçti çünkü Bayan Bennet, neyse ki, gelecekteki damadına çok çekingen davranıyor, onunla konuşmaya bile cesaret edemiyordu. Yalnızca ona ikramda bulunacak olduğu zamanlarda veya fikirlerini beğendiğini söylemek için ağzını açıyordu. Elizabeth, babasının da Bay Darcy'yi daha yakından tanıma zahmetine katlandığını görerek sevindi. Bay Bennet çok geçmeden kızına, bu gencin her an biraz daha fazla gözüne girdiğinin güvencesini verdi. Bütün damatlarımı çok beğeniyorum. Gözdem Wickham olabilir, ama sanırım senin kocanı da Jane'inki kadar seveceğim. LX Elizabeth çok sürmeden eski neşeli ve şakacı halini bulmuştu. Bay Darcy'den kendisine nasıl olup da âşık olduğunu anlatmasını istedi. Bu iş nasıl başladı. Bir kez âşık olduktan sonra beni hâlâ sevmeye devam etmeni çok iyi anlıyorum. Aşkımın temelini oluşturan saati, yeri, bakışı ya da sözü bilmiyorum. Aradan çok zaman geçti. Başladığının farkına varıncaya kadar çoktan ortasına gelmiştim. Önce beni hiç beğenmemiştiniz. Tavırlarıma ve hareketlerime gelince Size karşı davranışım nerdeyse kabalık derecesindeydi. Hemen her sözümde sizi incitmek, iğnelemek istedim. Hadi içten olun, yoksa benim küstahlığımı mı beğendiniz. Kafalı oluşunuzu, laf altında kalmayışmızı demek istiyorsanız, evet. Buna küstahlık deyiversenize. Yaptığım bundan pek aşağı kalmıyordu. İşin doğrusu siz incelikten, saygıdan, aşın ikram görmekten bıkmıştınız. Hep sizin fikrinize katılan, hep size hoş görünmeye çalışan, hep sizin kendilerini beğenmenizi isteyen kadınlardan bıkmıştınız. Ben onlara benzemediğim için ilginizi çektim. Gerçekten nazik olmasaydınız bu davranışım için benden nefret edecektiniz ama kendinizi saklamak için katlandığınız zahmetlere rağmen duygularınız her zaman soylu, her zaman adildi ve sizi nezakete ve ikramlara boğan kişileri içinizden tam anlamıyla küçük görüyordunuz. İşte gördünüz mü, sizi bütün bunları bana anlatma zahmetinden kurtardım. Evet, her şeyi ayrıntılı düşündükçe bu nedenleri adamakıllı mantıklı buluyorum. Yoksa benim iyi bir