listesinin en başında "O"na ibaresinin konulmasını göstermiştir. Nikeforitzes Nikeforitzes (), Bizanslı etkili bir hadım bürokrattır. Özellikle VII. Mihail () dönemimde Bizans İmparatorluğu'nun gerçek yöneticisiydi. Gerçek adı Nikiforos olmasına rağmen saraya girdiğinde diğer akrabası ile karıştırılmaması için "Nikeforitzes" ("küçük Nikiforos") lakabını almıştır. Yüksek vergiler, Konstantinopolis'e yapılan buğday sevkiyatının bozulması, Küçük Asya'nın ihmali sonucu Türk akınları ile karşı karşıya kalınması nedeniyle sevilmeyen birisi olmuştur. Bu durum 1077 yılında iki büyük isyana neden olmuştur. Sonucunda VII. Mihail tahtan feragat etmiştir. Nikeforitzes ise yakalanmış ve işkence ile öldürülmüştür. Boukellarion Themasında doğmuştur ve IX. Konstantinos () döneminde imparatorluk sekretaryasında çalışmaya başlamıştır. X. Konstantinos () döneminde, imparatoriçe Eudokia Makrembolitissa'ya zina iftirası atması nedeniyle, saraydan çıkarılıp Antakya'ya vali olarak yollanmıştır. İmparatorun ölümünden sonra, imparatoriçe iktidar olunca tutuklanmıştır. Romen Diyojen () serbest bırakılmış ve günümüz Yunanistan'ında bulunan iki thema'nın başına "praetor" ("sivil vali") olarak atanmıştır. VII. Mihail 1071 yılında iktidara geldiğinde, Nikeforitzes, yönetim yeteneklerine değer veren imparatorun amcası "Caesar" İoannis Dukas tarafından geri çağrıldı. Konstantinopolis'e geri döndü ve "Logothetis tu dromu" olarak atandı. Sonra gücü ve etkinliği hızlı bir şekilde arttı. Güçlü Mihail Psellos ile beraber diğer bakanları kenara itmiş, en sonunda 1073 sonbaharında, "Sezar"ın da hükümete aktif katılımından el çektirip emlaklarında emekliliğe zorlamıştır. İmparatorluğun fiili hükümdarı olarak, Nikeforitzes devleti yeniden organize ederek eski gücünü tesis etmek ve merkezi kontrolü yeniden kurmayı denedi. İlk önceliği hazineyi beslemekti. Bunu sağlamak için ağır vergiler koydu. Bu hem taşrada hem de Konstantinopolis'te huzursuzluğa neden oldu. Ayrıca devlet tekeli yaratarak, daha iyi vergi toplamak ve piyasayı düzenlemek için Konstantinopolis'in hububat tedariği için Rhaidestos'te "phoundax" ("merkezi depo") kurdu. Nikeforitzes'e düşman bir kaynak olan Mihail Attaleiates'e göre, onun bu politikası tahıl sıkıntısına ve fiyatların artmasına neden olmuştur. 1076/1077 kışında, Konstantinopolis kıtlık çekmiştir. Aynı zamanda, Tuna boyunda Paristrion eyaletinde yaşayan halk ve Peçenekler arasında isyan çıktı. Bunun sebebi, Nikeforitzes'in yıllık ödeneklerini kesmesiydi. İsyanı bastırması için yollanan Nestor, isyancılara katıldı. Asında isyancılar tek bir şey istiyordu, Nikeforitzes'ın görevden alınması. İsyancılar Rhaidestos alıp, tahıl ambarını yaktılar. VII. Mikail kaçamak cevap verdi, Nestor ve Peçenek müttefikleri kuzeye Paristrion'a çekildiler. Bu bölge takip eden 20 yıl boyunca, imparatorluğun etkin denetiminden çıkmıştır. Nikeforitzes, ayrıca orduda reforma gitmiştir. Yönetiminde ordunun durumu çok kötüydü. Sırpların atakları, Konstantin Bodin'in liderliğinde Bulgarların isyanı yanında Küçük Asya'da Roussel de Bailleul'un isyanı ve Malazgirt Meydan Muharebesi sonrası sürekli artan Türk saldırılarına yeterli cevap veremedi. İnkâr edilemez şekilde, yönetimde yetenekli olmasına rağmen, finansal ölçüleri ve merkezileztirme eğilimleri geri tepmiştir. "Her konuda mükemmel bir adamdır, anlayışlı, bir "eunuch" olmasına rağmen hem askeriye hem de idari konularda tecrübeli, kibar, çok akıllı ve anlam ve konuşmada yeteneklidir" diye yazan Kekaumenos hariç, diğer kaynaklar onun aç gözlü ve yolsuzlukları ile ilgili hikâyelerini anlatır. Bu kaynaklar, özellikle idaresi altındaki Hebdomon'da bulunan manastırda topladığı kişisel servetine odaklanırlar. Değişik metroplitler ile başkentteki loncaların desteği ile muhalefet, Antakya'da görev yaptığı zamanlardan düşmanı Antakya Patriği Aemilian etrafında toplanmıştır. Ayrıca, 1077 yazında, Nikiforos Bryennios Balkanlarda, Nikiforos Botaneiates ise Küçük Asya'da VII. Mihail'e karşı isyan ettiler. Bryennios, ele geçirmek üzere Konstantinopolis'e yürüdü, ancak birliklerinin banliyöleri yağmalaması üzerine geri çekildi. Nikeforitzes'e muhalih bir grup metropolit Aya Sofya'da 7 Ocak 1078 tarihinde toplanıp Botaneiates'i imparator ilan ettiler. Nikeforitzes'in cevabı, onları zora katedralden çıkarmak oldu. Bu eylem yüzünden Konstantinopolis Patriği tarafından aforoz edildi. Nikeforitzes, Aleksios Komnenos'u muhalefeti bastırması için yüksek komutan atadı fakat VII. Mihail, Botaneiates lehinde 31 Mart tarihinde tahtan feragat etti. Nikeforitzes, Roussel de Bailleul'in kamp kurduğu Heraclea Pontica'ya kaçtı. Fakat Roussel onu tutuklayıp yeni imparatora teslim etti. "Megas hetaireiarches" Romanos Straboromanos tarafından acımasız işkencelere uğrayacağı önce Prote sonra Oxeia'da sürgüne gönderildi. Bu işkencelerin sonunda ölmüştür. Langhans tipi dev hÃ¼creler Langhans tipi dev hücreler, Langhans dev hücreleri, Langhans dev hücresi veya Langans tipi dev hücre (İngilizce:"Langhans giant cell"), yangısal hücrelerden epiteloid makrofajların oluşturduğu özel bir yangı hücresidir. Organizma genellikle yüksek virulansa sahip bir etkenle infeksiyon geçirdiğinde yangısal yanıtı da beraberinde getirir. Bu yanıt ile birlikte fagositoz özelliğine sahip makrofajlar yoğun bir şekilde yangı sahasına göç ederler ve sanki epitel hücreler gibi dizilirler. Bazen bu organizasyonun da yetersiz kaldığı durumlarda sayıları 10 ile 20 arasında değişen sayıda epiteloid hücrenin çekirdeği birleşerek dev hücrelerini oluşturur. Langhans tipi dev hücre de bunlardandır. Görünümleri bir at nalını andırır. Çekirdekler hücre membranına yakın konumda ve sıralı bir şekilde görünürler. Langhans tipi dev hücrenin görüldüğü bazı hastalıklar; tüberküloz ve pseudotüberküloz'dur. Bunların dışında ilereyen kronik yangılarda veya granülasyon dokularında da görülürler. Langhans dev hücreleri, Alman patolog Theodor Langhans'ın (1839-1915) adından gelmektedir. Langhans dev hücreleri, Langerhans hücreleri ile karıştırılmamalıdır. Paul Langerhans'ın adından gelen Langerhans hücreleri, mononükleer epidermal dendritik hücrelerdir. Sosyal girişim Sosyal girişim, sosyal sorunların çözümünde girişimcilik esaslı veya serbest piyasa bazlı yöntemler benimseyen ve sistematik değişimi hedefleyen kuruluştur.Bugün Birleşik Krallık’ta sayıları 62.000’i bulan sosyal girişimler 800.000 kişiyi istihdam etmekte; yılda 24 milyar £ tutarında ciro oluşturmakta; GSYH’ye %1 destek vermekte ve katma değeri yüksek istihdam fırsatlarının yaratılmasını sağlamaktadır. En etkin oldukları sağlık (%33) ve eğitim (%15) sektörlerinin yanında enerji, geri-dönüşüm ve ulaşım gibi pek çok farklı alanda da aktif oldukları görülmektedir. Türkiye'de sosyal girişim ayrı bir tüzel kişilik olarak kabul edilmemekte, vakıf, dernek, kooperatif ve şirket gibi farklı tüzel kişilikler olarak faaliyet göstermektedir. Temel Keskindemir Temel Keskindemir (d. 1 Ocak 1946, Trabzon), Türk millî eski futbolcudur. 1963'te başlayan kariyerinin çok büyük bir bölümünü, profesyonel kariyerinin ise tamamını Samsunspor'da geçirmiştir. Samsunspor taraftarınca seçilen "Samsunspor tarihinin en iyi 11'i"'nde yer almıştır. 1963 yılında Trabzon'dan Samsun'da yaşayan ablasının yanına gelen Temel Keskindemir, futbol hayatına 1963'te Rıhtımgücü'nde başlamıştır.Bir sene sonra da Fenergençlik'te oynamıştır. O dönemde İdmanocağı Temel'in yeteneklerini keşfeder fakat oyuncunun 1.500 lira ücret istemesinden dolayı transfer gerçekleşmez. Daha sonra kara yollarında işçi olarak gösterilmeye başlamış ve Samsun Yolspor'da forma giymeye başlamıştır. Yalnızca futbol ile ilgilenmeyen Temel Keskindemir'in atletizmde 800 ve 1.500 metrelerde Bolu'da Karadeniz çapında kazandığı birincilikler ve Antalya'da kazandığı Türkiye 5.si unvanları da bulunmaktaydı. Samsunspor'un profesyonelleştiği tarih olan 30 Haziran 1965'ten 15 gün önce Samsunspor'a transfer olan Keskindemir karşılık olarak 3.000 lira ücret almıştır. 1970'li yıllarda Adem Kurukaya ile "Kırmızı Şimşekler"'in gol yükünü çekmiştir. Döneminin en iyi futbolcularından biri olan Keskindemir 1980 yılında futbolu bırakmış, 1993 ve 1995 yılları arasında Samsunspor'un çeşitli kademe takımlarının hocalığını üstlenmiştir. Halen ise TFF Bölge Antrenörlüğü görevini sürdürmektedir. Samsunspor formasıyla gösterdiği performans ile millî takıma kadar yükselen Temel Keskindemir yalnızca iki kez millî forma giymiştir. İlk millî maçına 14 Kasım 1971 tarihindeki EURO 1972 Grup Eleme maçında Arnavutluk'a karşı A millî olarak çıkmış ancak gol kaydedememiştir. İkinci maçına ise 11 Mayıs 1974'te U-21 olarak İngiltere karşısındaki özel maçta çıkmış fakat bu maçta da meşin yuvarlağı rakip kaleye sokamamıştır. Tacettin Şimşek Tacettin Şimşek (d. 3 Ağustos 1956, Tunceli) Türk hukukçu Ankara Atatürk Lisesi'nden ardından 1979 yılında Ankara Üniversitesi Hukuk Fakültesi'nden mezun olmuştur. Şenkaya Sorgu Hakimliği, Türkiye Cumhuriyeti Ziraat Bankası Genel Müdürlüğü'nde avukatlık, müşavir avukatlığı, Başbakanlık Denizcilik Müsteşarlığında Hukuk Müşavirliği, Çevre Bakanlığında 1. Hukuk Müşavirliği görevlerinde bulunmuş, 12 Haziran 2002 tarihinde dönemin cumhurbaşkanı Ahmet Necdet Sezer tarafından Danıştay Üyeliğine seçilmiştir. Tacettin Şimşek, 16 Aralık 2007 tarihinde 4 yıllığına Türkiye Adalet Akademisi Genel Kurul üyeliğine ve 19 Ekim 2010'da Türkiye Adalet Akademisi tarafından HSYK yedek üyeliğine seçilmiştir. Danıştay 8. daire üyesi olarak görev yapmış olup son olarak Danıştay 15. daire üyesi idi, evli olup İngilizce bilmektedir. Nepal'deki Yahudilerin tarihi Nepal'deki Yahudilerin tarihinde kalıcı Yahudi cemaatinin sayısı çok az olup çoğunluğunu diplomatik yetkililer ve Chabad kadrosu oluşturmaktadır. İsrail ile Nepal arasındaki diplomatik ilişkiler 1960'ta başladı. Yahudi turistler arasında Nepal sıkça ziyaret edilen yerlerdendir. 1986'da, Katmandu'nun Thamel bölümünde, İsrail elçiliği İsrailli turistler için Pesah sofrası kurmayı gelenek haline getirdi. 1999'da, Chabad bu geleneği devralıp yıllık geleneğin ana organizatörü oldu. 2006'da, Chabad'ın sunduğu yıllık Pesah sofrasına 1500 kişi katıldı. Nepal'deki Chabad'ın baş hahamı Chezky Lifshitz'dir. Kasım 2007'de Rabbi Lifshitz, Pokhara kentinde buraya gelen Yahudi turistlere yardımcı olmak amacıyla ikinci bir Chabad evini açtığını duyurdu. Nina Persson Nina Elisabeth Persson İsveçli şarkıcı. 6 Eylül 1974 yılında İsveç'in Orebro kentinde doğmuştur. 16 Haziran 2001 yılında Amerikalı müzisyen Nathan Larson'la evlenmiş ve 30 Eylül 2010 tarihinde Nils adını verdikleri bir erkek çocuk dünyaya getirmiştir. 1992 yılından beri The Cardigans adlı İsveçli müzik grubunun solistliğini yapmaktadır. İzzet Akgül İzzet Akgül (d. 28 Ocak 1982, Namur), kariyerini Gümüşhanespor'da sürdürmekte olan Türk futbolcudur. Belçika'da bir işçi ailenin çocuğu olarak dünyaya gelen İzzet burada yöresel takımlarda altyapı eğitimini aldıktan sonra 1997 senesinde şansını Türkiye'de deneme kararı aldı ve seçmelere katılarak Galatasaray altyapısına dahil edildi. Burada dört sezon oynadıktan sonra Sion ile profesyonelliğe geçiş sözleşmesi imzalayarak transfer oldu. Ardından transfer olduğu Yıldırım Bosnaspor'da yarım sezon kaldı ve sadece bir lig karşılaşmasında forma şansı buldu. Bunun üzerine Belçika'ya geri dönme kararı aldı ve 2003 senesinde doğduğu şehrin takımı olan ve altyapısında da oynadığı Namur anlaşarak Belçika'ya transfer oldu. Buradaki bir sezonun ardından Charleroi'ye geçerek burada üç sezon oldukça başarılı bir zaman geçirdi ve 2007 senesinde Roeselare'e transfer oldu. Bir sezon burada oynadı ve bu süreçte Süper Lig'den dört büyükler dahil birçok taliplisi oldu. 2008-09 sezonunda Süper Lig ekiplerinden Denizlispor'a transfer oldu. Denizlispor'da iki buçuk sezon oynadıktan sonra 1. Lig ekiplerinden Samsunspor'a transfer oldu. Sezon sonu ise sözleşmesi feshedildi ve kulüple ilişiği kesildi. Samsunspor'dan ayrılmasını takiben Belçika'ya dönerek Tubize ile sözleşme imzalayan futbolcu burada yarım sezon oynadıktan sonra sözleşmesini feshederek Namur ile anlaştı. 2013-14 sezonunun başlarında ise Gümüşhanespor'a transfer oldu ve başarılı bir grafik çizdi. GÃ¼ney Osetya'daki Yahudilerin tarihi Güney Osetya Yahudilerinin tarihinin başlangıcı Gürcistan'ın diğer bölgelerindeki Yahudilerin tarihine benzemektedir. Güney Osetya'nın başkenti Tshinvali'de büyük ölçüde Yahudi nüfusu ve bu Yahudilerin kendilerine ait mahalleleri vardı. 1891'de, Aşkenaz haham Avraham Khvolis Litvanya'dan Tshinvali'ye taşındı. Khvolis, Tshinvali'de bir okul bir de sinagog inşa ettirip burada Avrupa rabinik öğretileri Gürcü Yahudilere öğretti. Khvolis'in yaptırdığı sinagog bugün ıssız bir sokakta terkedilmiş olarak bulunmaktadır. Duvarında top mermisinin bıraktığı delik mevcuttur. Bugün, Hristiyanlar tarafından Pazar günleri vaftiz törenleri yapılmaktadır. Sovyet verilerine göre 1926 ila 1939 yılları arasında Güney Osetya'da 2000 Yahudi yaşamaktaydı. 1926'ya kadar ise şehir nüfusunun üçte birini Yahudiler oluşturmaktaydı. Sayıları, Sovyetlerin diğer büyük şehirlerine veya İsrail'e göçle azaldı. Güney Osetya Yahudi nüfusunun çoğu, 1991-1992 Güney Osetya Savaşı sebebiyle Gürcistan'ın diğer şehirlerine veya İsrail'e kaçtı. Geri kalanları ise 2008 Güney Osetya Savaşıyla ülkeyi terketti. Bugün Tshinvali'de yaşlı bir kadın olan tek bir Yahudi kaldı. Hurşut Meriç Hurşut Meriç (d. 31 Temmuz 1983, Amsterdam), Hollanda asıllı Türk futbolcudur. Hollanda'nın Amsterdam kentinde babası çiçekçi olan ailenin çocuğu olarak dünyaya gelen Hurşut amatör bir kulüp olan SDZ'de oynamaya başladı. Daha sonra birçok takım arkadaşının teknik direktörünün, Blauw-Wit adlı kulübe geçmesi üzerine Hurşut da bu kulübün yolunu tuttu. Blauw-Wit'te de kısa bir süre oynadıktan sonra Amsterdam'ın diğer bir amatör kulüplerinden biri olan AFC DWS'e geçiş yaptı. 16 yaşındayken AZ'ye transfer olan Hurşut, as takıma seçilemeyince 2004 senesinde AZ'nin altyapı takımı olan EDO takımında profesyonel futbol kariyerine başladı. Türkler tarafından Amsterdam'da kurulan FC Türkiyemspor'da oynadığı iki sezon boyunca takımın bir parçası oldu. 2005-2006 sezonunda Hollanda Amatör Ligi'ni ikinci sırada bitrerek 3. Lig'e yükseldi. Kulüp, 2006-2007 sezonunda 2. Lig'e yükselme mücadelesi verirken kulüp başkanının ölmesi üzerine maddi sıkıntıya girdi. Hurşut ise kulübün diğer oyuncularıyla beraber serbest kaldı. Hollanda 1. Lig takımlarından ADO Den Haag'a transfer oldu. Transfer olduğunda 2. Lig'e yeni düşmüş olan kulübüyle birlikte ilk sezonunda tekrar 1. Lig'e çıkma sevincini yaşadı. Profesyonel futbol kariyerinin ilk lig golünü 18 Eylül 2007'de Helmond Sport karşısında kaydetti. Bu gol, aynı zamanda maçın tek golüydü. Burada toplam iki sezon oynadı. 2008-2009 sezonunun devre arasında Gençlerbirliği'ne transfer oldu. İlk transfer olduğunda teknik direktörlük koltuğunda oturan Samet Aybaba döneminde sakatlığı sebebiyle düzenli oynama şansı bulamayarak sadece 5 maça çıktı. Thomas Doll döneminin ortalarından itibaren uyum sorunu yaşamadan takımın önemli oyuncuları arasına girmeyi başaran Hurşut, Ralf Zumdick, Mustafa Kaplan ve Fuat Çapa dönemlerinde de ilk on birde düzenli olarak forma giymeyi sürdürdü. Bu süreç içerisinde Gençlerbirliği taraftarları tarafından da sevilen Hurşut, 2009-10 ve 2010-11 sezonlarında taraftarlar tarafından "yılın futbolcusu" ödülüne layık görüldü. Gençlerbirliği forması ile 13 Türkiye Kupası maçıyla beraber 122 kez Süper Lig maçına çıkan Hurşut, 19 gol atıp 28 asist yaptı. 2013-2014 futbol sezonunda 5 yıl aradan sonra Süper Lig'e yükselen ve Teknik Direktörlüğünü Rıza Çalımbay'ın üstlendiği Çaykur Rizespor'a 3.000.000 Türk Lirasına transfer olan Hurşut, Yeşil-Mavili kulüp ile 3 yıllık sözleşme imzaladı. Bu takım ile sakatlık nedeniyle sadece 10 maça çıkan Hurşut, 2014-15 sezonunda kadro dışı kaldı. Ağustos 2014'te Demirspor ile sözleşme imzaladı. 21 Ağustos 2016 tarihinde Bandırmaspor ile sözleşme imzaladı,Bandırmaspor ile Türkiye Kupası dahil 30 maçta 2 gol attı. 23 Ağustos 2016 tarihinde Onur Sağlam ile Karacabey Birlikspor'a transfer oldu Oktay Delibalta Oktay Delibalta (d. 27 Ekim 1985, Samsun), TÃ¼rk futbolcudur. Futbola bir mahalle takımı olan Şerefspor'da başlayan Oktay Delibalta, Sarıyer altyapısına geçiş yaptı ve 2004 senesinde Alibeyköyspor'a transfer olarak profesyonel oldu. Burada oynadığı 4 sezon sonrasında üst liglerdeki takımların ilgisini çeken Oktay, doğduğu şehrin takımı olan Samsunspor'a transfer oldu. Karadeniz ekibinde 3 sezon top koşturduktan sonra 2010-2011 sezonunda Gençlerbirliği'ne transfer oldu. İlk sezonunda 29 lig maçında 5 gol kaydederek takımımın as kadrosuna giren Oktay, sonraki sezon 30 maçta 5 gol kaydetti. 2012-2013 sezonunun ilk yarısında sadece 7 kez Gençlerbirliği forması giyen Oktay, devre arasında Gaziantepspor'a satın alma opsiyonu ile kiralık olarak verildi. Burada 13 maça çıkan Oktay sezonun tek golünü de yine Gençlerbirliği formasıyla ligin ilk haftasında Antalyaspor ağlarına bıraktı. 2013-2014 sezonunda yeniden Ankara'ya geri dönerek kırmızı-kara formayı tekrar giymeye başlayan Oktay, 20 lig maçında 4 gol kaydetti. Sezon içinde yaşadığı sakatlıklardan ötürü as kadroya giremeyen Oktay, 2013-2014 sezonu sonunda sözleşmesinin bitmesiyle serbest kaldı ve Süper Lig'in yeni ekiplerinden Mersin İdman Yurdu ile anlaştı. Britanya'da Roma hakimiyetinin sonu Britanya'da Roma hakimiyetinin sonu, Roma İmparatorluğu’nun Büyük Britanya’dan çekilmesi üzerine başlayan tarihi dönemi anlatır. Bu dönem tek bir tarihle ifade edilemeyecek kadar karmaşık olmuştur. Adada farklı yerlerdeki Roma hakimiyeti farklı zamanlarda ve farklı mekanizmalarla sona ermiştir. Tarihçiler arasında genel olarak MS 410 yılı önemli bir tarih olarak kabul edilir. Bu yıl Roma İmparatoru Honorius kendinden yardım isteyen Britanyalı Romalılara kendi başlarının çaresine bakmaları yolunda bir cevap kaleme alır. Bazı tarihçiler de Romalı yöneticilerin şehirlerden atıldığı MS 409 yılını başlangıç olarak kabul eder. Britanya’nın Roma ile bağı sadece askeri işgal düzeyinde olduğu için 383 yılında önemli ölçüde Roma birliklerinin adalardan çekilmesiyle beraber Roma’nın Britanya üzerindeki toplumsal etkisi hızla kaybolacaktır. MS 4. yüzyılın sonları ve 5. yüzyılın başlarında Roma İmparatorluğu artık kendisini iç ayaklanmalara ve özellikle Cermen kabilelerinin Avrupa’nın kuzey ve doğusundan gerçekleştirdiği dış saldırılara karşı koruyamaz durumdadır. Bu durum Britanya’nın imparatorluktan kopmasına yol açacaktır. Bu dönemde imparatorluğun başında olan imparator I. Theodosius ve hanedanına karşı girişilen saray içi muhalefet iktidar kavgasına dönüşmüş ve hem askeri hem de toplumsal kaynakları tüketmiştir. İmparatorluğun Cermen kabileleriyle ilişkisi ise bazen düşmanca bazen işbirlikçi şekilde olsa da Romalılar bu kalabalık ve savaşçı kabilelerin gelişmesine engel olamayacaktır. 4. yüzyılın sonuna gelindiğinde artık Batı Roma Ordusunda Cermenler önemli bir ağırlık oluşturmakta, Romalılaşmış Cermenler siyasette önemli yerlere gelmişlerdi. Doğudaki Cermen kabileler ise Roma’nın güçsüz durumundan faydalanarak halklarını Roma topraklarına doğru yönlendirmeye başlamıştır. 383 yılında Britanya’ya atanan Romalı general Magnus Maximus idari bir krizin içinde olan Roma İmparatorluğunda imparatorluğu almak için ordusuyla beraber Galya’ya geçecektir. Karşısına çıkan Batı Roma İmparatoru Gratianus’u öldürerek kendisini imparator ilan eder. 383 yılındaki Roma Ordusu bu dönemde adadaki en son büyük askeri varlığı olacaktır. Bu dönemde adaya Saksonlar, Piktler ve İrlanda’dan gelen Scotilerin saldırılarının arttığı bilinmektedir. Ayrıca Galler bölgesinde İrlandalıların yerleşimlerinin arttığı görülür. Adada Piktler ve Scotilerle savaşan Maximus 388 yılında Alp Dağları üzerinden İtalya’ya yürümüş ve Roma’yı ele geçirmeyi amaçlamıştır. Ancak Save Muharebesi ile Doğu Roma İmparatoru I. Theodosius’a yenilince öldürülmüştür. İktidarını pekiştiren I. Theodosius’un 395 yılında ölmesiyle Roma’da yeniden taht kavgası başlar. Theodosius’un 10 yaşındaki oğlu Honorius tahta geçse de gerçek iktidar Vandal general Stilicho’dadır. Stilicho 398 yılında Britanya’ya saldıran Piktlere karşı bir deniz seferi düzenler. Bu sefer Romalıların adaya düzenledikleri son sefer olacaktır. 401 veya 402 yılında artık Roma kapılarına dayanmış olan Alaric önderliğindeki Vizigotlar ve Radagaisus komutasındaki Ostrogotlara karşı ordusunu güçlendirmek için Britanya’daki Hadrian Duvarı'nı koruyan birlikleri de geri çağırır. 406 yılının Aralık ayında donmuş olan Ren Nehrini geçen Alanlar, Vandallar ve Süevler Galya’ya girerek Roma topraklarını istila ederler. Roma Ordusu bu geniş çaplı istila karşısında çaresiz kalmıştır. Saldırıyı takip eden Britanya’daki Roma birlikleri ise hem adanın istila tehlikesi belirmesi hem de uzun bir süredir maaşlarının ödenmemesi yüzünden ayaklanır. Romalı askerler geleceklerini güvenceye alacağına inandıkları komutanı başlarına getirmede önce iki komutanı öldürürler. Sonunda III. Constantinus olarak anılacak komutan başa geçer. 407 yılında Britanya’daki tüm Roma birliklerini bir araya getiren Constantinus denizi geçerek Galya’ya çıkar ve kendisini Batı Roma İmparatoru ilan eder. Alp Dağlarının güneyinde Vizigotların istilasıyla uğraşan Roma, constantinus’un egemenliğindeki bölgelerin genişleyerek İspanya topraklarına kadar uzanmasına engel olamaz. 409 yılına gelindiğinde Constantinus’un hakimiyeti zayıflamıştır. İspanya’da bulunan birliklerinin desteğinden yoksun olan imparator Galya’daki direnişle başa çıkamaz. Roma yanlısı ayaklanmalara bazı Cermen kabileler de katılır. Britanya’da durumu izleyen yerli halk Romalıları ve Romalılaşmış Britonları adadan kovar. Durumdan haberdar olan Doğu Roma İmparatoru Honorius’un adadaki Romalı valilere yazdığı ve başlarının çaresine bakmalarını salık veren mektup çok önemli bir tarihi belge olarak değerlendirilmektedir. Britanya’ya mektup gönderen Honorius yeni başkenti Ravenna’ya çekilmiş ve Vizigotların Roma’yı yağmalamasına engel olamamıştır. Constantinus da Roma yanlılarına karşı başarısız olacak ve bir suikast sonucu öldürülecektir. Özellikle tarihçiler arasında Britanya’daki Roma egemenliğinin sona ermesi hakkında farklı yorumlar bulunmaktadır. Thedor Mommsen Britanya’nın Roma’dan değil Roma’nın Britanya’dan vazgeçtiğini belirtmiştir. Bu dönemde Roma çıkarlarının Britanya’da olmadığını öne süren Mommsen’e karşı çıkan Michael Jones Britanya’nın Roma’yı istemediğini savunur. Jones, adadaki Romalı yöneticilerin yaptığı yolsuzluk ve baskılar sonucu halkın kötü yönetime karşı ayaklandığını iddia eder. Alan Dzagoyev Alan Yelizbaroviç Dzagoyev () (d. 17 Haziran 1990, Beslan), CSKA Moskova'da forma giyen Oset asıllı Rus millî futbolcudur. Dzagoyev, eskiden Sovyetler Birliği'ne bağlı olan Kuzey Osetya'nın Beslan kentinde dünyaya geldi. Ailesi daha sonra Gürcistan'a göç etti. Dzagoyev 14 yaşındayken bir grup silahlı saldırgan okulunu bastı ve birçok arkadaşını öldürdü. Alanya Vladikavkaz'da 4 yıl boyunca forma giyen Dzagoyev, Roman Abramoviç'in finanse ettiği Primorsky Futbol Akademisi'nin teknik direktörü Yuri Oskin tarafından keşfedildi ve FC Krylia Sovetov-SOK ismini alan futbol akademisinde profesyonel kariyerine başladı. Dzagoyev'in ilk sezonunda takım Rusya 3. Ligi'ni 6. sırada tamamladı. 37 maçta 6 gol atan Dzagoyev, 2007 Aralık ayında, CSKA Moskova'ya transfer oldu. Kadroda aralıksız olmasa da düzenli şekilde yer bulduğu ilk haftalardan sonra, ligin 13. haftasında Spartak Moscow karşısında alınan 5-1'lik galibiyette 3 asist yapınca bir daha çıkmamak üzere ilk onbire yerleşti. Ardından son lig ve UEFA Kupası şampiyonu Zenit'e deplasmanda 2 gol birden attı. İlk sezonunda başarılı olan Dzagoyev, 2008 yılında Rusya'da Yılın En İyi Genç Futbolcsu seçildi. 11 Kasım 2008'de 2010 FIFA Dünya Kupası elemeleri kadrosuna alınan Dzagoyev, deplasmanda oynanan Almanya maçında ilk kez millî formayı giydi. 18 yaşındaki futbolcu, Rusya millî futbol takımında forma giyen en genç orta saha oyuncusu olma unvanını da ele geçirdi. En genç oyuncu unvanı ise hâlen kaleci İgor Akinfeyev'e aittir. Grumman C-2 Greyhound Grumman C-2 Greyhound Uçak gemileri için malzeme ve posta taşımak için kullanılan kargo uçağıdır. Sam Hardy Samuel "Sam" Hardy (d. 26 Ağustos 1883; Chesterfield, İngiltere - ö. 24 Ekim 1966; Chesterfield, İngiltere), İngiliz futbolcudur. Hardy, profesyonel futbol kariyerine 1903'te Chesterfield'ta başladı. Liverpool'un Chesterfield ile oynadığı maçta teknik direktör Tom Watson'ın dikkatini çeken oyuncu, bu tarihten sonra oynadığı 77 maçın ardından Mayıs 1905'te, 500 sterlin karşılığında Liverpool'a transfer oldu. Takıma geldiği sırada, takımın ilk kaleci Ned Doig'ın yedeği olan Hardy, 21 Ekim 1912'de Nottingham Forest karşısında ligdeki ilk maçına çıktı. Maçı 4-1 kazanan Liverpool'un kalesini, bu günden itibaren Sam Hardy korumaya başladı. Kulüpteki ilk sezonunda lig şampiyonluğu elde etti. Liverpool formasıyla ligde 219 maça çıkan Hardy, 1912'de 1.500 sterlin karşılığında Aston Villa ile anlaştı. 1921'e kadar oynadığı Villa'da 1913 ve 1920 yıllarında iki FA Cup şampiyonluğu yaşadı. 1921'de, 1.000 sterlin karşılığında İkinci Lig ekibi Nottingham Forest'a transfer oldu. İlk sezonunda ligde elde edilen şampiyonluğun ardından takımın Birinci Lig'e çıkmasında pay sahibi oldu. 1925 yılında ise futbol kariyerini sonlandırdı. Sam Hardy, BBC'nin 1998'de yaptığı ankette İngiltere liglerinde oynamış en iyi futbolcular arasında gösterildi. 14 Ekim 1907'de, Kuzey İrlanda ile oynanan maçta ilk kez İngiltere formasını giydi. 1979 Formula 1 sezonu 1979 Formula 1 sezonu FIA Formula 1 yarışlarının 30. yılıdır. 21 Ocak 1979'da başlayıp 7 Ekim'de biten 15 yarışlık sezonda 1979 F1 Dünya Sürücüler Şampiyonası ve 1979 F1 Markalar Uluslararası Kupası için mücadele edilmiştir. Sezon içinde ayrıca şampiyonaya dahil olmayan üç Formula 1 yarışı yapılmıştır. 1979 yapılan Şampiyona harici Formula 1 yarışları: Le Locle Le Locle, İsviçre'nin Neuchâtel Kantonu'nda yer alan ve UNESCO'nun Dünya Mirası olarak değerlendirdiği bir yerleşim merkezidir. Fransa'yla sınır komşusu olup, 31 Aralık 2009 itibarıyla nüfusu 10.118'dir. Le Locle, 16. yüzyıldan kalanlar da dahil olmak üzere; Musée des beaux-arts du Locle, Musée d'horlogerie du Château des Monts ve Moulins souterrains du Col-des-Roches müzelerine sahip olmakla birlikte buralarda geçmişten bugüne saat koleksiyonları (özellikle TISSOT) sergilenmektedir. 2009 yılında kardeş şehri La Chaux-de-Fonds ile birlikte Dünya Mirası olarak ilan edilmiştir. Muzaffer Badalıoğlu Muzaffer Badalıoğlu (13 Kasım 1960, Zonguldak - 20 Ocak 1989, Havza), kariyerini Zonguldakspor ve Samsunspor'da sürdürmüş olan Türk eski millî futbolcu. 10.5 sezonluk profesyonel kariyeri boyunca 5 kırmızı kart gören ve "Kasap" lakabı ile anılan futbolcu Raşit Çetiner ile Erdal Keser'in futbol hayatlarını bitirmesi ve 20 Ocak Faciası'nda ölümü ile akıllarda yer etmiştir. Muzaffer Badalıoğlu, profesyonel kariyerine 1978-79 sezonunda Zonguldakspor'da başlamıştır. Yedi sezon boyunca forma giydiği takımda 185 maça çıkmış, 8 gol atmıştır. Henüz 18 yaşında iken Romanya maçı ile ilk millî karşılaşmasına çıkmış, Zonguldakspor'daki kariyeri boyunca 6 kez A, 4 kez 21 yaş altı, 13 kez de 18 yaş altı millî karşılaşmada ter dökmüştür. 1985-86 sezonunda 25 yaşında iken Samsunspor'a transfer olan Badalıoğlu, 3.5 sezon boyunca formasını giydiği takımda 98 kez forma giyerek 1 kez de rakip fileleri sarsmıştır. Samsunspor'da gösterdiği performans ile iki kez olimpik millî olan futbolcu sert oyun mizacı ve Raşit Çetiner ile Erdal Keser'in futbol hayatlarını bitirmesi nedeniyle "Kasap" takma adı ile anılmıştır. Samsunspor'un şampiyonluk mücadelesinde kilit isimlerinden birisi olan Muzaffer 20 Ocak Faciası'nda teknik direktör Nuri Asan ve diğer iki arkadaşıyla birlikte can vermiştir. Bu olaydan sonra Samsunspor camiasında sembolleşen bir figür olmuş ve taraftarlarca seçilen Samsunspor tarihinin en iyi on birinde yer almıştır. Zonguldakspor formasıyla gösterdiği performans ile millî takıma kadar yükselen Muzaffer Badalıoğlu farklı klasmanlarda 23 kez millî olmuştur. İlk millî maçına 22 Şubat 1978 tarihinde Romanya karşısında 18 yaş altı klasmanında çıkan Badalıoğlu, ilk 21 yaş altı maçına 1980 UEFA Avrupa 21 Yaş Altı Futbol Şampiyonası eleme karşılamasında Macaristan karşısında çıkmış ve 2 Mayıs 1979 tarihindeki karşılaşmada Türkiye rakibine 5-0 mağlup olmuştur. 23 Eylül 1981 tarihindeki Sovyetler Birliği karşılaşmasında ilk kez A millî kadroya alınan futbolcu karşılaşmada forma giyemez. 22 Eylül 1982 tarihindeki Macaristan karşılaşmasında tekrar A millî kadroda yer alan Badalıoğlu bu sefer maçta 90 dakika forma giymiştir. Muzaffer Badalıoğlu, son millî karşılaşmasına ise 6 Mayıs 1987 tarihinde olimpik millî olarak çıkmış, Norveç karşısında 90 dakika boyunca mücadele etmiştir. Abhazya'daki Yahudilerin tÃ¢rihi Abhazya Yahudilerinin nüfusu, Aşkenaz, Gurjim ve diğer Yahudilerden oluşmaktaydı. Abhazya'nın 19.yy'ın ortasında Rus İmparatorluğu'na katılmasıyla bölgedeki Yahudi nüfusu arttı. 1992-1993 Gürcistan-Abhazya çatışması sebebiyle çoğu Yahudi bölgeyi terketti veya çıkarıldı. 1840'larda Sohum'a Rus garnizonu yerleştirildi, bu garnizonun kalesi Karadeniz savunma hattının bir parçasıydı; bu dönemde başta Kulaşi olmak üzere Gürcistan'ın diğer bölgelerinden Yahudiler bu şehre yerleşti. 1897 nüfus sayımı verilerine göre Sohumda birçok Aşkenaz bulunmaktaydı. 20.yy'ın başlarında bir sinagog inşa edildi. Sovyet zamanında Abhazya'daki Yahudi nüfusunda önemli derecede artış oldu, Sohum Yahudi cemaati Abhazya'daki en büyük Yahudi cemaatini oluşturuyordu. 1926 nüfus sayımına göre Abhazya'daki 1100 Yahudiden 702'si Aşkenaz ve 215'i Gurjim'di. Sohum'daki Yahudi cemaati, II.Dünya Savaşı'nın sonlarına doğru, 1945'te, Sovyet yetkililerce resmen tanındı. 1940'ların sonu 1950'lerin başında, Sovyetler Birliğinde Yahudilere karşı yapılan kampanyalardan Abhazya Yahudileri de nasibini aldı. Ekim 1951'de Sohum sinagogu yıkıldı (yetkililerce bunun sebebi şehir planlamasının bir gereğiydi.) 1959'da Yahudi nüfusu 3500'e kadar çıktı, fakat bunların çoğu 1970'lerde başta İsrail olmak üzere başka ülkelere göç ettiler. 1980'lerde Sovyetler Birliği'nin dağılmaya başlamasıyla Abhazya'da etnik gerginlik baş gösterdi ve Yahudilerin dış göçünde artma başladı. Ağustos 1992'de patlak veren Gürcistan ile olan çatışmada dahi Abhazya'da epeyce Yahudi bulunmaktaydı. Bu çatışma döneminde, İsrail Yahudi Ajansı, ülkeden kaçmak isteyen Yahudilere yardımcı oldu. Ülkede kalmak isteyenler ise Abhaz ayrılıkçıları ve onların müttefiklerinin Sohum'u ele geçirmelerine tanıklık etti. Yahudilerin çoğu, binlerce Gürcü'nün yanı sıra, birleşik Gürcistan'ın bağımsızlığını desteklediği için öldürüldü. 2009 itibarıyla Abhazya'da, çoğu Aşkenaz olan, 150 Yahudi kalmıştır. Cemaatin Sohum'da bir sinagogu bulunmakta ve hâlen hizmet vermektedir. İsrail'in Gürcistan elçisi Rivka Cohen, Abhazya'yı Temmuz 2004'te ziyaret etti. Habbani Yahudileri Habbani Yahudileri, Yemen'in bugünkü Şabva vilayetine ait Habban bölgesinde yaşayan Yahudi kabiledir. İsrailoğullarından askerlerin Birinci Tapınak'tan 42 yıl önce Arabistan'a geldiklerini belirten efsaneler bulunur. Efsaneye göre, aralarında Kohenler ve Levilerin de bulunduğu yaklaşık 75,000 İsrailoğlu peygamber Yeremya önderliğinde Yemen'e varmıştır. Güney Yemen'deki Yahudiler ise atalarının Yehudalardan, İkinci Tapınak yıkılmadan önce geldiklerine inanmaktadır. Rivayete göre bu Yehudalılar, Roma askerlerine yardım etmek için Karl Hirodes'in oluşturduğu tugayın bir parçasıydı. Uzak diyarlardaki Yahudi cemaatlerine yapılan seyahat, Seyyah Rabbi Benjamin tarafından 1165 ila 1173 yılları arasında gerçekleşmiştir ve ziyaret edilen yerler arasında Yemen de bulunmaktadır. Benjamin, 12. yüzyılda, Yemen'in Tehama şehrinde bağımsız savaşçı Yahudi bir kabileyle tanıştı. Benjamin'in buradan geçmesinin sebebi Kutsal Topraklara hac yapmak istemesi olabilir. Oraya yerleşmek istemiş olabilir fakat seyahatinin sebepleri konusunda ihtilaflar vardır. Ziyaretinin sebebinin dini gereklerin yanı sıra ticari olduğu da görüşler arasındadır. Öte yandan, Kutsal Topraklara hac yapmak isteyenler için takip edilebilecek yolun veya zulümden kaçan Yahudilerin yerleşebileceği yerlerin kataloğunu da hazırlamak istemiş olabilir. "Uzun yoldan" giden Benjamin sıkça mola vermiş, insanlarla tanışmış, yeni yerler ziyaret etmiş ve seyahatnamesinde her ülke ve şehirden Yahudilerin meslekleri ve demografileriyle ilgili bilgiler toplamıştır. 16. yüzyılda Habbani Yahudisi olan Bilge Süleyman'ın önerisiyle Yahudilere ait bir mahalle tedarik edildi. 1912'de Siyonist temsilci Shmuel Yavnieli güney Yemen'de sekiz Bedevi tarafından kaçırılıp fidyesi Habbanilerce ödenince ilk defa Habbani Yahudileriyle irtibata geçmiş oldu. Yavnielli, Habban Yahudilerini şöyle tanımlamaktadır: Kuzey Yemen'deki Yahudilerin aksine Habbani Yahudileri Cambiye denen hançer, Matsnaf denen sarık ve Avnet denen kuşak giyinmekteydi. Arabistan sultanları tarafından Habbani Yahudileri asker veya kişisel koruma olarak kullanılması sıradandı. Habbani Yahudiler bazen paralı asker olarak görev yaptılar; Ürdün Kralı I. Abdullah'ın Habbani Yahudilerinden olan Sofer kardeşlerden Sayit, Salah ve Saadia isimli korumaları vardı. 1948'de bir grup Habbani Yahudisi Aden'e vardı, bazen yolda saldırgan Arap kabileleriyle çatıştılar. Buradan, Sihirli Halı Operasyonuyla İsrail'e topluca hava yoluyla nakledildiler. Arapların, Yahudilerin Siyonistlere yardım edip Filistinli Araplarla savaşmaya gitmesi şüphesiyle Yahudiler Habban'ı gizlice terk etmek zorunda kaldı. Sihirli Halı Operasyonu için Habbanilerin aldığı yolun açıklaması şöyledir: Rabbi Yoseph Maghori-Kohen'in tanımlamasına göre: Habban Yahudilerinin tarihinin büyük kısmı, merkezi Yemen Yahudi tarihinden farklıdır ve coğrafik açıdan da soyuttular. Soyutlanmış olmalarına rağmen dini ve ekonomik kaynaklarını ve kendilerine has çevrelerini yarattılar. Habban Yahudilerini, kuzey Yemen Yahudilerinden ayıran başlıca özellikler vardır: Habbaniler genelde diğer Yemen Yahudilerinden soyut olmuşlarsa bile seyrek olarak irtibata geçtikleri ve dini kanunlarla ilgili tartışmalar gerçekleştiği söylenmektedir. Deutschland sınıfı ağır kruvazör "Deutschland" sınıfı kruvazörler Versay Antlaşması sınırlamalarına uyum içinde alman Reichsmarine tarafından yapılan ağır zırhlara sahip kruvazör formuyla üç "panzerschiff" ‘in serisidir. Sınıfın ismi ilk tamamlanan gemi ’’Deutschland’’ın ardından belirlenmiştir. Seriye mensup üç gemi 1931 ile 1934 yılları arasında yapılmıştır ve II. Dünya Savaşı sırasında Kriegsmarine’e hizmet etmiştir. İngiltere , zırhlı ve kruvazörden küçük olmalarına rağmen ağır ateş gücüne sahip olmalarından dolayı ve deplasmanlarının ağır kruvazöre yakın olmasına rağmen diğer devletlerin ağır kruvazörlerinden daha fazla topla donatılmış olmalarından dolayı gemilerini cep zırhlısı olarak adlandırmaya başladı. ‘’Deutschland’’ sınıfı gemiler de bu daire içinde ‘’cep zırhlısı’’ olarak anıldı. Aslında gemiler Amerikan ’’Pensylvania sınıfı zırhlılardan iki feet daha uzundu. "Deutschland" sınıfı gemiler başlangıçta "panzerschiff" olarak sınıflandırıldıysa da Şubat 1940'ta Kriegsmarine gemileri ağır kruvazör olarak tekrar sınıflandırdı. Versay Antlaşması ile Alman ana gemileri, zırhlı gemilerde 10.000 ton deplasman ile sınırlandırılmıştı. Amaç Almanya donanmasını İngiltere, Fransa ve ABD gibi ülkelerin ana donanmaları ile baş edemeyecek kıyı savunma gemileriyle (etkili drednot-öncesi türden gemilerle) sınırlandırmaktı. Almanya bu sınırlamalara uygun gemi omurgaları üretmek için omurga unsurlarını (standartlarda kullanılan perçin kullanımının aksine) geniş ölçüde kaynak işlemi ile birleştirdi, ana top taretleri için (ilk defa Avusturya-Macaristan donanmasındaki Tegetthoff sınıfı zırhlılarda kullanılan) üçlü top taretleri ve itici güç olarak dizel motor kullandı. Bunlarla bile sınıfın üyeleri ağırlık limitlerinin üzerindeydi (ilk önce 10,600 ton, daha sonra 12,100 tona yükseltildi) ama buna rağmen politik nedenlerle deplasmanları 10.000 ton şeklinde yanlış deklare edildi. "Deutschland"lar genel olarak zırhlı/kruvazörden ziyade ağır kruvazör kapsamındaydı, buna rağmen büyük gemi olarak düşünüldü. DKM Amiral Scheer ve DKM Amiral Graf Spee, pek alışık olunmayan yüksek kule/köprüsü ve direkleri ile görünüş olarak hak ettiği şekilde modern bir görünümdeydi. "Deutschland"‘ın tasarımının en belirgin özelliği herhangi bir düşman kruvazörünü yakalamak için yeteri kadar hız üstünlüğüne sahipken, onu silahsız bırakacak kadar da yeterli kalibrede -- 280 mm (11 inç) -- olan toplara sahip olmasıydı. Kraliyet donanması "Deutschland"ları kovalamak için etkili olabilecek üç modernize edilmiş kruvazöre sahipti ; HMS Renown , HMS Repulse ve HMS Hood hız olarak "Deutschland" gemilerine eşitti ve daha iyi zırh ve silahlara sahipti. Zamanın bazı I. Dünya Savaşından kalma Japon kruvazörleri de aynısını yapabilirdi. Alman Donanmasının personelleri yeni yapılan gemilerin "Deutchland" sınıfı gemilerden daha üstün olacaklarını biliyordu – ilan edilen amaç "Deutchland" sınıfı gemilerden altısının yapımının Fransızlar tarafından yapılacağı şeklindeydi, örnek olarak Fransızların kendi ‘’hızlı zırhlıları’’ "Dunkerque" sınıfı çizimleriydi- ama geçici bir avantaj için ümit ettiler. Bu avantaj çok uzun olmadı: "Deutschland" gemileri maksimum 28,5 knot hıza sahipti ki II. Dünya Savaşı başlarında zaten yavaş olarak düşünülmeye başlanacaktı ve sadece sekiz yıl sonra ilk gemi denize inmişti. Gemiler 30.000 km (18.650 mil) menzile sahipti. Reichsmarine’nin yerini alan ve mirasına da konan Kriegsmarine gemilerin limitleri hakkında bilgiliydi ve savaş sırasında "Deutschland" gemilerini açık denizdeki baskınlarda kullanmayı akıllarına koymuşlardı. Çekişmenin başlarında, Müttfeiklerin Kuzey Atlantik üzerindeki hava açığının kapatmasından, Huff-Duff radyo üçgen ekipmanını ile havadan atılan sentimetrik radarı geliştirmesinden ve konvoylara uçak gemileri ile eskortluk sağlamasından önce "Deutschland" gemilerinin hızı ve ağır silahları konvoyların işlerini yapmasını hoşlanmadıkları çarpışmalardan kaçınabildikleri halde oldukça zorlaştırdı. Aslında "Deutschland"lara kendilerinden üstün güçlerle savaşmamaları emredilmişti Bu sınıftaki gemiler teknik olarak aynı olsa da bazı dikkat çekici farklara sahiplerdi kendi aralarında. Örneğin ‘’Amiral Graf Spee’’ en gelişmiş ve en ağır olanlarıydı. Sınıfın ilk gemisinin ismi II. Dünya Savaşının patlamasıyla "Lützow" olarak değiştirildi. Haklı olarak bu değişimin sebebi tamamen politikti: ismi "Deutschland" (Almanya) olan bir geminin batırılması korkunç olurdu. Genel olarak vatanına yakın bir şekilde Baltık Denizinde hizmet veren gemi Alman birliklerini destekleme görevini üstlenmişti ve savaşın son haftalarına kadar sağ kalmayı başardı. Ticari filolara saldırıda sınıfının en başarılı olanı "Amiral Scheer"di, Kuzey Atlantikte birkaç baskın yaptı ve bu baskınlar sırasında Hint Okyanusuna kadar yol aldı. Konvoy HX84'ü kovalarken elverişli bir konumla silahlı ticari kruvazör HMS "Jervis Bay"i ve birkaç kargo gemisini batırmayı başardı. 1945'te Kraliyet Hava kuvvetleri (RAF) tarafından Kielde iskelelemişken bombalanması alabora olmasına ve devamında batmasına neden oldu. "Amiral Graf Spee" 1939 Aralık'ında üç İngiliz kruvazörü tarafından köşeye sıkıştırılmadan önce toplam 50.089 ton olmak üzere dokuz İngiliz kargo gemisini batırdı. River Plate Savaşının takibinde ağır kruvazör HMS "Exeter"in hasar almasını sağlayarak operasyon dışına çıkmasına neden oldu. Bununla beraber İngilizlerin 6 inçlik kovanları zırhını delemeyip yüzeysel üst gövdesinde hasarlara neden olunca Montevideo limanına saklanmak zorunda kaldı ve orada geçirdiği birkaç gün sonunda ağır kruvazör HMS "Cumberland" ve hafif kruvazörler HMS "Ajax" ve HMNZS "Achilles" ile yaklaşan diğer Kraliyet donanması güçleri ile karşılaşmak yerine 7 Aralık 1939 günü kaptanı Hans Langsdorf tarafından batırıldı (kendisi de üç gün sonra intihar etti). It Was a Very Good Year "It Was a Very Good Year" Ervin Drake tarafından 1961'de bestelenmiş bir şarkıdır. Bob Shane'in The Kingston Trio albümü için bestelendi ve Shane tarafından yorumlandı. Daha sonra Frank Sinatra'nın yorumu ile ünlendi. Sinatra versiyonu 1966'da Grammy Award for Best Vocal Performance, Male ödülünü kazandı. Ve Sinatra versiyonuna yapılan aranjman ile Gordon Jenkins Grammy Award for Best Instrumental Arrangement Accompanying Vocalist(s) ödülünün sahibi oldu. Bu tekli albüm Billboard Hot 100 listesinde 28. oldu ve Sinatranın Easy Listening'deki ilk bir numara olan parçası oldu. Şarkı Sinatra'nın 1965 albümü "September of My Years" ve "Nothing But The Best" albümlerinde bulunur. Bir canlı performans versiyonu da "Sinatra at the Sands" albümünde yer almaktadır. Şarkı bazı film ve dizilerde yer almıştır. Ve çeşitli şarkıcılar tarafından yeniden yorumlanarak albümleri için kaydedilmiştir. Bu şarkıcıların arasında Robbie Williams, Wes Montgomery, Gábor Szabó, William Shatner, Lou Rawls, Ray Charles ve Paul Young gibi isimler vardır. Ann Radcliffe Ann Radcliffe (d. 9 Temmuz 1764, Londra - ö. 7 Şubat 1823), İngiliz yazar. 1772'de ailesi Bath'a taşındı ve yazar burada, gotik roman ve drama edebiyatını geliştiren ilk isimlerden Sophia ve Harriet Lee'ye ait bir okula gitti. Aşk hikâyesi türünde yazdığı ilk kitapları, 1789 tarihli The Castle of Athlin and Dunbayne "(Athlin ve Dunbayne Şatoları)" ve 1790 tarihli A Sicilian Romance "(Sicilya'da Bir Aşk Hikâyesi)" isimsiz basıldı. Radcliffe'in ismini gotik tarzın ustası olarak sağlamlaştıran yapıt ise The Romance of the Forest "(Ormanda Aşk)" oldu. Yazarın yaşadığı dönemde yayımlanan diğer iki romanı, 1794 tarihli The Mysteries of Udolpho "(Udolpho'nun Gizemleri)" ve 1797 tarihli The Italian "(İtalyan)", yazarın ününü perçinledi, kitapları pek çok dile çevrildi. Radcliffe, ününe rağmen mahremiyetini korudu ve 1797'de edebiyat dünyasından çekildi. Hayatının ilerleyen döneminde astımla boğuştu ve 1823'te hayatını kaybetti. Son romanı Gaston de Blondeville 1826'da yayımlandı. SarÄ±yar Ã–zkan Karabulut Özkan Karabulut (d. 16 Ocak 1991, Mamak), Türk futbolcudur. Kahramanmaraşspor'da forma giymektedir. 10 yaşındayken Gençlerbirliği altyapısında futbola başlayan Özkan, 2007 senesinde ilk defa Türkiye genç millî takımlara davet edilmesiyle beraber Gençlerbirliği ile profesyonelliğe geçiş mukavelesi imzalayarak as takıma yükseldi. Gençlerbirliği formasıyla ilk Süper Lig karşılaşmasını 8 Mayıs 2010 tarihinde Gaziantepspor'a karşı oynadı. Gençlerbirliği'nde 2010-2011 sezonunda Serdar Kulbilge'nın ardından ikinci kaleci olarak görev alan Özkan, Serdar'ın MKE Ankaragücü'ne transfer olmasıyla 2011-2012 sezonuna takımın as kalecisi olarak başladı. Ancak, İtalya U-21 ile oynanan maçtan sonra apandisitinden ameliyat olmak zorunda kaldığı için bir süre sahalardan uzaklaştı. 2013-14 sezonunda Ankaraspor'a kiralandı ancak sadece 1 1. Lig maçına çıkabildi. 2014-15 sezonunda ise Boluspor'a kiralandı. 12 kez millî takımlara çağrılan Özkan Karabulut, 11 kez Türkiye U-16, 20 kez Türkiye U-17, 3 kez Türkiye U-19, 1 kez Türkiye U-20 ve 5 kez de Türkiye U-21 forması olmak üzere toplam 10 kez millî formayı giymiştir. Toros Ãœniversitesi Toros Üniversitesi, 2009 yılında Mersin'de Mersin Eğitim Vakfı tarafından kurulmuş olan bir Vakıf Üniversitesi'dir. Toros Üniversitesi 23.06.2009 tarihli ve 5913 sayılı kanunun 7 Temmuz 2009 tarihli Resmi Gazete’de yayınlanması ile kurulmuştur. Toros Üniversitesinin Kurucu Vakfı, Mersin Eğitim Vakfı'dır. Üniversitenin kuruluş Kanunu'nda 4 Fakülte, 2 Yüksekokul, 1 Meslek Yüksekokulu ve 2 Enstitü bulunmaktadır. Bu birimlere ek olarak 10.08.2012 tarihinde Sağlık Bilimleri Yüksekokulu kurulmuştur. Yarım asırlık Mersin Eğitim Vakfı’nın ve Toros Okulları’nın köklü eğitim geleneğinin yükseköğretime uzantısı olan Toros Üniversitesi, güçlü akademik kadrosu ve eğitim-öğretim programlarıyla geleceğin tasarımına katkıda bulunan, uluslararası düzeyde tanınmış bir üniversite olma yolunda hedefine hızlı adımlarla yürümektedir. 2019-2020 eğitim yılı itibarıyla 4 Fakülte, 2 Yüksekokul, 2 Meslek Yüksekokulu, 1 Enstitü, 4 Araştırma ve Uygulama Merkezi bünyesinde 1772 Lisans, 1052 Ön Lisans ve 325 Lisansüstü öğrenci olmak üzere toplam 3149 öğrenci, 64'ü öğretim üyesi olmak üzere toplam 151 akademik personel ve 139 idari personel olarak toplam 290 kadrolu personel ile eğitim-öğretim ve araştırma faaliyetlerini sürdürmektedir. Kuruluş kanununda kurulan Güzel Sanatlar Fakültesi'nin adı 14.03.2016 tarihinde Güzel Sanatlar Tasarım ve Mimarlık Fakültesi değiştirilmiştir. Fakülte bünyesinde; 2012-2013 Eğitim Öğretim yılında Mimarlık, İç Mimarlık ve Peyzaj Mimarlığı bölümlerine ilk kez öğrenci alarak faaliyete başlamıştır. Peyzaj Mimarlığı Bölümünün adı 2013 yılında Kentsel Tasarım ve Peyzaj Mimarlığı Bölümü olarak değiştirilmiş ve 2014-2015 yılında bölüm öğrenci almıştır. Halihazırda Güzel Sanatlar Tasarım ve Mimarlık Fakültesi bünyesinde Mimarlık ve İç Mimarlık Bölümlerinde Eğitim-Öğretim faaliyetini sürdürmektedir. Mühendislik Fakültesi bünyesinde Bilgisayar Mühendisliği, Elektrik-Elektronik Mühendisliği, Endüstri Mühendisliği ve Yazılım Mühendisliği Bölümü 2010-2011 Eğitim-Öğretim yılında ilk kez öğrenci alarak faaliyete başlamıştır. 2012-2013 Eğitim-Öğretim yılında İnşaat Mühendisliği Bölümü, 2013-2014 Eğitim-Öğretim yılında ise Bilgisayar Mühendisliği Bölümü ve Yazılım Mühendisliği Bölümü birleştirilerek Bilgisayar ve Yazılım Mühendisliği Bölümü kurulmuş olup öğrenci alarak faaliyete başlamıştır. İktisadi, İdari ve Sosyal Bilimler Fakültesi bünyesinde 2010-2011 Eğitim-Öğretim yılında ilk kez öğrenci alarak faaliyete başlamıştır. 2011-2012 Eğitim-Öğretim yılında Psikoloji, İşletme ile Uluslararası Ticaret ve Lojistik Bölümlerine ilk kez öğrenci alınmıştır. 2018 yılında İktisat Bölümünü adı Uluslararası Finans Bölümü olarak değiştirilmiş ve 2018-2019 Eğitim-Öğretim yılında ilk kez öğrenci alarak faaliyete başlamıştır. Meslek Yüksekokulu bünyesinde Bilgisayar Teknolojisi, Çocuk Gelişimi, Grafik Tasarımı, İnşaat Teknolojisi ve Lojistik Programlarına 2012-2013 Eğitim-Öğretim yılında ilk kez öğrenci alarak faaliyete başlamıştır. Bilgisayar Teknolojisi Programına 2014-2015 Eğitim-Öğretim yılında öğrenci alımı durdurulmuştur. Turizm ve İşletmecilik Programına 2013-2014 Eğitim-Öğretim yılında ilk kez öğrenci alarak faaliyete başlamış ancak 2014-2015 Eğitim-Öğretim yılında öğrenci alımı durdurulmuştur. 2014-2015 Eğitim-Öğretim yılında, Adalet, Ağız ve Diş Sağlığı, Ameliyathane Hizmetleri, Anestezi, İş Sağlığı ve Güvenliği, Optisyenlik, Tıbbi Görüntüleme Teknikleri ile Tıbbı Laboratuvar Teknikleri programları ilk kez öğrenci alarak faaliyete başlamıştır. 2015-2016 Eğitim-Öğretim yılında Aşçılık, Diyaliz, Fizyoterapi ile İlk ve Acil Yardım programlarına ilk kez öğrenci alarak faaliyete başlamıştır. Halihazırda Meslek Yüksekokulu bünyesinde 16 programda eğitim-öğretim faaliyeti devam etmektedir. 2019-2020 Eğitim-öğretim yılında Bilgisayar Güvenliği, Mekatronik, Gıda Teknolojisi ve Biyomedikal Teknolojisi programlarına ilk kez öğrenci alınarak faaliyete geçmiştir. Sağlık Bilimleri Yüksekokulu bünyesinde 2014-2015 Eğitim-Öğretim yılında Sağlık Kurumları Yönetimi Bölümüne ilk kez öğrenci alınmış, 2015 yılında bölümünü adı Sağlık Yönetimi olarak değiştirilmiş ve 2015-2016 Eğitim-Öğretim yılında bölüm bu adla ilk kez öğrenci almıştır. 2015-2016 Eğitim-Öğretim yılında Hemşirelik ve Sağlık Hizmetleri Bölümüne ve 2018-2019 Eğitim-Öğretim yılında ise Beslenme ve Diyetetik Bölümlerine ilk kez öğrenci alarak eğitim-öğretime başlamıştır. Yabancı Diller Yüksekokulu bünyesinde 2019-2020 Eğitim-Öğretim yılında Mütercim-Tercümanlık (İngilizce) Bölümü ilk kez öğrenci alarak faaliyete geçmiştir. Ayrıca Rektörlük bünyesindeki Hazırlık okulu Yüksekokul bünyesinde Yabancı Diller Bölümü açılarak Hazırlık Eğitimi vermektedir. Üniversitenin İdari Birimler ile Eğitim-Öğretim yapılan şehir merkezinde 4 kampüsü bulunmaktadır: Bahçelievler Kampüsü: Şehir merkezinde yer alan Bahçelievler Kampüsü'nde Rektörlük, Sağlık Bilimleri Yüksekokulu, Meslek Yüksekokulu ve Kültür Merkezi bulunmaktadır. 45 Evler Kampüsü: Şehir merkezinde yer alan 45 Evler Kampüsü'nde Mühendislik Fakültesi, İktisadi, İdari ve Sosyal Bilimler Fakültesi, Fen ve Sosyal Bilimler Enstitüleri, Yabancı Diller Yüksekokulu, Meslek Yüksekokulu’na bağlı 8 program, Merkez Kütüphane, Dış İlişkiler Ofisi ve Rektörlüğe bağlı Bilgi İşlem ve Sağlık Kültür Spor Daire Başkanlığı yer almaktadır. Uray Kampüsü: Şehir merkezinde tarihi mekanların bulunduğu Uray Caddesinde yer alan Uray Kampüsünde Güzel Sanatlar Tasarım ve Mimarlık Fakültesi bulunmaktadır. 50. Yıl Kampüsü: Şehir merkezinde yer alan 50. Yıl Kampüsünde Öğrenci Yurdu ve Spor Kompleksi yer almaktadır. Toros Üniversitesi Öğrenci Toplulukları listesi aşağıda verilmiştir. Türkiye'deki Üniversiteler Listesi Sveti Stefan Kilisesi Sveti Stefan Kilisesi (Bulgarca: Свети Стефан, "Sveti Stefan") bilinen adıyla Demir Kilise, İstanbul, Fatih'te, Balat'la Fener semtleri arasında Haliç kıyısında yer alan, Bulgar Eksarhhanesi'ne bağlı kilise. 2018'de yedi yıllık restorasyonun ardından tekrar hizmete girdi. Mayumi Iizuka , bir J-pop şarkıcısı, aktris ve seiyū, Japonya'da değil. Soner Aydoğdu Soner Aydoğdu (d. 5 Ocak 1991, Mamak), Türk millî futbolcudur. Göztepe'de oynamaktadır. Gençlerbirliği altyapısında futbola başladı ve 2007 senesinde ilk defa Türkiye genç millî takımlara davet edilmesiyle beraber Gençlerbirliği ile profesyonelliğe geçiş mukavelesi imzalayarak as takıma yükseldi. Gençlerbirliği ilk Süper Lig karşılaşmasını 22 Kasım 2008 tarihinde Gaziantepspor'a karşı oynadı. Sezon kalan bölümünde 13 lig karşılaşmasına çıksa da daha çok oyun tecrübesi edinebilmesi için 2009-2010 sezonunda Gençlerbirliği'nin ara takımı olan Hacettepe'ye kiralandı. 2010-11 sezonun başlamasıyla beraber Gençlerbirliği'ne geri döndü ve burada düzenli oynama fırsatı buldu. 19 Haziran 2012 tarihinde 2,250,000 € bonservis bedeliyle Trabzonspor'a transfer oldu. Trabzonspor'da ilk golünü Mersin İdman Yurdu karşılaşmasında kaydetti. 7 Ağustos 2014 tarihinde İshak Doğan'ı transfer eden Trabzonspor, takas olarak Soner'i Karabükspor'a verdi. Fakat Soner, bu kulüple anlaşamayınca Trabzonspor'da kaldı. 66 kez millî takımlara çağrılan Soner Aydoğdu, 11 kez Türkiye U-16, 25 kez Türkiye U-17, 2 kez Türkiye U-18, 15 kez Türkiye U-19, 2 kez Türkiye U-20 ve 7 kez de Türkiye U-21 forması olmak üzere toplam 61 kez millî formayı giymiştir ve müsabakalarda 5 gol kaydetmiştir. 29 Şubat'ta oynanan Slovakya maçı için A millî takıma çağrılmış 84. dakikada oyuna girerek ilk kez A millî takım forması giymiştir. TRT Okul TRT Okul, TRT tarafından kurulan ve 31 Ocak 2011'de yayın hayatına başlayan eğitim kanalı. Anadolu Üniversitesi ile yapılan stratejik anlaşma çerçevesinde yapılan programlar akademik destek görmektedir. Anadolu Üniversitesi tarafından hazırlanan programlar yalnızca Açık Öğretim Fakültesi öğrencileri için değil, örgün eğitim alan öğrencilerin de yararlanabileceği ders programlarını içermektedir. Ayrıca, üniversite tarafından öğrencilere rehberlik edecek farklı danışmanlık programları, eğitim-kültür programlarının çekimleri de yapılmaktadır. TRT tarafından hazırlanan programlardaysa, anne ve çocuk sağlığı, koruyucu sağlık, vatandaşların çeşitli kamu kurumlarındaki işleri, mahkemeye başvuru, vatandaşlık hakları, hasta hakları, emlak alımı, vergi dairesi ve sosyal güvenlik kurumu ile ilgili işleri, tüketicilere yönelik bilgiler, spor eğitimi, yarışmalar, kültür-sanat programları gibi farklı konular işlenmektedir. Ayrıca kanalda; gençlerin ilgisini çekecek müzik ve eğlence programlarına da yer verilecektir. 22 Şubat 2019 tarihinde TRT Okul frekanslarını TRT 2'ye bırakılmıştır. Onur Ünlü Onur Ünlü (d. 24 Haziran 1973, İzmit), Türk senarist, yönetmen, yapımcı, şair, müzisyen ve oyuncu. Anadolu Üniversitesi İletişim Bilimleri Fakültesi iletişim sanatları bölümünden mezun oldu. Daha sonra Marmara Üniversitesi İletişim Fakültesi iletişim bilimleri anabilim dalında yüksek lisansını tamamladı. 1993-1998 yılları arasında Ah Muhsin Ünlü mahlasıyla birçok şiir yazmıştır. Yazdığı şiirleri Gidiyorum Bu adlı kitapta toplamıştır. 2006 yılında ilk sinema deneyimi olan "Polis" adlı ilk sinema filminin yapımcılığını, yönetmenliğini ve senaristliğini üstlendi. 2011-2013 yılları arasında ise Leyla ile Mecnun dizisinin genel yönetmenliğini üstlendi. Dizi birçok başarıya imza attı. Sosyal medyada fenomen haline dönüşen dizi 3. sezon sonunda yayından kaldırıldı. Bu diziye devam ederken 2012-2013 yıllarında ise Şubat dizisinin genel yönetmenliğini yaptı. Daha sonra Ben de Özledim adlı dizinin yönetmenliğini üstlenmiş, aynı zamanda bu dizide Onur Ünlü rolü ile kendisini canlandırmıştır. 16 Şubat 2015 tarihinde yapımcılığını Ay Yapım'ın, senaristliğini ve yönetmenliğini kendisinin yaptığı Beş Kardeş dizisinin ilk bölümü Kanal D'de yayınlanmıştır.16 Mart 2015'te yayınlanan beşinci bölümünden sonra dizinin yayınına ara verildiği ve yeni bölümlerinin Haziran 2015'ten itibaren devam edeceği açıklandı. Haziran 15'te tekrar başlayan dizi, yaptığı (özellikle 7. bölümdeki hapishane sahnesi olmak üzere) siyasi göndermeler sebebiyle kanal ile yapılan 13 bölümlük anlaşma uzatılmayarak, izlenme oranları iyi olmasına rağmen yayından kaldırıldı. Beş Kardeş'ten sonra "Sinema işine bu filmi yapmak için girdim." dediği Kırık Kalpler Bankası (Kısaca Bankası) filmini çekti. 2015 Yılının sonlarına doğru vizyona giren yönetmenliğini Türkan Şoray'ın yaptığı Uzaklarda Arama filminin senaryosunu da yazdı. Daha sonra Eflatuntv ile birlikte yaptığı kısa, komik, absürd videolar youtube üzerinden yayınlandı akabinde Görünen Adam isimli youtube dizisini çekti. Bu iki proje henüz izleyiciyle buluşmadan senaryosunu da yazdığı Aşkın Gören Gözlere İhtiyacı Yok filminin çekimlerine başladı. Özellikle Kırık Kalpler Bankası filmi için Onur Ünlü takipçileri, sosyal medya üzerinden filmin çekimlerinin bitmesinin üzerinden 1 yılı aşkın bir süre geçmesine rağmen hem hâlâ vizyona girmemesinden dolayı hem de filmle ilgili herhangi bir teaser, fragman olmamasından yakınmışlardı. Ayrıca Onur Ünlü Leyla ile Mecnun ekibiyle kurulan ve daha sonra "Bizim işimiz bu değil" diyerek rafa kaldırılan Leyla The Band grubunda davulcudur. Grup bir dönem konserler vermiştir. Hulusi Yazgan “Mehmed Hulusi Yazgan”, “İstanbullu Hulusi Efendi” (d. 1868, İstanbul – ö. 1940, İstanbul), Türk hattat. Osmanlı Devleti’nin son dönemi ile Türkiye’nin ilk dönemlerinin en önemli hattatıdır. Özellikle ta'lik yazıda usta olan sanatçının Sultanahmet Camii, Sultan Selim Türbesi, Bâyezid ve Merkez Efendi Camii’lerinde levhaları bulunur. Ankara' da Eski TBMM binasındaki ""Hakimiyet Milletindir"" levhasını da Mehmet Hulusi yazmıştır. Asıl adı “Mehmet”’tir; “Hulusi” ismi mahlasıdır. 1868’de İstanbul’un Çarşamba semtinde dünyaya geldi. Babası Darüşşafaka muallimi ve Fatih Camii dersiam (camide ders veren müderris) Hafız Mustafa Efendi’dir. İlk öğrenimi Sultanselim Mektebi’nde gördü. İlkokulda iken Osman Nuri Efendi’den ilk yazı derslerini aldı. İlköğrenimden sonra babasının cami derslerine devam etti. 1898’de ilmiye icazeti aldı. Bu arada yazı derslerine Muhsinzade Abdullah Hamdi Efendi’den sülüs ve nesih, Karinabadlı Hasan Hüsnî Efendi’den ve sonra Çarşambalı Arif Bey’den ta'lik yazı dersleri aldı. Ancak ta'lik yazının inceliklerini öğreten asıl ustası Hattat Sami Efendi’dir. Darüşşafaka’da yazı hocası olarak başladığı öğretmenliği 1914’te yazı sanatlarını öğretmek üzere kurulan Medresetül Hattatin’de Ta'lik ve celî ta'lik dersleri vererek sürdürdü. Harf Devrimi sonrasında Müze Müdürü Halil Ethem Bey’in yardımıyla Türbeler Başbekçiliği görevine getirildi ve Darüşşafaka’da yeni yazı dersleri verdi. Bir yandan da Yavuz Selim Camii’nde müezzinliği ölümüne kadar sürdürdü. Bu camide celî ta'lik ve celî sülüs levhası bulunur. 1902-1927 arasında sanatının en parlak devrini yaşadı. Hilye, mezartaşı kitabesi ve levha olarak pek çok eser verdi. Sultanahmet Camii, Sultan Selim Türbesi, Bâyezid ve Merkez Efendi Camii’lerinde levhaları bulunur. Ankara' da İkinci Meclis Binası’na 30 Kasım 1925'te asılan ""Hakimiyet Milletindir"" levhasını da Mehmet Hulusi yazmıştır. Vakıf Gureba Hastanesi’ndeki “"Olmaya devlet cihanda bir nefes sıhhat gibi"” celî ta'lik levhası ünlü eserlerindendir. Halim Özyazıcı, Macit Ayral, Kemal Batanay yetiştirdiği hattatlardandır. Hayatının son dönemlerinde felç geçirdi. 8 Ocak 1940'ta hayatını yitirdi. Edirnekapı Mezarlığı’nda kitabesiz bir mezara defnedildi. Dinler tarihi Dinler tarihi, dinleri benzer ve farklı yönleri ile karşılaştırmalı olarak inceleyen bir bilim dalıdır. Bu bilim dalının temelinde karşılaştırma, tarih ve din olmak üzere üç olgu bulunmaktadır. Bunlardan karşılaştırma kelimesi bu bilim dalının genel metodunu belirtir. Tarih kelimesi bu bilimin bir tarih bilimi olduğunu, din ise bu bilimin konusunun din olduğunu ifade eder. İnsan hayatında özel bir yere sahip olan dinleri konu edinen tarih branşına da karşılaştırmalı dinler tarihi veya sadece dinler tarihi denir. Din bilimleri, dinlere inceleme konusu bir nesne olarak yaklaşan bilim dallarından oluşan gruba verilen bir isimdir. Dinlerin savunmasını yapan bilimlereyse ilahiyat bilimleri denir. Bu bakımdan din bilimleri ile ilahiyat bilimlerini birbirine karıştırılmamalıdır. Din bilimleri, yeryüzünde var olmuş bütün dinleri doğuşundan gelişmesine ve yok olmasına kadar her yönüyle inceleme konusu yapar. Dinlerin kaynakları, inanç, ibadet ve ahlak sistemleri, kurumlarının oluşum süreçleri gibi bütün şekil ve tezahürler din bilimlerinin ilgi alanına girer. Ayrıca dinî değerler, tecrübeler, idealler, beklentiler, hisler, tavırlar, hayat ile din arasındaki bütün kompleks münasebetler, din ile bilim, edebiyat, felsefe, sanat, siyaset ve ahlak arasındaki ilişkiler, dinler arası karşılıklı tesirler hatta ateizm gibi bütün hususlar din bilimlerinin inceleme alanına girmektedir. Bu kadar geniş bir inceleme alanını, din bilimleri içinde yer alan alt bilim dalları kendi aralarında paylaşmış bulunmaktadır. Dinler tarihi de bu bilim dallarından biridir. Dinler tarihi, tarih boyunca yeryüzünde var olmuş bütün dinleri tarafsız olarak karşılaştırmalı bir şekilde inceleme konusu yapan bir bilim dalıdır. Bu bakımdan, herhangi bir dinin savunmasını yapan ilahiyat bilimlerinden ayrılır. Bu bilim dalı, bütün dinleri aynı kategoride değerlendirir; dinleri üstünlük, gelişmişlik, doğruluk ve yanlışlık bakımından değerlendirmeye tabi tutmaz. Onları belli bir kalıba sokmaya çalışmadan oldukları gibi inceler. Birden fazla dini inceleme konusu yaptığı için bu bilim dalı İslam tarihi, Hristiyanlık tarihi gibi sadece bir dinin tarihini inceleme konusu yapan bilim dallarından da ayrılır. Her disiplinin belli bir özel konusu vardır. Dinler tarihinin konusu da yeryüzünde var olmuş bütün dinlerdir. Beşeri kültürün çeşitli halkalarında uzun zaman yaşamış ve daha sonra çeşitli nedenlerle ortadan kalkmış dinler de dahil olmak üzere bugün yeryüzünde yaşamakta olan bütün dinleri inceleme konusu yapar. Bu incelemede dinlerin doğuşlarını, gelişmelerini, birbirleriyle etkileşimlerini, karşılaştırmalı tarihlerini, inanç, ibadet ve ahlak sistemlerini, dinî kurumlarını, kültlerini ve mezheplerini ele alır. Dinler tarihinin temel metodu, tarihî-karşılaştırmalı metottur. Dinler tarihi dinlerin doğuşu, gelişmesi, yok olması gibi konularda tarihî-karşılaştırmalı metoda baş vurur. Bu bilim dalı, felsefe gibi zihinsel kurgularla dinî olguları yorumlamaya kalkışmaz. Malzemesini daima tarihten, yaşanan, tecrübe edilen hayattan alır. Tarihî-karşılaştırmalı metodu kullanarak bir dinin veya dinlerdeki bir fenomenin nasıl ortaya çıkıp şekillendiğini ortaya koyar. Örneğin Hristiyanlıktaki teslis inancının oluşumunun tarihî sürecini Hristiyanlığın irtibatta bulunduğu diğer dinlerdeki tanrı anlayışıyla karşılaştırarak ortaya koyar. Bu tarihî-karşılaştırma metodunun dışında fenomenoloji ve yorumsamacılık metotlarını da kullanır. Tarihî-karşılaştırmalı metotla derleyip yapısını oluşturduğu olguları fenomenolojik metotla tasnif edip sınıflandırır. Daha sonra yorumsamacı metoda başvurarak bu fenomenlerin yapısını anlayıp yorumlamaya çalışır. Dinler tarihi, bu işlemler esnasında başka bilimlerin metotlarını da kullanır. Filoloji, antropoloji, etnoloji, arkeoloji, mitoloji, sosyoloji ve psikoloji bilimlerinin verilerinden faydalanır. Özellikle filoloji, dinî metinlerin analizinde, anlaşılmasında ve sınıflandırılmasında dinler tarihine önemli katkılarda bulunur. John Gormley John Gormley (d. 4 Ağustos 1959, Dublin), İrlandalı politikacı.İrlanda Yeşiller Partisi'nin şu anki lideri olup Dublin Güneydoğu yakası Teachta Dala (TD).2007-11 arası Çevre, Kültür Mirası ve Yerel Yönetimler Bakanı olarak görev yaptı. Daha önce Dışişleri, Savunma ve Sağlık ve Çocuk üzerinde parti sözcüsü ve parti başkanı oldu. Gormley St Munchin's College, Limerick, Dublin Üniversitesi ve Freiburg Üniversitesi'nde eğitim gördü. Tam zamanlı siyasete girmeden önce Avrupa dillerinde akademik kariyer yaptı. 1980'li yıllarda hava kirliliği kampanyası için kampanya direktörlüğü dahil İrlanda Yeşiller Partisi'nde birçok pozisyonda bulundu. Ama Dublin Güneydoğu seçim bölgesinde, 1989 yılında ilk genel seçimde seçilemedi. 1990 yılında çevre konusunda tavsiyeler ve kampanyalar içeren, İrlanda için Yeşil Rehber'i yazdı. 1991 yılında Dublin Şehir Konseyi'ne seçildi ve 1994-1995 arası Dublin Belediye Başkanı oldu. Karısı Penny, oğulları ve kızları ile Ringsend'de yaşıyor. = Dış bağlantılar = John Gormley Resmi Websitesi AND1 AND1, 1993 yılında basketbol tutkunu üç Amerikalı genç; Seth Beger, Jay Coen Gilbert ve Tom Auistin'in Pensilvanya Üniversitesi'nden mezuniyet projesi olarak kurdukları dünyanın ilk basketbol malzemeleri markası "AND1", ismini bir basketbol deyiminden alıyor. Atış halindeyken basketle sonuçlanan faulden sonra kazanılan tek atış için kullanılan ""and one"" deyimi, basketbolu niş bir alan olarak belirleyen markanın adı oluyor. Basketbola odaklanması ile ayakkabılarda kullanılan üstün teknolojik özellikleri ile NBA oyuncularından Monta Ellis (Golden State Warriors) Steve Blake (Los Angeles Lakers) ve dünyaca ünlü basketbol yıldızı Carlos Arroyo gibi oyuncuların tercih ettiği marka olma başarısı gösteren AND1, uluslararası yayılımını yerel dağıtıcılar vasıtasıyla sağlıyor. 2001 yılında Türkiye'de düzenlenen Avrupa Basketbol Şampiyonası'nda Avrupa 2.si olan millî basketbol takımına sponsor olarak Türkiye pazarına giren AND1, ANDY Spor vasıtasıyla Türk sporseverlerle buluşuyor. Efes Pilsen Basketbol Takımı'nın 4 sezondur sponsoru olan AND1, Cevahir ve Capacity mağazalarının yanı sıra Türkiye genelindeki AND1 yetkili satış noktalarında da satışa sunuluyor. David Bohm David Bohm (20 Aralık 1917 – 27 Ekim 1992) teorik fizik, felsefe ve nöropsikoloji alanlarına katkıda bulunmuş bir kuantum mekaniği fizikçisidir. Bohm 1917'de ABD'nin Pensilvanya eyaletinde Wilkes-Barre’de doğdu. Başarılı bir iş adamı olan babasının isteğinin aksine O, bir iş adamı olmayı reddetti ve bir teorik fizikçi olmaya karar verdi. 1939'da Pennsylvania Eyalet Koleji'nden mezun olduktan sonra teorik fizikçi Robert Oppenheimer ile birlikte çalışmak için Kaliforniya Teknoloji Enstitüsü ve ardından Kaliforniya Üniversitesi'nde bulundu. 2. Dünya Savaşı'ndan sonra Princeton Üniversitesi'nde görev yaptı; burada Albert Einstein'la birlikte çalıştı. 1951 yılında yayınlanan ve ilk kitabı olan "Kuantum Teorisi" (Quantum Theory) isimli kitabı alanında bir klasik olarak kabul edilir. Daha sonraları çoğunluk tarafından kabul edilen kuantum fiziği yorumundan ayrılarak kuantum mekaniğine kendi yorumunu getirmiştir. Parçalardan ziyade bütüne önem veren bu görüşünü "Modern Fizikte Nedensellik ve Şans" (Causality and Chance in Modern Physics), "Bütünlük ve Saklı Düzen" (Wholeness and the Implicate Order), "Bölünmemiş Evren: Kuantum Teorisinin Ontolojik Bir Yorumu" (The Undivided Universe: An ontological interpretation of quantum theory) gibi kitaplarında detaylandırmıştır. Elektronların içine girdikleri zaman bireysel olarak davranmayı bırakıp daha büyük ve parçaları birbirleriyle bağlantılı bir bütünün bir parçası gibi davranmaya başladıklarını gözlemlemiş ve şu sözleri söylemiştir: "maddeselliğine ve muazzam boyutlarına rağmen evren kendi içinde ve kendi başına mevcut olmayıp, daha büyük ve tarif edilemez bir şeyin ürünüdür. Evren, hayal edilmez bir okyanusun ortasında meydana gelen küçük bir dalgalanmadan, nispeten küçük bir 'hareketlenme motifinden' ibarettir."Hint filozof Jiddu Krishnamurti'yi keşfetmesi, bilimsel ve felsefi düşüncelerinin olgunlaşmasına katkıda bulundu. Bohm, nöropsikoloji alanında, kuantum-matematik ilkeleriyle ve dalga süreçleriyle uyumlu olarak, beynin bir hologram gibi işlediğini öngören "hologramik modeli" ortaya koydu. Ayrıca atom altı parçacıklarla ilgili araştırmaları neticesinde de evren'in dev bir hologram olduğu kanısına vardı. Bohm'un en önemli saptamalarından biri, günlük yaşantımızın gerçekte bir holografik görüntü olduğudur. Ona göre evren, sonsuz ve sınırsız "tek" bir holografik yapıdır ve parçalardan söz etmek anlamsızdır. İnsan, hayat, tabiat, düşüncenin yapısı gibi konularda çalışmalarını sürdüren Bohm, bir yandan da kendi ismiyle anılan bir diyalog tekniği geliştirdi, Yaptığı konuşmalarda bir sosyoterapi biçimi olarak diyalogun öneminden bahsetti, krishnamurti ile yaptığı diyalogları kitaplaştırdı. Jiddu Krishnamurti ile birçok söyleşide bulunmuştur ve 1992 yılında 74 yaşında Londra'da kalp krizi yüzünden ölmüştür. Bohm, 1957'de Bristol Üniversitesinde araştırmalarını yürütmeye başladıktan kısa bir süre sonra 1959 yılında Yakir Aharonov ile birlikte bir manyetik alanın, alandan arındırılmış (yani manyetik ve elektrik alanın sıfır olduğu) bir bölgeye etkisinin gözlenebildiğini göstermişlerdir. Bu olay, manyetik potansiyelin ilk kez açıklanışıydı. Alucra Alucra, Giresun ilinin bir ilçesidir. Giresun iline 150 km, Gümüşhane iline 147 km, Erzincan iline 148 km uzaklıktadır. Alucra'nın yerleşim tarihi Hititlere kadar uzanmaktadır. İskitler, Kimmerler, Medler, Persler, Romalılar ve Bizanslılar (Romalılar- Rumlar) bölgede sırasıyla hakimiyet kurmuşlardır. MS 391 yılında Alucra Orta Asya'dan gelen Kıpçak ve Peçenek Türklerinin istilasına uğramış, bölge 60 yıl kadar Türklerin yönetiminde kalmıştır. 8. yüzyılda ise Maveraünnehirden gelen Oğuzlar, Türkmenler; Çamoluk, Çakmak ve Koman bölgelerine yerleşmişlerdir. 1071 Malazgirt Meydan Muharebesi'nden sonra Alucra ve çevresi Türkmen beyi Kuşluhan Bey tarafından fethedilmiş, merkezi Trabzon'da bulunan Danişmendliler Beyliği'nin idaresine verilmiştir. Bölge, Bizans ve Mengücekliler arasında bu dönemlerde birkaç kez el değiştirmiştir. Osmanoğulları Anadolu birliğini kurunca, Alucra da bu beyliğe katılmış oldu. Bir dönem Türkmen Uzun Hasan önderliğinde Akkoyunlular Alucra'yı kendi topraklarına kattılar. Ancak Fatih Sultan Mehmed bu bölgeye sefer düzenleyerek geri aldı. Otlukbeli Muharebesi'nden sonra da Alucra bölgesi tamamen Osmanlı idaresinde kalmış oldu. Aluç ağacının çok olması dolayısıyla bu dönemde ismini aldığı sanılmaktadır. Başka bir rivayete göre de Fatih Sultan Mehmed, Şebinkarahisar'da iken elini Alucra'ya uzatarak "el-ücrâ" (ücra yer) diye söylediği rivayet edilir. Anadolu'da çıkan Celali İsyanları'ndan Alucra da etkilenmiştir. Bu bölgedeki isyancı Türkmenler Kuyucu Murat Paşa tarafından sindirilmiştir. Bağırsak Deresi ismi karınları yarılarak suya atılanlar dolayısıyla verilmiştir. I. Dünya Savaşı'nda Alucra'da bir cephe oluşturulmuş, cephe komutanı Mareşal Mustafa Fevzi Çakmak karargahını bugünkü Fevzi Çakmak ile Yeşilyurt köyleri bölgesinde kurmuştur. Yeşilyurt köyü Kurbaba Dağı civarında şehitlik mevcuttur. 1896 yılına kadar Mindeval ve Kuvata adında iki nahiyesiyle idare edilen Alucra, bu tarihten sonra Şebinkarahisar Mutasarrıf’lığına bağlı bir ilçe olmuştur. İlçe merkezi, Karabörk, Kemallı, Koman köyleri arasında zaman zaman yer değiştirdikten sonra, şimdiki yerine yerleşmiştir. 1933 yılında Şebinkarahisar'ın da ilçe olmasıyla Alucra, Giresun iline bağlı bir ilçe olmuştur. Alucra yöresinin iklimi, Karadeniz ikliminin aksine kışları soğuk ve kar yağışlı, yazları sıcak ve kuraktır. Karların erimesi nisan ayının ortalarına kadar sarkıp, bahar yağışları da hazirana kadar uzamaktadır. İlkbaharda karların erimesi ve yağmurların başlamasına paralel olarak akarsuların debisi artış gösterir. Bu mevsimde debisi en yüksek akarsu Bağırsak deresi olduğu görülür. İnce Dere, suyunun tamamına yakınını Gavur Dağları'ındaki karların erimesinden alır. Yaz kuraklıından dolayı yazın (Ağustos) tamamıyla kurur. Bağırsak Deresi de, yazın beslenemediği için kuruma noktasına gelir. Moran Deresi ise,Bağırsak ve İnce Dere'ye nazaran rejimi daha düzenli olup yazın da sularını akıtmaya devam eder. Görüldüğü gibi, akarsuların debisi ve yıllık yağış miktarına bakıldığında genel olarak düzensiz bir rejim görülür. Bu haliyle Alucra’nın iklimi Karadeniz ikliminden çok, Karasal iklimdir. Alucra yöresi, bitki örtüsü bakımından yayla iklimi özelliğini taşır. Dağların kuzey yamaçları ağaçlarla kaplı iken, güney yamaçları daha sade görünüşlüdür. Yörenin karakteristik bitki örtüsü, ormanlar ve geniş otlaklardır. Ormanlık alanlar; merekeze yakın yerlerde çam ağaçları şeklinde olurken, Zilovacık'ı gibi daha yüksek yerlerde, yerini köknar ağaçlarına bırakır. Muhtelif yerlerde hiçbir ticari değeri olmayan fındık da yetişir. İlçe merkezindeki başlıca ağaç cinsi kavak (selvi) ağacıdır. Bölgenin en önemli ormanları Tohumluk, Zilovacık, Çalgan, Boyluca ve Aralıktepe ormanlarıdır.Yayla düzlüklerinde geniş otlaklar uzanır. Gavur Dağları eteklerindeki otlaklar, büyükbaş hayvancılık için önem arzeder. Ekili tarımda en fazla, tahıl yer alır. Başlıca sebebi, yağış azlığı ve yaz kuraklığıdır. Bunda, yörenin tabii su kaynakları bakımından çok yetersiz olması da etkendir. Sulanabilir alanlarda patates, fasulye, şeker pancarı, kara lahana tarımı yapılmaktadır. Meyvecilik hemen hemen hiç yoktur. İlçede yaylacılık Son derece gelişmiş bir haldedir. Eskiden bölge halkı hayvan otlatmak için yaylaya göç etmekte iken son yıllarda, Temiz dağ havası alarak dinlenmek ve çeşitli yayla şenliklerine katılarak eğlenmek için yaylaya çıkılmaktadır. Yöre halkının çıktığı yaylalarda yaz aylarında çeşitli festivaller ve şenlikler düzenlenmektedir. Giresun Üniversitesi Alucra Turan Bulutçu Meslek Yüksekokulu, Laboratuvar ve Veteriner Sağlık, Bankacılık ve Sigortacılık, Maliye, Halkla İlişkiler, Medya İletişim, Büro Yönetimi ve Yönetici Sekreterliği, İşletme, Muhasebe, Bankacılık ve Sigortacılık (iö), Maliye (iö), Halkla İlişkiler(iö), Medya İletişim (iö), Büro Yönetimi ve Yönetici Sekreterliği (iö), olmak üzere 13 program bulunmaktadır. 3.150 metrekarelik kullanım alanı bulunan 4 katlı yüksek okul binasında 17 derslik, 19 bilgisayarlı ve 25 bilgisayarlı iki adet bilgisayar laboratuvarı, bilgisayar laboratuvarları internet erişimine sahiptir. Ayrıca okul içerisinde radyo istasyonu da vardır. 2500 kitap kapasitesine sahip kütüphane 30 kişilik histoloji laboratuvarı anatomi laboratuvarı, profesyonel 5 kamera ve 12 fotoğraf makinası, 2 kurgulama bilgisayarı bir adet stüdyo içeren medya atölyesi ve 250 m² kullanım alanı bulunan öğrenci kantini bulunmaktadır. 1 adet 80 m² salonu 150 m² 300 kişilik yemekhaneye sahiptir. Kredi yurtlar kurumuna (KYK) ait 250 yatak kapasiteli erkek öğrenci 250 yatak kapasiteli kız öğrenci yurdu bulunmaktadır. İlçe merkezine bağlı 6 mahalle bulunmaktadır. Bunlar: Alucra'ya karayolu ile Giresun, Ordu, Samsun, Trabzon, Ankara, İzmir, Bursa, İstanbul'dan düzenli ve karşılıklı otobüs seferleri yapılmaktadır. Her gün günde 3 defa karşılıklı olarak Giresun'a dolmuş bulunmaktadır. 17. Uluslararası Adana Altın Koza Film Festivali 17. Adana Altın Koza Film Festivali, 20-26 Eylül 2010 tarihleri arasında, Adana Büyükşehir Belediyesi tarafından düzenlenen film festivalidir. Festival kapsamında düzenlenen Ulusal Uzun Metrajlı Film Yarışması'nın sonuçları Adana Merkez Park Amfi Tiyatro'da düzenlenen ödül töreninde açıklandı. CNN Türk'ten canlı yayınlanan gecenin sunuculuğunu Öykü Serter ve Oktay Kaynarca yaptı. Yarışma jürisini Işıl Özgentürk (başkan), Buket Uzuner, Erdal Kahraman, Erkan Aktuğ, Fikret Kuşkan, Görkem Yeltan ve Selim Atakan oluşturmuştur. Adaylar: "Bal", "Beş Şehir", "Büyük Oyun", "Denizden Gelen", "Eyyvah Eyvah", "Kavşak", "Kıskanmak", "", "Orada", "Ses". 16. Uluslararası Adana Altın Koza Film Festivali 16. Adana Altın Koza Film Festivali, 8-14 Haziran 2009 tarihleri arasında, Adana Büyükşehir Belediyesi tarafından düzenlenen film festivalidir. 16. Altın Koza Film Festiali Ulusal Uzun Metraj Film Yarışması jüri üyeleri; Nuri Bilge Ceylan, Bulut Aras, Füruzan, Mazlum Çimen, Meltem Cumbul, Özcan Alper, Özgü Namal, Uğur İçbak, Prof.Dr.Zeynep Tül Akbal Sualp. Konstantinos (I. Romanos'un oğlu) Konstantinos Lekapenos ya da Lecapenus (), Bizans imparatoru I. Romanos'un (920–944 arası hükümdar) üçüncü oğlu ve 924 ile 945 yılları arası ortak imparatordur. Ağabeyi Stefanos ile Aralık 944 tarihinde I. Romanos'u tahtan indirmişlerdir. Ancak, birkaç hafta sonra bu sefer yasal imparator VII. Konstantinos tarafından onlar tahtan indirilip sürgüne gönderilmişlerdir. Önce iki kardeş Prote'ye kendileri tarafından sürgüne gönderdikleri babalarının yanına gönderilmişlerdir. Bizans vakanüvisleri, babaları I. Romanos onları Yeşaya kitabı 1.2 ayetinde yazan sözlerle karşıladığını yazar: Ey gökler dinleyin, ey yeryüzü kulak ver! Çünkü RAB konuşuyor: «Çocukları yetiştirip büyüttüm, Ama bana başkaldırdılar.» Kremonalı Liutprand ise olayı biraz farklı anlatır: I. Romanos onları biraz acı bir alaycılıkla karşılayıp, babalarını ihmal etmeleri hakkında düşünmelerini ve keşişlere bağışlanmaları için yalvarmalarını istemiştir. Konstantinos, daha sonra Tenedos sonra Semadirek adasında gönderilmiştir. 946 ile 948 yılları arasında bir zaman Semadirek adasında sürgündeyken kaçmaya çalışırken öldürülmüştür. Nathan Chapman Nathan Chapman country alanında çalışan Amerikalı müzik yapımcısı. Genellikle Taylor Swift ile yaptığı çalışmalarla bilinmektedir. Swift'in Taylor Swift, Fearless ve Speak Now adlı albümlerinde çalışmıştır. Swift'in ilk albümü Nathan Chapman'nın çalıştığı ilk albümdür. 2001'de Lee Üniversitesi'nden mezun olmuştur. Chapman 52. Grammy Ödülleri'nde "Yılın Albümü" dalında ödül aldı. Chapman Jypsi, Point of Grace, Jimmy Wayne veThe Band Perry ile de çalışmıştır. Chapman yapımcılığının yanı sıra gitar, banjo ve mandolinde çalmaktadır. Gulfstream G550 (C-37B) Gulfstream G500 ve G550 Gulfstream Aerospace şirketinin iş jeti ve VIP kullanımlar için tasarlanmıştır.Gulfstream G500-G550 Uçağı Gulfstream V uçağından geliştirilmiştir . Uçağın ana özelliği konforlu olmasıdır uçağın tasarımında en önemli etkenlerden biri budur. Emin Kar Emin Kar (1 Ocak 1960, Trabzon), profesyonel kariyerini Samsunspor'da sürdürmüş olan Türk eski futbolcu, Samsunspor başkanı ve yöneticisi. Trabzon Endüstri Meslek Lisesinin okul takımında başladığı futbola 1980'de kurulan Yalıspor'da devam eden Emin Kar, 1981'de Trabzon Amatör Karma'ya seçilmiştir. Trabzon, Rize, Giresun ve Ordu amatör karmalarının katıldığı turnuvada Samsunspor tarafından izlenilip beğenilen Kar, 1981 yılında takıma transfer edilmiştir. 1981-82 sezonunda profesyonel olduğu Samsunspor ile o zamanki adı Türkiye 2. Futbol Ligi olan 1. Lig'de şampiyonluk yaşamış ve Süper Lig'de forma giyme fırsatını yakalamıştır. Süper Lig şampiyonluğuna oynayan ve Samsunspor taraftarlarınca "efsane" olarak nitelenen kadronun değişmezlerinden biri olan Kar takımda kaptanlığa kadar yükselmiştir. Samsunspor'un Türkiye Kupası finaline kadar çıktığı 1987-88 sezonunda 35 maça çıkmış, 4 de gol kaydetmiştir. 20 Ocak Faciası'nda ise belden aşağısı sakat kalmış ve futbol hayatı sonlanmıştır. Top kapma ve karambolden top çıkarma becerisi nedeniyle Kırkayak olarak anılan Kar, Samsunspor taraftarlarınca seçilen Samsunspor tarihinin en iyi on birinde yer almıştır. Samsunspor'un küme düştüğü 2005-06 sezonunda takımda idari menajer olarak görev almıştır. 2012-13 sezonu başında ise kulüp başkanı olmuştur. 2014 yılının haziran ayında yapılan olağanüstü kongrede yeniden aday olarak tekrar seçilen Emin Kar, 7 Ekim 2014 tarihinde ise kendisine karşı gerçekleştirilen kişisel saldırıları gerekçe göstererek istifa edeceğini açıklamış ve 21 Ekim günü de yönetim kuruluna istifa mektubunu vererek resmen başkanlıktan ayrılmıştır. 2018 yılında Samsunspor başkanı olan İsmail Uyanık'ın yardımcısı olarak kulüpte tekrar görev almışsa da sezon sonunda istifasını sunmuştur. LCD TV Sıvı kristal ekran televizyonlar (LCD TV) ve televizyon kullanımı LCD görüntüler üretmek için teknoloji. LCD televizyonlara göre daha ince hafif ve CRT'ler büyüklüğü benzer görüntü ve boyutları daha büyük çok vardır. Stefanos (I. Romanos'un oğlu) Stefanos Lekapenos ya da Lecapenus (), (ö. 18 Nisan 963), Bizans imparatoru I. Romanos (920–944 arası hükümdar) ile Theodora'nın ikinci oğlu ve 924 ile 945 yılları arası ortak imparatordur. Kardeşi Konstantinos ile Aralık 944 tarihinde I. Romanos'u tahtan indirmişlerdir. Ancak, birkaç hafta sonra bu sefer yasal imparator VII. Konstantinos tarafından onlar tahtan indirilip sürgüne gönderilmişlerdir. Önce iki kardeş Prote'ye kendileri tarafından sürgüne gönderdikleri babalarının yanına gönderilmişlerdir. Bizans vakanüvisleri, babaları I. Romanos onları Yeşaya kitabı 1.2 ayetinde yazan sözlerle karşıladığını yazar: Ey gökler dinleyin, ey yeryüzü kulak ver! Çünkü RAB konuşuyor: «Çocukları yetiştirip büyüttüm, Ama bana başkaldırdılar.» Kremonalı Liutprand ise olayı biraz farklı anlatır: I. Romanos onları biraz acı bir alaycılıkla karşılayıp, babalarını ihmal etmeleri hakkında düşünmelerini ve keşişlere bağışlanmaları için yalvarmalarını istemiştir. Kısa bir süre sonra Prokonnesos adasında bulunan hapishaneye gönderilmiştir. Sonra Rodos adasına ve sonunda Lesbos'da Mithymna'ya yerleştirilmiştir. Aralık 947 tarihinde, İmparatorluk hükümetinin bazı üyeleri onu geri getirmek için yaptıkları komplo ortaya çıkmış, komplocular halk önünde aşağılanıp sakat bırakılmışlardır. Stefanos, Mithymna'da 963 yılının paskalya günü ölmüştür. İoannis Skilicis, Stefanos'un imparatoriçe Theofano tarafından, oğulları II. Basileios ve VIII. Konstantinos'in taht haklarını korumak için muhtemel taht iddialarının önüne geçmek için zehirlettiğini iddia eder. Ancak geniş imparatorluk ailesinde aynı zamanda yaşanan birçok ölümün, Theofano'ya düşman kaynaklar tarafından onun genellikle zehir kullanarak öldürtmesi olarak kaydedilmiş olduğu da not edilmelidir. Hasan Ali Durtuluk Hasan Ali Durtuluk (d. 1 Ocak 1989; Bozkır, Konya), Türk futbolcudur. Derincespor'da oynamaktadır. Futbola Eroğluspor altyapısında basladı ve daha sonra Damlaspor altyapısında oynadı burdanda İstanbul Büyükşehir Belediyespor altyapısına transfer oldu. Burada 2007 senesinde profesyonelliğe geçiş mukavelesi imzalayarak