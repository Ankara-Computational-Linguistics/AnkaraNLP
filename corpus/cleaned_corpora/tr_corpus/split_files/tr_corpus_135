şüphe ve korkularla sokaktan aşağı koşmuş ve şansına, yolda birkaç polisle karşılaşmış. Bir müfettiş ve iki polis eşliğinde, ev sahibinin bütün itirazlarına rağmen Bay St.Clair'in en son göründüğü odaya çıkmışlar. Ama adam orada değilmiş. Aslında o katta, orayı kendine mesken edinmiş sakat bir dilenciden başkası yokmuş. O ve Lascar, odada başka kimsenin bulunmadığına yemin etmişler. Müfettiş, tam Bayan St.Clair'in yanıldığını düşünmeye başlamış ki, kadın bir çığlık atarak masanın üzerindeki küçük bir kutuya atılmış ve kapağını kopararak açmış, içinden çocukların oyuncak kiremitleri düşmüş. Adamın eve getireceğini söylediği oyuncaklardanmış. Bu olayın üzerine bir de dilencinin kararsızlığı eklenince, müfettiş, meselenin ciddi olduğunu fark etmiş. Odalar dikkatle incelenmiş ve bütün delillerin korkunç bir cinayete işaret ettiğine karar vermişler. Oturma odası olarak döşenmiş olan ve sokağa bakan oda, rıhtımlardan birine bakan küçük bir yatak odasına açılıyormuş. Rıhtımla yatak odasının penceresi arasında, gelgit yükseldikçe suyla dolan dar bir bölge varmış. Yatak odası penceresi oldukça geniş-miş ve alttan açılıyormuş. İnceleme sonucu, pervazda ve odanın ahşap zemininde kan izine rastlanmış. Bay Neville St.Clair'in bütün elbiseleri oturma odasındaki perdenin arkasına tıkılmış bir halde bulunmuş. Ceketi hariç, çizmeleri, çorapları, şapkası ve saati - hepsi oradaymış. Elbiselerin üzerinde hiçbir şiddet izine rastlanmamış. Ama Bay Neville St.Clair'den eser yokmuş. Başka çıkış yolu olmadığı için pencereden çıkıp aradaki bölgeden yüzerek kaçmış olabileceğini düşünmüşler. Şimdi gel gelelim şu asalaklara. Onlar da meseleye dahil olmuşlar tabii. Lascar'm ne kadar kötü bir sabıkası olduğu bilmiyormuş, ama Bayan St.Clair'in ifadesine göre, kocasını pencerede gördükten birkaç saniye sonra merdivenlerin dibinde duruyor olduğundan bu suça yataklık etmekten fazlasını yapmış olamaz. Adamın savunması son derece cahilceymiş ve üstelik, kiracısı Hugh Boone'un neyle meşgul olduğunu bilmediğim ve beyefendinin elbiselerini ilk kez gördüğünü söylemiş. Lascar'la ilgili olanlar bu kadar. Şimdi de, afyon tekkesinin ikinci katında kalan ve büyük ihtimalle Neville St.Clair'-i dünya üzerinde gören son kişi olan o sakata gelelim. Adı Hugh Boone. Şehirde çok dolaşan herkes onun o çirkin yüzünü tanır. Aslında profesyonel bir dilencidir, ama polis kanunlarından yırtmak için kibrit satıcısıymış gibi görünür. Buradan pek uzakta olmayan Threadneedle Sokağı'nın sol tarafında, sen de fark etmişsindir, duvarda küçük bir boşluk vardır. İşte bu yaratığın yeri orasıdır. Her gün orada, kucağında kibritleriyle bağdaş kurup oturur. O kadar zavallı bir görünümü vardır ki gelen geçen önündeki deri şapkaya sadakalarını bırakır. Ne iş yaptığını merak ettiğim için onu birkaç kez izledim. Kısa sürede elde ettiği hasılatı duysan şaşarsın. O kadar farklı bir dışgörüntüsü var ki, hiç kimse onu görmeden geçemez. Portakal rengi saçlar, solgun bir yüz, üst dudağına kadar inen iğrenç bir yara izi, bir buldok çenesi ve saçlarının rengiyle tam bir kontrast oluşturan delici, koyu renk bir çift göz. Bütün bunlar, onu diğer dilencilerden ayırmaya yeter. Artık, o pis evin kiracısı ve aradığımız adamı en son gören kişinin o olduğunu biliyoruz. Ama adam sakatmış. dedim. Tek kolla genç bir adama ne yapabilir ki. Sadece bir bacağı topallıyor diğer açılardan güçlü ve sağlıklı bir adam. Tıbbi tecrübenle sen de bilirsin ki Watson, bir organdaki zayıflık, çoğu zaman diğerlerinin daha güçlü olmasına yol açar. Lütfen hikâyeye devam et. Bayan St.Clair, penceredeki kanı görünce bayılmış ve polis, araştırmaları sırasında artık bir işe yaramayacağını düşünerek onu evine götürmüş. Müfettiş Barton, evi dikkatlice incelemiş ama meseleye ışık tutacak bir şey bulamamış. Yapılan tek hata, Boone'u hemen o anda tutuklamamalarıydı çünkü bu beş-on dakikalık süreçte Lascar'la konuşmuş olabilir. Neyse, bir süre sonra bu hatayı telâfi edip onu yakalayıp üstünü aramışlar ama aleyhine bir delil bulamamışlar. Gerçi gömleğinin sağ kolunda bir kan izi bulmuşlar ama o, sağ parmağındaki yara izini göstererek durumu açıklamaya çalışmış. Ayrıca, kısa bir süre önce pencereye gittiğinde o kan lekelerini görmediğini ve bütün lekelerin kesinlikle aynı kaynaktan geldiğini sandığını da eklemiş. Bay Neville St.Clair'i daha önce görmediğine ve odasındaki elbiselerin en az polisi şaşırttığı kadar kendisini de şaşırttığına yemin etmiş. Bayan St.Clair'in, kocasını pencerede gördüğünü ifade ettiği hatırlatıldığında ise, kadının ya delirmiş, ya da hayal görüyor olduğunu söylemiş. Şiddetle karşı koymasına rağmen karakola götürülmüş. Müfettiş ise, dalgalar çekilince taze ipuçlarına rastlamak umuduyla orada kalmış. Ama dalgalar çekilince, çamur yığınının arasında buldukları ne yazık ki Neville St.Clair'in kendisi değil, ceketi olmuş. Peki ceplerinde ne bulmuşlar dersin. Tahmin edemiyorum. Tahmin edemezdin zaten. Ceketin cepleri bozuk paralarla do-luymuş - 421 peni ve 270 yarım peni. Ceketin dalgalarla sürükle-memesinin sebebi de bu olmalı. Ama vücut söz konusu olunca işler değişiyor. Ağır ceket batarken, içindeki vücudun nehre sürüklendiği tahmin ediliyor. Ama anladığım kadarıyla, diğer elbiseler odadaymış. Üstünde sadece bir ceket olabilir mi. Hayır bayım, ama her şeye şüpheyle yaklaşmak lazım. Farz et ki bu Boone denen adam Neville St.Clair'i pencereden itti. Onu gören birinin olması imkansız olduğuna göre geriye ne kalıyordu. Tabii ki diğer elbiselerden kurtulmak. Tam ceketi tutup atacakken, batmayıp yüzeceği aklına gelmiş olabilir. Ama fazla zamanı kalmamıştır çünkü aşağıda kadının yarattığı gürültüyü, ardından da polisin geldiğini duymuştur. Kaybedecek bir saniye bile yoktur. Dilencilikten elde ettiği hasılatı sakladığı yere koşarak ceketin ceplerini bu bozuk paralarla doldurur ve sonra pencereden atar. Aşağıdaki gürültüyü duymasa diğer elbiselere de aynısını yapacaktır ama sadece pencereyi kapatmakla yetinir. Olabilir. Daha iyisini bulana kadar bu varsayımı kullanacağız. Söylediğim gibi, Boone'u tutuklayıp karakola götürmüşler ama aleyhinde bir şeyler bulamazlar. Yıllardır dilencilik yaptığı biliniyor ama hiçbir suça karışmamış. Tam burada, ortaya, cevaplanması gereken bazı sorular çıkıyor. Neville St.Clair'in o afyon tekkesinde ne işi vardı. Orada başına ne geldi. Şimdi nerede. Hugh Boone'un bu işte parmağı var mı. Şimdiye kadar, ilk bakışta basit görünüp bu kadar zor olan bir vaka görmediğimi itiraf etmeliyim. Sherlock Holmes bu olaylar zincirini anlatırken, arabamız, şehrin dış mahallelerinden çıkıp kırsal bölgelere girmişti bile. Hikâye bittiğinde, bazı pencerelerinden hâlâ ışık sızan iki köyün arasından geçiyorduk. Lee'nin dış mahallelerindeyiz, dedi yol arkadaşım. Bu kısa yolculuğumuz boyunca, Middlesex'ten başlayıp, Surrey'den geçerek sonunda Kent'e ulaştık. Ağaçların arasındaki şu ışıkları görüyor musun. Orası The Cedars ve lambanın yanında oturan kadın, atların ayak seslerini duymuş olmalı. Ama araştırmayı neden Baker Sokağı'ndan yürütmüyorsun. Çünkü orada yapılmayı bekleyen birçok araştırma var. Bayan St.Clair kullanmam için iki oda verdi ve eminim senin gibi bir arkadaş ve meslektaşım olduğunu görünce de sevinecektir. Kocasıyla ilgili yeni haberlerim olmadıkça onunla karşılaşmaktan nefret ediyorum Watson. İşte geldik. Büyük bir villanın önünde durduk. Bir kahya gelerek arabayı götürdü. Ben de Holmes'un arkasında, çakıl yoldan eve doğru yürümeye başladım. Yaklaştığımızda kapı açıldı ve önümüzde, boynuna ve bileklerine pembe şifonlar dikilmiş muslin bir elbise giymiş, sarışın, kısa boylu bir kadın belirdi. Bir eli kapıda, diğeri hafifçe havaya kaldırılmış, vücudu biraz öne eğilmiş, meraklı gözlerle bize bakıyordu. E. diye atıldı, neler oldu. Sonra, iki kişi olduğumuzu görünce önce sevindiyse de dostumun kafasını sallayıp omuzlannı silktiğini görünce umutsuzca iç çekti. Haberler iyi değil mi. Hayır. Kötü haber var mı peki. Hayır. Buna da şükür. Ama lütfen kapıda durmayın. Yorgun olmalısınız sizin için uzun bir gündü. Bu, dostum Dr.Watson. Birkaç vakamda bana çok büyük yardımı dokunmuştur. Şans eseri onunla karşılaştık ve onu da bu araştırmaya dahil ettim. Sizinle tanıştığıma sevindim, dedi elimi samimiyetle sıkarak. Bir eksiğimiz olursa mazur görün. Her şey o kadar ani oldu ki. Sevgili bayan, dedim, eski bir asker olarak bu tip sorunları önemsemem. Eğer size ya da buradaki dostuma bir yardımım dokunabilirse çok mutlu olacağım. Şimdi, Bay Sherlock Holmes, dedi, masası akşam yemeğiyle bezenmiş yemek odasına girdiğimizde, size birkaç soru sormak istiyorum. Ama lütfen bana dürüstçe cevap verin. Tabii ki, hanımefendi. Duygularımı dert etmeyin. İsteri krizine girecek veya bayılacak değilim. Gerçek fikrinizi duymak istiyorum. Ne konuda. Her şeyden önce, Neville'in hayatta olduğuna inanıyor musunuz. Sherlock Holmes'un bu soruya canı sıkılmış gibiydi. Lütfen, hemen şimdi dürüstçe cevap verin, diye tekrar etti kadın, merakla bakarak. O halde, doğrusunu söylemek gerekirse, inanmıyorum. Öldüğünü mü düşünüyorsunuz. Evet. Öldürüldü mü peki. Böyle söylemedim. Ama belki. Peki hangi gün öldü. Pazartesi. Peki o zaman Bay Holmes, sizce nasıl oldu da bugün ondan bir mektup geldi. Sherlock Holmes, elektrik çarpmış gibi sandalyesinden fırladı. Ne. diye kükredi. Evet, bugün. Kadın, elinde tuttuğu bir kağıt parçasını sallayarak gülümsedi. Bakabilir miyim. Elbette. Mektubu heyecanla kadının elinden kaptı ve masada açarak, lambanın yardımıyla dikkatlice inceledi. Ben de oturduğum yerden kalkmış, omzunun üzerinden bakıyordum. Kalın bir zarfın içindeydi. Üstünde, bugünün tarihi damgalanmış bir Gravesend pulu vardı. Kaba bir yazı, diye mırıldandı Holmes. Herhalde bu, kocanızın el yazısı değil bayan. Değil, ama mektuptaki yazı onun. Anladığım kadarıyla, mektubu postalayan kişi adresi araştırmak zorunda kalmış. Nasıl yani. Gördüğünüz gibi, isim, kendiliğinden kurumaya bırakılmış, onun için simsiyah. Gerisi grimsi bir renkte, ki bu da kurutma kağıdı kullanıldığını gösterir. Eğer hepsi yazıldıktan sonra kurutulmuş olsaydı, yukarıdaki gibi koyu siyah bir renk olmazdı. Adam ismi yazmış ve adresi yazmadan önce bir süre beklemiş. Bu da adresi bilmediğini gösterir. Ufak bir ayrıntı, ama ufak ayrıntılar her zaman en önemlileridir. Şimdi mektuba bakalım. Ha. İçinde başka şeyler de varmış. Evet, bir yüzük vardı. Mühür yüzüğü. Peki bu yazının ona ait olduğuna emin misiniz. El yazılarından biri. Biri mi. Aceleyle yazarken kullandığı el yazısı. Her zamanki yazısına pek benzemez ama bu yazısını da iyi tanırım. 'Sevgilim, sakın korkma. Her şey yoluna girecek. Ortada, düzeltmesi biraz zaman alacak büyük bir hata var. Sabret... Kurşunkalemle, bir kitabın boş sayfalarından birine yazılmış, su izi yok. Kirli elli bir adam tarafından, Gravesend'den gönderilmiş. Ha. Kapağı da yanılmıyorsam, tütün çiğneyen biri tarafından yapıştırılmış. Ve siz, bunun kocanızın yazısı olduğuna kesinlikle eminsiniz, değil mi bayan. Evet. Bunları Neville yazmış. Ve bugün Gravesend'den postalanmış. Tehlikenin bittiğini sanmayın ama bulutlar dağılıyor Bayan St.Clair. Ama en azından hayatta, Bay Holmes, değil mi. Tabii eğer ortada bizim yanlış ize sapmamızı isteyen bir sahtekârlık yoksa. En azından yüzük bir şey ispat etmez. Ondan alınmış olabilir. Hayır, hayır, bu yazı kesinlikle onun yazısı. Pek ala, ama pazartesi yazılıp bugün postalanmış olabilir. Bakın bu mümkün. Eğer öyleyse, aradaki zamanda çok şey olmuş olabilir. Beni umutsuzluğa sürüklemeyin Bay Holmes. Her şeyin yolunda olduğunu biliyorum. Aramızda öyle bir yakınlık vardır ki başına kötü bir şey gelse hissederdim. Geçenlerde, yatak odasında elini kesmişti de, ben yemek odasından bir şeyler olduğunu hissedip yukarı koşmuştum. Böyle önemsiz bir şeyi bile hissediyorsam, öldüğünü anlamaz mıydım sanıyorsunuz. Bir çok defa bir kadının sezgilerinin analitik bir akılcının çıkardığı sonuçlardan daha gerçekçi olduğuna şahit oldum. Ve bu mektupla hislerinizin kuvvetlenmesi doğaldır. Peki ama kocanız hayattaysa neden geri dönmüyor. Bilemiyorum. Akıl almaz bir şey bu. Ve pazartesi günü neden size haber vermeden kayboldu. Bilmiyorum. Onu Swandam Sokağı'nda görünce çok şaşırmıştınız, değil mi. Hem de çok. Pencere açık mıydı. Evet. O zaman size seslenmiş olabilir. Olabilir. Ama anladığım kadarıyla belli belirsiz bir çığlığını duydunuz. Evet. Bir imdat çağrısı mı sandınız. Evet. El salladı. Ama şaşırdığı için de çığlık atmış olabilir. Beklenmedik bir anda sizi görmesi, öyle el sallamasına neden olmuş olabilir. Bu mümkün. Aşağı çekildiğini mi düşündünüz. Aniden yok oldu. Arkaya sıçramış da olabilir. Odada başkalarını da gördünüz mü. Hayır, ama o korkunç adam orada olduğunu itiraf etmişti ve de Lascar merdivenlerin di bindeydi. Çok doğru. Kocanızın üstünde her zamanki giysileri mi vardı. Evet ama yakalığı veya kravatı yoktu. Çıplak boğazını net bir şekilde gördüm. Size, daha önceden Swandam Sokağr ndan bahsetmiş miydi. Hayır. Afyon kullanma belirtisi gösteriyor muydu. Asla. Teşekkür ederim Bayan St.Clair. Bunlar, kesinlikle emin olmak istediğim temel noktalardı. Şimdi akşam yemeğimizi yiyip odamıza çekileceğiz. Çünkü yarın zor bir gün olacak. Rahat ve geniş, çift yataklı bir odaydı. Ben hemen yatağa girdim, çünkü bu maceralı gece beni yormuştu. Oysa Sherlock Holmes, aklına takılan bir problem olduğunda, günlerce, hatta haftalarca hiç dinlenmeden dayanabilirdi. Sonunda çözene veya verilerin yetersiz olduğuna kanaat getIrene kadar verileri kafasında evirir çevirir, yeniden düzenler ve her açıdan tekrar tekrar ele alırdı. Bütün gece oturacağını anlamıştım. Paltosunu ve ceketini çıkardı, mavi renkli, geniş bir sabahlık giydi ve odada dolaşarak yataktaki yastıkları ve kanepeyle koltuğun minderlerini topladı. Bunlarla kendine bir çeşit Şark köşesi hazırladı ve üstüne bağdaş kurarak oturdu. Lambanın loş ışığında, ağzındaki piposundan mavi dumanlar savurarak gözlerini tavana dikmiş, sessiz ve hareketsiz oturduğunu görebiliyordum. Ben uykuya daldığımda o hâlâ oturuyordu ve sabah ani bir sıçrayışla kalkıp da güneşin çoktan doğmuş olduğunu fark ettiğimde hâlâ aynı şekilde oturduğunu gördüm. Piposu hâlâ ağzında, duman hâlâ yükselmekteydi. Oda yoğun bir şekilde tütün kokuyordu ve gece gördüğüm tütün yığını bitmişti. Uyandın mı Watson. diye sordu. Evet. Bir sabah yolculuğuna hazır mısın. Kesinlikle. O zaman giyin. Henüz kimse kalkmadı, ama kahyanın nerede uyuduğunu biliyorum, ona gidip arabamızı hazırlatabiliriz. Bunları söyledikten sonra kendi kendine kıkırdadı. Gözleri parlıyordu, bir gece önceki ağırbaşlı düşünürden eser yoktu. Giyinirken saatime baktım. Kimsenin kalkmamış olması normaldi. Saat dördü yirmi beş geçiyordu. Holmes, arabanın hazır olduğunu haber vermeye geldiğinde yeni giyinmiştim. Küçük bir teorimi test etmek istiyorum, dedi, çizmelerini ayağına geçirirken. Watson, sanırım şu anda karşında Avrupa'nın en büyük aptallarından biri duruyor. Beni Charing Cross'tan atsalar yeridir. Ama galiba artık meselenin anahtarını buldum. Neredeymiş peki. diye sordum gülümseyerek. Banyoda, diye cevap verdi. Evet, şaka yapmıyorum, diye devam etti, benim inanmaz tavrımı görünce. Az önce oradaydım, onu çıkardım ve bu bavulun içine koydum. Haydi dostum, bakalım kilide uyacak mı. Mümkün olduğu kadar sessizce aşağı indik ve parlak sabah güneşine çıktık. Yoldaki arabamızın başında yarı giyinik halde kahya duruyordu. İkimiz de arabanın içine atladık ve Londra Yolu'nu tuttuk. Arkasında sebzelerle şehre giden birkaç yük arabasının dışında, yolun her iki yanındaki villalar sessiz ve cansız duruyordu. Bazı açılardan ilginç bir vaka oldu, dedi Holmes, atları kırbaçlayarak. İtiraf etmeliyim ki bir köstebek kadar körmüşüm. Ama zararın neresinden dönülse kârdır. Surrey'den geçerken, erken kalkanlar, uykulu suratlarla pencerelerinden yeni yeni bakmaya başlamıştı. Waterloo Köprü Yolu'-ndan nehri geçerek Wellington Sokağı'na, oradan da Bow Sokağı'ndaki karakola gittik. Sherlock Holmes, polisler arasında iyi tanınan biriydi ve kapıdaki iki memur onu selamladı. Biri atları tutarken, diğeri bize içeri kadar refakat etti. Bugün kim görevli. diye sordu Holmes. Müfettiş Bradstreet bayım. Ah, Bradstreet, nasılsın. Başında tepeli şapkası ve düğmeli ceketiyle uzun boylu, iri yapılı bir memur çıkagelmişti. Seninle özel olarak konuşmak istediğim bir şeyler var. Elbette Bay Holmes. Odama gelin. Masanın üstündeki büyük rafları ve duvara asılı telefonuyla tam bir büroydu. Müfettiş masasına oturdu. Sizin için ne yapabilirim Bay Holmes. Lee'li Bay Neville St.Clair'in kayboluşuyla ilgili olarak suçlanan şu dilenci Boone için geldim. Evet. Buraya getirildi ve ileride yapılacak soruşturmalar için alıkoyuldu. Duymuştum. Hâlâ burada mı. Hücrede. Hiç soran çıkarıyor mu. Ah, hayır. Ama pis bir herif o. Pis mi. Evet, ne kadar ellerini yıkaması için zorlasak da aldırış etmiyor. Hele bir de davası tamamlansın, onu hapiste iyice yıkarlar. Halini görseniz bana hak verirdiniz. Onu görmeyi çok istiyorum. Öyle mi. Hallederiz. Şöyle gelin. Bavulunuzu burada bırakabilirsiniz. Hayır, yanıma alsam daha iyi. Siz bilirsiniz. Böyle gelin lütfen. Bizi bir koridordan geçirerek sonundaki parmaklıklı kapıyı açtı, aşağı bir merdiven sarkıttı ve her iki yanında kapılar bulunan başka bir koridora soktu. Sağdan üçüncü kapı, dedi müfettiş. İşte burası. Sessizce, kapının üstündeki bir bölmeyi açarak içeri baktı. Uyuyor, dedi. Bakın, rahatlıkla görebilirsiniz. İkimiz de parmaklıklardan içeri baktık. Yüzü bize dönük, yavaş ve ağırca nefes alarak uyuyordu. Orta boylu bir adamdı. Üstündeki eski püskü paltosuyla yatmıştı. Müfettişin dediği gibi, son derece kirliydi, ama yüzündeki kir o korkunç çirkinliğini örtmeye yetmiyordu. Gözünün altından çenesine kadar inen yara izinin yarattığı büzülmeyle üst dudağı bükülmüş, öndeki iki, üç dişini açıkta bırakmıştı. Çok parlak kızıl rengi saçları alnına ve gözlerine düşüyordu. Ne güzellik, değil mi. dedi müfettiş. Gerçekten de bir banyoya ihtiyacı var, dedi Holmes. Bu aklıma gelmişti, onun için yanımda gerekli aletleri de getirdim. Bavulu açıp içinden büyük bir banyo süngeri çıkardığında şaşkınlık- tan küçük dilimi yuttum. He. He. Çok muzipsiniz, dedi müfettiş. Şimdi, eğer o kapıyı sessizce açma nezaketini gösterirseniz, onu adama benzetebiliriz. E, neden olmasın. dedi müfettiş. Bow Sokağı'nın hücreleri için hiç de iyi bir izlenim bırakmıyor, değil mi. Anahtarı kilide so- karak kapıyı açtı ve biz sessizce hücreye girdik. Uyuyan adam ha- fifçe bir döndü ve derin uykusuna devam etti. Holmes süngeri kovada ıslattıktan sonra mahkûmun yüzüne sertçe sürdü. Tanıştırayım, diye bağırdı, Kent ilçesinden Bay Neville StClair. Hayatımda böyle bir şey görmemiştim. Adamın yüzü, süngerin altında bir ağacın kabuğu gibi sıyrıldı. O kahverengilik gitmişti. O korkunç yara izi ve bükük dudak da. Son olarak kızıl saçlar da kalkınca, ortaya, soluk benizli, siyah saçlı, mahzun bakışlı bir adam çıktı. Gözlerini ovuşturarak, uyku mahmurluğuyla çevresine bakındı. Sonra neler olduğunu fark edince bir çığlık kopardı ve kendini yatağa atarak yüzünü yastığa gömdü. Aman Tanrım. diye bağırdı müfettiş, kayıp adam değil mi bu. Fotoğrafından tanıdım. Mahkûm, kendini kaderine bırakan bir adam havasıyla dönerek, Öyle olsun, dedi. Peki neyle suçlanıyorum. Bay Neville St.Clair'i öldürme...Yok canım, intihar olmadığı sürece sizi bununla suçlayamazlar, diyerek gülümsedi müfettiş. Tam yirmi yedi yıldır bu işi yapıyorum, böyle bir şey görmedim. Eğer ben Bay Neville St.Clair isem, hiçbir suçun işlenmediği apaçık ortada. Üstelik ben de kanuna aykırı bir şekilde alıkoyulmuş oluyorum. Suç değil, ama büyük bir hata yapıldı, dedi Holmes. Karınıza güvenseydiniz daha iyi olurdu. Mesele karım değil, çocuklarım, diye inledi adam. Tanrı yardımcım olsun, babalarından utanmalarını istemedim. Tanrım. Ne büyük bir utanç. Ben şimdi ne yapacağım. Sherlock Holmes yanına oturarak elini omzuna attı. Eğer meseleyi çözmek için yasal yollara başvurursan, dedi, olay herkes tarafından duyulur. Öte yandan, eğer polis yetkililerini aleyhinde bir dava olmadığı konusunda ikna edebilirsen, kayıtlara geçmesine hiç gerek kalmaz. Müfettiş Bradstreet, bize anlatacaklarınızı not alıp gerekli makamlara iletecektir. Böylece olay mahkemeye intikal etmez. Tanrı sizi korusun. diye bağırdı adam heyecanla. Sırrımı çocuklarım öğreneceğine hapis yatarım, hatta idam edilirim daha iyi. Hikâyemi ilk duyan kişiler sizsiniz. Babam, Chesterfield'da okul müdürüydü ve ben de orada iyi bir eğitim aldım. Gençliğimde çok gezdim, sahneye çıktım ve sonunda Londra'daki bir akşam gazetesinde muhabir olarak çalışmaya başladım. Bir gün editörüm, benden şehirde dilencilik üzerine bir yazı dizisi hazırlamamı istedi ve ben de görevi seve seve kabul ettim. İşte, maceralarımın başlangıç noktası da bu oldu. Makalelerimi yazacak verileri ancak bir dilenci kılığına girerek bulabilirdim. Oyunculuk yaparken bütün makyaj hilelerini öğrenmiştim ve o zamanlar bu konuda bir numaraydım. Yüzümü boyadım ve kendimi mümkün olduğunca zavallı gösterebilmek için güzel bir yara izi yaptım ve ten rengi bir bant kullanarak üst dudağımın bükülmesini sağladım. Sonra kızıl bir peruk ve uygun bir kılıkla görüntüyü tamamlayarak şehrin iş merkezlerinden birinde, görünüşte kibrit satıcılığı, ama gerçekte dilencilik yapmaya başladım. Orada yedi saat durduktan sonra akşam eve döndüğümde paralan saydım ve hayretle, 26 şilin, 4 peni toplamış olduğunu gördüm. Mesele üzerinde fazla düşünmeden makalelerimi yazmaya devam ettim. Ama bir gün, senedine kefil olduğum bir arkadaşım senedini ödemeyince, üzerime 25 sterlinlik bir borç kaldı. Parayı nereden bulacağımı düşünürken aklıma bir fikir geldi. Alacaklılardan iki hafta mühlet istedim, müdürümden de izin aldım ve bu zamanı kılık değiştirip şehirde dilencilik yaparak geçirdim. On gün içinde parayı toplamış ve borcumu ödemiştim. Yüzümü boyayıp, şapkamı yere koyup oturarak bir günde toplayabileceğim parayı, ancak bir hafta boyunca köpek gibi çalışarak kazanabileceğim düşüncesi aklımdan çıkmıyordu. Gururumla para arasındaki uzun savaştan para galip çıktı ve ben muhabirliği bırakarak dilencilikte karar kıldım. Sadece tek bir adam biliyordu sırrımı. O da, Swandam Sokağı'nda, her sabah gidip sefil bir dilenci kılığında çıktığım ve akşamları geri dönerek eski beyefendi kılığıma kavuştuğum dairenin sahibi. Lascar denen bu adama iyi para verdiğimden, sırrımı açığa çıkarmayacağına emindim. Bir süre sonra, önemli miktarlarda para topladığımı fark ettim. Londra sokaklarındaki her dilencinin yılda 700 sterlin kazanabileceğini sanmıyorum -ki benim yıllık ortalama gelirimden bile azdır-ama benim makyaj ve oyunculuk yönündeki yeteneklerim, zamanla şehirde tanınan bir tip olmamı sağladı. Her gün yüzlerce peni yağıyordu şapkama ve 2 sterlinden az kazandığım gün, işlerin kesat olduğunu düşünüyordum. Gün geçtikçe daha zengin ve daha hırslı oluyordum. Sonunda şehir dışında bir ev aldım ve evlendim. Kimsenin benim gerçek işim konusunda en ufak bir şüphesi yoktu. Sevgili karım, sadece şehirde bir işim olduğunu biliyordu, ne yaptığımı hiç bilmiyordu. Geçen pazartesi mesaimi bitirmiş, afyon tekkesinin üstündeki dairemde elbiselerimi değiştirirken pencereden dışarı baktığımda, korku ve hayretle, karımın sokakta durmuş bana baktığını fark ettim. Şaşkınlıktan bir çığlık attım ve sonra yüzümü kapamaya çalıştım. Sırdaşım Lascar'a giderek içeriye girmek isteyenlere engel olmasını söyledim. Aşağıda karımın sesini duyuyordum, ama yukarı çıkartmayacaklarını da biliyordum. Hızla elbiselerimi çıkarıp dilenci elbiselerimi giydim, makyajımı yaptım ve peruğumu taktım. Beni bu makyajla karım bile tanıyamazdı. Ama sonra evi arayabileceklerini ve elbiselerin beni ele verebileceğini düşündüm. Pencereyi açarken sabah evde kestiğim elimin yarası açıldı. Sonra, ceplerine bozuk paralar doldurduğum ceketimi kapıp pencereden dışarı fırlattım. Sırada diğer elbiseler de yardı, ama o anda merdivenlerde polislerin sesini duyduğum ve vazgeçtim. Ve birkaç dakika sonra, Bay Neville St.Clair olarak değil de, onun katili olarak tutuklanmıştım. Açıklayabileceğim başka bir şey var mı bilmiyorum. Mümkün olduğu kadar uzun sürece tanınmak istemediğim için yıkanmayı şiddetle reddettim. Karımın endişeleneceğini bildiğimden, bir an polisler bize bakmazken yüzüğümü Lascar'a verdim ve aceleyle ne yapması gerektiğini anlattım. O not karınızın eline daha dün ulaştı, dedi Holmes. Aman Tanrım. Ne zor bir hafta geçirmiştir kim bilir. Polis, bu Lascar'ı sürekli izliyordu, dedi Müfettiş Bradstreet, o yüzden mektubu fark edilmeden göndermesi zor olmuştur. Belki de denizci müşterilerinden birine vermiştir, o da göndermeyi unutmuştur. Öyle olmalı, dedi Holmes, kafasını sallayarak, buna hiç şüphem yok. Peki hiç dilencilik yüzünden polisle başınız derde girmedi mi. Birçok kez. Ama ödenen cezalar nedir ki. Burada bitmeli, dedi Bradstreet. Eğer polis bu olayı örtbas edecekse, bu Hugh Boone meselesi kapanmalı. Bütün kalbimle yemin ediyorum ki, dediğiniz gibi olacak. Bu durumda olayı daha fazla deşmenin bir anlamı yok. Ama tekrar yakalanacak olursanız her şeyin ortaya çıkacağını aklınızdan çıkarmayın. Ve Bay Holmes, meseleyi açıklığa kavuşturduğunuz için size minnettarız. Bütün bunları nasıl başardığınızı öğrenmek isterdim. Bu sonuca, diye söze başladı dostum, beş adet yastık üstünde oturup art arda pipo içerek ulaştım. Watson, sanırım acele edersek Baker Sokağı'nda kahvaltı edebiliriz. Masanın üstünde kolaylıkla ulaşabileceği bir mesafede piposu ve yeni gözden geçirilmiş oldukları belli olan sabah gazeteleriyle üstünde mor bir sabahlıkla kanepede uzanmıştı. Kanepenin yanındaki tahta sandalyede, artık giyilemeyecek kadar eski bir şapka duruyordu. Büyüteç ve pens ise, şapkanın orada incelenmek üzere durduğunu gösteriyordu. Meşgulsün galiba, dedim, rahatsız etmiyorum ya. Hiç de değil. Yanımda, vardığım sonuçları tartışabileceğim bir dostumun olması beni memnun eder. Aslında tamamen sıradan bir mesele, diye devam etti, sandalyedeki şapkayı göstererek, ama bazı ilgi çekici noktaları da yok değil. Koltuğa oturarak ellerimi ateşte ısıttım. Dışarıda ayaz devam ediyordu ve pencerelerin önü buz tutmuştu. Herhalde, sıradan görünümüne rağmen, bu şeyin altından ölümcül bir hikâye çıkar, diye söze başladım, yani demek istediğim, bir esrarı çözmene ve suçluları cezalandırmana yarayacak önemli bir ipucudur muhakkak. Hayır, hayır. Ortada suç falan yok, dedi Sherlock Holmes gülerek. Birkaç kilometrekareye sıkışmış dört milyon insanın itişip kakışmasından kaynaklanan önemsiz, küçük bir olay sadece. Etki-tepki sonucu, böyle yoğun bir insan sürüsünün içinde her çeşit olayın meydana gelmesi doğaldır. Ayrıca aralarından bazılarının, suç teşkil etmemesine rağmen garip ve çarpıcı olmaları da anlaşılır bir şey. Böyle şeylerle daha önce de karşılaştık. Hem de çok, dedim. Notlarıma geçirdiğim son altı maceranın üçünde, kanunen bir suç işlenmemişti. Kesinlikle. Sanırım Irene Adler, Bayan Mary Sutherland ve bükük dudaklı adamı kastediyorsun. O zaman, herhalde bu küçük mesele de aynı masum kategoriye girecektir. Odacı Peterson'u tanıyorsun, değil mi. Evet. İşte bu küçük hatıra ondan. Onun şapkası mı. Hayır, hayır. Şapkayı o bulmuş. Sahibi bilinmiyor. Lütfen ona eski püskü bir şapka olarak değil de bir ipucu gözüyle bak. Ama önce buraya nasıl geldiğini anlatayım. Bu şapka Noel sabahı, şu anda Peterson'un ocağında kızarmakta olduğunu tahmin ettiğim büyük bir kazla birlikte geldi. Olay şöyle gerçekleşmiş Bizim dürüst dostumuz Peterson, sabah saat dörtte küçük bir eğlenceden çıkmış, Tottenham Court Yolu üzerinden evine dönmekteyken, sokak ışığında, omzunda beyaz bir kaz asılı uzun boylu bir adamın hafifçe sendeleyerek önünde yürüdüğünü fark etmiş. Tam Goodge Sokağı'ndan köşeyi dönerken bu yabancıyla bir grup serseri arasında bir kavga çıkmış. Serserilerden birinin adamın şapkasını düşürmesi üzerine, adam kendini savunmak için bastonunu havaya kaldırınca arkasındaki mağazanın penceresini aşağı indirmiş. Peterson yabancıyı saldırganların elinden kurtarmak için ileri fırlamış, ama adam mağazanın, penceresini kırdığı ve üniformalı bir adamın koşarak üstüne doğru geldiğini gördüğü için, yere düşürdüğü kaza aldırmadan tabanları yağlamış ve Tottenham Court Yolunun o labirent gibi küçük sokaklarında gözden kaybolmuş. Peterson'u görünce serseriler de kaçmış ve savaş alanı, bu eski şapka ve Noel kazıyla birlikte Peterson'a kalmış. O da mutlaka bunları götürüp sahibine vermiştir. Sevgili dostum, işte sorun da burada. Kazın sol ayağında, 'Bayan Henry Baker'a' yazan küçük bir kart bulunuyormuş ve şapkanın içine de 'H.B.' harfleri işlenmiş, ama bu koca şehirde binlerce Baker ve yüzlerce Henry Baker olduğuna göre, bu kayıp eşyayı sahibine götürmek o kadar da kolay bir iş değil. Peki Peterson ne yapmış. Böyle küçücük problemlerle bile ilgilendiğimi bildiği için, Noel sabahı, şapkayla kazı bana getirdi. Kazın, hava epey soğuk olmasına rağmen, artık daha fazla gecikmeden yenmesi gerektiğini düşünerek Peterson'a verdim. Noel ziyafetim kaybeden adamın şapkası da bende kaldı. Peki bununla ilgili ilan verilmiş mi. Hayır. O zaman kimliğini nasıl tespit edeceksin. Akıl yürütebildiğimiz kadarıyla. Şapkasından mı. Kesinlikle. Şaka yapıyor olmalısın. Bu eski şapkadan ne çıkarabilirsin ki. İşte büyütecim. Yöntemlerimi de biliyorsun. Bakalım bu delilden sen ne çıkaracaksın. Bu eski püskü nesneyi elime alıp, biraz da söylediklerime pişman olarak, incelemeye başladım. Yuvarlak şekilli, sert ve giyimi rahat olmayan, sıradan, siyah bir şapkaydı. Astarı kırmızı ipektendi, ama rengi epeyce solmuştu. İmalatçının ismi yoktu ama Hol-mes'un da söylediği gibi, bir tarafına 'H.B.' harfleri işlenmişti. Başından düşmesini engelleyecek bir ip takmak için kenarına bir delik açılmıştı. Dikişleri atmıştı ve son derece tozlu ve lekeliydi. Rengi solan yamalar yer yer mürekkeple boyanmıştı. Hiçbir şey göremiyorum, dedim, geri vererek. Aksine Watson, aslında her şeyi görebilirsin. Tek sorunun, gördüklerinle akıl yürütememen. Sonuç çıkarmakta çok pasif kalıyorsun. O zaman, bu şapkada neler görebildiğini sen söyle. Şapkayı aldı ve kendine özgü araştırıcı gözleriyle bakmaya başladı. Belki göründüğünden daha az ipucu veriyor, diye söze başladı, ama net görülebilen birkaç nokta ve en azından güçlü bir ihtimali destekleyen özellikleri var. Sahibinin çok entelektüel bir adam olduğu ve son zamanlarda kötüleşmesine rağmen, geçen üç yıl içinde ekonomik durumunun hayli yerinde olduğu açıkça anlaşılıyor. Zamanında tedbirli bir adammış ama şimdi bu özelliği biraz zayıflamış, ki bu da ahlaki bir çöküntüye işaret ediyor malvarlığının da azaldığını göz önüne alırsak, üzerinde kötü bir alışkanlığın, muhtemelen içkinin, etkisi olduğunu söyleyebiliriz. Ayrıca buradan yola çıkarak, karısının artık onu sevmediğini de çıkarabiliriz. Holmes. Yine de hâlâ biraz kendine saygısı kalmış, diye devam etti bana aldırmadan. Fazla hareket gerektirmeyen sakin bir hayat sürdürüyor, epeyce antrenmansız kalmış, son birkaç gün içinde kestirmiş olduğu, genellikle limon kremi sürdüğü kır saçlara sahip, orta yaşlı bir adam. Bunlar, şapkada açıkça görülebilen gerçekler. Bu arada, evine havagazı bağlanmamış olma ihtimali de çok yüksek. Herhalde şaka yapıyorsun Holmes. Hiç de değil. Şu an sana sonuçları söylememe rağmen bunlara nasıl ulaşıldığını hâlâ anlamamış olman mümkün mü. İtiraf etmeliyim ki, seni takip edemiyorum. Örneğin, bu adamın entelektüel bir insan olduğunu nasıl bildin. Cevap yerine şapkayı başına taktı. Tam burun kemiğiyle alnının buluştuğu hizaya kadar iniyordu. Hacim meselesi, dedi, böyle büyük bir beynin içinde bir şeyler olmalı. Peki durumunun kötüye gitmesi. Bu şapka üç yıllık. Çok kaliteli ipek kuşağa ve astara baksana. Bu adam üç yıl önce böyle pahalı bir şapka alabilmiş olmasına rağmen o zamandan beri başka şapka almamışsa, ekonomik durumunun kötüleştiği kesin. Evet, doğru olabilir. Ama ya tedbirlilik ve ahlaki çöküntü. Sherlock Holmes güldü. İşte tedbir, dedi, parmağıyla, kenarındaki deliği göstererek. İlk alındığında şapkalarda böyle bir delik olmaz. Adam böyle bir şey yaptırdıysa, rüzgârda başından uçmasını istemediğindendir ve bu da belli bir derece tedbiri gösterir. Ama ip kopmuş ve onu yeniden taktırma ihtiyacı hissetmemiş. Bu da, eskisinden daha az tedbirli olduğunu, yani karakterinde bir zayıflama olduğunu gösterir. Öte yandan, şapkanın üzerindeki bazı lekeleri mürekkeple kapatmaya çalışması, kendine saygısını tamamen kaybetmediğine işaret ediyor. Çok makul görünüyor. Orta yaşlı olduğu, saçının kırlaşmış olduğu, son zamanlarda kesilmiş olduğu ve limon kremi kullandığı gibi başka önemli noktalar, astarın altı iyice incelendiğinde ortaya çıkıyor. Büyüteçle bakıldığında, berberin kesmiş olduğu birçok saç kılı rahatlıkla görülebilir. Üzerindeki tozların sokaktan gelen kumlu tozlar değil de, evin içinden gelen kahverengi yumuşak tozlar oluşu, zamanının çoğunu içeride geçirdiğini gösteriyor ve astar üzerindeki nem izleri, adamın çok terlediğini, dolayısıyla antrenmansız olduğunu ispatlıyor. Peki ya karısı - onu artık sevmediğini söylemiştin. Bu şapka haftalardır fırçalanmamış. Seni de şapkanda bir haftalık tozla görseydim, karının senin bu halde dışarı çıkmana izin verdiğini düşünerek, sana karşı sevgisini artık maalesef yitirmiş olduğunu söylerdim. Ama bekâr olabilir. Hayır, kazı eve bir banş çağrısı yapmak için götürüyordu. Kazın bacağına asılı notu unutma. Her şeye bir cevabın var. Ama nasıl oluyor da evinde havagazı olmadığını söyleyebiliyorsun. Bir iki mum lekesi normaldir ama en az beş mum lekesi görünce sürekli mumlarla haşır neşir olduğunu düşündüm. Geceleyin, bir elinde şapkası, diğer elinde mum, yukarı çıkarken mumun şapkaya bulaşması doğaldır. E, havagazı lambasından mum lekesi olmayacağına göre...Tatmin oldun mu. Dahice, dedim gülerek, ama senin de söylediğin gibi, ortada bir suç yoksa ve kazın kaybedilmesinden başka bir zarar olmamışsa, bütün bunlar zaman kaybı değil mi. Sherlock Holmes tam cevap vermek için ağzını açmıştı ki kapı açıldı ve Peterson, yanakları kızarmış, yüzünde şaşkın bir ifadeyle odaya daldı. Kaz, Bay Holmes. Kaz. dedi nefes nefese. Ne. Ne olmuş kaza. Canlanıp mutfak penceresinden uçup gitti mi. Holmes, adamın heyecanlı yüzünü görebilmek için öne eğildi. Bakın, bayım. Bakın, karım içinde ne buldu. Elini uzattı. Ahucunda, bir fasulye tanesinden küçük olmasına rağmen yıldız gibi parlayan mavi bir taş tutuyordu. Sherlock Holmes ıslık çaldı. Tanrı aşkına Peterson. dedi. Bu bir hazine. Neye sahip olduğunun farkmdasındır herhalde. Bir elmas, bayım. Değerli bir taş. Camı kâğıt gibi kesecek kadar sağlamdır. Değerli bir taştan fazlası o. Kontes Morcar'ın mavi yakutu mu yoksa. diye atıldım. Ta kendisi. Son zamanlarda The Times'da her gün ilanını görüyorum. Tamamen eşsiz ve paha biçilmez bir mücevher. Konan 1000 sterlinlik ödül, gerçek bedelinin yirmide biri bile etmez. Bin sterlin. Yüce Tanrım. Odacı sandalyelerden birine çökerek merakla bize baktı. Ödül bu. Ama eminim Kontes, duygusal sebeplerden dolayı, bu mücevheri geri alabilmek için servetinin yarısını feda ederdi. Yanlış hatırlamıyorsam, Cosmopolitan Oteli'nde kaybolmuştu, dedim. Kesinlikle. Beş gün önce, 22 Aralıkta. John Horner adında bir tesisatçı, onu hanımefendinin mücevher kutusundan çalmakla suçlanmıştı. Aleyhindeki deliller o kadar kuvvetliydi ki vaka, mahkemeye intikal etmişti. Sanırım buralarda bir yerlerde hikâyenin tamamı olacaktı. Gazeteleri, tarihlerine bakarak ayıkladı ve sonunda birini çıkararak sayfayı açtı ve okumaya başladı 'Cosmopolitan Oteli'nde Mücevher Hırsızlığı.' 26 yaşındaki tesisatçı John Horner, bu ayın 22'sinde, Kontes Morcar'ın mücevher kutusundan meşhur mavi yakut mücevherini çalmakla suçlanmaktadır. Otelin üst düzey yetkililerinden James Ryder, o gün Horner'ı, gevşek ızgaralardan birini tamir etmesi için Kontes Morcar'ın odasına aldığım ifade etmiştir. Bir süre Horner'la beraber kaldıktan sonra, dışarıdan çağırıldığı için gitmiştir. Geri döndüğünde, Horner'in yok olduğunu, odalardan birinin kapısının zorlanarak açıldığını ve sonradan Kontesin mücevherlerini saklamak için kullandığı anlaşılan küçük, maroken bir kutunun, masanın üstünde içi boş halde durduğunu görmüştür. Ryder hemen alarm vermiş ve Horner aynı akşam tutuklanmıştır ama mücevher, tüm aramalara rağmen üstünden veya kaldığı evden çıkmamıştır. Kontes'in hizmetçisi Catherine Cusack, Ryder'ın alarmı üzerine odaya koştuğunu ve her şeyin Ryder'ın ifadesinde belirttiği şekilde olduğunu söylemiştir. B bölgesinden Müfettiş Bradstreet, Horner'in tutuklanırken şiddetle karşı koyduğunu ve sürekli masum olduğunu haykırdığını ifade etmiştir. Yetkililer, zanlının hırsızlıktan sabıkası olduğunu da göz önüne alarak, vakayı doğrudan mahkemeye sevk etmiştir. Mahkeme sırasında çok heyecanlı olduğu gözlenen Horner, karar açıklanırken bayılmış ve bunun üzerine mahkeme salonundan çıkarılmıştır. Hım. Bu kadar mahkeme haberi yeter, dedi Holmes düşünceli bir şekilde. Gazeteyi bir kenara attı. Çözülmesi gereken problem, bir ucunda çalınan bir mücevher kutusu, diğer ucunda Tottenham Court Yolu'ndaki kaz olan bir olaylar zincirinden ibaret. Gördüğün gibi Watson, deminki küçük analizimiz, daha ciddi ve daha çok suç ihtimali içeren bir meseleye bağlandı. Mücevher burada kazın içinden çıktı ve kaz da, biraz önce tespit ettiğimiz özelliklere sahip olan Bay Henry Baker'ın kazı. O halde, şu anda bizim için en önemlisi, bu adamı bulmak ve bu küçük olayda parmağı olup olmadığını öğrenmek. Önce bütün akşam gazetelerine ilan vermekle başlayacağız. Bu da işe yaramazsa başka yöntemlere başvuracağım. İlanda ne olacak. Bana bir kalem ve bir parça kâğıt ver. Şöyle yazalım 'Goodge Sokağı'nın köşesinde bir kaz ve siyah bir şapka bulunmuştur. Bay Henry Baker'ın, bu akşam saat 6.30'da 221B Baker Sokağı'na başvurması rica olunur.' Bu yeteri kadar kısa ve öz oldu. Evet. Ama ilanı görebilecek mi bakalım. Evet, gazetelere sürekli göz atıyor olmalı çünkü kaybı, fakir bir adam için çok ağır. Mağazanın penceresini kırdığında ve Peterson '-u üzerine doğru gelirken gördüğünde o kadar korkmuştu ki kaçmaktan başka bir şey düşünememişti. Ama şimdi kazı kaybettiğine çok pişman olmuştur. Ayrıca, ilana ismini de yazacağımızdan, o görmese bile onu tanıyanlar haber verecektir. İşte Peterson, ilan bürosuna koş ve bunu akşam gazetelerine ver. Hangilerine bayım. Globe, Star, Pall Mall, St.James, Evening News, Standard, Echo ve diğerlerine. Pekâlâ bayım. Peki ya mücevher. Ah, evet. Onu ben saklayacağım. Sana teşekkür ederim. Ve bu arada Peterson, dönüşte bir kaz alarak buraya bırak ki, bu beyefendiye, senin ailenin yediğinin yerine bir kaz verebilelim. Odacı gittikten sonra, Holmes, mücevheri alarak ışığa tuttu. Harika bir şey, dedi. Nasıl da parlıyor. Bütün suçlular için bir ilgi odağı olduğu kesin. Her değerli mücevher öyledir. Tam bir şeytan tuzağıdır aslında. Daha büyük ve eski mücevherlerin her yüzünün kanlı bir geçmişi vardır. Bu ise daha yirmi yıllık bile değil. Güney Çin'de, Amoy Nehiri'nin kıyılarında bulunmuş. Kırmızı değil de mavi olması dışında gerçekten de tam bir yakuta benziyor. Fazla eski olmamasına rağmen kötü bir geçmişi var. Bu üç-beş gramlık kristalleşmiş kömür için iki cinayet işlenmiş, sülfürik asitle bir cinayet girişimi, bir intihar ve birkaç soygunda bulunulmuş. Kim derdi ki, böyle güzel bir oyuncak için iki kişi darağacına bir kişi de hapse gidecek. Şimdi onu kasama kilitleyeceğim ve Kontese bir telgraf çekerek, mücevherin elimde olduğunu bildireceğim. Peki sence bu Horner masum mu. Şimdiden bir şey söyleyemem. Peki ya bu diğeri Henry Baker, sence olayda parmağı var mı. Bana sorarsan, Henry Baker'ın, elinde saf altından daha değerli bir kuş taşıdığını bilmiyor olma ihtimali çok yüksek. Zaten bunu da ilana cevap verdiğinde öğreneceğiz. O zamana kadar bir şey yapmayacak mısın. Hayır. O halde ben işime dönsem iyi olur. Akşam belirttiğin saatte geri gelip, böylesine karmaşık bir meselenin nasıl çözüldüğünü görmek isterim. Sevinirim. Akşam yemeğini yedide yerim. Sanırım yemekte çulluk var. Bu arada, bütün bu olanlardan sonra, Bayan Hudson'a, çulluğun içine iyice bakmasını söylesem iyi olur. Baker Sokağı'na geri döndüğümde saat altı buçuğu biraz geçiyordu. Eve yaklaşırken, başında İskoç şapkası olan, paltosunun düğmelerini çenesine kadar iliklemiş, uzun boylu bir adamın kapının önünde beklemekte olduğunu gördüm. Adamla birlikte içeri girdik ve Holmes'un odasına çıktık. Bay Henry Baker sanırım, dedi, koltuğundan kalkıp, gerektiğinde takındığı rahat bir tavırla adamı selamlayarak. Lütfen ateşin yanma oturun Bay Baker. Gece soğuk ve gördüğüm kadanyla bünyeniz bu havalara alışkın değil. Watson, sen de tam zamanında geldin. Bu sizin şapkanız mı Bay Baker. Evet bayım, kesinlikle benim şapkam. İri yapılı ve geniş omuzlu bir adamdı. Geniş, zeki bir yüzü ve sivri, kırlaşmış, kahverengi bir sakalı vardı. Burnunda ve yanakla-rındaki kırmızılık ve uzattığı elinde gözlenen titreme, Holmes'un daha önceden alışkanlıkları hakkında yürüttüğü tahminleri hatırlatıyordu. Eski, siyah frakının bütün düğmeleri iliklenmiş ve yakası kaldırılmıştı. Ceketin kollarından fırlamış olan zayıf ve çıplak bilekleri, içinde gömlek olmadığını gösteriyordu. Kelimeleri dikkatle seçerek ağır ağır konuşuyordu ve kaderin gazabına uğramış kültürlü ve zeki bir adam izlenimi bırakıyordu. Bunlara birkaç gün biz göz kulak olduk, dedi Holmes, çünkü adresinizi belirten bir ilan vermenizi bekledik. Sahi, neden ilan vermediniz. Misafirimiz biraz utangaçça güldü. Eskisi kadar param yok artık, dedi. Bana saldıran serserilerin şapkamı da kazı da aldıklarını düşünmüştüm. Umutsuz bir durum için daha fazla para harcamak istemedim. Çok doğal. Bu arada, kazı yemek zorunda kaldık. Yediniz mi. Misafirimiz heyecanla sandalyeden kalktı. Zaten aksi takdirde kimsenin işine yaramazdı. Ama sanırım, şurada dolapta duran kaz işinizi görürdü. Oh, tabii, tabii, diye cevap verdi Bay Baker rahatlayarak. Ama kendi kazınızın tüyleri, bacakları ve içi hâlâ duruyor, yani isterseniz... Adam bir kahkaha patlattı. Başımdan geçen maceranın hatırası olarak onları saklayabilirim, dedi, ama hayır bayım, izninizle dolaptaki kazı ahp gideyim. Sherlock Holmes hafifçe omuzlarını silkerek bana baktı. İşte şapkanız ve kazınız, dedi. Bu arada, kazı nereden aldığınızı sorabilir miyim. Kuş etini çok severim ve hayatımda böyle iyisini görmedim. Elbette bayım, dedi Baker. Ayağa kalkmış ve aldıklarını koltuğunun altına sıkıştırmıştı. Birkaç arkadaşımla birlikte Miize'nin yakınlarında Alpha Meyhanesi diye bir yere gideriz sık sık. Gündüzleri Müzede oluruz çoğunlukla. Bu yıl, işte bu meyhanenin sahibi, Windigate, bir kampanya yaparak haftada bir kaç peni taksitle Noel'de bir kaz almamızı sağladı. Ben taksitleri düzenli olarak ödedim ve kazı aldım. Sonrasında neler olduğunu siz de biliyorsunuz. Size minnettarım bayım, çünkü böyle bir İskoç şapkası ne yaşıma, ne de ciddiyetime uyuyordu. Önümüzde komik bir tavırla eğildi ve kendi yoluna gitti. Bay Henry Baker'la işimiz bu kadar, dedi Holmes, kapıyı adamın arkasından kapattıktan sonra. Konuyla ilgili hiçbir şey bilmediği kesin. Aç mısın Watson. Çok değil. O zaman, akşam yemeğini sonraya erteleyerek henüz sıcak olan bu ipucunun peşinden gitmeyi öneriyorum. Anlaştık. Gece soğuktu ve paltolarımızı giyip atkılarımızı bağladık. Dışarıda, yıldızlar bulutsuz gökyüzünde parlıyor ve yoldan geçenlerin nefesleri buharlaşıyordu. Sert, buz tutmuş yolda yürüyerek Wimpo-le Sokağı'ndan Harley Sokağı'na, sonra da Wigmore Sokağı'ndan Oxford Sokağı'na saptık. Bir çeyrek saat içinde, Holborn'a giden sokakların birinin köşesinde küçük bir yer olan Alpha Meyhanesi '-ne varmıştık bile. Holmes'la birlikte içeri girdik ve bara giderek, kırmızı suratlı, beyaz önlüklü bir adamdan iki bira istedik. Biranız da kazlarınız kadar mükemmel olmalı, dedi Holmeş. Kazlarım mı. Adam şaşırmış görünüyordu. Evet. Daha yarım saat önce Bay Henry Baker'la konuştuk da. Sizin kaz kampanyanıza o da katılmış. Ah. evet, anlıyorum. Ama bayım onlar benim kazlarım değil. Gerçekten mi. Kimin o zaman. Covent Gardeh'daki bir satıcıdan iki düzine kadar almıştım. Öyle mi. Onlardan bazılarını tanırım. Siz hangisinden aldınız. İsmi Breckinridge'di. Ah. çıkaramadım. Neyse, sağlığınıza içiyorum bayım. İyi geceler. Şimdi sıra Bay Breckinridge'de, dedi, dışarı çıktığımızda. Paltosunun önünü ilikleyerek Unutma ki, zincirin bir ucunda bir kaz dururken, diğer ucunda, suçsuzluğunu kanıtlayamazsak en az yedi yıl ceza yiyecek bir adam var, diye ekledi. Araştırmamız sonucu onun suçlu olduğunu da bulabiliriz ama öyle ya da böyle, polisin es geçtiği bir soruşturma yapmamız gerekecek. Biz sonuna kadar gidelim. O halde, güneye dön, koşar adım marş. Holborn'dan geçerek Endell Sokağı'na, oradan da zikzak çizerek Covent Garden Pazarı'na gittik. Büyük tezgâhlardan birinin üstünde Breckinridge ismi yazılıydı. Sahibi, at suratlı, uzun favorili bir adamdı. İyi akşamlar. Bu gece hava soğuk, dedi Holmes. Satıcı başıyla onayladı ve meraklı gözlerle Holmes'a baktı. Kazınız kalmamış gördüğüm kadarıyla, diye devam etti Holmes, boş tezgâhı göstererek. Yarın sabaha gelecek. İşimi görmez. Başkasına bakın. Bana sizi tavsiye ettiler. Kim tavsiye etti. Alpha'mn sahibi. Ah evet, ona birkaç düzine göndermiştim. Hem de çok iyiymişler. Peki siz nereden aldınız. Bu soru üzerine satıcının öfkeye kapılması beni şaşırttı. Pekâlâ bayım, dedi, kafası ileride, eli belinde, meydan okur gibi, amacınız ne. Daha fazla uzatmadan söyleyin de bilelim. Yeteri kadar açık değil mi. Alpha'ya verdiğiniz kazları kimden aldığınızı öğrenmek istiyorum. Ben de size söylemeyeceğim. Başka. Neyse, o kadar da önemli değil ama neden bu kadar sinirlendiğinizi anlayamadım. Sinirli ha. Benim yerimde olsanız siz de sinirlenirdiniz bayım. İyi bir mala iyi bir para ödedim mi benim işim biter. Ama birileri çıkıp da, 'Kazlar nerede.' - 'Kazları kime sattın. '- 'Karşılığında ne aldın.' gibi sorular sorarsa sinirlenirim. Çıkarılan yaygarayı duyan, dünyadaki tek kaz onlarmış sanır. Benim, diğer araştırmalardan haberim yok, dedi Holmes, umursamaz bir tavırla. Zaten söylemeseniz de olur. Ama köy kazıdır diye bir beşliğine bahse girdim. O zaman beşliği kaybettiniz bayım, çünkü değil. Kasabada yetişmiş kazlar, diye atladı satıcı. Ben öyle sanmıyorum. Size öyle olduğunu söyledim. İnanmıyorum. Benden daha mı iyi bileceksiniz. Küçüklüğümden beri bu işi yapıyorum. Alpha'ya giden kazlar kesinlikle köy kazı değil. Beni kandıramazsınız. Bahse var mısınız o zaman. Paranıza yazık olur, çünkü haklı olduğumu biliyorum. Ama yine de, dersinizi vermek için bir altına bahse girerim. Satıcı sinsi sinsi güldü. Defterleri getir Bili, dedi. Küçük çocuk, biri ince, diğeri kalın iki defter getirdi ve lambanın altına koydu. Pekâlâ Bay Ukala, dedi satıcı, bakalım öğrenince ne yapacaksınız. Bu küçük defteri görüyor musunuz. Ee. Mallarımı aldığım adamların listesi. Görüyor musunuz. Bu sayfadakiler köylü satıcılardır ve isimlerinin yanındaki sayılar ise büyük defterdeki hesaplarını gösteriyor. Kırmızı mürekkeple yazılmış bu sayfayı görüyor musunuz. Bunlar da kasabalılar. Şimdi baştan üçüncü ismi yüksek sesle okuyun. Bayan Oakshott, Brixton Yolu No 117- 249, diye okudu Holmes. Aynen. Şimdi bu sayıya büyük defterden bakın. Holmes belirtilen sayfayı açtı. İşte burada, 'Bayan Oakshott, Brixton Yolu No 117, yumurta ve kümes hayvanları satıcısı. Peki son giriş ne zaman yapılmış. '22 Aralıkta. 7 şilin 6 peniye yirmi dört kaz.' Kesinlikle. İşte gördünüz. Peki altında ne yazıyor. 'Alpha'danBay Windigate'e 12 şiline satıldı.' Buna ne diyeceksiniz bakalım. Sherlock Holmes çok kederli görünüyordu. Cebinden bir altın çıkararak tezgâha attı ve hiçbir şey söylemeden dönüp gitti. Birkaç metre sonra bir lambanın altında durarak kendine özgü sessiz gülü-şüyle güldü. Böyle favorileri olan birini gördün mü anla ki her zaman bahse girebileceğin bir adamla karşı karşıyasın, dedi. Şunu da ekleyeyim ki, adama 100 sterlin bile verseydim bu kadar iyi bilgi alamazdım. Watson, galiba araştırmamızın sonuna geliyoruz. Şu an sorulacak tek soru var Bayan Oakshott'a bu gece mi gidelim, yoksa yarına mı bırakalım. Satıcının söylediğinden anlaşıldığı üzere, meseleyle ilgilenen başkaları da var. O zaman... Satıcının tezgâhından gelen gürültü üzerine Holmes'un sözleri yarıda kesildi. Breckinridge tezgâhının başında, yumruklarını, ufak tefek, fare suratlı bir adama doğru sallıyor, öfkeyle konuşuyordu. Bıktım sizden de, kazlarınızdan da, diye bağırıyordu. Cehennemin dibine kadar yolunuz var. Eğer daha fazla rahatsız ederseniz köpeğimi üstünüze salacağım. Bayan Oakshott'ı buraya getirin açıklayayım, ama size ne. Kazları sizden mi aldım sanki. Hayır, ama onlardan biri benimdi, diye sızlandı küçük adam. E, o zaman gidin Bayan Oakshott'a sorun. Kendisi size sormamı söyledi. İsterseniz Prusya Kralı'na sorun, umurumda değil. Yetti artık. Çekip gidin buradan. Hızla öne fırlayınca küçük adam kaçarak karanlıkta kayboldu. Ha. Brixton Yolu'na gitmek zorunda kalmayabiliriz, diye fısıldadı Holmes. Gel bir bakalım bu adamdan ne çıkarabiliriz. Tezgâhların çevresindeki kalabalığı yararak, küçük adamı hızla yakaladı ve omzuna dokundu. Adam aniden geri sıçradı. Lambanın ışığında, adamın betinin benzinin attığını görebiliyordum. Kimsiniz. Ne istiyorsunuz. diye sordu titrek bir sesle. Affedersiniz, dedi Holmes doğrudan Demin satıcıyla aranızdaki konuşmaya kulak kabartmadan edemedim. Size yardımcı olabileceğimi düşündüm. Siz mi. Siz kimsiniz. Konu hakkında ne biliyorsunuz ki. Adım Sherlock Holmes. İnsanların bilmediklerini bilmek benim işim. Ama bunu bilemezsiniz. Özür dilerim, ama her şeyi biliyorum. Brixton Yolu'ndan Bayan Oakshott'ın sattığı kazların izini sürerek, Breckinridge isimli bir satıcıya, ondan Alpha'nın sahibi Bay Windigate'e, sonra da kulübün bir üyesi olan Bay Henry Baker'a ulaşmak istiyorsunuz. Âh beyefendi, tam da aradığım kişisiniz siz, diye bağırdı küçük adam, titreyen parmaklarım uzatarak. Bu meselenin ne kadar önemli olduğunu bir bilseniz. Sherlock Holmes sokaktan bir araba çevirdi. O zaman meseleyi bu soğuk pazar yerinde değil de sıcak bir odada tartışalım, dedi. Ama her şeyden önce kiminle tanışma şerefine eriştiğimi öğrenmek isterim. Adam bir an durakladı. İsmim John Robinson, diye cevap verdi yan gözle bakarak. Hayır, hayır, gerçek isminizi sordum, dedi Holmes tahlıkla. Takma isimlerle çalışmayı sevmem. Yabancının beyaz yanakları birden kızardı. Pekâlâ, dedi, gerçek ismim James Ryder. Elbette. Cosmopolitan Oteli'nden. Lütfen arabaya binin de, size öğrenmek istediklerinizi anlatayım. Olayların nereye varacağını bilmezmiş gibi yarı korkulu, yarı umutlu gözlerle bir Holmes'a, bir bana baktı. Sonra arabaya bindi. Yarım saat içinde, Baker Sokağı'nda, oturma odamızdaydık. Yol boyunca hiçbir şey konuşulmadı, ama adamın nefes alıp verişi ve el hareketleri ne kadar endişeli olduğunu gösteriyordu. İşte geldik. dedi Holmes, odaya girdikten sonra neşeyle. Ateş çok güzel görünüyor. Üşümüş gibisiniz Bay Ryder. Lütfen şuradaki hasır sandalyeye oturun. Bu meseleyi konuşmadan önce terliklerimi giymek istiyorum. Şimdi... O kazlara neler olduğunu bilmek istiyor musunuz. Evet bayım. Yoksa o kaza mı demeliydim. İlgilendiğiniz, tek bir kaz sanırım - siyah çizgili bir kuyruğu olan beyaz bir kaz. Ryder heyecanla titredi. Ah bayım, diye bağırdı, nereye gittiğini söyleyebilir misiniz bana. Buraya geldi. Buraya mı. Evet. Ne kazmış değil mi. Bu kadar ilgi göstermenize şaşırmı-yorum. Öldükten sonra son bir yumurta çıkardı - şimdiye kadar görülmüş en güzel, en parlak yumurta. Onu burada, kendi müzemde saklıyorum. Misafirimiz ayağa fırlayarak sağ eliyle şömineye tutundu. Holmes kasasını açarak, yıldız gibi parlayan mavi yakutu çıkardı. Ryder, onu sahiplenip sahiplenmeyeceğine karar veremez halde çaresizce bakakaldı. Oyun bitti Ryder, dedi Holmes sessizce. Sıkı tutunun bayım, yoksa şömineye gireceksiniz. Watson, kolundan tut da sandalyeye oturt onu. Böyle bir suç işleyen biri için pek yürekli sayılmazmış. Ona biraz konyak ver. Ha şöyle. Şimdi insana benzedi işte. Ne de korkakmış. Adam bir an için sendeledi. Neredeyse yere düşüyordu, ama konyak sayesinde yanaklarına biraz renk geldi ve oturduğu yerden bize korkulu gözlerle bakmaya başladı. Hemen hemen bütün bağlantıları biliyorum ve gerekli bütün kanıtlar da elimde bu yüzden, herhalde bana anlatabileceğiniz fazla bir şey olmayacaktır. Yine de bazı küçük noktalarda yardımcı olabilirsiniz. Herhalde, Kontes Morcar'm bu mavi taşını daha önceden de duymuştun Ryder. Catherine Cusack bana ondan bahsetmişti, dedi cılız bir sesle. Anlıyorum - hanımefendinin hizmetçisi. Birden zengin olmanın cazibesi sana fazla geldi. Bana kalırsa Ryder, aslında senin içinde tam bir haydut yatmakta. Bu tesisatçı Horner'ın, sabıkalı olduğunu ve bütün şüphelerin onun üzerinde toplanacağını biliyordun. Bu durumda ne yaptın. Hanımefendinin odasında ufak bir çalışma yaptınız - sen ve suç ortağın Cusack - ve sonra da bunun için Horner'ın çağırılmasını sağladınız. O gittikten sonra da mücevher kutusunu boşalttınız, alarm verdiniz ve bu talihsiz adamın tutuklanmasına neden oldunuz. Sonra da... Ryder birden kendini yere atarak dostumun dizlerine sarıldı. Tanrı aşkına, acıyın bana. diye bağırdı. Babamı, annemi düşünün. Nasıl da üzülürler. Daha önce hiç böyle bir şey yapmamıştım. Bundan sonra da yapmayacağım. Yemin ederim. İncil üzerine yemin ederim. Ah lütfen dava açmayın. Tanrı aşkına, yapmayın bunu. Sandalyene otur. dedi Holmes sertçe. Şimdi ağlaşıp sızlanmak iyi ya zavallı Horner'ı hiç düşünmedin mi. Kaçarım Bay Holmes. Ülkeyi terk ederim efendim. O zaman aleyhindeki bütün suçlamalar kalkar. Hım. Bunu sonra konuşuruz. Şimdi bize ikinci perdeyi anlat. Taş nasıl kazın içine girdi ve nasıl oldu da pazara düştü. Bize gerçeği söyle, çünkü kurtuluşunun tek yolu bu. Ryder diliyle kurumuş dudaklarını ıslatti. Size her şeyi olduğu gibi anlatacağım bayım, dedi. Homer tutuklandıktan sonra en iyisinin mücevherle birlikte ortadan kaybolmak olduğunu düşündüm, çünkü polis er ya da geç gelip beni ve odamı arayacaktı. Otelde, taşın emniyette olacağı bir yer yoktu. Bir iş gezisi bahane ederek kız kardeşimin evine gittim. Oakshott adında bir adamla evli ve Brix-ton Yolu'nda kümes hayvanları güderek geçimini sağlıyor. O kadar korkmuştum ki, yolda gördüğüm her adamı polis ya da dedektif sanıyordum. Bu yüzden, soğuk havaya rağmen ter içinde Brixton Yolu'na kapağı attım. Kız kardeşim niye böyle solgun olduğumu sordu ve ben de oteldeki mücevher soygununu bahane ederek geçiştirdim. Sonra arka bahçeye gittim, bir pipo yakarak ne yapmam gerektiğini düşündüm. Maudsley adında, Pentonville'de hapis yatmış bir arkadaşım vardı bir zamanlar. Bir gün onunla yolda karşılaştık ve aramızda, hırsızların, çaldıkları şeyleri nasıl sakladıklarıyla ilgili bir konuşma geçti. Onunla ilgili birkaç şey bildiğimden beni ele vermeyeceğini biliyordum. Bu yüzden yaşadığı yere, Kilburn'e gidip ona sırrımı açmaya karar verdim. Obana, mücevheri nasıl paraya dönüştürebileceğimi anlatırdı. Tek sorun, ona ulaşma konusuydu. Otelden ayrılabilmek için bin dereden su getirmiştim zaten. Her an yakalanıp aranabilirdim o zaman da ceketimin cebindeki taşı bulurlardı. O anda duvara yaslanmış, ortalıkta dolaşan kazları seyrediyordum ki birden, en iyi dedektifleri bile alt edecek bir fikir geldi aklıma. Kız kardeşim, bir Noel armağanı olarak kazlardan birini alabileceğimi söylemişti. Kazı şimdi alacak, taşı içine koyacak, Kil-burn'e gidecektim. Kuşlardan birini yakaladım ve gagasını açarak taşı içine soktum. Hayvan şöyle bir yutkundu ve taş, boğazından geçerek kursağına düştü. Ama sonra öyle bir çırpınmaya başladı ki, kız kardeşim çıkan sesler üzerine gelip neler olduğunu sordu. Tam ona dönmüş konuşacakken, hayvan elimden kurtulup diğerlerinin arasına karıştı. 'O kuşla ne yapıyordun Jem.' dedi. 'Hani Noel için bir tane vereceğini söylemiştin ya,' dedim, 'ben de aralarından en semizini seçiyordum.' 'Ama, biz seninkini ayırdık bile,' dedi. 'Ona Jem'in kuşu diyoruz. Şuradaki kocaman, beyaz olan. Yirmi altı taneler biri sana, biri bize, geriye kalan iki düzinesi de pazara.' 'Teşekkür ederim Maggie,' dedim, 'ama senin için fark etmezse ben demin seçtiğimi almayı tercih ederim.' 'Senin için ayırdığımız, birkaç kilo daha ağır ama,' dedi, 'bilhassa senin için besledik onu.' 'Boş ver. Diğerini alayım ben,' dedim. 'Nasıl istersen,' dedi, biraz memnunsuzca. 'Hangisini istiyorsun peki.' 'Şuradaki, çizgili kuyruklu. Sürünün tam ortasındaki.' 'Tamam o zaman. Onu kes, senin olsun.' Dediğini yaptım Bay Holmes ve kuşu Kilburn'e kadar götürdüm. Arkadaşıma bütün yaptıklarımı anlattım. Katıla katıla güldü. Sonra bir bıçakla kazın karnını yararak açtık. Taşı içinde bulamayınca kalbim duracak gibi oldu. Çok büyük bir hata yapmış olduğumu anladım. Kuşu orada bırakıp kız kardeşimin evine koştum ve arka bahçeye gittim. Ortalıkta hiç kaz kalmamıştı. 'Kazlar nereye gitti Maggie.' diye bağırdım. 'Satıcıya gittiler Jem.' 'Hangi satıcıya.' 'Covent Garden'dan Breckinridge'e.' 'Peki benim seçtiğime benzer, çizgili kuyruklu bir tane daha var mıydı.' diye sordum. 'Evet Jem. İki taneydiler zaten onları ben bile birbirinden ayı-ramıyordum.' Sonra, tabii ki aceleyle bu Breckinridge'e gittim, ama hepsini satmıştı ve nereye gittiklerini söylemiyordu. Bana nasıl cevap verdiğini siz de duydunuz.. Kız kardeşim, delirdiğimi düşünüyor. Bazen ben de haklı olduğunu düşünüyorum. Şimdi ise, uğruna ruhunu sattığı bir servete elini bile sürememiş damgalı bir hırsız oldum. Tanrı yardımcım olsun. Tanrı yardımcım olsun. Yüzünü ellerinin arasına alarak hıçkıra hıçkıra ağlamaya başladı. Uzun bir sessizlikten sonra, Sherlock Holmes, kapıyı ardına kadar açarak Defol. dedi. Nasıl bayım. Ah, Tanrı sizi korusun. Kes sesini. Defol. Zaten başka söze gerek kalmamıştı. Merdivenlerden apar topar inişini, dış kapıyı çarpışını ve sokaktaki ayak seslerini duyduk. Sonuçta Watson, dedi Holmes, kil piposunu alarak, polisle uğraşmama gerek kalmadı. Eğer Horner'm geleceği tehlikede olsaydı her şey başka türlü olurdu ama bu sefil adamın bir daha ortaya çıkacağını sanmıyorum. Bu yüzden dava düşecektir. Sanırım işlenen bir suçu örtbas ediyorum, ama belki de bir insan hayatını kurtarıyorum. Adam o kadar korktu ki bir daha suç işlemez. Onu şimdi hapishaneye gönderirsen, ömrü boyunca bir hapishane kuşu olur. Kader, önümüze benzersiz bir problem koydu ve tek ödülü çözümünü bulmak oldu. Eğer zili çalma nezaketini gösterirsen Doktor, kuşlarla ilgili başka bir araştırmaya başlayabiliriz. Holmes, işini para için değil de sanatına duyduğu sevgiyle yapıyordu. Bunun için, sıra dışı hatta olağanüstü' olmayan araştırnalara girmeyi reddetiği bile olurdu. Ama bütün bu vakalann arasında, ünlü Surrey ailesi ile ilgili olanından daha benzersiz birini hatırlayamıyorum. Söz konusu olaylar, Holmes'la tanışıklığımızın başında, Baker Sokağında iki bekâr olarak oda paylaştığımız ilk günlerinde gerçekleşti. Bu hikâyeyi daha önce de kaleme alabilirdim, ama bu konuda sessiz kalacağıma dair verilmiş bir sözüm vardı. Ancak şimdi, bana yemini ettiren hanımefendinin zamansız ölümü üzerine sözümü artık bozabileceğime inanıyorum. Zaten Dr. Grimesby Roylott'un ölümü ile ilgili çirkin dedikodular o kadar aldı yürüdü ki belki de gerçekleri gün ışığına çıkartmak en iyisidir artık. '83 senesinin Nisan ayının başlarındaydık. Bir sabah uyandığımda Sherlock Holmes'u giyinik bir halde yatağımın baş ucunda durur buldum. Prensip olarak geç kalkan biri olduğu için, şöminenin üzerindeki saatin henüz yediyi çeyrek geçtiğini gördüğümde, biraz şaşırarak hatta biraz sinirlenerek Holmes'a baktım, çünkü ben de alışkanlıklarıma sadık biriydim. Seni bu kadar erken kaldırmak zorunda kaldığım için çok üzgünüm Watson, dedi, ama görünüşe göre, bu sabah herkesin kaderi bu. Sabahın, köründe Bayan Hudson'u uyandırmışlar o da olanları bana iletti ve ben de sana iletiyorum. Ne olmuş peki... yangın mı var. Hayır bir müşteri. Oldukça heyecanlı olduğu anlaşılan genç bir hanımefendi beni görmekte ısrar ediyor. Kendisi şu anda oturma odasında bekliyor. Şimdi, düşünecek olursak, sabahın bu saatinde genç hanımefendiler koca şehirde dolanıp uykulu insanları yataklarından kaldırıyorsa söyleyecek oldukça önemli bir şeyleri var demektir. İlginç bir vaka olduğu ortaya çıkarsa eminim sen de başından itibaren izlemek isteyeceksin. Bunu düşünerek sana bu fırsatı vermem gerektiğinle karar verdim. Dostum, bunu asla kaçırmak istemem. Holmes'u iz üzerindeyken ve karşısına çıkan problemleri sezgileri kadar hızlı olan mantık zincirleriyle çözüme kavuşturmasını hayranlıkla izlemekten aldığım kadar, hiçbir şeyden zevk almazdım. Çabucak giyindim ve birkaç dakika içinde, dostumla birlikte oturma odasına indik. Yüzü kalın bir tülle örtülü, siyahlara bürünmüş bir kadın, odaya girdiğimizde pencerenin yanındaki yerinden kalktı. Günaydın hanımefendi, dedi Holmes neşeyle. Adım Sherlock Holmes. Bu da dostum ve yardımcım Dr. Watson. Bana söylemek istediğiniz her şeyi o buradayken de rahatlıkla söyleyebilirsiniz. Ha. Bayan Hudson'un şömineyi yakmayı ihmal etmediğini görmek ne güzel. Lütfen ateşin yanına sokulun size bir de sıcak kahve söyleyeyim, çünkü görüyorum ki titriyorsunuz. Titrememin sebebi soğuk değil, dedi kadın, alçak bir sesle. Ama söyleneni yaptı ve ateşin yanına oturdu. Öyleyse ne. Korku. Bay Holmes. Sadece korku. Konuşurken tülünü açtı perişan bir halde olduğunu gördük. Bütün kanı çekilmiş, yüzü kireç gibi bembeyaz kalmıştı. Bakışları, kapana kısılmış vahşi bir hayvan gibi korku ve tedirginlik doluydu. Otuz yaşlarında göstermesine rağmen, saçları yer yer beyazlaşmış, yüzü ise yorgun ve yıpranmıştı. Sherlock Holmes, her şeyi kavrayan zeki gözleriyle kadını çabucak süzdü. Korkmayın, dedi rahatlatıcı bir ses tonuyla. Kısa sürede her şeyi düzelteceğimize hiç şüphem yok. Demek buraya sabah treniyle geldiniz. Bu nasıl olur, beni tanıyorsunuz. Hayır, sol eldiveninize sıkıştırmış olduğunuz gidiş-dönüş biletinin yarısından anladım. Yola erken çıkmış olmalısınız üstelik istasyona varmadan, bozuk yollarda faytonla uzun bir yolculuk yapmışsınız. Kadın şiddetle irkildi. Hayretle Holmes'a bakıyordu. Bunda garip bir şey yok, sevgili hanımefendi, dedi Holmes gülümseyerek. Ceketinizin sol kolu en az yedi yerinden çamura bulanmış. Lekeler henüz taze. Bu şekilde çamur sıçratan bir araç bir faytondan başkası olamaz. Üstelik lekelerin yeri sürücünün neresinde oturduğunuzu da gösteriyor. Ne şekilde anladınız bilmiyorum ama tamamıyla doğru, dedi kadın. Saat altıdan önce evden ayrıldım, yirmi geçe Leatherhead'-e ulaştım ve Waterloo'ya giden ilk trene binip doğruca buraya geldim. Beyefendi, bu acıya daha fazla dayanamayacağım devam ederse çıldırabilirim. Gidebileceğim hiç kimsem yok... hiç kimse... Beni seven biri hariç, ama o da, zavallı, ne yazık ki bana pek yardımcı olamaz. Sizden bahsedildiğini duymuştum Bay Holmes zor bir durumdayken yardım ettiğiniz Bayan Farintosh bana sizden söz etmişti. Adresinizi ondan aldım. Ah bayım, etrafımı saran karanlığı azıcık bile olsa aydınlatabilseniz... Bana yardım edin lütfen. Şu anda size yardımınız karşılığında hiçbir şey verebilecek durumda değilim, ama bir ay ya da altı hafta içinde evleneceğim ve kendi gelirime kavuşacağım. En azından o zaman sizi ödüllendirebileceğim. Holmes çalışma masasına giderek kilidini açtı ve küçük bir kitap çıkarttı. Farintosh. dedi. Evet, hatırlıyorum opalden bir taç ile ilgili bir vakaydı. Sanırım seninle tanışmadan önceydi Watson. Size şu kadarını söyleyebilirim hanımefendi, arkadaşınızın vakasına verdiğim önemi sizin vakanıza da verebilmek beni sevindirecek. Ödüle gelince, mesleğim başlı başına bir ödüldür zaten. Bulunmak zorunda kalacağım harcamaları, istediğiniz zaman ödeyebilirsiniz. Şimdi, mesele hakkında bir fikir sahibi olabilmemiz için her şeyi açıklıkla anlatmanızı rica ediyorum. Ama önce şunu anlamalısınız ki, durumumun asıl korkunç yanı, endişelerimin çok belirsiz olmasında yatıyor, dedi ziyaretçimiz. Şüphelerim, bir başkasına önemsiz görünebilecek küçük ayrıntılardan kaynaklanıyor. Öyle ki, bu dünyada yardımı ve tavsiyesine başvurabildiğim tek kişi bile, anlattığım her şeyi, isterik, genç bir kadının hayalleri olarak görüyor. Bana böyle söylemiyor tabii, ama sakinleştirici cevaplarından ve başka yerlere kayan gözlerinden bunu okuyabiliyorum. Ama duydum ki siz, bay Holmes, siz, insan yüreğinin en derin ve gizli kalmış sırlarını bile görebilen bi-riymişsiniz. Belki siz, beni ezen bu dertlerle nasıl başa çıkabileceğimi öğretebilirsiniz. Sizi dinliyorum hanımefendi. Adım Helen St.oner. İngiltere'nin en eski Sakson hanedanından Roylott'ların son temsilcisi olan üvey babamla beraber Surrey'in batısısnda yaşıyorum. Holmes başını onaylayıcı bir şekilde salladı. Bu ismi duymuştum, dedi. Bu aile, bir zamanlar İngiltere'nin en zenginleri arasında yer alırken, geçen yüzyılda miraslarını çok akılsızca savuran dört kardeş yüzünden felaketlere sürüklendi. İflasa giden en son darbeyi de bir kumarbaz vurdu. Birkaç dönüm arazi ve ağır ipotek altındaki iki yüzyıllık bir evden başka hiçbir şeyleri kalmamıştı. Son temsilcileri, fakir bir aristokrat olmanın verdiği utançla hayatını o evde tamamladı. Tek oğlu, yani üvey babam, bu yeni koşullara uyum sağlaması gerektiğini anlayınca, bir akrabadan borç istedi. Bu parayla tıp eğitimini tamamlayıp Kalküta'ya gitti ve eğitimi ile güçlü karakteri sayesinde orada büyük bir sağlık merkezi kurdu. Ne yazık ki, evinde baş gösteren bazı hırsızlık olaylarının sebep olduğu bir kızgınlık anında, yerli uşağını döverek öldürdü. Ciddi bir cezadan kıl payı kurtulduysa da uzun yıllar hapiste kaldı ve İngiltere'ye huysuz ve hayal kırıklığına uğramış bir adam olarak döndü. Dr. Roylott, Hindistan'da, general Stoner'in genç dulu olan Bayan Stoner, yani annemle evlendi. Evlendiklerinde ikiz kardeşim Julia'yla ben daha iki yaşındaydık. Annemizin oldukça yüklü bir miktar parası vardı - 1000 sterlinden fazla - ve bunun hepsini Dr. Roylott'un ellerine teslim etti. İngiltere'ye dönüşümüzden kısa bir süre sonra annem öldü. Sekiz yıl önce Crewe yakınlarındaki bir tren kazasında kaybetti hayatını. Bunun üzerine Londra'da çalışmaktan vazgeçen Dr. Roylott, bizi Stoke Moran'daki eski eve getirdi., Annemizin bırakmış olduğu para her isteğimize yetiyor, mutluluğumuza gölge düşürecek hiçbir sorun yaşanmıyordu. Ama tam bu zamanlarda, üvey babamızda ani değişimler görülmeye başlandı. Arkadaş edinmek ve ilk başta aralarında bir Roy-lott'u görmekten büyük kıvanç duyan komşularımızla görüşmek yerine evine kapandı. Ender olarak çıktığı zamanlarda ise yoluna çıkan herkesle kavga ediyordu. Deliliğe varan sinirli bir karakter, ailedeki erkeklerin mirası olmuştur. Bana öyle geliyor ki üvey babamın durumunda bu, tropik ülkelerde geçirdiği uzun yıllardan dolayı daha da şiddetli olmuş. İkisi mahkemede biten utanç verici kavgaları yüzünden en sonuda kasabanın korkulan kişisi haline geldi. İnanılmaz güçlü ve sinirine hakim olamayan bir adam olduğu için insanlar karşısına çıkmaktan korkuyor. Daha geçen hafta kasaba nalbantını bir korkuluğun üstünden nehre atınca, yeni bir skandalin duyulmasını önlemek için yüklü bir miktar para vermek zorunda kaldım. Göçmen çingenelerden başka kimseyle arkadaşlık kurmuyor. Çadırlarında konaklayıp onlarla haftalar süren yolculuklara çıkabilmesine karşılık, bu serserilerin birkaç dönümlük arazisinde kalmalarına izin verir. Hindistan'a özgü vahşi hayvanlara da ayrıca bir düşkünlüğü vardır. Şu anda, bir arkadaşının gönderdiği ve topraklarında özgürce dolaşabilen, çevre halkına korku saçan bir çitası ve bir babunu var. Size anlattıklarımdan, zavallı kız kardeşimle ikimizin pek mutlu bir hayatımız olmadığını anlıyorsunuzdur. Bizimle kalmayı kabul edecek hizmetçi bulamadığımız için, uzunca bir süre evdeki tüm işleri biz yaptık. Öldüğünde daha otuz yaşında olmasına rağmen, kardeşimin saçları da tıpkı benimkiler gibi beyazlamaya başlamıştı bile. Demek kız kardeşiniz öldü. Evet, İki yıl önce ve buraya da zaten onun ölümüyle ilgili konuşmaya geldim. Kendi yaşımızda ve bizim sınıfımıza ait kişilerle bir araya gelme olasılığımızın pek az olduğunu anlamışsınızdır. Buna rağmen, Harrow yakınlarında oturan halamıza, annemin bekâr kız kardeşi Bayan Honoria Westphail'e, arada bir, kısa ziyaretlerde bulunma fırsatımız oluyordu. Julia, iki yıl önce Noel'de oraya gitti ve orada tanıştığı bir binbaşıyla nişanlandı. Üvey babam, kardeşim döndüğünde nişanı öğrendi ve bu evliliğe karşı çıkmadı ama düğün için kararlaştırılmış tarihten birkaç hafta önce, tek dostumu benden alıp götüren o korkunç olay oldu. Bütün anlatılanları koltuğunda, gözleri kapalı ve başı yastığa gömülü bir şekilde oturmuş dinleyen Sherlock Holmes, şimdi gözlerini aralayıp ziyaretçimize baktı. Lütfen hiçbir ayrıntıyı atlamayın, dedi. Bu hiç de zor olmayacak çünkü o korkunç olayın hiçbir anı hafızamdan asla silinmeyecek. Evimiz, daha önce de belirttiğim gibi çok eski ve ancak bir tarafı oturulabilecek durumda. Bu tarafın yatak odaları binanın zemininde bulunuyor oturma odaları ise orta katında. Yatak odalarından ilki Dr. Roylott'un, ikincisi kardeşimin, üçüncüsü de benim. Aralarında bir bağlantı yok ama, üçü de aynı koridora açılıyor. Yeterince açık mı. Kesinlikle. Bu üç odanın pencereleri bahçeye bakıyor. Dr. Roylott, o korkunç gece, odasına erken çekilmişti ama uyumadığını biliyorduk, çünkü kardeşim sert Hint purolarının kokusunu hissedip rahatsız olmuş ve odasından çıkıp yaklaşan düğün hakkında konuşmak için bir süreliğine benim yanıma gelmişti. Saat on birde, kalkıp odasına dönecekken, bir an kapıda durdu ve dönüp bana baktı. 'Helen' dedi. 'Söyler misin, gecenin bir vaktinde birinin ıslık çaldığını hiç duydun mu.' 'Hayır,' dedim. 'Herhalde sen de uykunda ıslık çalıyor olamazsın, değil mi.' 'Böyle bir şey mümkün değil neden.' 'Çünkü son birkaç gecedir, yaklaşık olarak sabahın üçünde, kısık sesli bir ıslık duyuyorum. Uykum hafif olduğu için beni her seferinde uyandırıyor. Nereden geldiğini kestiremiyorum belki yan odadan belki de bahçeden. Sana da bir sorayım diye düşünmüştüm.' 'Hayır, ben duymadım. Arazideki serseri çingeneler olmalı.' 'Büyük olasılıkla öyledir. Ama bahçeden geliyorsa senin duymaman garip doğrusu.' 'Ah, ama benim uykum seninki kadar hafif değildir.' 'Neyse, zaten önemli bir şey değil.' Sonra gülümsedi, kapımı kapattı ve birkaç saniye sonra kendi odasının kapısını kilitlediğini duydum. İlginç, dedi Holmes. Gece, kapılarınızı her zaman kilitler miydiniz. Her zaman. Peki neden. Doktorun bir çita ve babun barındırdığını söylediğimi sanıyorum. Kapılarımızı kilitlemeden kendimizi güvende hissedemiyor-duk. Çok yerinde bir karar. Lütfen hikâyenizi anlatmaya devam edin. O gece uyuyamadım. Havada bir uğursuzluk seziyordum. Kardeşim ve ben, hatırlayacaksınız, ikiziz ve böylesine yakın olan iki ruhun bağlarının ne kadar güçlü olduğunu eminim bilirsiniz. Korkunç bir geceydi dışarıda rüzgâr uğulduyor, yağmur camlan sarsıyordu. Birden bire, bütün bu gürültünün ortasında, korkunç bir çığlık duydum. Kardeşimin sesi olduğunu biliyordum. Yatağımdan fırladım, omzuma bir şal aldım ve aceleyle koridora çıktım. Kapımı açtığımda kısık sesli bir ıslık duyar gibi oldum. Tıpkı kardeşimin tarif ettiği gibi bir ıslık. Ardından da sanki metalden bir şey düşmüş gibi başka bir ses duyuldu. Koridordan aşağıya koşarken kardeşimin kilidi açıldı ve kapısı yavaşça aralandı. Korkudan donakalmış bir halde, içeriden ne çıkacağını bilemeden, kapıya bakıyordum. Koridorun ışığında kapı ağzında kardeşimin belirdiğini gördüm. Yüzü korkudan bembeyaz kesilmiş, elleri yardım istercesine uzanmıştı ve tüm vücudu bir sarhoşunki gibi bir o yan bir bu yana sallanıp duruyordu. Koşup onu kollarıma aldım, ama tam o anda dizlerinin bağı çözüldü ve yere düştü. Korkunç bir acı içerisindeymiş-çesine kıvranıyor ve kasılıyordu. Önce beni tanıyamadığını düşündüm, ama üzerine eğildiğimde, asla unutamayacağım bir sesle 'Aman Tanrım. Helen. Kordon. Benekli kordondu.' dedi. Söylemek istediği başka bir şeyler daha vardı doktorun odasını işaret ediyordu ama yeni bir kramp kelimelerini boğdu. Üvey babamı çağırarak koridordan aşağıya koştum. Zaten o da bornozunu giymiş halde bana doğru koşuyordu. Yanına ulaştığında, kardeşim şuurunu kaybetmişti. Üveybabam, boğazından aşağıya konyak boşaltıp kasabadan tıbbi yardım istediyse de bütün çabalar boşunaydı. Kardeşim, bilinci yerine hiç gelmeden gözlerimizin önünde yavaş yavaş öldü. Sevgili kız kardeşimin korkunç sonu işte böyle geldi. Bir dakika. diye atıldı Holmes. Şu ıslık ve metalik sesleri duyduğunuza emin misiniz. Duyduğunuza dair yemin edebilir misiniz. Sorgulama sırasında kasabadaki polisin de sorduğu buydu. Duyduğuma kesinlikle inanıyorum ama yine de fırtınanın gürültüsü ve eski evimizin çatırdama seslerinin arasında başka bir sesle karıştırmış olabilirim. Kardeşiniz giyinik miydi. Hayır, üstünde yalnızca geceliği vardı. Sağ elinde yanmış bir kibrit çöpü, sol elinde ise bir kibrit kutusu tutuyordu. Tehlikeyi sezdiğinde ışık yakıp etrafına bakınmış