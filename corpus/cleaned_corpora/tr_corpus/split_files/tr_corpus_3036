farklı yönleriyle giren hem şiir hem öykü hem roman yazan geniş bir edebi kişiliğe sahip olan Sabahattin Ali, Kürk Mantolu Madonna romanıyla okurlarına muhteşem bir okuma şöleni yaşatmıştır. Lise yıllarında Servet-i Fünun dönemini işlerken gördüğüm bu romandan dilinin ağır olacağı düşüncesiyle çekinmiştim. Nihayet bu kitabı okumaya başladığımda romanın ilk sayfalarında bir başkasının benim hayatımı kaleme aldığı hissine kapıldım. Çünkü on iki yaşımda annemden gördüğüm baskı ve benim bu baskıya gösterdiğim duyarsızlık kitapta dillenmiş gibiydi. Raif Efendi( ana karakter) ile benzerliklerimiz bunlarla sınırlı kalmıyordu. Kitap okumak, utangaçlık, hayal aleminde yaşamak gibi ortak noktalarımız da vardı. O yaşlarda duygularımı, düşüncelerimi hiç kimseyle paylaşamıyordum. Gerçeklerin canımı acıtmasından korktuğumdan hayata 1-0 yenik başlıyordum, hatta aktif olarak hayatta rolümü alamamıştım.Hayatımdaki insanlarla arama sırlardan oluşan duvarlar örmüştüm. Aslında sadece benim değil hepimizin hayatında hiç kimseyle paylaşamadığımız, bizi biz yapan, olgunlaştıran sırlarımız vardır mutlaka. Özellikle ' en son babalar duyar' misali ailemize, çevremize hiç itiraf edemediğimiz, en yakınımıza dahi söyleyemediğimiz gizlerimiz yok mudur? Tek farkı kimimizinki bir defterle, kimimizinki aradan yıllar geçtikten sonra itiraflarla açığa çıkar. Kimimizinki de ruhumuzu teslim edip kara toprağa girince bizimle gömülmez mi? Bu sırlar bizi bazen hiç bir şekilde huzursuz etmezken bazen de kalbimize bir hançer gibi saplanabilir. Raif Efendi'yi ne sabunculuk ne Batı hayranlığı ne Almanya'daki yaşadıkları hakkında sakladıkları rahatsız etmemişti. O'nu tek rahatsız eden ilk görüşte aşık olduğu, ilk ve tek aşkı olan Maria Puder Selbstportrat'a kavuşamamasıydı. Raif Efendi Maria(Kürk Mantolu Madonna) ‘ya kavuşsaydı içindeki hayalleriyle onu bu kadar büyütemez, sevemezdi. Nitekim her şeyin değeri ulaşıldığında azalıyor. İçinden hayalleri çıkartınca, gerçekler çırılçıplak bütün ayrıntılarıyla açığa çıkınca o kadar da göz alıcı bir ihtişama sahip olmuyor. Maria’ya ulaşamayan Raif Efendi daha sonraki hayatında bütün insanlardan kaçarak yaşadı çünkü onun da kendine ait, kimseyle paylaşamadığı sırları vardı. Bu herkesten gizlenmiş olan aşk Raif Efendi’nin kara kaplı defteriyle ortaya çıktı. Açığa çıkan bu defterle Raif Efendi'nin yaşadığı aşkın kalbine nasıl ağır geldiğini ve bu ağırlıkla aslında neden kendini dünyadan soyutlamış olduğunu anladım. Babasının bir telgrafı ile yarım kalan aşkına yeniden kavuşma umudu ile veda ederken bir daha onu göremeyeceğini aklının ucundan dahi geçirmemişti. Yazdığı mektuplara cevap alamayan Raif Efendi bu aşkın gölgesinde bir evliliğe imza atmıştı. Ama ne eşi ne çocukları ne de işi onu hayata bağlayamıyordu. Dış dünyayla hiçbir şekilde iletişim kurmayan, içine kapanık aynı zamanda yaşadığı hiçbir şeyden zevk almayan bir insan haline gelmişti. Hastalandığında hasta yatağından çıkmak istemeyen Raif Efendi'yi tek çözen Rasim Bey(iş arkadaşı) olmuştu.Ne acıdırki yaşadıklarından hiç kimseyi sorumlu tutmayan, tek sebepli olarak kendini gören Raif Efendi hem kendi hayatını hem de ailesinin hayatını bu uğurda heba etmişti. O etrafında yaşayan insanlara olan tavırlarını, hareketlerini, onlara çektirdiklerini hiçbir zaman yargılamadı. Hayatını sanki bir anlıkmışcasına yaşantısının bir evresine odaklayarak şimdiki zamanı ziyan etmişti. Oysaki herkesin içinde saklı bir yarası vardır. Mühim olan yaralarımızı kendimizin sarıp iyileştirmesi, kabuk bağlaması için çabalamamız, hayat acısıyla tatlısıyla güzel deyip ayakta dimdik durmamızdır. İçimizdeki acılar, mutlu anlar, dertler, sıkıntılar, gizemler bizim ise mücadelesini de biz yapmalıyız ve bizi ancak ve ancak biz çözebiliriz.Her insan kapalı bir kutu gibidir, içindekileri bilen puzzle'ı tek birleştirebilecek olan da insanın kendisidir. PAZARLIKSIZ ‘DOST’LUKLARA (Nilgün TANRIKULU, Portaxe&Portaxe galerisi, 12-16 Kasım 2011) Arkadaşlık insanı insan yapan en temel gereksinimdir bence. Sevinçlerini, acılarını, hayallerini, hayatlarını, umutlarını paylaşacak birine ihtiyaç duyar insan hep. Bu bazen bir hayvan bazen de çok değer verdiğimiz bir insan olabilir. Benim hikâyem de tam bu noktada başlıyor. Küçüklüğümde hiçbir zaman sosyal, kendini rahat ifade edebilen, diğer insanlarla kolay iletişim kurabilen biri olamadım. Sanırım işte tam bu nedenlerden dolayı ailem kendimi daha rahat hissetmem ve yaşadıklarımı dışa vurmam için bana bir köpek almaya karar verdi. Zeytin gibi gözleri olan Dost isimli bir Golden. Arkadaşlığın, dostluğun ne kadar önemli olduğunu Dostla öğrendim, aslına bakarsanız ondan çok şey öğrenmiştim. Belki çok klasik olacak ama okulda beni üzen bir olay yaşadığımda derslerin bitmesini iple çekerdim; gidip Dostla dertleşmek ve ona sarılmak için. Dikkatinizi çekerim anne babama değil, Dost’a anlatmak ona sarılmak için. Saatlerce konuşurdum ve o bana her şeyi anlıyormuş imajı çizen gözlerine bakarken huzurla dolardım. Bazen de yukarıdaki fotoğrafta olduğu gibi Dost’u yanıma oturtur ve ona kemanımla küçük çaplı bir konser verirdim. Belki de dostluğun en pazarlıksız, en saf halini kafamda her şeyin yeni yeni oluşmaya başladığı ve dünyanın anlam kazandığı zamanda Dostumdan öğrenmiştim. Karşımda beni sözleriyle teselli edemeyen, destekleyemeyen, hislerini sözcüklere dökemeyen bir köpek(en yalın haliyle) vardı ama dostluğun ne demek olduğunu gerçek anlamda kavratan varlık da oydu aynı zamanda. Bazen ağladığımda karşımda bana ağlama, üzülme diyen bir arkadaş yerine onun bakışlarındaki samimiyeti aradım dost diyebileceğim kişilerde. Çocukluğumun en güzel anlarını yanında geçirdiğim Dostum aynı zamanda en büyük acıyı da yaşatıp arkasında bırakmıştı beni. Ama arkasında çok farklı bir insan bırakmıştı aslında. O küçük, özgüvensiz kız onun dostluğuyla çok farklı bir dünyaya evrilmiş, arkadaşlığın kıymetini anlamış, küçük dünyasındaki büyük duygusal değişimlerle olgunlaşmıştı. Yaşadıklarım bu filme farklı bir boyut kazandırdı. Profesör Parker ve Hachiko arasındaki bağı Dostla aramdaki ilişkiyle bağdaştırdığım için bu kadar etkilendim bu filmden belki de. Hachiko’nun ait olduğu tür olan Akitalar insanlar ve köpekler arasındaki dostluğu başlatmıştır ve filmi etkileyici kılan nedenlerden biri de buydu benim için. Ama keşke insanlar ve hayvanlar arasındaki ilişki filmde anlatıldığı ölçüde çıkarsızca olsa. Bu kadar özel bir dostluğu bana hediye eden canlıya ve türüne yapılan haksızlıklardan bahsetmek isterim biraz da. İnsan ırkı zamanla bir sistem yaratmış ve bu sistemin kölesi olmuş, hırslarına yenik düşüp duygularını bastırmak zorunda kalmıştır ve bu bastırılan duygularını kendinden güçsüz gördüğü diğer canlılar üzerinde uygulamıştır. Köpeklerin bunun kurbanı olması insanların o samimi ilişkiye tanık olmadıklarının göstergesidir bir nevi. İnsan, sistemin kendinden istediklerini sorgulamadan vermeye o kadar alışmış ki güçlerinin yettiği diğer canlılardan örneğin köpeklerden de aynısını bekliyor. Yaptığımız işlerin karşılığında maaş aldığımız küçük ve sevgisiz dünyamızı onlarınkiyle karıştırmamalıyız. Onun getirdiği top karşılığında onu ödüllendirmek yerine bunu aranızdaki özel bağın yaptırmasını beklemelisiniz. Filmde de Profesör Parker’ın arkadaşının dediği gibi ‘İnsanı memnun etmek için uğraşmaz, rüşvetle satın alınamazlar.’ Hachiko’nun da o topu profesöre öleceği gün de getirmesi bunu çok özel bir nedenden dolayı yaptığının en büyük göstergesidir. Daha fazla kanıta ihtiyacı var mıydı ki insanoğlunun onlarla ne kadar değerli dostluklar kurabileceğini fark edebilmesi için? İnsanoğlu bencilliğini bir kenara bırakıp ‘ İnsan yaratılmışların en üstünüdür.’ söylemine bir son verip kendinden daha saf duygular taşıyan canlıların dostluğuna kıymet vermeli ve bu dostluğa ihanet etmemelidir. Yoksa bu dünyayı anlamlandıran bir ide olan dostluğun tadına asla varamayacaktır ve bu insanoğlu için en büyük kayıp olacaktır. Bu duyguları tatmış biri olarak her ne kadar hikâyemin sonu kötü bitse de kendime tekrar bir DOST edinmek isterim ve şunu açıkça söyleyebilirim ki hırslarınızdan arınmak, nefes aldığınızı hissetmek ve gerçekten bu dünyayı yaşamak istiyorsanız harekete geçmelisiniz. Meryem ERKOÇ Ata Alp Gündoğdu Büyüyen Kar Topu Ne ilginçtir ki, hayatımızda başımıza gelen en ufak kıvılcım, geleceğimizi, ileride olacağımız kişiyi kökünden değiştirmeye yetiyor da artıyor bile. Kısacası domino etkisi ile tek bir karar şekillendiriyor bütün geleceğimizi. Kelebek etkisini ilk duyduğumda anlamamıştım ne anlama geldiğini, çok saçma gelmişti çünkü bir kararımın veya bazen başıma gelen ufak bir kazanın, nasıl bütün hayatımı etkileyeceğini anlayamamıştım. Kelebek etkisini anlamama çok ilginç bir şekilde bir oyun yardım etti. Until Dawn adında mükemmel bir oyun. Oyun, aldığınız en ufak kararların bile yaşamanıza nasıl yardım ettiğini çok güzel bir şekilde anlatmış. Oyunun amacı karakterleri kötülerden kurtarmak ve bir kahraman olmaktı. Ben oyunu oynarken, aldığım bazı yanlış kararlar yüzünden her karakteri kurtarmayı başaramadım. Sonra Youtube’ da oyun ile ilgili öğretici videolar izledim ve böylece herkesin kurtulabildiğini gördüm. İşte bundan sonra kelebek etkisini daha iyi anlamaya ve hayatımın bir parçası hâline getirmeye başladım. Hayatım aldığım en küçük karar, hatta bu yazıyı yazmak bile benim geleceğimi değiştirmeme sebep oluyor olabilirdi. Hem de tam şu anda... Çünkü böyle birşeydi kelebek etkisi... Öyle bir etkisi vardı ki insan üzerinde, üstüne düşünmeye başladığınızda alıyor götürüyordu sizi. Anılarda boğuluyordunuz. Attığınız her bir adım bu düşünce girdabına, deliliğe bir tık daha yaklaştırıyordu sizi. Düşünsenize hayatınızda hemen hemen her olayda sonsuz parametre ve olasılık oluyor bir şey yapmak için, ama siz birini seçiyorsunuz ve tüm hayatınız ona göre şekilleniyor. Dolayısıyla, asla öğrenemiyoruz diğer yolu seçseydik ne olacağını. İşte tam burada da devreye keşkeler giriyor. Biz seçtiğimiz kararlar sonucunda mutlu olmadığımız zaman keşkeye başvurarak diğer yolu seçmeyi diliyoruz ama artık iş işten geçmiş oluyoruz ve o keşke de hayatımızı etkileyecek kelebek etkisinin içine giriyor. O keşkeler işte esas onlar en büyük kelebek etkileri, insanı güçsüz kılan, yolundan mutsuz eden kısacı hayatı zindan eden etkiler onlar. İşte o yüzden ben hiçbir zaman keşke dememeye özen gösteririm, seçtiğim kararla barışık ve aldığım kararın sorumluluklarını kabul edebilecek kadar güçlü olamaya... Kafamı kurcalayan başka bir soru ise, kader kavramının varlığı ve hayatlarımız üzerindeki etkisidir aslında. Gerçekten yazılı bir düzen var mı? İşte bu soru da dini sorgulamama neden oluyor. Eğer seçimler bize aitse, biz belirliyorsak geleceğimizi, biz şekillendiriyorsak hayatımızı, görevi nedir yaratanın bu hikâyede? Benim fikrimi soracak olursanız kader diye bir şey yoktur. Eğer kader diye bir şey olsaydı ve bunu biri belirliyor olsaydı, önümüze sunulan ve kelebek etkisini yaratan seçenekler anlamını yitirirdi. Eğer böyle bir şey varsa ve bize seçme hakkı sunuluyormuş gibi gözüküyorsa ama biz seçmiyorsak, yani seçilen yola biz karar vermişiz süsü veriliyorsa yaratan tarafından, bu onu ne kadar iyi biri yapar? Bu insanı kandırmak olmaz mı? İşte tam da bu sebepten, Tanrı’nın bizi kandıran bir varlık olduğuna inanmaktansa kadere inanmamayı seçiyorum ve seçimlerimi kendimin yaptığına inanıyorum. Yoksa şu an bu düşüncelerin kafamdan geçişi bile çoktan yazılmış bir kurgu mu aslında? Çoktan inandırılmış mıydım zaten kaderin yokluğuna? Bu paradoksun içinden çıkılamaz sanırım bu yüzden kadere inanmamamı sağlayan bir başka nedeni paylaşmak isterim. Eğer kader diye bir şey varsa eğer sonumuz yani ne olacağımız belliyse bunca insan neden bir şeyler başarmak için çabalıyor, okuyor. Kaderin insanı tembelleştirdiğine inananlardanım. İnsan bir şeyi istiyorsa onun için uğraşmalı ve elinden geleni yapmalı. Doğru kararları verip geleceğine kendi kararlarıyla yön vermeli. Ben kaderime göz yumdum diyen adam korkaktır. Hayatta asla hiçbir şey olamaz, çünkü zihinsel olarak zaten dünyamızda yenilmiştir çoktan. Kadere inanmayın kaderinizi kendiniz belirleyin ki hayatınız istediğiniz gibi olsun. İşte yine bir yazının daha sonuna geliyorum ve yazdığım sözcükler, cümleler hayatımı etkiliyor. Kelebek etkisi. Amerika’da kıtasındaki bir kelebeğin kanat çırpışı, Japonya'da bir tsunami yaratabiliyor ve yaratacak da. Şu an asla bilemeyiz ama bu yazıyı yazmam bile benim geleceğimi şekillendiren ve büyük bir deprem yaratacak küçük bir kıvılcım. Umarım güzel bir kıvılcım olur çünkü ne olursa olsun asla keşke demeyeceğim. Mert Kaya ÖNGELEN Bir Moda Devi: Sümerbank Aslen Ankara’lı olsam da Nazilli’de yani Sümerbank’ın modaya yön veren basma kumaş fabrikasının kurulduğu yerde on sekiz senesini geçiren biri olarak, benim için Sümerbank’ın yeri çok ayrıdır ve yapılan hiçbir köprü veya yol onun boşluğunu ne olursa olsun dolduramaz. Ankara Çağdaş Sanatlar Merkezi’nde düzenlenen ‘’Bir Ulusu Giydirmek: Sümerbank’’ isimli sergi sayesinde o muhteşem kumaşları, tasarım elbise ve çantaları görme şansına sahip oldum. Tüm dünya ileri gitmeye çabalarken bizim neden geriye doğru gittiğimizi bir türlü anlayabilmiş değilim, bence dünyadaki en iyi kumaşlardan biriydi Nazilli Basma Fabrikası’nda üretilenler. Keşke sadece en iyi kumaşları yapsaydı da fazla üzülmeseydim gidişine, bir çok yandan Sümerbank kendisi hakkında yeni bilgiler edindikçe beni şoke ediyor, onun daha çok özlememe sebep oluyor. Çoğu insan bilmiyordur eminim, işçilere klasik müzik dinletildiğini, işçilerin özel spor salonu olduğunu… Belki de devlet babaya fazla gelmişti işçi sınıfının bu kadar imkâna sahip olması. Eskilerin basma fabrikası şu an ne yazıktır ki bir çocuk parkı ve lunapark, her gittiğimde üzüntü duyduğumdan ötürü pek de gitmek istemem SümerPark(!)’a. Benim hareketlerimin tam tersi olarak insanlar nedense o parkın açılışında bile o kadar sevindiler ki anlatamam yani tanrı aşkına zaten Nazilli, İstanbul gibi bir yer değildir 50 metre aralıkla 2 tane park olduğunu bilirim, insanların her yeri park olan bir şehirde yeni bir parkın açılmasına böyle bir tepki vermemeliydi, ama öyle olmuyor. Ne yazık ki insanlar yitip giden değerlerimizin arkasından bakakalıyor, değerlerimize sahip çıkacakları yerde, bireyler yitirilen değerlerimizin mezarları üstüne onları unutturmak amaçlı yapılan yapılara şakşakçılık yapıyor üzücüdür ki.Bunların yanı sıra, bu sergi gurur duygusunu da tekrar hatırlattı bana, kaç defa ‘’Vay be, biz neymişiz eskiden.’’ dediğimi hatırlamıyorum.Modayı takip eden biri olarak kendimden çok emin bir şekilde söyleyebilirim ki; fotoğraftaki kıyafet özellikle de çanta şu anda ortalığı kasıp kavuran ‘’Vintage’’ akımının en çok tercih edilen kıyafeti olurdu eğer fabrikaya sahip olsaydık. Sadece ben böyle düşünmüyorum tabii ki, Sümerbank hakkında ufak bir araştırma yaptığınızda görüceksiniz ki Türkiye’nin Dünya Güzellik Yarışması’ndaki temsilcisinin (Azra Akın) üstündeki Nazilli Basma Fabrikası tarafından yapılan elbise; gecenin en güzel elbisesi, kumaşı seçiliyor. Tekrar hep birlikte görüyoruz ki; zamanında biz gerçekten bayağı modern, gurur verici bir moda anlayışına sahipmişiz. Ne yazık ki günümüz Türkiyesi’nde; dürüst olacak olursam, Türk markaları tercih etmiyorum zira; moda ile kendilerinin yakından uzaktan alakaları yok, yeni dünya modasına ayak uyduramıyor, bir diğer deyimle onlarla rekabet edemiyor, haliyle dünya devi olan moda markalarının yanına bile yaklaşamıyor. Dikkat ettiyseniz Türk mağazalar gelişmiş ülkelerde çok da rağbet gören mağazalar değil, hâlbuki günümüzde eşi benzeri olmayan basma kumaşımızla dünya moda devleri arasında yer alabilirdik ben buna inanıyorum, kim ne derse desin.Biz giyim konusunda modern yerli alternatiﬁ olmayan gençler, yabancı, güzide markalardan alışveriş yaptığımızda toplumdaki Türk malı sevicilerinden(!) çok fazla eleştiri alıyoruz, insanlar acaba ne bekliyor? Yerli alternatiﬂeri olmadığı sürece yabancı giyim markaları ülkemizdeki hakimiyetlerini sürdüreceklerdir, güya her insan üzülüyor bu duruma, peki Sümerbank Basma Kumaş Fabrikası kapatılırken niye hiç üzülmediniz? Kendi kültürümüzü Global Dünya’da moda yoluyla yayma şansımız varken bunu neden geri teptiniz acaba? Sorulacak sorular çok tabii, ve bu sorular biz geriye doğru gittikçe de artıyor ne yazık ki… Elveda Anadolu kültürünü yansıtan basma kumaş, elveda Nazilli Basma Kumaş Fabrikası, elveda!..Fotoğraf: Yalçın, Soner. Sözcü Gazetesi, 31 Ağustos 2014.Arda Tavusbay SÖZCÜKLER, SAYFALAR, İNSANLAR Özellikle geceleri yatağıma uzandığımda aklım binbir türlü düşüncelerle dolar. Öncelikle o gün ne yaptığımı düşünürüm, insanlarla olan konuşmalarımı hatırlayıp keşke başka cevaplar verseydim diye hayıflanırım. Sonrasında konu konuyu açar, kendimle derin bir sohbete girerim. Sonraki sabah ne yiyeceğim gibi günlük olaylardan tutun, insanın evrendeki yeri gibi konulara kadar konuşurum kendimle. Böyle zamanlarda sıra felsefi bir konuya gelince düşünmekten bitkin düşüp uyuyakalana kadar o konu hakkında kafa patlatırım. Mesela insanın nereden geldiği, gerçekten bir yaratıcının olup olmadığı veya insanın iradesinin var olup olmadığı gibi konular üzerine fazlaca düşünmüşümdür. Bu sorulara şöyle bir bakınca bunları cevaplamak benim ne haddime diye düşünüyorum ama cevaplamaya çalışmaktan da alıkoyamıyorum kendimi. Bazen düşüncelerimin aslında kendi düşüncelerim olmadığını hissediyorum. Sanki ben hiçbir şey düşünmüyormuşum da başka birisi aklıma kendi fikirlerini aktarıyormuş gibi. Düşüneceğim şeyler birisi tarafından önceden planlamış, ben sadece kuklaymışım gibi. Tam böyle bir fikre sahipken Sofi’nin Dünyası’nı izlemem benim için güzel bir tesadüftü, sanki başka birisi fikrimin doğru olduğunu düşünmem için özellikle bu filmi izlememi istemiş gibi. Sofi’nin Dünyası isimli filmi ilk defa lisede, Türkçe kitap sunumum için izledim. Şimdi siz, kitap sunumuyla film izlemenin tezatlığını düşünüyor olabilirsiniz. Sofi’nin Dünyası aslında Jostein Gaarder tarafından 1991’de yazılmış bir kitap. Fakat ne yalan söyleyeyim, sorumsuzluğum yüzünden kitabı sunum tarihine kadar okuyamadım ve bu yüzden Erik Gustavon tarafından 1999’da çekilen filmini izledim. Ne kadar sorumsuz olsam da vicdanlı birisiyim, sunumdan sonra kitabı bitirdim. Öncelikle, filmi izlerken bana çok tanıdık gelen konuşmalar, felsefi sorular vardı. Filmin ana karakteri Sofi’ye her sabah gizemli bir mektup geliyordu ve bu mektupta hep farklı bir soru oluyordu; “Sen kimsin?”, “Hayatta en önemli şey nedir?”, “Ruh, hep yanında taşımak zorunda olduğu bedenden önce de var mıydı?” gibi. Bu soruların bana tanıdık gelmesinin sebebi benim çoğu üzerine düşünmüş olmamdı. Geceleri yatağıma uzandığımda kendime sorduğum sorulardan başka bir şey değildi bunlar. Filmde felsefi sorulardan öte, Sofi ile Albert Knox’un yaşadığı maceralar aracılığıyla felsefe tarihinde yer almış düşünürler ve düşünceleri de özetlenmişti. Sofi’nin Dünyası, bu yönüyle, felsefeye ilgi duymayan insanlara bile felsefeyi sevdirecek bir filmdi. Öncelikle izleyiciye felsefi sorular sorarak izleyicinin düşünmesini ve etrafındakilere hayret etmesini sağlıyordu, sonradan bu sorular üzerine düşünmüş filozofların düşüncelerini özetliyordu. Böylece izleyici filmin, filmdeki filozofların düşüncelerinin bir parçası oluyordu. Sofi’nin Dünyası’nı ilk izlediğimde filmi kendime o kadar yakın bulmuştum ki, sanki Sofi’ye sorulan felsefi soruları benim zihnimden çalmışlar gibiydi. Bu yüzden bir bakıma şanslıydım çünkü aklımdaki soruları ele alan ve benim gibi onlar üzerine düşünen bir arkadaşım olmuştu. Film, genel olarak beni derinden etkiledi; fakat bana göre bu filmi böylesine etkileyici kılan şey, filmin gerçekten var olup olmadığımıza yönelik yaptığı sorgulamaydı. Sofi, yeni filozof arkadaşı Albert Knox ile yaptığı konuşmalar sonucunda kendisinin gerçekten var olduğundan şüpheleniyordu. Bu filmi kendime bu kadar yakın hissetmemin sebeplerinden birisi de Sofi’yle aynı hisleri paylaşmamızdı. Tıpkı benim hissettiğim kukla hissi gibi, Sofi de düşüncelerinin kendisine ait olup olmadığını sorgulamaya başlamıştı. “Düşünüyorum öyleyse varım.” demiş Descartes, fakat gerçekten bu kadar kolay mı var olmak? Daha düşüncelerimin bana ait olduğundan bile emin değilken düşündüğümü, dolayısıyla var olduğumu nasıl söyleyebilirim ki? Bu filmi izledikten sonra düşündüm ki bütün düşüncelerimin ve eylemlerimin başka bir varlığa ait olma olasılığı varken hareketlerimde tamamen özgür olduğumu söylemek benim gibi bir insan için fazla cüretkâr bir davranış. Filmin sonlarına doğru, Sofi varlığını sorguladıkça kendisinin gerçek olup olmadığından şüphelenir. Çok geçmeden Albert Knox ona bir olasılığı anlatır: Gerçek sandığı her varlığın, olayın, düşüncenin aslında bir insanın kaleminden çıkan ve bir kitaptaki cümlelerden ibaret olması olasılığını. Filmde, Sofi’nin Albert Knag isimli bir binbaşının yazdığı kitabın ana karakteri olduğunu ve gerçek olmadığını öğrenince varoluş hakkındaki düşüncelerim de netleşti. Sofi, Albert Knag’ın kendi kızına felsefeyi sevdirmek için düşüncelerini yüklediği ve yarattığı bir kuklaydı. Albert Knox ise Albert Knag’ın kitaptaki yansımasıydı. Sofi’nin gerçek bildiği her şey bir insanın kaleminden çıkan birkaç sözcükten, cümleden, sayfadan başka bir şey değildi. Filmin sona ermesiyle kendimi derin bir paradoksta buldum. Sofi, Albert Knag tarafından kızına yazılmış bir kitaptaki karakterse, Albert Knag karakteri kimin tarafından yazılmıştı? Hatta, Albert Knag’ın Sofi’yi yaratmasını anlatan bu kitabı yazan kişi kimin kitabında başka bir karakterdi? Sonuçta herkes sözcüklerden, cümlelerden ibaretti. Sonu olmayan bir sürü kitap vardı ortada; Sofi’yi anlatan, kızına felsefeyi sevdirmek için Sofi’yi yaratan Albert Knag’ı anlatan… Böylesine sonu olmayan bir varoluş düşüncesi zihnimde netleştikçe bir sonuca vardım. Birileri, belki de kızına felsefeyi öğretmek için beni, Arda’yı, kitabında ana karakter olarak kullanıyordu ve benim bu düşüncelerim yoluyla kızına felsefeyi sevdirmeye çalışıyordu. Hatta, belki de bana bu yazıyı da o yazdırıyordu, elimden çıkan kelimeler, aslında onun kelimeleriydi. Felsefenin güzel yanı da bu işte: Bir soruya sadece bir cevabın olmaması. Belki bir insanın kitabı için yarattığı bir karakterden ibaretim, belki de gerçekten özgürüm. Kim bilir! KAYNAKÇA Sofi’nin Dünyası. Erik Gustavson. SF Norge, 1999. Film. Gaarder, Jostein. Sofi’nin Dünyası. İstanbul, Pan Yayıncılık, 1996. Tembelliğin İkonu: OblomovToplum arasında da kalıplaşmış "Oblomovluk" teriminin çıkış noktası olan Gonçarov'un ünlü eseri Oblomov , aslında hepimizin içinde yatan tembelliği kitapla buluşturmamıza olanak sağlıyor. Okurken eminim ki herkesin içinden bir parça bulabileceği bu eser, Gonçarov'un en ünlü eseri olmasına rağmen yazarın söylemine göre 1 ayda tamamlanmış ancak yaşadığı süre boyunca içinde bu eseri oluşturmuş. Eserdeki Oblomov karakteri, tembelliğiyle bilinmiş olsa da tüm hayatının akışını değiştirecek kalbine düşen bir ateş parçası onu tembelliğinden sıyırmaya ve hayatında ilk kez aşka inandırmaya yetiyor. Peki siz, tüm hayatınızı değiştirebilecek, benliğinizi unutturacak kadar çarpıldığınız ve kendinizden çok onun iyiliğini düşüneceğiniz biriyle karşılaşabileceğinize inanıyor musunuz? Hem de hayatınızdan ümidi kesmişken... Rus edebiyatının en önemli eserlerinden biri olan Oblomov, (cid:92)(cid:68)(cid:93)(cid:213)(cid:79)(cid:71)(cid:213)(cid:247)(cid:213)(cid:3)(cid:71)(cid:124)(cid:81)(cid:72)(cid:80)(cid:71)(cid:72)(cid:78)(cid:76)(cid:3)(cid:53)(cid:88)(cid:86)(cid:92)(cid:68)(cid:10)(cid:81)(cid:213)(cid:81)(cid:3)(cid:71)(cid:88)(cid:85)(cid:88)(cid:80)(cid:88)(cid:81)(cid:88)(cid:81)(cid:3)(cid:69)(cid:76)(cid:85)(cid:3)(cid:78)(cid:68)(cid:85)(cid:68)(cid:78)(cid:87)(cid:72)(cid:85)(cid:3)(cid:129)(cid:93)(cid:72)(cid:85)(cid:76)(cid:81)(cid:71)(cid:72)(cid:81)(cid:3)(cid:68)(cid:81)(cid:79)(cid:68)(cid:87)(cid:80)(cid:68)(cid:86)(cid:213)(cid:92)(cid:79)(cid:68)(cid:3)(cid:68)(cid:92)(cid:81)(cid:213)(cid:3)(cid:93)(cid:68)(cid:80)(cid:68)(cid:81)(cid:71)(cid:68)(cid:3)(cid:71)(cid:124)(cid:81)(cid:72)(cid:80)(cid:86)(cid:72)(cid:79)(cid:3)(cid:69)(cid:76)(cid:85)(cid:3)(cid:85)(cid:82)(cid:80)(cid:68)(cid:81)(cid:71)(cid:213)(cid:85)(cid:17)(cid:3)1850'li yılların Rusya'sının feodal düzenden burjuvaziye geçişi(cid:3)ve bu geçişe ayak uyduramayan Oblomov üzerinden (cid:71)(cid:72)(cid:3)Rus halkı kitapta ele alınmıştır. Oblomov'un evrensel mi yoksa doğuyu mu temsil eden bir karakter olduğu hala bir tartışma konusu olsa da şahsi fikrim dönem anlatan bir roman olmasına rağmen evrensel bir karakter olduğunu 'Oblomovluk' teriminin bu günlere kadar gelmesinden açıkça anlayabiliriz. Kitap, tembellik kelimesinin hat safhasında olan Oblomov'un günlerinin monotonluğunu anlatarak geçiyor ve kitapta en çok ismini duyduğumuz diğer bir karakter de Oblomov'un tezat karakterine sahip olan hizmetçisi Zahar. Eserden anlaşıldığı üzere Oblomov, ailesinin onu fazla rahat bir şekilde büyütmesinin sonuçlarını çeken bir karakter olarak doğmuş. Belli ki ailesinden kalan tek mirası da tembelliği. Tembellik ve uyuşukluğunun etkisi altında hayatını sürdürürken birden hasepta olmayan aşkı Olga ile yüzleşmesi kitaptaki onca tembelliğin üstüne bir heyecan serpiştiriyor. Kitabın en etkileyici kısmı olan Oblomov'un Olga'ya olan mektubu ise benim için kitabı yüceltmeye yetti.Okuyucuların yine bir ruhsal çözümlemeyle karşılaşıp romanda kendini bulması kaçınılmaz bir durum hele ki bir de aşk işin içine girdiyse. Ailesinin ölümünden sonra hayatın sunduklarına kayıtsız kalan ve tüm kapılarını kapatan bu denli ümitsiz vaka bir adamı hayata döndürebilecek belki de tek güç, aşk. Hayat da böyle değil midir zaten? Herkes düştüğü derin kuyunun ucunda kendine uzanacak bir el bekler hayata tutunabilmek için, yaşama amacını hatırlamak için, körelen duygularımızı yeniden yaşatabilmek için. O kuyunun içinden çekip alacak kişi karşımıza çıkınca da bir daha bırakmamak üzere tutunuruz. Oblomov'un aşkına karşılık bulamaması onu yaralasa da, onun sayesinde bir süreliğine de olsa hayata döndüğü için minnettar olması, gözüken kişiliğinin altındaki vefakar insanı ortaya çıkarmaya yetiyor. Ancak o uzanan ele bile tutunmaya üşenmesi aşk hikayesini yarıda bırakıyor. Bu aşk hikayesinin sonu okuyucuları genel olarak tatmin etmeyerek bitse de okurken tam Oblomov'luk bir hareket dedirtiyor. Aşkına karşılık aramasından evvel karşısındaki insanı da kendi kuyusuna düşürmekten korktuğu için vazgeçtiği bir aşk hikayesi “Ben uykulu ve uyuşuk huzura alışmışım; fırtınalara tahammülüm yok” diyerek aşkına veda edip kendi alıştığı hayatına geri dönmesiyle sona eriyor. Okurken her an kendimizen bir parça bulabileceğimiz birçok duygusal anlara yer veriliyor romanda. Ancak, Oblomov'u gerçekten anlayan bir kimse bu durumun, kendimizi Oblomov'a benzettiğimizden değil, Oblomovluğu anladığımızdan kaynaklandığını algılayabiliyor. Kitaptaki tembelliğin doruk noktasında olmasından dolayı okurken insanı mayıştırması kitabı geç bitirmeme vesile olsa da herkesin zevk alabileceğini düşünüyorum. Bazı okuyucuların kitapla ilgili olumsuz yorumu olmasının da bundan kaynaklandığını düşünüyorum çünkü başkarakteri anlamayan biri için bir karakterin baştan sona monoton hayatını anlatan sıkıcı bir roman gibi gelebilir ancak karakterin analizini yaparak kitabı okuma sürecini kendi içinizde keyifli bir hale getirdiğiniz sürece eminim ki size iz bırakacak bir roman olacaktır. Başak Gaye Akarfile:///C/Users/NH/Desktop/milano.txt[4.10.2016 22:26:17]EZGİ YASDUR 21301717 TURK 102/26 22.10.2014 ÇÜNKÜ BİR ERKEK BİR KADININ NEFESİ KADAR… Bir kadın olarak geldiğim bu dünyadan hemcinslerim adına yazıyorum bu yazıyı… Bu yaşıma kadar erkek cinsinin üstün özellikleri ile ilgili sayısız hikâye duydum, kitap okudum ya da birçok insanın fikrini dinledim. Erkek kahramandı, erkek devrim yaptı, erkek iyileştirdi, erkek savundu, erkek egemendi, erkek üstündü, erkek güçlüydü, erkek hep doğruydu, erkek hep cesurdu, hiç korkmazdı… Ve erkek, ülkemde bir ayın her gününde bir kadın cinayeti işledi. Peki ya kadın? Kadın neler yapabilir, bir erkeğin hep el üstünde tutulmasını istediği o egosu altında? Kadın destekler, kadın tamir eder, kadın kırıklarını süpürür gönlünün, kadın ehlileştirir, kadın kahkahalar savurur, kadın efsunlar, kadın düğümlere üfler… Tek nefeste kadın baharı getirir, kaderi baştan yazar. Ümmü Gülsüm’ün şarkıları mı kaybettirdi Mısır’a Altı Gün Savaşı’nı? Asmahan’ın gözleri miydi bir adamı kolsuz kanatsız bırakan kanlı bir savaşın ortasında? Her tarih, başka topraklar üzerinde, başka anneler başka çocuklar başka babalar ile aynı acıları anlatır. Acımasızlıkla, hoyratlıkla, vahşetle, zulüm ile bezenmiş o acıları… İnsanın insana zulmü ile… İşte tam da burada erkek girer devreye. Acının keskin kokusu havayı sarmış, buruk tadı damakları yakmış ve kıvılcımları yürekleri dağlamışken. Kadınlar en soğuk ayazda sofrasını sıcacık güneş ile bezerken, şifalı elleri ile yaraları sararken, arzu ile beklenen kahkahalarını savururken, güzelliği ile değil yüreği ile aydınlatır iken, erkek savaşır, erkek korur, erkek kurtarır. Hakiki devrimi erkek yapar ama hep erkek yapar. “Devrimden sonra herkes devrimci oldu. Meğer millet ne kahramanmış da haberimiz yokmuş! Bir avuç insandık biz, şimdi bakıyorum da meydanları dolduruyor devrimciler. Ben EZGİ YASDUR 21301717 TURK 102/26 22.10.2014 de bekledim ki, sabrettim ki… Babama söyleyemeden öldü. O içime oturuyor. Yazmadım, yüzüne söyleyeyim dedim. Yüzüne yüzüne yani. Yani senin o kızın diyeyim, senin o dansöz, o aşufte kızın bu devrimi yaptı…” (Temelkuran, s:196) Ece Temelkuran’ da kadın düğümlere üfledi şimdi, tek nefeste sert ve keskin… Kim olduğu önemli değildir. Adına ister Meryem de ister Amirra ister bir başkası. Kadın hep aynı yüreği taşır, kılık değiştirir. Yalnız, üzgün, sevgisiz ve yaralı kadın huzur için, özgürlük için, bahar için üfler düğümlere. Keskin, sert ve tek nefeste… Dünyayı saran çiçekli baharlar, mis kokular, şarkılar ve aşklar altında erkek yine şiddetle, bu kez daha da nefretle, zulüm ile korku ile çiçekli baharları kara kışlara çevirir, iklimi değiştirir. Kadın tek nefeste, daha keskin, daha sert üfler düğümlere bu kez. İşte o zaman görür erkek, kalbi kırık bir kadının yapabileceklerini. Anlar yerkürenin erkek yüzü nefesin kıymetini… Belki kırılmaz ondan sonra kadın kalpleri, belki o gözlerden yaşlar değil pırıltılar dökülür, hıçkırıklar değil kahkahalar yankılanır duvarlarda… Aynalardaki yüzler yara bere içinde değil güller içinde yansır. O yüzlere sevgi ile bakılsın, o kalplere aşk saçılsın ve o nefese iyi bakılsın. Bir kadın asil sevilsin. Çünkü bilinsin ki bir nefes yeter! Çünkü bilinsin ki hayat nefesin yettiği kadar… Çünkü bir erkek bir kadının nefesi kadar… Ece Temelkuran tanıştırıyor: Ortadoğu’nun güçlü kadınları, Meryem, Sayda, Amirra, Madam Lila, Dido, Sibel, El Kahina, Hinan, Tint, Tanit, Ümmü Gülsüm, Asmahan, Fatima… Mısır’ın, Fas’ın, Libya’nın, Tunus’un yürekli kadınları… Daha niceleri… Avrupa’nın, Asya’nın ve tüm dünyanın kadınları… Çok güzelsiniz, iyi ki varsınız… Hemcinsimize güç olan, yürek verenlerdensiniz… Hepimize nefessiniz… DÜŞEN TAKVİM YAPRAKLARI Zamanın çıldırtıcı yıpratıcılığıyla sararır ömürlerimiz. Geçen her saniyeyle bir damla daha eriyip yere düşer ruhumuzdan. O yere düşen her damlamızda farklı bir insan oluruz. Acımasız zaman; acımadan değiştirir bizi her saniyesinde. Zamanın bizden kopardığı o damlaların kaynağı doğduğumuzda uçsuz bucaksız bir okyanus gibi görünürken, eksile eksile bir avuç kalır ruhumuz en sonunda. O en son damlamız da düşerken yere, beraberinde son nefesimizi de veririz. Damlalarımızın bittiği o anda o sinir bozucu sırıtışını gösterir yere düşen kopuk damlalar bütününe zaman. Zaman herkesten çalar. Herkesi yok eder yavaş yavaş. Dünyanın atmosferine girmeye çalışan bir meteor gibi yakar bizi zaman. Kiminin eksilen her saniyesi milyon dolarlar değerindedir, kiminki beş para etmez; ama yine de zaman kimseyi ayırt etmez. Zamanın acıması yoktur. Her ne kadar zalim olsa da zaman, adaletlidir de; kimsenin geçmiş veya gelecek zamanını çalmaz, herkesin şimdiki zamanını, aynı anda çalar. Bir kara delik gibi, her şeyi kavurmadan da durmaz, durmayacak da. Böylesine korkunç bir zaman faktöründen bahsettiğimiz hayatımızda, zamanın bizden çalamadığı her saniye hala bizimdir. Ne olursa olsun savaşmalıdır insan kendi zamanı için. Çünkü sahip olduğumuz zaman miktarı öylesine az ki… Değerini bilemiyoruz sahip olduğumuz bunca zamanın. Bu kadar değerli bir şeye sahipken, neden onu boşa harcıyoruz, neden ona gereken değeri vermiyoruz? Çok saçma değil mi sahip olduğumuz en değerli şeyi boşa harcamak? Bir şekilde hayattayız, ardımızda bizi kovalayan bir zaman olsa bile hayat gerçekten yaşamaya değer ve her saniyesini son saniyemizmişçesine büyük bir iştahla yaşamamıza değer. Çünkü inanın bana dostlarım, son saniyemizi de ne zaman çalacağını bilmiyoruz hayatın. Oturup zamanın saniyelerimizi çalmasını beklemek yerine, neden zaman gelene kadar o saniyelerin tadını çıkarmıyoruz ki? Neden hayatın o yıkan, bıktıran, acıtan dertleriyle kirletiyoruz saniyelerimizi. Yere düşen her damlamızı neden kana buluyoruz. İşte bu düşünceler İngilizce dersi konusu olarak araştırmam gereken birkaç başyapıtı incelerken tekrar sardı bütün vücudumu bütün sarsıcılığıyla. Çünkü Salvador Dali “The Persistence of Memory” adlı başyapıtında zamanın insanoğluna karşı olan acımasızlığını eriyen saatleri betimleyerek göstermiş. Bu eser bütün çıplaklığıyla zamanın elimizden kayıp giden en değerli varlığımız olduğunu haykırıyor adeta. Ya da aceleye getiriyoruz her şeyi. Daha doyamadan yaşanan anın tadına hemen sonrakini tatmaya çalışıyoruz. Tadını alamadan daha… Boyayamadan her birini neşenin, sevincin, aşkın renkleriyle… Bir yığın renksiz hatıralar dizisi kalıyor geride. Hayatın paletinde onca canlı renk varken; renksiz, ruhsuz bırakıyoruz her birini. Hatırlamaya değmeyecek onca anı bize el sallarken… Hayatımızın kum saatinde her bir taneciği tutup iyice sarılmadan atıyoruz aşağıya. Hatta izliyoruz düşmelerini birer birer kayıtsızca. Başkalarının anılarıymışçasına eksilenler, seyrediyoruz sadece donuk ve cansız gözlerle, bir katilin gözleriyle. Milyonlarca anın katiliyiz, evet. En nihayetinde kendi kendimizi katlettiğimizi bilmiyoruz hem de. Eksilenin bizden eksildiğini, ölenin biz olduğumuzu bilmiyoruz. Çünkü ömrümüzü sınırsız sanıyoruz. Hiç bitmeyecekmiş gibi yürüyoruz ömür yolunu. Milyarlarcasının yolun sonundaki kapıya vardığını bilmemize, görmemize rağmen. Hep daha fazlasını isteyerek yaşıyoruz hayatımızı. Hiçbir zaman doymuyor şu gözümüz. Para, pul, mal, mülk için varımızı yoğumuzu ortaya koyuyoruz. Ne için? Senelerdir para için uğraştığımızda elimize ne geçiyor? Zamanımız bittiğinde bu dünyada, onca emek boşuna gidiyor. Bir hiç için uğraştığımızı anlıyoruz. Onun yerine bilmiyoruz şu zamanımızı değerli şeyler için kullanmayı. Şu hayatın ne kadar değerli olduğunu bilmiyoruz. Bazen yanlış yaptığımızda zamanı geriye almak istiyoruz. Ama farkına varmıyoruz ki o yanlışların sebebi aslında biziz. Zamana suç atmak hepimize çok kolay geliyor çünkü. Öyle değil midir insan? Suçu kendisinde bulmaz. Bu yüzden zamanı nasıl kullanacağımızı da hiçbir zaman öğrenmek istemiyoruz. Aslında sadece bir kere öğrenmiş olsak zamanı nasıl kontrol edeceğimizi, gönlümüze onulmaz yaralar yerine tatlı seher yelleri egemen olurdu. Kaynakça: https://www.wikiart.org/en/salvador-dali/the-persistence-of-memory-1931 Muhammed Faruk Gülmez BİZ SENİN SESİNİ DUYDUK MERAK ETME GRAMOFON Eskişehir’in en merkezi yerlerinden birinde sadece araba park yeri olarak kullanılan koca on bin metre karelik alan… Yarısı boş olan bu alanda, kullanılmayan binaların varlığını hiç sorgulamadan her gün bunun yanından geçip giden insanlar… Okulun ilk günü bize Eskişehir’deki eski otogar projesi verildiğinde ne yalan söyleyeyim pek ilgimi çekmemişti ve hatta içimden koca bir of çekip yeni dönemimin nasıl geçeceği hakkında karamsar düşüncelere kapılmaya başlamıştım. Tabii ki Eskişehir’e gidene kadar orası hakkında araştırmalar yapıp durduk. Açıkçası bu araştırmalar sonunda projemizi daha iyi tanıyıp ve anlayıp projeye karşı biraz daha sempatiyle yaklaşacağımı düşünmüştüm tıpkı ilk başta önyargıyla yaklaşılan fakat sonra en yakın arkadaşın olan insana hissedilen duygular gibi. Maalesef ki bu sürecin sonunda hislerimde pek de değişiklik olmamıştı. Evet, bu yer hala ilgimi çekmiyordu ve yapmak zorunda olduğum proje için heyecan duymamak beni korkutmaya başlamıştı. Eskişehir’e gittikten sonra projem için bu kadar heyecanlanabileceğimi bilsem gezi tarihini beklemeden otobüse atlayıp tek başıma giderdim oraya. Peki düşüncelerimi değiştirecek ne gördüm diye soruyorum kendime. Sevimsiz, camları kırılmış sıvaları çıkmış rahatsızlık veren bina yığınları. Benim gibi bulunduğu mekandan hemen etkilenen, bir anda çok huzurlu veya çok mutsuz hissedebilen takıntılı bir insan için aslında hiç de heyecan verici bir şey olmaması gerek bu dökülmüş bina yığınlarının. Zaten gitmeden önceki araştırmalarımda bunu gördüğüm için karamsarlığa kapılmıştım; ama uydu görüntüleri, haritalar, internetteki bilgiler ne kadar anlatabilir ki bir yeri? Gidip görmek, o yeri yaşamak ve özellikle orayı hissetmek çok farklıymış. İşte maalesef bu devreden sonra teknolojinin yardımlarını göremiyoruz; çünkü o bize bir şehri şehir yapan varlığı göstermekte yetersiz kalıyor: o yerde yaşayan insanları. Beni de projenin derinden etkileyen, heyecanlandıran kısmı tam olarak da burasıydı. Oradaki insanları izlemek, incelemek yani o şehirde onlarla beraber yaşamak benim bütün düşüncelerimi değiştirmişti. İlk gördüğümde beni çok mutsuz eden arazi sadece bir saat gibi kısa bir sürenin sonunda beni çok heyecanlandırmayı başarmıştı. Eskişehir’in halkıyla beraber orada bir saat yaşayarak oradaki insanlarla bizim bina yığınları arasındaki ilişkiyi anlamaya çalışıyordum. Her gün binlerce insan geçiyor o koca alanın yanından; fakat birisi bile kafasını kaldırıp bakmıyor burada ne varmış diye. Öyle güzel bir konumu var ki, eğer bu binalar olmasa halkın her gün kullandığı yol kısalacak çünkü; bu yerin etrafından dolaşmak zorunda kalmayacaklar. Fazla yürüdükleri mesafelere rağmen bir kişi bile şikayetçi değil. Şikayetçi olmak da ne, kimse orada bir yapı olduğundan haberdar bile değil. Eskiden Eskişehir’in en canlı olan, her gün yüzlerce insanın geldiği bir yer nasıl olabilir de yıllar içinde bu kadar unutulmuş bir yer haline gelebilir anlam veremiyorum. Zamanında sevenler birbirine orada kavuşmuş, aileler çocuklarından orada ayrılmışlar çocukları başka şehre okumaya giderken. Zamanında bu kadar yoğun duyguların yaşandığı yer, Eskişehir’in eski otogarının bulunduğu yer, bu kadar kısa süre içinde unutulmamalı. Orası Eskişehir’in bozulmuş ve unutulmaya mahkum kalan, artık müzik çalmayan gramofonu. Yıllar önce en temiz müziği çıkaran bir aletken artık evin bir köşesinde paslanmış bir halde yatıyor. Çırpınıyor, birisi onu fark etsin diye; çırpınıyor birisi onu tamir etsin diye, eskisi gibi tertemiz bir sesle güzel müzikler çalabilsin diye. Her gün yanından pazardan gelen teyzeler, okula giden çocuklar, işe giden adamlar geçiyor ama hiçbirisi duymuyor bu yardım çağrılarını. Hatta duymamakla beraber gözlerinin önünde durduğu halde görmüyorlar bile! O yokmuş gibi hayatlarını sürdürmeye devam ediyorlar. Biz senin sesini duyduk merak etme gramofon. Seni, elinden tutup kaldırmaya geldik. Öyle bir kalkış olacak ki bu, eskisinden çok daha gür çıkacak sesin. Seni görmeyen ve duymayan insanlar nasıl fark edememişiz diyerek hayret içinde sana bakıp her gün senin müziğini dinlemeye gelecekler ve dibinden ayrılmayacaklar. Ben Eskişehir’in unutulmuş ve insanların görmeden yanından geçip gittiği eski otogara karşı karamsarlıkla bakarken artık çok yoğun duygular besliyorum. Orasının elinden tuttum, benim oldu, benim sorumluluğumda ve her gün binlerce insanla dolup taşana kadar bırakmayacağım elini. Sadece bu eskiyen yerin mimarı değil aynı zamanda kahramanı olacağım. Ben senin sesini duydum, hislerini anladım merak etme gramofon. Elif Gamze Dedeler Aslıhan Demirel 21301263 Serbest Yazı Hayal Şehri Okuduğum romanda,Bu Roman O Kız Okusun Diye Yazıldı, İstanbul’da geçen bir aşk hikayesi anlatılıyor ve bundan yola çıkarak kendi İstanbul’umu yazmak istedim. İstanbul… Taşı toprağı altın denilen şehir. Yıllar boyu tüm dünya ona ulaşmak ve oraya sahip olmak için savaştı ve hâlâ da İstanbul dünyanın en gözde şehirlerinden bir tanesi. Gün içinde milyonlarca insan İstanbul’a geliyor ve İstanbul’dan gidiyor. Şehrin içinde bile pek çok insan oradan oraya yolculuk hâlinde. Orada yaşayan insanlar genelde hızlı yaşamaya alışmış yorgun ve sürekli hareket hâlinde gibi görünüyorlar İstanbul dışından bakıldığında. Geçen haftalarda İstanbul’a seyahat ettim ailemle ve düşündüm bizler, yani İstanbul’da bulunan insanlar gün içinde bin bir türlü farklı ruh hâline bürünürken; acaba İstanbul neler hissediyordu dedim.Geçen hafta yaşadıklarım belki çok küçük ama bana göre çok derin duygulardı. Ben her şehrin bir ruhunun olduğuna ve bunun orada yaşayanlara yansıdığına inanırım. Örneğin, Ankara insanı genellikle daha düzenli ve sakin bir yaşam sürerken İstanbullular da genelde daha gergin ve plansız yaşıyorlar. Bu nedenle, bana göre orada bulunduğum tarihteki gözlemlediğim İstanbul’u anlatmaya çalışacağım. Sonbahar, Teoman’ın da dediği gibi çok güzel İstanbul’da. Kimi zaman güneş açıyor şehir, kimi zamansa yağmurlu ama ne çok soğuk ne de çok sıcak. Bana göre yılın en güzel dönemidir sonbahar ve İstanbul hep içten içe çok sevdiğim ama bunu ona söyleyemediğim birisi gibidir. İstanbul hep ağrısı olan bir insan gibi sanki ama asla yaşlı değil, genç. İstanbul yüzölçümü olarak çok büyük olmamasına rağmen hemen her noktasında yaşam olan bir şehir. Bu nedenle diğer şehirlerimizden ayrılıyor. Milyonlarca insan bu şehirde nefes alıyor fakat yıllarca Boğaz’ı görmeyen yani ondan çok uzakta yaşayan İstanbullular da var. Bu kısım, İstanbul’un çalışan ve yorulan hep ağrıyan sırtı sanki. Arada bir o ağrı geçer fakat en ufak ani bir harekette kendini hatırlatır. İstanbul’da Boğaz’da yaşayanlar ise eğer onu bir kadın olarak hayal edersek, İstanbul’un güzel makyajlı ve bakımlı yüzüdür. Onu uzaktan gören herkes cazibesine aldanır ondan etkilenir ve ona sahip olmak ister, imrenir. Gerçekler ise çok daha farklı tabii ki. İstanbul da bunun farkında, kendi içinde sürekli gelgitler yaşarken o güzel yüzünü de asla yaşlandırmaması gerektiğini biliyor. Kimseye bunlardan asla bahsetmez. İstanbul’un sırt ağrısından başka sıkıntıları da var tabii ki. Nefes alamıyor İstanbul. Akciğerleri her geçen gün daha da kötüleşiyor. O siyahlığı hissediyor ciğerlerindeki. Yine de devam ediyor o sızıyı görmezden gelerek aynı hayatına. Belki de artık çok geç diye geçiriyor içinden, çok geç artık bu yaşamı değiştirmek. Öte yandan her gün yeni bilgiler ediniyor İstanbul pek çok sosyal ve kültürel etkinliğe ev sahipliği yaparken. Müzeleri, sergileri, konferansları çok başka diğer şehirlerden. Bunu biliyor İstanbul ve ondan öğrenmek isteyene de çok güzel bilgiler öğretiyor yani bir yandan eğitimci de. Güzelliğine ve cazibesine bunları da katıyor İstanbul. İstanbul karışık, belki de manik depresif. Aklı gidiyor bazen, bıktırıyor herkesi. Yalnız kalmak istiyor, kimseye kapısını açmıyor, soğusunlar istiyor ondan. Bazen de kıpır kıpır, canlı ve çok cezbedici. Kendini ona kaptırsınlar istiyor, çekiyor içine tüm iyilikleri ve kötülükleri. İstanbul kaprisli, onun istediği gibi davranmayanı çok zor durumda bırakıyor. Mesela, karşıya geçmenin bile bir saati var İstanbul’da. Eğer o çok yoğun saatlerde geçmeye çalışırsan hırpalar İstanbul, tekrardan soğutur kendinden. Daha sayılsa ne çok ağrısı ve ne çok güzelliği var İstanbul’un… ancak bunlar benim o kısa ziyaretimde hissedebildiklerim. Yani kısaca bana göre İstanbul… Her ne olursa olsun, İstanbul ona ayak uydurulabilirse dünyanın en güzel şehirlerinden birisi, ona aşık olmamak elde değil. Bahadır Yalvaç Zehirli Kâbuslar Yaşamayı seven fakat ölmek için çaba gösteren ne kadar da çok insan var. Üstelik bunu yaparken sadece kendi hayatlarını değil, kendilerini seven onca insanın hayatlarını da kâbusa çeviriyorlar. Bazen dövüyor, sövüyor, bağırıp çağırıyorlar ama en çok da üzüyorlar. Bağımlı oldukları o zehirler akıl tutulması yaşatıyor sanki. Bu zehirler için yaşıyor ve kurtulamazlarsa yine onlar için ölüyorlar. Babam ve diğer beş amcam tıpkı arkadaşları gibi sigaraya daha çocukken başlamışlar. O zamanlar hayat şimdikinden çok daha zormuş. Hepsi ortaokuldan itibaren hem okuyor, hem de çalışıyorlarmış. O yaşlarda sigara içmek, onlar için arkadaş ortamlarında bir marifet gibiymiş. Kazandıkları üç beş kuruş paranın yarısını da bu marifeti sergilemek, kendilerini zehirlemek için heba ediyorlarmış. Bu marifetin bir de yan etkisi var tabii: bağımlılık. Her geçen gün sigaraya biraz daha bağlanıp onun kölesi olmuşlar. Efendilerinin onları kendisine sadık tutmak için geçici bir keyif vermesi yetiyormuş. Ayda bir paket, önce haftada, sonra günde bir paket olmuş. Bir amcam sigara zehirlenmesinden dolayı hastaneye yatırılınca vazgeçmiş bu sadakatten. Bir tanesi de kalp sağlığını feda ettikten sonra kırmış zincirlerini. Bir diğer amcam ise bu bağımlılığa daha fazla devam etmemesi gerektiğini anladıktan sonra bırakmış fakat şu an onun da başı bırakırken aldığı kilolarıyla dertte. Babam ve bir amcam ise çektikleri mide rahatsızlıklarına rağmen hâlâ esaretlerine devam ediyorlar. Yaktıkları her sigarada yalnızca kendilerini değil, çevrelerinde her kim varsa onu da zehirliyorlar. İçemediklerinde, mesela oruç tutarlarken, yanlarına yaklaşılmıyor. Her an patlamaya hazır bir bomba gibi geziyor, kime denk gelirlerse ona patlıyorlar. Onlar her gün birkaç paket sigara bitiriyorlar ama ben saniyelerin bile geçmesinden korkarak yaşıyorum çünkü biliyorum ki bu zehir her on saniyede bir insanın yaşamının bitmesine sebep oluyor. Dedim ya en çok da üzüyorlar diye; işte beni kahreden şey de 45 yaşındaki babamın biraz sıkıştırılınca bizi ne kadar üzdüğünü umursamadan “aman, benim zaten burada beş on sene ömrüm ya var ya yok” demesi. En ufak bir dozunda bile kişiliği yok edebilen, insanı yarı ölüye çeviren, rengi beyaz fakat etkileri kapkara bir zehir: uyuşturucu... Şükürler olsun ki ailemde bu bataklığa saplanmış biri yok ve umarım bundan sonra da olmaz. Nasıl olur da insan anne ve babasını döverek paralarını alır? Bunu elbette bir insan yapamaz. Bunu yapan ancak bir canavardır. İnsan içine düştüğü ilk andan itibaren, bu bataklığın canavarı olmaya başlar. Battıkça kendisini kaybeder, insanlığını unutur. Artık o, bataklığından korkunç derecede haz alan bir canavar olmuştur. Bataklığını kendisiyle gittiği her yere taşır. Bataklığına çamur gerektiğindiyse gözü döner, çamurunu elde etmek için canavarlığını ortaya çıkarır ve çevresinde her kim varsa kırıp geçirir. Hâlbuki bilemez, çamurlarından bir kurtulabilse yine insan sureti ortaya çıkacak. Bu bataklığa batmış kişiler yardıma gerçekten çok muhtaçlar. Çoğu kimsenin “aman üstüm başım kirlenmesin, bana da çamur sıçramasın” diyerek bu kişilerden uzak durması içler acısı bir durum. Bu kişilere el uzatmak, onları düştükleri bu bataklıktan çıkarıp, üzerlerindeki çamuru temizleyerek sevdiklerine bağışlamak ise insana, insanlığa bir hizmet. Ne mutlu bu hizmeti kendilerine gaye edinenlere! Diğerlerine nazaran daha az öldürse de, bu eksiğini aile ve toplum yapısını fazlasıyla bozarak tamamlayan bir başka zehir türüdür alkol. Maalesef bu zehir sigara ve uyuşturucu kadar ciddiye alınmıyor fakat bence onlardan pek de aşağı kalır bir yanı yok. Küçük miktarlarda başlanılıyor diğerleri gibi ve sonu da bağımlılık olarak bitiyor. Bilinci yok ederek insanın kendisini kaybetmesine sebep olan bu zehir bazen kendisini trafik kazalarında, bazen aile içi şiddette gösteriyor. Alkol de diğerleri gibi hem kullanan kişiye hem de çevresindekilere hiç hak etmedikleri bir kâbus yaşatıyor. Fatih Özgür ARDIÇ Hapishane Çocukları Sizce hapiste yaşamak zor mudur? Birkaç parmaklığın arasından dışarıya bakıp orada yaşadığınızı hayal etmek gerçekten zor olmalı. Sanırım bu yüzden yasalara uymayan insanları gönderdiğimiz yerlerde bu ortamla karşılaşıyoruz. Onları sadece düzgün, yasalara uyan bir toplumdan dışlamak değil de onlara neleri kaybettiklerini, tekrar yaşayabilecekleri hayatı göstermek için. Yasalara uymayan kişiler için gayet normal ve güzel bir ceza gibi görünüyor. Peki ya bu hayatı son derece masum insanların da yaşadığını söylersem nasıl hissedersiniz? Belki birkaç demir parmaklığın arkasında değil bu hayatlar fakat ebeveynlerinin sıcak ve huzurlu parmaklarındaki çocuklardan bahsediyorum. Bu demir parmakların ardındaki bir çocukla başlıyor filmimiz. Neil, filmin başrolündeki tiyatro düşkünü lise öğrencisi, babasının zorlaması yüzünden gittiği okulda tiyatro kulübüne yazılıyor ve babasının da bunu öğrenmesiyle hikâyenin sonu kendini elinde tuttuğu silahın namlusunun ucunda bulmasıyla bitiyor. Burada kendimize sormamız gereken soru ‘neden’. İnsan neden bu kadar küçük bir şey yüzünden kendi canına kıyabiliyor? Bence bunu anlamanın en iyi yolu ise hapishanedeki insanları incelemekten geçiyor. Hapishanede o parmakların arasında gördüğünüz hayatı yaşamak istiyorsunuz ve bir süreniz var. Biliyorsunuz ki bir şansınız daha var. Ama o parmaklıklardan kaçış olmadığınızı fark ettiğinizde yapılabilecek fazla bir şey yok. Ya hayatınızı(!) başkalarının yönlendirmeleriyle yaşamayı kabul edeceksiniz ya da o başkaldırıp hapishanenizi yok edeceksiniz. Fakat bu hapishane ebeveynlerinizin sevgisiyle, korumacılığıyla dikilmiş. Bu hapishaneyi yok edebilir misiniz? Eğer bunu da yapamıyorsanız bilinmeyene, ölüme, gitmek çok da mantıksız gelmiyor çünkü bence insanın bir kaçamak noktası olmalı. Bu nokta bir hobi olabilir, bir yer hatta bir kişi bile olabilir. Önemli olan şey bu noktalarda kendini hayatın sorunlarından, hatta canınızı sıkan her şeyinden soyutlayabilmek. O anda biraz bile olsa kendinizi mutlu edip hayat enerjinizi tazelemeniz gerekiyor. Bir gemi suda ilerlemek için yapılmış olabilir fakat bazen limanlarda durup onarılması gerekir. Onu sevdiğimiz, iyi zaman geçirdiğimiz hatta isim koyduğumuz gemimizin bu kadar darbeye maruz kalmasına izin vermek pek de mantıklı gelmiyor bana. Tabii ki geminin darbelere karşı sağlam olması gerekiyor fakat bu demek değil ki bakıma ihtiyacı olmuyor. Aslında bu günümüzde oldukça büyük bir sorun gibi gözüküyor. Ailelerimiz onların çektiği zorlukları çekmeyelim diye kendilerine göre bir çözüm buluyor ve bu çözüm de zorluğu daha öncesinden çekmek anlamına geliyor fakat bu sorunları bir denge içerisinde çözmek çok daha iyi bir çözüm olmaz mıydı? Hem hayatta başarılı olup hem de mutlu ve huzurlu bir yaşama sahip olmak çok daha iyi gözüküyor ve oldukça da mümkün. Sonuçta başarılı olmak içinde tek bir anlam içermiyor. Doktor ya da mühendis olmak ve hayatını düzene sokmak başarılı olmak demek değil. Bir fotoğrafçı ya da bir tiyatro sanatçısı da gayet başarılı olabilir. Bizim başarımızı belirleyen etken ne kadar para kazandığımız değil, yaptığımız şeylerden memnun olmak. Zaten kendi durumumuzdan memnun olamıyorsak ortaya çıkartacağımız ürünün de iyi olamayacağı düşüncesindeyim. Bu dünyaya verdiğimiz en iyi ürünler ise gelecek nesiller değil midir? Çocuklar ebeveynlerinin yansımasıdır diye eski bir söz vardır fakat bu çocuklarınızın sizinle aynı şeylere ilgi duyacakları ya da sizin seçimlerinizin onların da seçimleri olması gerektiği anlamına gelmiyor. Öğüt vermek ya da yaşanılan anılarınızı, pişmanlıklarınızı anlatmakta bir zarar yok fakat insan kendi kişiliğini oluşturur. Birinden siz olmasını bekleyemezsiniz. Bu şekilde ne siz ne de çocuğunuz özel olur. O zaman son sorum, masum çocukları hapse koymanın mantığı ne? EN GÜZEL YALAN: HAKİKAT Biz insanlar neden gerçeklerden kaçarız? Neden kendimizi yalanlara inandırmaya çalışırız? Hatta neden bu yalanlara inanıp ona göre davranırız? Bana kalırsa dünya üzerinde bu ilginç davranışları yapan tek tür insanlardır. Çünkü her canlı hakikati bilir, görür ve ona uygun yaşar. Ancak sadece insanlarda bunu değiştirmeye çalışan bir akıl ve bilinç vardır. Madem dünya üzerinde mutlak bir gerçeklik var, neden onu değiştirmeye, ondan kaçmaya uğraşıyoruz? Kim bilir, belki işimize böyle geliyor belki de gerçekler canımızı acıtacak. Sebebi ne olursa olsun insanoğlunun içinde hakikatten kaçma içgüdüsü her zaman var olmuştur ve var olacaktır. Geçen hafta elime geçen Bayan Ming’in Hiç Olmayan On Çocuğu adlı kitabı tam da bunu anlatıyor. Kitapta Bayan Ming kendini on tane çocuğu olduğuna inandırmış ve bunu öyle iyi yapmış ki onun hikayesini dinleyen adam bunun yalan olduğunu anlasa bile onu zevkle dinlemeye devam ediyor. Bu kısa ama sürükleyici kitap beni içinde bulunduğum dünyayı ve insanların davranışlarını sorgulamaya itti. Ve gördüm ki aslında hepimiz içinde bulunduğumuz gerçeklerden kaçmaya çalışıyoruz. Kimi zaman gerçekler hayal kırıklığı yaratıyor, kimi zaman yüzümüze tokat gibi çarpıyor, kimi zaman da bizi bir değişime zorluyor diye onlarla yüzleşmek istemiyoruz. Günlük hayatımızda sınavdan aldığımız nottan sahip olduğumuz eşyalara kadar her konuda gerçekten kaçma, onu saptırma, çoğunlukla da onu daha güzel bir kalıba sokma eğilimindeyiz. Gerçeği kendimize göre uyarlayınca kulağımıza daha iyi geliyorsa sorun yok diye düşünüyoruz. Ama unuttuğumuz nokta şu ki: Gerçeği kendimize göre şekillendirdiğimizde o artık gerçek olmaktan çıkıyor. Yani bir tür yalan oluyor. Kasti olarak yalan söylemek istemesek de sözleri saptırdığımız için o artık bir “yalan” haline geliyor. Gerçeklerden kaçıp onları değiştirmemizin en büyük nedeni ise eksiklikler ve baskı. Mesela Bayan Ming’in on çocuk hikayesi masum, içten ve saf bir yalan. Bana kalırsa bu yalanı söyleme nedeni Çin’deki tek çocuk yasasının onun içinde yarattığı çok çocuk özlemi. Yüreğindeki bu eksik duyguyu bir yalan uydurup, onunla kapatmaya çalışması. Düşündüm de hepimiz genellikle eksik olduğumuz ya da yoksunluğumuz olan konularda yalan söyleriz. Kendine güveni olmayan insanlar hep “Ben en iyisini bilirim”, “Bu işi en güzel ben yaparım” gibi cümleler kurarlar. Ya da maddi durumu iyi olmayan biri sahip olduklarından, aldıklarından, fiyatlardan bahsedip durur. Yani insanlar eksikliklerini belli etmemek için hatta kendilerini olduklarından çok daha üstün göstermek için hakikatten kaçıp yalana yönelirler. Böylece daha özgüvenli, daha mutlu ve daha huzurlu hissederler. Ama bu iç rahatlığı çok uzun sürmez çünkü içten içe her şeyin yalan olduğunu bilirler. Kendilerini kandırsalar da bir yere kadar dayanabilirler yalanlara. Yani mutlulukları da geçici ve yalan bir mutluluktur. Öte yandan baskı da bizleri yalan söylemeye iten en önemli unsurlardan biridir. Nerede bir toplumsal, aile içi hatta kişinin kendine yaptığı bir baskı, bir kısıtlama ya da bir zorlama varsa orada bir yalan vardır. İnsan kendini korumak için, benliğini kabullendirmek için ya da olduğundan daha iyi gözükmek için gerçeklerden kaçıp, yalana başvurur. Bir nevi bir savunma mekanizması haline gelir yalan söylemek. Baskı dolu ortamlarda yalanlar çoğaldıkça çoğalır, adeta bir virüs gibi ele geçirir kişiyi. Zaman geçtikçe daha çok zarar verir insana ve en sonunda hasta eder. Bunun olmasını istemiyorsak özgür olabileceğimiz, kendimiz olabileceğimiz sağlıklı ortamlarda bulunmalıyız. Her koşulda cesaretimizi toplayıp gerçeklerle yüzleşmeli ve onlarla yaşamayı öğrenmeliyiz. Ancak bu şekilde kendimizle ve hayatla barışık bireyler oluruz. GAMZE NAZ ÖZTAN UMUDUNU KAYBETME Öyle bir kelimedir ki ‘umut’ ona inandığınız sürece imkânsız diye düşündüğünüz her durumun içinde saklanmış olan mümkün olma ihtimalini görmenizi sağlar. Hedefinize ulaşmak için yürüdüğünüz yolda karşınıza çıkan bütün engelleri umudunuzla aşabilirsiniz. Kimse size inanmazken o en büyük destekçinizdir, onun sayesinde ulaşırsınız amacınıza çünkü umudunuz olmadan bir gayeniz de olamaz. Hayat pes etmeniz için önünüze türlü engeller çıkarır fakat umut ettiğiniz sürece üstesinden gelemeyeceğiniz hiçbir engel yoktur. O engelleri birer birer aşmanız için kurulmuş bir köprü gibidir umut. Her seferinde en ufak bir darbede sallansa da tam ‘Başardım!’ derken kopsa da vazgeçemezsiniz ondan. Çünkü bilirsiniz, hayalleriniz o köprüden geçiyordur ve tek çareniz o köprüye tutunmaktır. Henüz küçük bir çocukken öğretmenleri ve ailesi tarafından zihinsel engelli olduğu düşünülen Einstein bundan yıllar sonra fizikte çığır açarak Nobel ödülüne layık görüldü, üretken olmadığı gerekçesiyle işinden atılan Edison 2000 kez deney yapmanın sonucunda ampulü buldu, lisede basketbol takımından atılan ve kariyeri boyunca neredeyse 300 maç kaybeden Michael Jordan dünyanın en iyi basketbol oyuncusu denince akla gelen ilk isimlerden olmayı başardı. Bu insanlar baş koydukları yolda her ne kadar düşseler de denemekten hiçbir zaman vazgeçmediler çünkü umutları vardı, umut ettikleri takdirde hedeflerine zaten ulaşacaklardı. Tıpkı dünyaya geldiğinde umut ışığının varlığını kanıtlayan Hope gibi. Henüz doğduğunda doktorlar bu küçüğün yaşamayacağına karar vermiş, teyzesinin sabrı ve umuduyla yaşama tutunmuştu. Ona bakamayacağını düşünüp onu terk eden annesi ve ondan bir haber olan babası yoktu ama hayatının her evresinde yanında olan teyzesi ve hiç yitirmediği umutları vardı. Belki bir gün olur da karşılaşır diye babasına yazdığı günlükleri, iş bulmak amacıyla farklı yerlere sürüklenmenin getirdiği kariyer sahibi olma dilekleriydi hiç sönmeyen umut ışığı. Umut insanoğlunun varlığıyla anlam kazandı. Umudun olmadığı yerde insanın olmadığı gibi insanın olmadığı yerde de umuttan söz edilemez. Tarihte yaşanan birçok can alıcı olaya dikkat çekerseniz hepsinin üstesinden azmin temeli olan umutla gelindiğine şahit olursunuz. Kazanılan savaşlar ve salgın hastalıklar, vazgeçmemenin, umudunu yitirmemenin en önemli kanıtıdır. Antik Yunan’da Pers ordusunu iki günlük sürekli savaşta durdurmayı başaran 300 Spartalı’dır o kanıtlardan biri, itilaf devletleri ülkenin dört bir yanını sarmışken silah, erzak ve asker yetersizliğine rağmen umutlarını zırhlanıp savaşmış ve topraklarımızı kadın, yaşlı, çocuk demeden geri almış olan insanımızdır, topraklarını sömüren İngiliz devletine karşı Mahatma Gandhi önderliğinde bağımsızlık hareketi başlatan Hindistan’dır. Döneminde ülkeyi karış karış gezip cüzzamı tedavi edip insanları topluma geri kazandıran Türkan Saylan’dır umudun kanıtı, verem mikrobunu bulmak için günlerce çalışıp bir sonuca ulaşamayınca tam ümidini kesecekken Robert Koch’a mikroskoptaki tedaviyi bulduran o küçük ayrıntıdır. Bunlar gibi daha birçok tarihi olayda umut her zaman kırılma noktası rolünde mütevaziliğini koruyarak yer aldı. Umut ettikçe yaşarsınız, daha fazla güvenirsiniz kendinize, özgürlüğü hissedersiniz. İnsanlar sürekli konuşur yapmak istedikleriniz hakkında. Çok azdır ‘Ben sana güveniyorum, başaracaksın’ diyebilen ve genelde Hope gibi şanslı insanlar böyleleriyle karşılaşır. Nereye giderse gitsin Hope’un hep iyi olacağına inanan Morty gibi nadirdir sizden ümidini kesmeyecek insanlar. Diğerleri genelde hep aksini iddia eder, vazgeçirmeye çalışır. Kimi bunu kendine güveni olmadığı için ve diğer insanları da kendisi gibi zannettiği için söyler, kiminin ise mutluluk kaynağı başkasının başarısızlığı ve hüznü olduğu için. İşte o noktada sizin yapmanız gereken umudunuzu giyinip bu insanlara ‘Bakın nasıl da yapıyorum’ cevabını verebilmektir. Tıpkı yaratıcı olmadığı gerekçesiyle editörü tarafından kovulan daha sonra kurduğu şirketlerde de başarısız olan ama yine de pes etmeyen günümüzün en büyük yapım şirketlerinden birinin sahibi olan Walt Disney gibi. Sıradan insanlar büyük umutlarla büyük insanlar oldu, tarih sahnesinin en önemli olayları büyük umutlarla devrim niteliği taşıdı, siz bunu okurken büyük umutlarla tedavi olan bir kadın göğüs kanserini yendi. Sabretmek umut ettikçe güzel, denemek umut ettikçe anlamlı, insan umut ettikçe var. Hedefe giden o zorlu yolda zaman zaman hayal kırıklığı yaşamak, başarısız olmak, ümidini kesmek hepsi umudun varlığını hatırlayıp azmetmek için, siz ona inandığınız sürece o hep orada olacaktır. NİLAY TOKSOY KAYNAK: KİTAP BAUER, JOAN. BURADA UMUT VARDI. EPSİLON YAYINLARI, 2016 Mehmet Bi Turk101- 1 21601702 VAKİT VAKİTTİR Zamana Karşı filmini izlediğim zaman ilk hayran kaldığım nokta insan ömrü ve para kavramlarının nasıl değerlendirildiğiydi. Filmde, günümüzde ihtiyaçlarımızı temin etmemize, hizmet almamıza yarayan ve emek vererek elde ettiğimiz para kavramı insan ömrüyle özdeştirilmiş. Filmdeki dünyaya göre insanlar kollarındaki dijital sisteme bakarak ne kadar ömürleri kaldığını saniyesine kadar görebiliyor. Aynı zamanda insanlar bu süreyi para olarak da kullanabiliyor. Çok yaratıcı gelmesine karşın bu olay, biraz düşününce, günümüz dünyasından çok uzak değil. Günümüzde fakir ve zengin kesimi birbirinden ayıran belli özellikler var. Fakir kesim genelde her gün uyandıklarında belli sabit zorluklarla yüzleşir ve ertesi gün de bu zorluklarla yüzleşmeleri gerektiğini bilir. Zenginler ise gününü gün eder ve yarın kaygısı gütmeden lüks içinde yaşarlar. Günümüzdeki genel zengin-fakir tablosu ne kadar adaletsiz ve üzücü ise, filmdeki dünyada da olay aynı. Zenginlerin kollarında milyonlarca yılı olmasına rağmen sokaklarda fakir insanlar kalan son otuz saniyelerinde sokaktan geçen insanlara “Oğlumla vedalaşmam lazım, lütfen beş dakika verin!” diyecek kadar yokluk içinde bir hayat sürüp gidiyor. Yıllarca her yerde duyduğumuz vakit nakittir sözü tüm bunları düşündükten gayet anlamsız geliyor artık. Vakit dediğimiz şey aslında sadece bir saat, on saat ya da bir haftadan ibaret değil, vakit dediğimiz şey bizim hayatımız. Nakit ise burada sadece parayı ifade ediyor. Bu deyiş ilk bakışta mantıklı gelebilir. Sonuçta bir bakkalın dükkânını sekiz saat açık tuttuğu bir günle on iki saat açık tuttuğu bir günün kazancı normal şartlarda eşit olamaz. Daha uzun süre dükkânının başında olduğu gün daha çok kazanır. Ancak bu bakkal amca para kazanmıyor ki, parayı vaktiyle satın alıyor. Aslında hayatlarımız hep böyleydi. Bir şeyler elde etmek için hep vaktimizden verdik. Eski çağlarda insanlar tarım yaptığı zaman emeklerinin yanında zamanlarını da verdi ve mahsullerini topladı. Günümüzde ise bu iş biraz çığırından çıkmış gibime geliyor. Bizler, genç nesil, hayatlarımızın yirmi beş yılını para kazanmak için harcıyoruz. Mesela ben ve çevrem gençlik yıllarımızın çok büyük bir kısmını üniversite sınavını kazanmak için sarf ettik. Bundan sonrası için planımız ise o parayla hayatımızı güzelleştirmekti. Yani önce hayatımızı para kazanmak için harcıyoruz sonra ise verdiğimiz onca emek ve vakit karşılığında kendimize bol bol vakit ayırabileceğimiz bir gelecek hayal ediyoruz. Oysaki bu yolun başında zaten kendimize ayıracak zamanımız vardı. Filmdeki koşmak kavramının nasıl işlendiği, zaman kavramını daha iyi anlamamı sağladı. Yürüyerek 15 dakikada gidebileceğimiz yere yürümek yerine koşarsak gideceğimiz yere varma süresini kısaltırız. Ancak ne kadar hızlı koşarsak koşalım o mesafeyi kat etmek bir vakit alacak. Yani yapacağımız herhangi bir işten hiçbir zaman kazanamayız. Yapabileceğimiz tek şey onun olabildiğince az vakit almasını sağlamak. Buradan benim çıkarımım işte bu: zaman her zaman akıyor ve bunu engellemenin bir yolu yok. Ben ve arkadaşlarım üniversite sınavına hazırlanırken de, bahsettiğim bakkal amca dükkanının başında daha fazla beklerken de aslında vakit kaybetme ya da vakit kazanma olmuyordu. Bu fedakarlıklar, zamanın gelecekte ne getireceği belli olmadığı için, ne olur ne olmaz diye yapılıyordu. Günümüzde bu örneklere daha çoğunu da ekleyebiliriz. Çünkü zaman herkes için aynı şekilde işliyor ve çoğu zamanını en iyi şekilde kullanmasını gerektiğinin farkında. Tıpkı benim hala vaktim olduğu halde bu ödevi erkenden yapmam gibi. Yaşadığımız dünyada değişmeyen bir gerçek var. Zamanın miktarı önemli değil, önemli olan zaman defteri kapanmadan önce içine neler yazılabildiğidir. Bizim neslimiz her ne kadar bilinçsiz de olsa zamanını geleceği için harcıyor. Bu harcama, aslında tam harcama da değil, kötü yönlü bir şeyden ziyade bir yatırım. Güzel bir gelecek için yatırım. Ancak bu yatırım mevcut günlerimizin tamamına denk değil. Her ne kadar hayatımızın bir kısmını feda etmemiz gerekse de kalan kısım hala bizim. En yoğun günlerim, en çok feda ettiğim günlerim diye adlandırdığım sınav dönemimde bile arkadaşlarımla bilardo oynadığım, Playstation oynamaya gittiğim günler oldukça fazla. O günlerimde bile kendime onca zamanı ayırabildiysem, para ve vaktin çok farklı kavramlar olduğunu söyleyebilirim. Zaman hiçbir zaman tükenmez, ölmek hariç tabii, ancak para zamandan farklı olarak tükenir, kazanılır veya kaybedilir. Zaman ise sadece akıp gider. Bu yüzden bence “vakit ‘eşit değildir’ nakit”. 1 Etrafımızdaki Daireler Bir deneme kitabı okumak ve onun hakkında kişisel düşüncelerimi bir yazıya aktarmak başta biraz ürkütücü ve zor göründü gözüme. Sonuçta yazar kendi düşüncelerini anlatıyor ve ben okuyorum. Katılırım veya katılmam ama onun görüşlerinden yola çıkıp kendi görüşüm hakkında yazı yazmak bence kolay degil. Murathan Mungan’ın bu eserinin sayfalarını çevirdikçe bu görüşüm biraz değişti. Aslında öyle olmayabilirmiş dedim kendime. Kitapta ilgimi çeken çok şey var ama yazarın bir sözü beni insanın kendini hapsettiği sınırlar hakkıda bir hayli düşündürdü. Kendi hayali hapishanelerimiz mi var acaba ? Gardiyanı, müdürü, mahkumu kendimiz olan hapishaneler. Kitabın bir bölümünde Ezidi bir adamla dalga geçildiğini gördüğü anı anlatıyor yazar. Ezidilere göre daire kutsal olduğu için Ezidi adam çizilen dairenin dışına çıkamıyor biri daireyi silene kadar ve etrafındakiler adamı taşlıyor.”Bu inancı gülünç bulanların da başka türlü görünmeyen daireler içinde olduğunu ve bunun dışına çıkamadığını çok sonra anlayacaktım.”diyor Mungan. Daireler içinde olmak basit ve güçlü bir ifade bence. Ne tür daireler ? Acaba değerler de daire sayılır mı ? Benim görüşüm insanların içinde bulunması gereken daireler vardır. Ahlak bir dairedir bence. Dışına çıkılması toplumda hoş karşılanmayan bir daire. Ama bence yazarın burada kastettiği daireler daha çok önyargı anlamında azınlık olan veya farklı gelen fikirlerin, insanların, dinlerin dışlanmasına, taciz edilmesine ve saygı görmemesine sebep olan daireler. Bu dairelerin içinde olduğunun farkında bile değil çoğu insan. Hatta sorsan bu dairelerin zararları hakkında size konuşma bile yaparlar. Bu düşünceleri edindiğimden bu yana farklı görüşlere daha farklı bir açıyla yaklaşmaya başladım. Hemen onaylar veya reddeder biçimde değil elbette ama değer veren ve saygı gösteren bir şekilde. Başka bir kültürün, görüşün bize farklı gelmesi onun değersiz ve saçma olduğu anlamına gelmez. Bu tarz dar bir bakış açısı zaten tahammülsüzlüğün ve 2 egoistliğin göstergesi bence. Ezidi adamı taşlayanlar kendi inançlarını çok iyi bilip adamınkinin yanlış olduğunu saptayıp mı taş attılar ? Elbette hayır. O adamın görüşünü saygıyla karşılamayan o kişiler şüphesiz kendi inançlarını bilecek kadar bile açık fikirli değillerdi. Bilselerdi taşlamazlardı zaten. Dünya’da kabul gören çoğu din veya ahlaki ilke böyle hoşgörüsüz yaklaşımları kabul etmez. Bazı daireleri bizim egoizmimiz ve cehaletimiz çiziyor bence. Ön yargı daireleri, cehalet daireleri, korku daireleri... diye uzar gider bu liste.Çizmektense bu daireleri içinden çıkmak daha kolay bu dairelerin bana sorarsanız . Biraz açık fikirlilik ve hoşgörü yeterli bunun için. Maalesef yanlış yönlendirilmenin yaygın olduğu toplumumuzda bazen bu daireler başkaları tarafından bile çizilebiliyor insanların etrafına. Az sorgulayan bireyler bu tuzaklara daha rahat düşüyor. Bana olmaz demektense donanımlı yetişmek daha iyi bir tercih bana kalırsa. Belki yazar hiç dairemiz olmasa daha iyi olur demek istiyor bilmiyorum ama eğer öyleyse bile bence bazı dairelerin bize ve topluma faydası var. Ama bahsettiğim gibi önyargı, nefret, cehalet ve başka insanların kötü yönlendirmeleri dairelerimizi çizen etmenler olmamalı. Başka kültürlere hoşgörülü yaklaşmanın kendi kültürümüze hakaret veya saygısızlık olduğunu düşünen sığ düşünceli insanlardan olmamalıyız. Eğitim düzeyimizi arttırarak yanlış yönlendirmelerden korunmalıyız. Ayrıca her türlü dışlama, hor görme olayına karşı tavrımızı da koymalıyız. Ezidi adamın yaşadıkları belki biraz uç görünebilir gözümüze ama bana sorarsanız kalbe, fikire, kültüre atılan taş kafaya atılan taş kadar zarar verebilir bir insana. Kimsenin de bir başkasını incitmeye hakkı yok. Son olarak söylemek isteğim zararlı dairelerden uzak durmalıyız. İçine girmiş olabiliriz elbette ama o zaman hemen çıkmalıyız. Önyargı dairelerini ne etrafımıza çizelim ne çizilmesine izin verelim. Ahmet Said Aydil / 21501535 GÜNDOĞDU1 Ayşe Nur Gündoğdu 21200840 TURK-102-03 ESER GÜLER AŞK KAVRAMI Bu kitabı okuduğumda kendi içimde aşk kavramını sorgulamaya başladım çünkü Yüzyılın Aşkları başlığını gördüğümde çok daha farklı şeyler beklemiştim oysa yüzyılın aşkları diye seçilen hikâyelerin çoğu kırık dökük aşklar. Peki, böylesine kırık dökük aldatmalar, ayrılıklar, acılarla dolu hikâyeler nasıl yüzyılın aşk hikâyesi diye nitelendirilebilir? Kimin aşk tanımı böylesine karamsar olabilir? Elbette aşk tamamen mutluluk üzerine kurulu değildir tabii ki hayatın kendisi başta olmak üzere içinde bulundurduğu her kavram gibi aşkın da acı ve tatlı anları olmalıdır fakat Ferhat ve Şirin’in, Leyla ve Mecnun’un ve daha nicelerinin büyük ve ihtişamlı aşk hikâyeleriyle büyütülmüş bizler için böylesine hüzünlü hikâyeler nasıl yüzyılın aşkları olabilir? Peki, hangi aşk kavramı doğrudur yüzyıllardır anlatılagelen efsaneleşmiş aşk hikâyeleri mi yoksa 20. yüzyılın kırık dökük aşkları mı? Sevmek, sevgi, aşk kavramları kişilere göre ne kadar farklılıklar gösterebilir ki? Mesela bir adam aynı anda kaç kadını sevebilir? Kitaptaki hikâyeleri incelediğimizde bu rakam en az iki olarak karşımıza çıkıyor. Peki, bu aşk kavramı nasıl bir kavramdır ki aynı anda hem evdeki karısını hem de dışardaki sevgilisini sevebilir erkekler. Hangisi gerçek aşktır ya da gerçek aşk diye bir kavram var mıdır? Eğer var ise aldatmak da aşka dâhildir o halde yoksa bunca ilişki nasıl açıklanabilir. Nazım Piraye’yi sevmemiş midir? Sevmiştir elbette yoksa onca şiir onca mektup nasıl ortaya çıkabilir ortada aşk olmadan. Madem sevmiştir niçin aldatmıştır? Peki, Adnan Menderes uğruna karısını aldattığı Ayhan Hanım’dan neden vazgeçmiş, Bedri Rahmi Ernestine’sini biricik aşkını nasıl unutup bir başka kadına âşık olarak karısını boynu bükük ve bir ömür boyu kırgın bırakabilmiştir? 20. yüzyıl aşkları bunlar mıdır bir an var bir an yok. Bir sabah evden seni seviyorum nidalarıyla, gözleri aşkla bakarak çıkan adam nasıl olur da bir anda sevmiyorum diyebilir hatta üzerine bir de başkasına âşık olduğunu ekleyebilir? Aşk böylesine değişken bir duyguysa eğer niye bu kadar değerlidir ki ya da bu hikâyelerde değerli olan erkeklerin değil de kadınların aşkı mıdır aslında? Çünkü hikâyelerdeki kadın kahramanlara baktığımızda biraz kırgın ve buruk GÜNDOĞDU2 da olsa daima sevmişlerdir sevgililerini ne olursa olsun terk edememişlerdir. Aydan Hanım mesela ölmüş de olsa Adnan Bey’den vazgeçmemiş fotoğrafını bulundurmuştur mutlaka evinde ayrıca bebek davasında biten ilişkilerine rağmen onu en iyi şekilde savunmuş cesaretiyle ve söyledikleriyle destek olmuştur. Eren Hanım da eşinin kendisine dönmesini bekleyip döndüğünde de ona kol kanat gererek yaralarını sarmasını sağlamıştır. Keza Piraye de senelerce gelmeyecek bir kocayı sefalet içinde bir de yanında çocuğuyla ama içinde bulunduğu şartlara rağmen umut dolu bir şekilde beklemiştir. Beklenen gelmemiş olsa da Piraye aşkına sahip çıkmış ve evlenmemiştir. Şimdi düşündüğümüzde hikâyelerimizin kadın kahramanları da sevgilileri gibi aşklarını âdeta gönül eğlendirme gibi düşünüp sevdikleri adamlardan vazgeçseler mutluluğu başka kollarda arasalar çok daha mutlu olmazlar mıydı? Olurlardı elbet peki o zaman bunun adı yine aşk olur muydu orası muallak. Bu hikâyeleri derleyenler neler düşündü neye göre bunları yüzyılın aşkları seçti bilmem ama bence kadın kahramanların hayatları karşısında aşklarına sahip çıkışları, aşklarını her şeye herkese rağmen sahiplenişleri onları yüzyılın aşk hikâyeleri yaptı. Bu sahip çıkış aynı zamanda efsaneleşmiş ve yıllarca anlatılagelmiş klasik aşk hikâyesinin de en temel en vazgeçilmez ögesidir. Bu açıdan bakıldığında klasik aşk da modern aşk da aynı aşktır sadece nereden bakacağını bilmek lazım. Dört Yıldır Paris’teyimCanÖzkan“Sabahları Paris, güzeldir…Akşamüstleri Paris, çekicidir…AkşamlarıParis, büyüleyicidir…Ama gece yarısından sonra Paris, sihirlidir…”İronik olarak Paris’ehiçgitmemiş olsamda, dört yıldırne zaman birşeyleriçinilham almakistesem Paris’e giderim. Yani, en azından hayallerim gider. Hiçyoktan iyidir, değil mi?Yalnız,benim Paris’imidiğerlerininkinden ayıran özelliği, her geceyarısı kiliselerin çanseslerinden sonra beni geçmişe doğru, sanatsal biryolculuğa çıkarmasıdır. Keşkesizde birMidnight in Paris (Paris’teGece Yarısı)geçirebilseniz.O zaman muhtemelen daha iyianlardınızyaşadığım veyaşatmak istediğimhisleri.Fransız kültürüne veWoodyAllen’ınfilmlerinekarşıayrı ayrı herzaman birilgim vardı.Ebunusöyledikten sonra daikisininbirleştiği buprojeyi duyduğum zamankiduygularımıtahmin etmekte güçlükçekmemişsinizdirherhalde. Uzun süre bufilmibeklediğimisöyleyebilirim. Ve insanbir filminfragmanını izlediği zaman az çokfilminneyle ilgiliolduğunuanlamaya başlarya, işteozaman anladım bufilminkesinlikle bağımlısı olacağımı.WoodyAllen’ınson 10-15 yıldaki filmlerininkimi filmseverler tarafından negatif yorumlaraldığınabolca şahit oldum.Genelde birfilmi izlemeden önce fikirsahibiolmak içinfilmhakkında yapılan yorumları ve çeşitli internet sitelerindefilme verilen puanlamaları inceleyipbunlara göre hareket etmemerağmen hiçbir zamanWoodyAllen’ınfilmlerinden şüphemolmadı.Tamam kabul, biraz takıntılı geliyor olabilirkulağaama gerçekten filmleri beni herzaman tatmin etmeyi başarmıştır. Midnight in Paris deiçindepekçokduygularbarındırannostaljik vekesinliklesevilesi birfilm.Yalnız şöyle biruyarı yapmalıyım:Filmi izlemedenönce tam anlamıyla keyif alabilmek için geçmiş dönemlerdeki ressamların,yazarların,müzisyenlerin; kısaca sanatçılarınisimlerini(ki filmdegeçenisimleri çoğuinsan biliyorolmalı)veeserlerini birazcıkda olsatanımışolmak gerekiyor. Bu konuda, itirafetmeliyim,ben debiraz hazırlıksızyakalanmıştım.İmrendiğimden dolayı,söz konusuParis’ten “benim”diye bahsediyorum amayanlışanlaşılmasın,aslındaorası 2011yılındaWoodyAllen Midnight in Paris adlı filmi çektiğindenberi GilPender’ın(Owen Wilson) Paris’i.Gil, artıkdahafazlası olmak isteyen birsenaryoyazarı vedebirhayalperest. Paris’etatilegeldiğinden beri hersanatçı gibi şehrin ilhamını vekültürel zenginliklerini sömürmek istiyor. NişanlısıInez (Rachel McAdams)onunbututkusunu herne kadar ciddiye almasa dageceleri tek başınayürüyüşlere çıkan Gil, (ki benimde yabancısıolduğum şehirlerde ençokyapmayı sevdiğim şeylerden biridir)birgecekaybolup, yolda birmerdiveneoturduktan sonratam pes etmek üzereyken kilisinenin geceyarısıolduğunuanlatan çanlarınınçalmasıyla beraber 1920’lerden kalmabir arabanın,oturduğubasamağınönündeki kaldırımadoğru yanaştığınıgörür. Arabanıniçindeki insanlareğlenceli vealışılmadıkbirşekildeonuarabaya çağırırlar ve böylece hayallerine doğruyolculuğubaşlar. Bu yolculuktaErnest Hemingway’den PabloPicasso’ya, Edgar Degas’danColePorter’akadar onunlabirliktebirçokinsanın hayranı olduğusanatçılarda tanışır. HattabumacerasıesnasındaGertrude Stein’a, yazmakta olduğuromanını bileinceletir. Eminim kipek çokyazarınveya yazarolmak isteyenlerin hayalini kurduğubirşeydir bu.Bana kalırsaMidnight inParis, çokdasonu tahminedilebilir filmlerden değil.Filmin buözelliğinin, benim gibi insanlarınçokda hoşuna gideceğinidüşünüyorum çünküfilmlerinsonunutahmin edebilmek kesinlikleen can sıkıcı şeylerden biridirbence. Nice efsanevi olmapotansiyeli olan filmler izlemişizdirki sadece sonunu tahmin edince bütünheyecanı kaçmıştır.Bütünbuetkileyici 90dakikanınsonunda (kinormal birfilmiizledikten sonra filminsonundaki jeneriği izlemezsiniz, amaben onuda izledim)birsüredaha